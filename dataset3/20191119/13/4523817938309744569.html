<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.061.ua/news/2578082/bk-zaporizza-zaprosue-na-matci-kubka-ukraini"/>
    <meta property="og:site_name" content="061.ua - Сайт города Запорожья"/>
    <meta property="article:published_time" content="2019-11-19T13:02:00+00:00"/>
    <meta property="og:title" content="БК &quot;Запоріжжя&quot; запрошує на матчі Кубка України"/>
    <meta property="og:description" content="Гра відбудеться сьогодні о 18:00, а в четвер о 14:00. Матчі прийматиме палац спорту “Юність”."/>
  </head>
  <body>
    <article>
      <h1>БК "Запоріжжя" запрошує на матчі Кубка України</h1>
      <address><time datetime="2019-11-19T13:02:00+00:00">19 Nov 2019, 13:02</time> by <a rel="author">Звонарева Ольга</a></address>
      <p>
        <i>Сьогодні та у четвер запоріжці зіграють на своєму майданчику обидва матчі 1/8 фіналу Кубка України з другою командою лідера баскетбольної Суперліги Запорізьким вболівальникам знову пощастило витягнути щасливий лотерейний квиток у вигляді двох поспіль домашніх матчів у Кубку України за участю улюбленої команди.</i>
      </p>
      <p>Повідомляє пресслужба БК "Запоріжжя". </p>
      <p>Якщо на стадії 1/16 фіналу в розкішному палаці спорту “Юність” гостював представник Вищої Ліги, то тепер ексклюзивна можливість зіграти на одній з кращих арен країни випала першоліговому “КСЛІ-Київ-Баскет-2”.</p>
      <figure>
        <img src="https://s.061.ua/s/3/section/newsInText/upload/images/news/intext/000/051/459/anons-bk2_5dd3e9c506bfc.jpg"/>
      </figure>
      <p>Цей колектив поєднаний талановитими, сильними та високими учнями й випускниками Київського спортивного ліцею – окремої гордості баскетбольної сім’ї “Київ-Баскета”. Майбутні зірки столиці вже показують непогані результати на рівні Першої Ліги, вигравши три з чотирьох стартових матчів сезону.</p>
      <p>Лідером “КСЛІ-Київ-Баскет-2” є 18-річний Олександр Сидорук, який набирає в середньому за гру 23,8 очок та 5,5 підбирань. Що стосується БК “Запоріжжя”, то в першу чергу гравці і тренери дуже скучили за власними уболівальниками. Команда Валерія Плеханова серйозно готується до матчів другого кола чемпіонату, тому гостей з Києва може чекати розпалений настрій запорізьких гравців, які дуже голодні до перемог в рідному залі.</p>
      <figure>
        <img src="https://s.061.ua/s/3/section/newsInText/upload/images/news/intext/000/051/459/anons-bk1_5dd3e9c60ae94.jpg"/>
      </figure>
      <p>Поєдинки з суперником нижчим за класом – це якісна перевірка молодих гравців БК “Запоріжжя”, котрі зобов’язані показувати власну домінацію у таких протистояннях і виходити на новий рівень. Підтримка вболівальників додасть у кубкові матчі необхідного антуражу, завдяки якому місцева команда повинна презентувати своїм фанатам яскраве шоу.</p>
      <p>Також зауважимо, що клуб вже знову проводить акцію для глядачів – два квитка за ціною одного.</p>
      <figure>
        <img src="https://s.061.ua/s/3/section/newsInText/upload/images/news/intext/000/051/459/anons-bk_5dd3e9c8e33fa.jpg"/>
      </figure>
      <p>
        <b>Залишається додати, що середу гра відбудеться о 18:00, а в четвер о 14:00. Матчі прийматиме палац спорту “Юність”.</b>
      </p>
    </article>
  </body>
</html>