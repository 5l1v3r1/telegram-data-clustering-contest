<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/luis-enrique-torna-panchina-spagna-scoppia-caos-ndash-219445.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-19T13:05:56+00:00"/>
    <meta property="og:title" content="Dopo la morte della figlia luis enrique torna sulla panchina della spagna e scoppia il caos"/>
    <meta property="og:description" content="LUIS ENRIQUE TORNA SULLA PANCHINA DELLA SPAGNA E SCOPPIA IL CAOS – L’EX TECNICO DELLA ROMA AVEVA LASCIATO 'LA ROJA' PER STARE VICINO ALLA FIGLIA (POI MORTA). IL SUO RITORNO HA SCATENATO TANTE CRITICHE DA PARTE DELLA STAMPA (&quot;E' UN CIRCO&quot;) E DEGLI EX GIOCATORI - IL CT MORENO NON HA GRADITO I MODI DELLA FEDERAZIONE CHE LO HA TENUTO ALL’OSCURO DI TUTTO E HA SALUTATO I GIOCATORI IN LACRIME..."/>
  </head>
  <body>
    <article>
      <h1>Dopo la morte della figlia luis enrique torna sulla panchina della spagna e scoppia il caos</h1>
      <address>
        <time datetime="2019-11-19T13:05:56+00:00">19 Nov 2019, 13:05</time>
      </address>
      <p>
        <b>LUIS ENRIQUE TORNA SULLA PANCHINA DELLA SPAGNA E SCOPPIA IL CAOS – L’EX TECNICO DELLA ROMA AVEVA LASCIATO 'LA ROJA' PER STARE VICINO ALLA FIGLIA (POI MORTA). IL SUO RITORNO HA SCATENATO TANTE CRITICHE DA PARTE DELLA STAMPA ("E' UN CIRCO") E DEGLI EX GIOCATORI - IL CT MORENO NON HA GRADITO I MODI DELLA FEDERAZIONE CHE LO HA TENUTO ALL’OSCURO DI TUTTO E HA SALUTATO I GIOCATORI IN LACRIME...</b>
      </p>
      <hr/>
      <p><b>Da</b> <a href="http://www.corrieredellosport.it/">www.corrieredellosport.it</a></p>
      <figure>
        <a href="https://www.dagospia.com/mediagallery/Dago_fotogallery-255870/1204945.htm">
          <img src="https://cdn-static.dagospia.com/img/foto/08-2019/luis-enrique-e-la-figlia-4-1204945.jpg"/>
        </a>
        <figcaption>luis enrique e la figlia 4</figcaption>
      </figure>
      <p>Sbagliati i tempi e i modi ed è per questo che Robert Moreno non ha preso bene la decisione della RFEF e che la stampa spagnola, in questo caso "Marca", arriva a definire "un circo" l'ambiente de "La Roja". Il tutto per l'annuncio dato ieri sera da Cadena Cope che, prima della gara con la Romania poi vinta 5-0, ha riportato la notizia del ritorno di Luis Enrique come commissario tecnico al posto di Robert Moreno, quest'ultimo promosso da vice a ct dopo le dimissioni dell'ex allenatore della Roma, poi colpito dal dramma della morte della figlia.</p>
      <figure>
        <a href="https://www.dagospia.com/mediagallery/Dago_fotogallery-255870/1204944.htm">
          <img src="https://cdn-static.dagospia.com/img/foto/08-2019/luis-enrique-e-la-figlia-1204944.jpg"/>
        </a>
        <figcaption>luis enrique e la figlia</figcaption>
      </figure>
      <p>Moreno si era sempre detto pronto a fare un passo indietro e che sarebbe stato felice di ridare la panchina a Luis Enrique, ma secondo la stampa spagnola non ha gradito i modi della Federazione che lo ha tenuto all'oscuro di tutto. Ieri non ha voluto parlare in conferenza stampa e, riferiscono i media iberici, ha salutato i giocatori (anche per loro scena muta a fine partita) in lacrime.</p>
      <figure>
        <a href="https://www.dagospia.com/mediagallery/Dago_fotogallery-255870/1171251.htm">
          <img src="https://cdn-static.dagospia.com/img/foto/06-2019/luis-enrique-1171251.png"/>
        </a>
        <figcaption>LUIS ENRIQUE</figcaption>
      </figure>
      <p>
        <b>Ritorna Luis Enrique, la Spagna si divide</b>
      </p>
      <p>Il presidente federale Josè Luis Rubiales ha dato l'annuncio del ritorno di Luis Enrique in mezzo alle critiche compatte della stampa, ma anche di ex giocatori, allenatori e in generale degli addetti ai lavori. In molti hanno paragonato quel che sta accadendo in queste ore, al terremoto esploso a Krasnodar nel giugno del 2018 a poche ore dal debutto al Mondiale: in quel caso fu esonerato Lopetegui e la nazionale venne affidata a Hierro. Il motivo? L'annuncio del Real che ufficializzava l'ingaggio del ct, un affronto per la Federazione spagnola che decise di licenziare il commissario tecnico a poche ore dall'esordio nella kermesse iridata, un'avventura che poi si rivelò fallimentare.</p>
      <figure>
        <a href="https://www.dagospia.com/mediagallery/Dago_fotogallery-255870/965344.htm">
          <img src="https://cdn-static.dagospia.com/img/foto/12-2017/luis-enrique-965344.jpg"/>
        </a>
        <figcaption>luis enrique</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255870/892431.htm">
          <img src="https://cdn-static.dagospia.com/img/foto/04-2017/luis-enrique-892431.png"/>
        </a>
        <figcaption>LUIS ENRIQUE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255870/877734.htm">
          <img src="https://cdn-static.dagospia.com/img/foto/03-2017/luis-enrique-877734.png"/>
        </a>
        <figcaption>LUIS ENRIQUE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255870/873710.htm">
          <img src="https://cdn-static.dagospia.com/img/foto/02-2017/luis-enrique-873710.png"/>
        </a>
        <figcaption>LUIS ENRIQUE</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255870/1204946.htm">
          <img src="https://cdn-static.dagospia.com/img/foto/08-2019/luis-enrique-e-la-figlia-6-1204946.jpg"/>
        </a>
        <figcaption>luis enrique e la figlia 6</figcaption>
      </figure>
    </article>
  </body>
</html>