<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/danko-povedie-sns-do-volieb-lubyova-poziadala-o-vstup-do-strany.html"/>
    <meta property="og:site_name" content="TREND.sk"/>
    <meta property="article:published_time" content="2019-11-19T13:27:00+00:00"/>
    <meta property="og:title" content="Danko povedie SNS do volieb, Lubyová požiadala o vstup do strany"/>
    <meta property="og:description" content="Parlamentné voľby sa budú konať 29. februára 2020"/>
  </head>
  <body>
    <article>
      <h1>Danko povedie SNS do volieb, Lubyová požiadala o vstup do strany</h1>
      <address><time datetime="2019-11-19T13:27:00+00:00">19 Nov 2019, 13:27</time> by <a rel="author">TASR</a></address>
      <p>
        <b>SNS povedie do volieb jej predseda Andrej Danko, po ňom majú na kandidačnej listine nasledovať súčasní poslanci Národnej rady (NR) SR. A. Danko o tom v utorok informoval na tlačovej konferencii.</b>
      </p>
      <p>Podľa preferenčných hlasov v minulých parlamentných voľbách, na ktoré sa podľa A. Danka bude pri poradí kandidátky prihliadať, by mali po ňom na kandidátke nasledovať podpredsedovia Jaroslav Paška a Eva Smolíková.</p>
      <p>„Som hrdý na to, že SNS je jediná politická strana, z ktorej neodišiel ani jeden poslanec,“ skonštatoval A. Danko s tým, že sú stabilná strana a nemajú vnútrostranícke problémy. Podmienkou zaradenia na kandidátku má byť členstvo v strane.</p>
      <related>
        <a href="https://www.etrend.sk/ekonomika/danko-kritizoval-caputovu-do-prezidentskeho-palaca-vniesla-politiku.html"/>
        <a href="https://www.etrend.sk/ekonomika/danko-naznacil-obrat-50-dnove-moratorium-mozno-nakoniec-nebude.html"/>
      </related>
      <p>A. Danko v tejto súvislosti povedal, že ministerka školstva Martina Lubyová požiadala o vstup do strany a že jej žiadosť schvaľujú. Doteraz pôsobila na poste ministerky ako nominantka SNS.</p>
      <p>A. Danko kandidátku bližšie nešpecifikoval. Povedal však, že jej zloženie na prvých miestach bude podobné výsledkom minulých parlamentných volieb. Parlamentné voľby sa budú konať 29. februára 2020. Právo voliť má plnoletý občan SR. Kampaň sa už začala. Politické strany a hnutia musia podať kandidačnú listinu do 1. decembra 2019.</p>
    </article>
  </body>
</html>