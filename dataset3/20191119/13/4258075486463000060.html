<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/national/viral-video-stray-dog-walks-480-km-with-13-ayyappa-devotees-to-sabarimala-dgtl-1.1072675"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-19T13:25:21+00:00"/>
    <meta property="og:title" content="৪৮০ কিমি পথ হেঁটে ১৩ তীর্থযাত্রীর সঙ্গে শবরীমালা যাচ্ছে এই কুকুর, দেখুন ভিডিয়ো"/>
    <meta property="og:description" content="এই ঘটনার ভিডিয়ো সোশ্যাল মিডিয়ায় ভাইরাল হতে পথের ওই কুকুরকে নিয়ে আলোচনায় মেতেছে নেটদুনিয়া।"/>
  </head>
  <body>
    <article>
      <h1>৪৮০ কিমি পথ হেঁটে ১৩ তীর্থযাত্রীর সঙ্গে শবরীমালা যাচ্ছে এই কুকুর, দেখুন ভিডিয়ো</h1>
      <address><time datetime="2019-11-19T13:25:21+00:00">19 Nov 2019, 13:25</time> by <a rel="author">সংবাদ সংস্থা</a></address>
      <p>অন্ধ্রপ্রদেশের তিরুমালা থেকে যাত্রা শুরু করে শবরীমালায় যাচ্ছেন ১৩ জনের একটি দল। পথে সেই আয়াপ্পা ভক্তদের পিছু নিয়েছে পথের একটি কুকুর। সেও তাঁদের পিছনে তাল মিলিয়ে হেঁটে চলেছে শবরীমালার উদ্দেশে। এই ঘটনার ভিডিয়ো সোশ্যাল মিডিয়ায় ভাইরাল হতে পথের ওই কুকুরকে নিয়ে আলোচনায় মেতেছে নেটদুনিয়া।</p>
      <p>কালো পোশাক, খালি পায়ে অন্ধ্রপ্রদেশের তিরুমালা থেকে ৩১ অক্টোবর যাত্রা শুরু করেছিলেন ওই আয়াপ্পা ভক্তরা। ১৭ নভেম্বর তাঁরা পৌঁছেছেন কর্নাটকের চিকমাগালুরু জেলার কোট্টিগেহারাতে। সেখানে চারমাদি রাম মন্দিরে রাত কাটিয়েছেন তাঁরা। এই যাত্রার মাঝপথেই তাঁদের সঙ্গে যোগ দিয়েছে ওই কুকুরটি।</p>
      <p>ভক্তদের দলের প্রধান রাজেশ গুরুস্বামী বলেন, ‘‘আমরা প্রথমে কুকুরটিকে লক্ষ্য করিনি। কিন্তু যেতে যেতে দেখলাম কুকুরটি আমাদের পিছনে হেঁটেই চলেছে। আমাদের সঙ্গ ছাড়ছে না সে। তার পর থেকে আমরা যা রান্না করতাম, তা খেতে দিতাম ওকে। ওর পায়ে লাগায় এক পশু চিকিৎসকও দেখানো হয়েছে।’’ তিনি আরও বলেন, ‘‘আমরা প্রতি বছর শবরীমালা যাই। কিন্তু এ রকম অভিজ্ঞতা এই প্রথম।’’</p>
      <p>দেখুন সেই ভিডিয়ো- </p>
      <figure>
        <iframe data-src="https://twitter.com/ANI/status/1196273887941668866?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>আরও পড়ুন:</b>
        <b>
          <a href="https://www.anandabazar.com/national/viral-video-sanitation-worker-of-pune-singing-to-create-awareness-while-cleaning-dgtl-1.1072252">আবর্জনা পরিষ্কারের সময় গান গেয়ে সচেতনতা ছড়ান পুণের এই সাফাইকর্মী</a>
        </b>
      </p>
      <p>
        <b>আরও পড়ুন:</b>
        <b>
          <a href="https://www.anandabazar.com/national/jnu-protest-police-allegedly-attacked-unarmed-students-protesting-against-roll-back-of-hostel-fees-1.1072472">জেএনইউয়ের ছাত্র-বিক্ষোভে লাঠি পুলিশের, নিরস্ত্র পড়ুয়াদের উপরে হামলার অভিযোগ</a>
        </b>
      </p>
    </article>
  </body>
</html>