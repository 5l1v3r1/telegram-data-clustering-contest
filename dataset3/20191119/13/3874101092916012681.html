<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/philips-tv-2-yeni-oled-modelini-tanitti_85103.html"/>
    <meta property="og:site_name" content="CHIP Online"/>
    <meta property="article:published_time" content="2019-11-19T13:00:00+00:00"/>
    <meta property="og:title" content="Philips TV, 2 Yeni OLED+ Modelini Tanıttı"/>
    <meta property="og:description" content="Philips TV, Bowers &amp; Wilkins iş birliğiyle üretilen iki yeni OLED+ modelini tanıttı."/>
  </head>
  <body>
    <article>
      <h1>Philips TV, 2 Yeni OLED+ Modelini Tanıttı</h1>
      <h2>Philips TV, Bowers &amp; Wilkins iş birliğiyle üretilen iki yeni OLED+ modelini tanıttı.</h2>
      <address><time datetime="2019-11-19T13:00:00+00:00">19 Nov 2019, 13:00</time> by <a rel="author">CHIP Online</a></address>
      <p>Philips TV, önde gelen Uluslararası Elektronik Fuarı (IFA)'da yeni koleksiyonunu tanıttı. İngiliz müzik markası Bowers &amp; Wilkins'in Philips TV'yle devam eden işbirliği kapsamında üretilen, en iyi görüntü kalitesinin Dolby Atmos ses sistemiyle birleştirildiği iki yeni amiral gemisi model (OLED+) Berlin'de gerçekleşen IFA Fuarı'nda tanıtıldı.</p>
      <p>Philips TV, efsanevi İngiliz müzik şirketi Bowers &amp; Wilkins işbirliğinde ürettiği yeni premium modellerle (<b>Philips OLED + 934</b> ve 2019 yılı EISA En İyi Ev Sinema Sistemi Ödüllü <b>OLED + 984)</b> sınırları bir kez daha zorluyor.</p>
      <figure>
        <img src="https://cdn.chip.gen.tr/images/content/2019/11/18/2019111812594590785.jpg"/>
      </figure>
      <p>TV'lerde bulunan son model OLED panelleri ve 3. nesil P5 görüntü işleme pakedi sayesinde görüntü kalitesi performans çıtası yükseliyor. İzleyiciler daha net ve canlı renkler, doğal cilt tonları ve renk kontrastlarına sahip görüntüler izleyebilmesinin yanında; tasarımlarda kullanılan Kvadrat kumaş, cam ve metal sayesinde Avrupa tasarımı en yüksek seviyeye çıkıyor.</p>
      <p>Bowers&amp;Wilkins tasarım ilkesi kapsamında markanın tüm ürünlerinde bulunan fiziksel olarak birbirinden ayrışmış ancak akustik olarak sesi optimize eden çoklu sürücülü hoparlör sistemleri de TV'lerde bulunuyor.</p>
      <p>OLED+934 modelinde bulunan hoparlör üzerine monte edilmiş olan Dolby Atmos yukarı doğru yükseltici ünitesi Philips'in bu sistemi kullandığı ilk TV olmasının yanında ayrıca iki modelde de Dolby Atmos şifre çözücü bulunuyor.</p>
    </article>
  </body>
</html>