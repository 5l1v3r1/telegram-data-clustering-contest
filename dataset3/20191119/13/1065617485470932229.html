<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/smalling-con-fonseca-va-alla-grande-ci-siamo-sentiti-prima-che-firmassi-con-la-roma/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-19T13:35:52+00:00"/>
    <meta property="og:title" content="Smalling: “Con Fonseca va alla grande. Ci siamo sentiti prima che firmassi con la Roma” – VIDEO"/>
    <meta property="og:description" content="Il centrale inglese ha risposto alle domande dei tifosi attraverso i canali social del club:"/>
  </head>
  <body>
    <article>
      <h1>Smalling: “Con Fonseca va alla grande. Ci siamo sentiti prima che firmassi con la Roma” – VIDEO</h1>
      <h2>Il centrale inglese ha risposto alle domande dei tifosi attraverso i canali social del club: “Bello allenarsi con Dzeko”</h2>
      <address><time datetime="2019-11-19T13:35:52+00:00">19 Nov 2019, 13:35</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Chris <b>Smalling </b>risponde ai tifosi. Il centrale inglese – in prestito dal Manchester United ma sul quale Petrachi sta lavorando per garantirsi il riscatto a fine stagione – ha da subito conquistato i <b>romanisti</b>, che hanno avuto modo di rivolgergli le loro domande grazie all’hashtag #AskSmalling. Ecco le sue parole a Roma TV+.</p>
      <p><b>Com’è stato segnare il tuo primo gol con la Roma?</b><br/>Incredibile. Ho finito molte partite pensando che avrei potuto segnare, ho avuto molte occasioni anche nelle gare precedenti.</p>
      <p><b>Come va con il tuo italiano?</b><br/>Sto imparando (risponde in italiano, ndc). Proverò a farlo il più velocemente possibile, ci sono giorni in cui va meglio e altri peggio, non è semplice. Devo spingere per imparare il più velocemente possibile.</p>
      <p><b>Le tue sensazioni sulla città. </b><br/>Ho visitato il Vaticano con la mia famiglia. Puoi andare in centro o al mare, questa è la cosa bella. Devo prendermi del tempo per poterla visitare.</p>
      <p><b>La più grande differenza tra Premier League e Serie A?</b><br/>Da difensore, tante squadre giocano con due attaccanti. È una bella sfida per me, qui devo lavorare di più rispetto a quanto facevo in Inghilterra.</p>
      <p><b>Maldini. </b><br/>È una leggenda, in Italia ci sono stati tra i migliori difensori al mondo e lui è uno di quelli.</p>
      <p><b>Chi è il più grande difensore di sempre? </b><br/>È una domanda difficile, uno è proprio Maldini.</p>
      <p><b>Come ti ha aiutato il club con la dieta vegana? </b><br/>Quando sono arrivato una delle prime discussioni che ho avuto con i nutrizionisti è stata su questo. Sono stato contento di vedere che erano interessati a vedere come io mangiassi. I giocatori mi fanno molte domande, quando ci sono i buffet alcuni provano i miei piatti.</p>
      <p><b>Il tuo programma preferito inglese? Peaky Blinders l’hai visto?</b><br/>Beh sì, Peaky Blinders. Non ho finito ancora l’ultima stagione, sono vicino. Niente spoiler… Ma anche Billons, Suite, House of Cards.</p>
      <p><b>Come è allenarsi qui con Dzeko? </b><br/>Abbiamo giocato contro molte volte, Edin era un giocatore importante per il City. Ci alleniamo contro ogni giorno ed è positivo per entrambi perché miglioriamo allenandoci insieme. Mi ha aiutato poter parlare con lui all’inizio perché parla inglese e mi aiuta con l’italiano perché lo fa un po’ più lentamente.</p>
      <p><b>Il rapporto con Fonseca?</b><br/>Con Fonseca sta andando alla grande. Anche prima che firmassi ci siamo sentiti al telefono. La trattativa si è chiusa velocemente perché le sensazioni erano positive. Il fatto che sappia parlare inglese aiuta, possiamo parlare di diverse cose e trasferirci diversi concetti e cosi possiamo stabilire un rapporto. Ora ha anche imparato a parlare italiano, anche se credo che lo conoscesse un po’ già da prima. Lo parla un po’ più lentamente, così anche se c’è il traduttore, quando fa i discorsi alla squadra riesco a comprendere tanto. Come allenatore ha delle belle idee sul modo in cui giochiamo, in cui pressiamo, attacchiamo e ci difendiamo. Da questo punto di vista vuole una squadra completa, ma ovviamente è arrivato soltanto questa estate: è già riuscito a trasmetterci tante delle sue idee e speriamo di continuare ad apprendere e migliorare perché ho davvero delle belle sensazioni.</p>
      <figure>
        <iframe data-src="https://twitter.com/OfficialASRoma/status/1196821316667629569" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>