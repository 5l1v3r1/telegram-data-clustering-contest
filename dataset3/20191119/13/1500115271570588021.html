<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4927046/josje-huisman-ontwerpt-tassencollectie-voor-laauw"/>
    <meta property="og:site_name" content="RTL Boulevard"/>
    <meta property="article:published_time" content="2019-11-19T13:24:28+00:00"/>
    <meta property="og:title" content="Next step: Josje Huisman aan de slag als tassenontwerper"/>
    <meta property="og:description" content="Josje Huisman (33) heeft weer een nieuwe vaardigheid ontwikkeld. Na het schrijven van een eigen boek over haar ervaringen over het moederschap, heeft de voormalig K3-zangeres nu een serie tassen ontworpen. Daarbij kwam haar ervaring als kersverse moeder goed van pas."/>
  </head>
  <body>
    <article>
      <h1>Next step: Josje Huisman aan de slag als tassenontwerper</h1>
      <address>
        <time datetime="2019-11-19T13:24:28+00:00">19 Nov 2019, 13:24</time>
      </address>
      <p>Josje Huisman (33) heeft weer een nieuwe vaardigheid ontwikkeld. Na het schrijven van een eigen boek over haar ervaringen over het moederschap, heeft de voormalig K3-zangeres nu een serie tassen ontworpen. Daarbij kwam haar ervaring als kersverse moeder goed van pas.</p>
      <blockquote>"Ik merk dat ik het heel fijn vind om op creatief vlak bezig te zijn"</blockquote>
      <p>De tassen maakte Josje in samenwerking met het Nederlandse tassenmerk Laauw. Ze kende de jongens van het label via via en zodoende werd de zangeres gevraagd om mee te denken aan nieuwe ontwerpen. Daaruit rolden uiteindelijk drie tassen, waarvan één luiertas. De belangrijkste voorwaarde: je moet hem op je rug kunnen dragen.</p>
      <p>Josje werd vorig jaar december moeder van zoon Kamari en ontdekte in het afgelopen jaar al dat de meeste luiertassen zijn gemaakt om aan een kinderwagen te hangen. "Ik heb - zeker in de beginperiode - Kamari vooral gedragen. Maar als je dan nog een tas aan je arm of over je schouder moet dragen is dat niet echt comfortabel", legt ze in gesprek met BuzzE uit.</p>
      <p>"Vandaar dat ik het zo belangrijk vond om een tas te ontwerpen die je zowel op je rug als aan de kinderwagen kan dragen", gaat Josje verder. Volgens haar is de tas ook zonder baby nog geschikt om te gebruiken. "Eigenlijk is de tas ook mooi als je geen luiers en babydoekjes gebruikt."</p>
      <p>Het ontwerpen van de tassen betekent overigens niet dat Josje zich nu volledig op de designerswereld stort. "Ik merk dat ik het heel fijn vind om op creatief vlak bezig te zijn, dus er zullen vast nog leuke dingen op mijn pad komen. Maar voorlopig is dit het even", zegt ze. "Met de activiteiten rond mijn pas verschenen boek en de zorg voor mijn gezinnetje heb ik voorlopig even genoeg om handen."</p>
      <p>De tassencollectie van Josje is sinds dinsdag te verkrijgen.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4691346/josje-huisman-openhartig-over-lichaam-na-zwangerschap"/>
        <a href="https://www.rtlboulevard.nl/entertainment/showbizz/artikel/4859991/josje-huisman-slikt-haar-eigen-placenta-door"/>
        <a href="https://www.rtlboulevard.nl/entertainment/showbizz/artikel/4771246/josje-huisman-komt-met-boek-over-zwangerschap"/>
        <a href="https://www.rtlboulevard.nl/entertainment/showbizz/artikel/4927321/swijnenberg-en-jan-smit-nog-wel-selectieteam-songfestival"/>
        <a href="https://www.rtlboulevard.nl/entertainment/showbizz/artikel/4927206/nicolette-kluijver-zet-zich-voor-minderbedeelden"/>
        <a href="https://www.rtlboulevard.nl/entertainment/showbizz/artikel/4927271/538-geeft-nog-geen-uitsluitsel-over-coen-swijnenberg"/>
      </related>
      <related>
        <a href="https://www.rtlboulevard.nl/entertainment/showbizz/artikel/4683086/josje-huisman-ik-laat-mijn-baby-bewust-niet-zien"/>
      </related>
      <related>
        <a href="https://www.rtlboulevard.nl/entertainment/showbizz/artikel/4859991/josje-huisman-slikt-haar-eigen-placenta-door"/>
      </related>
      <related>
        <a href="https://www.rtlboulevard.nl/entertainment/music/artikel/4774801/josje-huisman-brengt-derde-single-uit"/>
      </related>
    </article>
  </body>
</html>