<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/nefes-alamiyor-diye-solugu-hastanede-aldi-burnundan-cikan-sey-doktorlari-bile-soke-e-215576h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T13:46:12+00:00"/>
    <meta property="og:title" content="Nefes alamıyor diye soluğu hastanede aldı! Burnundan çıkan şey doktorları bile şoke etti"/>
    <meta property="og:description" content="Denizli'de yaşayan Utku İyigün, iyi nefes alamadığı için gittiği hastanede şoku yaşadı. İyigün'ün çekilen tomografi sonucu, burnunun içinde diş olduğu ortaya çıktı."/>
  </head>
  <body>
    <article>
      <h1>Nefes alamıyor diye soluğu hastanede aldı! Burnundan çıkan şey doktorları bile şoke etti</h1>
      <h2>Denizli'de yaşayan Utku İyigün, iyi nefes alamadığı için gittiği hastanede şoku yaşadı. İyigün'ün çekilen tomografi sonucu, burnunun içinde diş olduğu ortaya çıktı.</h2>
      <address>
        <time datetime="2019-11-19T13:46:12+00:00">19 Nov 2019, 13:46</time>
      </address>
      <p>Ege Üniversitesi İktisadi ve İdari Bilimler Fakültesi İngilizce İşletme Bölümü 1'inci sınıf öğrencisi Utku İyigün, burnundan iyi nefes alamadığı için Denizli Özel Sağlık Hastanesi'ne başvurdu.<br/><br/><b>Burnunda yabancı bir cisim tespit edildi</b></p>
      <figure>
        <img src="https://foto.haberler.com/galeri/2019/11/19/nefes-alamiyor-diye-solugu-hastanede-aldi-716429_3041_3_b.jpg"/>
      </figure>
      <p>İyigün, hastanede görevli kulak, burun, boğaz uzmanı Opr. Dr. Ali Yüksel tarafından muayene edildi. Yapılan kontrolde, İyigün'ün burnunda, kemik eğriliği ve burun eti büyümesi tespit edildi ardından yüz tomografisi çekildi. Tomografiyi kontrol eden Dr. Yüksel, İyigün'ün burnunun içinde yabancı cisim olduğunu gördü.<br/><br/><b>Çocukken burnuna soktuğu kalem sandılar!</b></p>
      <figure>
        <img src="https://foto.haberler.com/galeri/2019/11/19/nefes-alamiyor-diye-solugu-hastanede-aldi-716429_215_5_b.jpg"/>
      </figure>
      <p>Dr. Ali Yüksel, hastası Utku İyigün'e burnunun içinde yabancı cisim olduğunu, ameliyatla çıkarılması gerektiğini söyledi. Ameliyata alınan İyigün'ün burnundan, yabancı cisim çıkarıldı. Tomografi incelemesinde, ilk olarak İyigün'ün çocukken burnuna kalem sokabileceği ve arka kapağının burun içinde kalıp, orta burun eti bölgesi sol gözünün yanına kadar ilerlemiş olabileceği düşünüldü.<br/><br/><b>Diş olduğu anlaşıldı!</b></p>
      <figure>
        <img src="https://foto.haberler.com/galeri/2019/11/19/nefes-alamiyor-diye-solugu-hastanede-aldi-716429_745_4_b.jpg"/>
      </figure>
      <p>Ameliyatla çıkarılan cismin, yapılan son incelemede diş olduğu tespit edildi. Bunun üzerine İyigün, doktora 6 yıl önce bisiklet kullanırken, minibüse çarptığını, kazada yüzünden yaralandığını söyledi. İyigün'ün kazada çarpmanın etkisiyle diş kökünün yerinden aldığı darbe nedeniyle kopup, yüz boşluğu içine düştüğü, oradan da burun boşluğuna açılan doğal boşluktan geçerek, orta burun hizasına kadar ilerleyip, yerleştiği ihtimali üzerinde duruldu. İyigün'ün burnunda dişiyle 6 yıl yaşadığı ortaya çıktı. Ameliyat hakkında bilgi veren doktor, tomografide cismi önce kalem kapağı sandıklarını belirterek, "Ameliyatı yaptık, şikayetlerini giderdik ve yabancı cismi burnundan çıkardık. Cisim, sol orta burun eti içine gömülmüş şekildeydi. Cismi incelediğimizde diş kökü olduğu gördük.<br/> </p>
      <figure>
        <img src="https://foto.haberler.com/galeri/2019/11/19/nefes-alamiyor-diye-solugu-hastanede-aldi-716429_5026_2_b.jpg"/>
      </figure>
      <p>Burnunda dişiyle 6 yıl yaşayan Utku İyigün ise diş çıkınca çok şaşırdığını anlatarak, "Nefes alamama şikayetiyle hastaneye geldim. Doktor, bana çekilen tomografide, burnumun içinde yabancı cisim olduğunu söyleyip, gösterdi. Kalem kapağı olabileceğini sandık, ameliyatla çıkarıldı. Ameliyatın ardından cismin diş olduğunu öğrendim ve çok şaşırdım" dedi.</p>
    </article>
  </body>
</html>