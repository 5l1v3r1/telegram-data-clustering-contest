<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187079/"/>
    <meta property="og:site_name" content="Janam TV"/>
    <meta property="article:published_time" content="2019-11-19T13:03:10+00:00"/>
    <meta property="og:title" content="10 വര്‍ഷം സ്പാ സെന്ററില്‍ സുഖവാസം; മേല്‍ക്കുരയില്‍ കഴിഞ്ഞിരുന്ന പെരുംമ്പാമ്പിനെ അതിസാഹസികമായി പിടികൂടി പൊലീസ്"/>
    <meta property="og:description" content="മേല്‍ക്കുരയില്‍ നിന്നും വലിയ ശബ്ദം കേട്ട് നോക്കിയപ്പോള്‍ കണ്ടത് 20 കിലോ ഭാരമുള്ള പെരുമ്പാമ്പിനെ. തെക്കന്‍ ചൈനയിലെ ഫോഷനിലെ സ്പാ സെന്ററിലാണ് സംഭവം. പത്ത്"/>
  </head>
  <body>
    <article>
      <h1>10 വര്‍ഷം സ്പാ സെന്ററില്‍ സുഖവാസം; മേല്‍ക്കുരയില്‍ കഴിഞ്ഞിരുന്ന പെരുംമ്പാമ്പിനെ അതിസാഹസികമായി പിടികൂടി പൊലീസ്</h1>
      <address><time datetime="2019-11-19T13:03:10+00:00">19 Nov 2019, 13:03</time> by <a rel="author">Janam TV Web Desk</a></address>
      <p>മേല്‍ക്കുരയില്‍ നിന്നും വലിയ ശബ്ദം കേട്ട് നോക്കിയപ്പോള്‍ കണ്ടത് 20 കിലോ ഭാരമുള്ള പെരുമ്പാമ്പിനെ. തെക്കന്‍ ചൈനയിലെ ഫോഷനിലെ സ്പാ സെന്ററിലാണ് സംഭവം. പത്ത് വര്‍ഷമായി സ്പാ സെന്ററിന്റെ മേല്‍ക്കുരയിലെ താമസക്കാരനായ പെരുമ്പാമ്പിനെ അതിസാഹസികമായാണ് പൊലീസുകാര്‍ പിടികൂടിയത്.</p>
      <p>വലിയ ശബ്ദം കേട്ട് ഓടിയെത്തിയ സ്പാ ജീവനക്കാരനാണ് മേല്‍ക്കുരയില്‍ നിന്നും പാമ്പ് വീഴുന്നത് കണ്ടത്. ഉടന്‍ തന്നെ ഇയാള്‍ പൊലീസിനെ വിവരം അറിയിക്കുകയായിരുന്നു. പത്ത് അടിയോളം നീളമുള്ള പെരുമ്പാമ്പിനെ പൊലീസുകാര്‍ പിടികൂടുന്ന ദൃശ്യങ്ങളും സാമൂഹ്യമാദ്ധ്യമങ്ങളിലൂടെ പങ്കുവെച്ചിട്ടുണ്ട്.</p>
      <p>മൂന്ന് വര്‍ഷങ്ങള്‍ക്ക് മുന്‍പ് സ്പാ സെന്ററില്‍ ഈ പെരുമ്പാമ്പിനെ കണ്ടതായി ജീവനക്കാര്‍ പറയുന്നു. എന്നാല്‍ അന്ന് ഇതിനെ പിടികൂടാന്‍ ശ്രമിച്ചെങ്കിലും പരാജയപ്പെടുകയായിരുന്നു. പിന്നീട് ഇത് മേല്‍ക്കുരയില്‍ തന്നെ ഒളിച്ചിരിക്കുകയായിരുന്നു. മേല്‍ക്കുരയുടെ ഒരു ഭാഗം തകര്‍ത്താണ് പാമ്പ് നിലത്ത് വീണത്.</p>
      <p>പിടികൂടിയ പാമ്പിനെ പ്രാദേശിക വന്യജീവി കേന്ദ്രത്തിന് കൈമാറി. ഭക്ഷണം നല്‍കിയ ശേഷം അധികൃതര്‍ പാമ്പിനെ അധികൃതര്‍ വനത്തിനുള്ളിലേക്ക് വിട്ടു.</p>
    </article>
  </body>
</html>