<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473647-tylko-u-nas-plazynski-rzad-oparty-o-tradycyjne-wartosci"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T13:33:33+00:00"/>
    <meta property="og:title" content="TYLKO U NAS. Płażyński po expose: Rząd PiS będzie się opierał na tradycyjnych wartościach. Państwo jest tak silne, jak silna jest rodzina"/>
    <meta property="og:description" content="&quot;Każda władza się zużywa i odpowiedzialnością obozu Zjednoczonej Prawicy jest, by dopingować rząd pana premiera do ciężkiej pracy i podejmowania również tych najtrudniejszych tematów&quot;."/>
  </head>
  <body>
    <article>
      <h1>TYLKO U NAS. Płażyński po expose: Rząd PiS będzie się opierał na tradycyjnych wartościach. Państwo jest tak silne, jak silna jest rodzina</h1>
      <address><time datetime="2019-11-19T13:33:33+00:00">19 Nov 2019, 13:33</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Mam nadzieję, a wręcz jestem pewien, że stałą rządów Prawa i Sprawiedliwości będzie opieranie się na tradycyjnych wartościach, czyli o normalność</b>
      </blockquote>
      <p>— powiedział Kacper Płażyński w rozmowie z portalem wPolityce.pl.</p>
      <p>
        <a href="https://wpolityce.pl/tag/exposepmm">
          <b>WSZYSTKO O EXPOSE premiera Mateusza Morawieckiego</b>
        </a>
      </p>
      <p>
        <a href="https://wpolityce.pl/polityka/473593-relacja-expose-premiera-mateusza-morawieckiego">RELACJA. Expose premiera Mateusza Morawieckiego: „Oto najważniejsze zadanie. Otwórzmy Polsce drzwi do nowoczesności”</a>
      </p>
      <p>
        <a href="https://wpolityce.pl/polityka/473600-rzad-wygra-kolejna-kadencje-jesli-zrealizuje-calosc-expose">Jacek Karnowski: Rząd wygra kolejną kadencję, jeśli z taką samą pasją zrealizuje całe przesłanie z exposé, także to cywilizacyjne. To ma być droga środka, ale bliżej prawej krawędzi</a>
      </p>
      <p>
        <a href="https://wpolityce.pl/polityka/473622-burza-w-sieci-po-expose-premiera-politycy-komentuja">Burza w sieci po expose premiera! Politycy z różnych stron barykady komentują wystąpienie Mateusza Morawieckiego. KOMENTARZE</a>
      </p>
      <p>Poseł Prawa i Sprawiedliwości, komentując wystąpienie premiera Morawieckiego, zwrócił uwagę na poruszenie przez szefa rządu kwestii obrony rodziny.</p>
      <blockquote>To w dużej mierze również podsumowanie tego, co do tej pory udało się zrobić przez ostatnie cztery lata. Mam nadzieję, a wręcz jestem pewien, że stałą rządów Prawa i Sprawiedliwości będzie opieranie się na tradycyjnych wartościach, czyli na normalności. To, że premier poświęcił tyle czasu polskiej rodzinie, to poświęcenie czasu temu, co jest najważniejsze w budowaniu wspólnoty, państwa polskiego. Państwo jest tak silne, jak silne są polskie rodziny</blockquote>
      <p>— mówił.</p>
      <p>Płażyński mówił też o potrzebie walki o ochronę środowiska, o której wspomniał premier.</p>
      <blockquote>Warto zwrócić uwagę na sprawy środowiskowe. Polacy nie powinni mieć wrażenia, że prawica nie interesuje się ochroną środowiska. Te tematy nie mogą być zawłaszczane tylko przez organizacje, które przynoszą więcej szkód niż korzyści polskiemu środowisku. W naszym interesie jest, byśmy mogli oddychać dobrym powietrzem, spacerować wśród drzew, a nasze miasta nie były zalewane. Dlatego premier poświęcił temu sporo czasu</blockquote>
      <p>— stwierdził.</p>
      <p>Pytany o to, czy nie ma ryzyka, że właśnie zaczęła się „polityka ciepłej wody w kranie”, Płażyński odparł:</p>
      <blockquote>Ryzyko zawsze jest. Każda władza się zużywa i odpowiedzialnością obozu Zjednoczonej Prawicy jest, by dopingować rząd pana premiera do ciężkiej pracy i podejmowania również tych najtrudniejszych tematów. Jednym z takich tematów jest chociażby dokończenie reformy sądownictwa w Polsce, która będzie oczywiście wywoływać różnych wpływowych środowisk. Ale pewne tematy musimy doprowadzić do końca.</blockquote>
      <p>not. TK</p>
    </article>
  </body>
</html>