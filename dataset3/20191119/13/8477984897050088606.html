<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/international/news/downdetector-says-facebook-instagram-messenger-outages-reported-by-world-users-01690793.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-19T13:32:37+00:00"/>
    <meta property="og:title" content="सोशल मीडिया / फेसबुक, मैसेंजर और इंस्टाग्राम की सेवाएं घंटों बाधित रहीं, कई देशों से शिकायत मिली"/>
    <meta property="og:description" content="'डाउनडिटेक्टर' ने कहा- 63% लोगों ने ऐप के ब्लैकआउट होने की शिकायत की, 19% ने लॉग-इन करने में समस्या और 16% ने न्यूज फीड में दिक्कतें बताईं मार्च, 2019 में सेवा बाधित होने पर फेसबुक ने डाटाबेस ओवरलोड होने को कारण बताया था | Downdetector Says Facebook, Instagram, Messenger Outages Reported by World Users"/>
  </head>
  <body>
    <article>
      <h1>सोशल मीडिया / फेसबुक, मैसेंजर और इंस्टाग्राम की सेवाएं घंटों बाधित रहीं, कई देशों से शिकायत मिली</h1>
      <address><time datetime="2019-11-19T13:32:37+00:00">19 Nov 2019, 13:32</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/19/0521_social11111111_1.png"/>
        <figcaption>फेसबुक, इंस्टाग्राम और फेसबुक मैसेंजर की सेवाएं घंटों बाधित रहीं।</figcaption>
      </figure>
      <ul>
        <li>'डाउनडिटेक्टर' ने कहा- 63% लोगों ने ऐप के ब्लैकआउट होने की शिकायत की, 19% ने लॉग-इन करने में समस्या और 16% ने न्यूज फीड में दिक्कतें बताईं</li>
        <li>मार्च, 2019 में सेवा बाधित होने पर फेसबुक ने डाटाबेस ओवरलोड होने को कारण बताया था</li>
      </ul>
      <h3>Dainik Bhaskar</h3>
      <p>Nov 19, 2019, 07:02 PM IST</p>
      <p><b>वॉशिंगटन. </b>फेसबुक के स्वामित्व वाले तीन बड़े ऐप फेसबुक, इंस्टाग्राम और फेसबुक मैसेंजर की सेवाएं कई देशों में घंटों बाधित रहीं। विभिन्न ऐप की रुकावटों पर नजर रखनेवाली वेबसाइट 'डाउनडिटेक्टर' के मुताबिक, फेसबुक के सभी नेटवर्क पर अब कोई समस्या नहीं आ रही है, लेकिन मंगलवार को देश के कई हिस्सों से इसकी सेवा में रुकावट की शिकायतें दर्ज की गई हैं।</p>
      <p>वेबसाइट के मुताबिक, 63% लोगों ने ऐप के पूरी तरह ब्लैकआउट होने की शिकायत की। 19% लोगों ने लॉग-इन करने में समस्या होने की शिकायत की। 16% लोगों ने न्यूज फीड में दिक्कतें बताईं। एक यूजर ने लिखा, “फेसबुक हमेशा से हैक हो रहा है और अब डिसेबल हो गया है। फेसबुक सही से काम क्यों नहीं कर सकता। फेसबुक के डिसेबल होने के कारण मैं अपना नया अकाउंट नहीं खोल सकता।”</p>
      <p>
        <b>मार्च में फेसबुक की सेवाएं 14 घंटे बाधित रही थीं</b>
      </p>
      <p>एक अन्य यूजर ने लिखा, "क्या फेसबुक मैसेंजर डाउन है? फेसबुक ऐप मैसेज या लोड नहीं कर पा रहा है।” फेसबुक की तरफ से इस पर फिलहाल कोई बयान नहीं आया है। इसी साल मार्च में फेसबुक, वॉट्सऐप और इंस्टाग्राम की सेवाओं में बड़ी रुकावट आई थी। यह सेवाएं 14 घंटों तक बाधित रही थीं। फेसबुक ने डाटाबेस ओवरलोड होने को इसका कारण बताया था।</p>
      <figure>
        <img src="https://visuals.dbnewshub.com/bhaskar/cms-assets/news/images/2019-08/Rashifal_strip3.png"/>
      </figure>
    </article>
  </body>
</html>