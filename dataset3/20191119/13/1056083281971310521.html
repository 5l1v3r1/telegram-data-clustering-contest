<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818518/%D8%AF%DB%8C%D8%AF%D9%87-%D8%A8%D8%A7%D9%86-%D8%AD%D9%82%D9%88%D9%82-%D8%A8%D8%B4%D8%B1-%D9%85%D8%B5%D8%B1-%D8%AE%D9%88%DB%8C%D8%B4%D8%A7%D9%88%D9%86%D8%AF%D8%A7%D9%86-%D9%85%D8%AE%D8%A7%D9%84%D9%81%D8%A7%D9%86-%D8%AE%D8%A7%D8%B1%D8%AC-%D9%86%D8%B4%DB%8C%D9%86-%D8%B1%D8%A7-%D9%87%D8%AF%D9%81-%D9%82%D8%B1%D8%A7%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-19T13:13:17+00:00"/>
    <meta property="og:title" content="دیده‌بان حقوق بشر: مصر خویشاوندان مخالفان خارج نشین را هدف قرار داده است"/>
    <meta property="og:description" content="دیده‌بان حقوق بشر اعلام کرد: مصر خویشاوندان مخالفان خارج نشین را دستگیر و برای آنها محدودیت‌های سفر وضع کرده است."/>
  </head>
  <body>
    <article>
      <h1>دیده‌بان حقوق بشر: مصر خویشاوندان مخالفان خارج نشین را هدف قرار داده است</h1>
      <address><time datetime="2019-11-19T13:13:17+00:00">19 Nov 2019, 13:13</time> by <a rel="author">فاطمه نبید</a></address>
      <p>دیده‌بان حقوق بشر اعلام کرد: مصر خویشاوندان مخالفان خارج نشین را دستگیر و برای آنها محدودیت‌های سفر وضع کرده است.</p>
      <p>به گزارش ایسنا به نقل از خبرگزاری آسوشیتدپرس، دیده‌بان حقوق بشر امروز (سه‌شنبه) اعلام کرد از ۲۰۱۶ اسناد مربوط به ۲۸ پرونده شامل هیثم ابوخلیل، رهبر اخوان المسلمین و محمد علی، یک مقاطعه کار در تبعید را که اتهامات فساد علیه عبدالفتاح السیسی، رئیس جمهوری مصر مطرح کرده‌اند، مورد بررسی قرار داده است.</p>
      <p>مقام‌های مصری علیه خانواده‌های این دو مخالف مصری ممنوعیت‌های سفر وضع کرده، آنها را دستگیر کرده و به خانه‌های آنها حمله کرده‌اند.</p>
      <p>این پرونده‌ها شامل وائل غنیم یک فعال حقوق بشری است که برادرش حازم در سپتامبر سال جاری میلادی و پس از آن دستگیر شد که ویدئوهایی را در فیسبوک و در انتقاد از آژانس‌های امنیتی مصر منتشر کرد.</p>
      <p> جو استورک، معاون دفتر دیده‌بان حقوق بشر در شمال آفریقا و خاورمیانه می‌گوید مقامهای مصری خانواده‌های مخالفان ساکن در خارج از این کشور را برای ساکت کردن آنها مورد ارعاب و تهدید قرار می دهند.</p>
      <p>دیده‌بان حقوق بشر همچنین اعلام کرد در ۱۳ مورد خانواده‌ها به پیوستن به گروه‌های تروریستی و انتشار اخبار جعلی متهم شده‌اند.</p>
      <p>انتهای پیام</p>
    </article>
  </body>
</html>