<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380095/istanbulda-son-40-yilin-en-sicak-kasim-ayi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T13:26:00+00:00"/>
    <meta property="og:title" content="İstanbul’da son 40 yılın en sıcak kasım ayı"/>
    <meta property="og:description" content="Kasım ayının başından beri İstanbul’daki sıcaklık ortalaması 20 derecenin üzerinde seyrediyor."/>
  </head>
  <body>
    <article>
      <h1>İstanbul’da son 40 yılın en sıcak kasım ayı</h1>
      <h2>Kasım ayının başından beri İstanbul’daki sıcaklık ortalaması 20 derecenin üzerinde seyrediyor.</h2>
      <address>
        <time datetime="2019-11-19T13:26:00+00:00">19 Nov 2019, 13:26</time>
      </address>
      <p>Meteoroloji verilerine göre kasım ayında İstanbul’daki sıcaklık ortalaması 21.7 dereceyi gördü. Oysaki 1981’den beri yapılan ölçümler İstanbul’da kasım ayının sıcaklık ortalamasının 11.7 derece olduğunu gösteriyor.</p>
      <p>
        <b>Son 50 yılda sıcaklık 1.2 derece arttı</b>
      </p>
      <p>Türkiye’nin ortalama sıcaklığı son 50 yılda 1.2 derece arttı. İstatistiksel olarak bakıldığında, Türkiye’nin ortalama sıcaklığı 1970-1978 yılları arasında 12.7 derece, 1979-1987 yılları arasında 12.8 derece, 1988-1996 yılları arasında 12.8 derece, 1997-2006 yılları arasında 13.4 dereceydi. 2007-2016 yılları arasında ise ortalama sıcaklık 13.9 dereceye yükseldi.</p>
      <p>
        <b>Türkiye’nin karşı karşıya olduğu iklim krizinin belirtilerinin bazıları şöyle:</b>
      </p>
      <p>Ekim ayında Türkiye’nin neredeyse tamamında sıcaklıklar mevsim normallerinin üstündeydi.<br/>2019 yılındaki sıcaklıklar en az 2018 yılındaki sıcaklıklar kadar yüksek seyrediyor.</p>
      <p>Türkiye birkaç haftadır şiddetli kuraklığın etkisi altında.</p>
      <p>Antalya’da nisan ayında çiçek açması gereken ağaçlar kasım ayında çiçek açtı.</p>
      <p>‘Yaşadığımız güneşli günler doğal değil; Paris Anlaşması Meclis’te acilen onaylanmalı’</p>
      <p>“İstanbul’da yaşadığımız bu güneşli günler hiç doğal değil” diyen Greenpeace Akdeniz İklim ve Enerji Proje Sorumlusu Onur Akgül, anormal sıcaklıkların ‘insan faaliyetiyle derinleşem iklim değişikliğinden kaynaklandığını’ belirtti.</p>
    </article>
  </body>
</html>