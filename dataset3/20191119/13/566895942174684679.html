<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578156/klienti-privat24-zmozut-zamovlati-analizi-v-smartfoni"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T13:59:00+00:00"/>
    <meta property="og:title" content="Клієнти Приват24 зможуть замовляти аналізи в смартфоні"/>
    <meta property="og:description" content="Мобільний банк Privat24 для Android додав у розділ «Здоров’я» функцію замовлення та оплати аналізів у мережі лабораторій «Сінево»"/>
  </head>
  <body>
    <article>
      <h1>Клієнти Приват24 зможуть замовляти аналізи в смартфоні</h1>
      <address><time datetime="2019-11-19T13:59:00+00:00">19 Nov 2019, 13:59</time> by <a rel="author">Ірина Герман</a></address>
      <p>
        <i>Мобільний банк Privat24 для Android додав у розділ «Здоров’я» функцію замовлення та оплати аналізів у мережі лабораторій «Сінево». Щоб скористатися сервісом, достатньо клікнути на іконку «Сінево», вибрати своє місто та зручну адресу лабораторного центру «Сінево», а також вид аналізів, які потрібно здати.</i>
      </p>
      <p>Після оплати замовлення банківською карткою здати аналіз можна без черги в обраній лабораторії «Сінево», показавши пуш-повідомлення у Viber або SMS із номером замовлення. Ціна послуг «Сінево» в разі замовлення через мобільний додаток буде нижчою на 10%.</p>
      <p>«Щомісяця лабораторіям «Сінево» довіряють своє здоров’я близько 350 тисяч українців, і ця кількість постійно зростає. Ми знаємо, що більшість візитів на наш сайт відбувається з мобільного телефону, а кожен четвертий аналіз у «Сінево» оформлено онлайн. Тому співпраця із сервісом Приват24 – це логічний крок, щоб зробити оформлення замовлень зручнішим для ще більшої кількості клієнтів», – зазначив Микола Скавронський, комерційний директор «Сінево Україна».</p>
      <p>«Сінево» – найбільша в Україні мережа лабораторій, що входить до європейської мережі лабораторій Synevo та є частиною шведського медичного холдингу Medicover. Мережа «Сінево» налічує понад 260 лабораторних центрів, які працюють у 110 містах України, а також 7 лабораторій, у яких виконується понад 1,5 тис. видів тестів. Щороку лабораторні центри компанії обслуговують понад 3,5 млн клієнтів.</p>
      <p>У 2017 році «Сінево» у складі холдингу Medicover здійснила ІРО на Стокгольмській фондовій біржі. «Сінево» стала першою та єдиною в Україні медичною компанією, акції якої котируються на міжнародній біржі.</p>
    </article>
  </body>
</html>