<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/news/versijas/sandis-girgens-kada-man-pieredze-un-saistiba-ar-futbolu.d?id=51650617"/>
    <meta property="og:site_name" content="DELFI"/>
    <meta property="article:published_time" content="2019-11-19T13:58:16+00:00"/>
    <meta property="og:title" content="Sandis Ģirģens: Kāda man pieredze un saistība ar futbolu "/>
    <meta property="og:description" content="Kāda man pieredze un saistība ar futbolu? Atbilde: desmit gadi ar kontaktiem vadošajās Eiropas futbola akadēmijās, plus es personīgi, papildus treniņiem, pēc pasaules labākās prakses individuāli trenēju dēlu futbolā."/>
  </head>
  <body>
    <article>
      <h1>Sandis Ģirģens: Kāda man pieredze un saistība ar futbolu </h1>
      <address><time datetime="2019-11-19T13:58:16+00:00">19 Nov 2019, 13:58</time> by <a rel="author">Sandis Ģirģens</a></address>
      <p>
        <b>Kāda man pieredze un saistība ar futbolu? Atbilde: desmit gadi ar kontaktiem vadošajās Eiropas futbola akadēmijās, plus es personīgi, papildus treniņiem, pēc pasaules labākās prakses individuāli trenēju dēlu futbolā.</b>
      </p>
      <p>Astoņu gadu treniņu rezultātā [dēls – red.] iekļauts Amsterdamas "Ajax" nolūkoto spēlētāju sarakstā (<i>scouting list</i>), šovasar uzaicināts uz Spānijas "Villarreal FC" akadēmijas pārbaudēm (<i>tryout</i>).</p>
      <p>PRET shēmošanām Latvijas Futbola federācijā (LFF);<br/>PRET totalizatoriem;<br/>PAR Latvijas futbola filozofijas definēšanu;<br/>PAR caurskatāmu, atklātu LFF organizācijas struktūru, saimniecisku finanšu līdzekļu izmantošanu;<br/>PAR mērķtiecīgu un pamatotu infrastruktūras attīstību, kas sekmētu treniņu apstākļus un iespējas visa<br/>kalendārā gada ietvaros;<br/>PAR bērnu, jauniešu vispusīgumu, augstu psiholoģisko un tehnisko sagatavotību, veselīgu dzīves veidu, pozitīvu treniņu procesu, futbola pamatu (treniņu metodoloģijas) pilnveidi, modernizāciju kopā ar vadošajiem Eiropas futbola klubu akadēmijas speciālistiem;<br/>PAR investīcijām treneru kvalifikācijas celšanai;<br/>PAR vienmērīgu futbola sistēmas attīstību ne tikai Rīgā, bet arī Latvijas reģionos;<br/>PAR sporta zinātnes un veselības sistēmas ieviešanu.</p>
      <p>Nepazīstu un neesmu ticies ne ar Gunti Indriksonu, ne ar "LNK Group".</p>
      <p>Vladimirs Kolesničenko ir bijušais <a href="https://www.delfi.lv/temas/latvijas-futbola-izlase">Latvijas futbola izlases</a> spēlētājs ar lielu pieredzi futbola jautājumos. Mūsu bērni kopā trenējās vienā klubā "Skonto". Apspriedām, kādi uzlabojumi nepieciešami Latvijas futbola sistēmai. Cilvēks arī tāpat kā es neieredz shēmotājus, totalizatora bandītus.</p>
      <p>Fakts ir tāds, ka Latvijā futbols grimst, bērni ir vāji tehniski, psiholoģiski un fiziski sagatavoti. Sākot ar 14 gadiem praktiski nespējam konkurēt pasaules līmenī, jo pietrūkst daudzas komponentes. Testu un <i>skautinga</i> sistēmas trūkumi.</p>
      <p>Bērniem jārada iespējas kvalitatīviem treniņiem Latvijā, nevis jādara viss, lai bērns pārtrauktu spēlēt futbolu vai emigrētu ārpus Latvijas.</p>
      <p>Šobrīd Latvija = LFF 1 pret 1, bet visu var uzlabot.</p>
    </article>
  </body>
</html>