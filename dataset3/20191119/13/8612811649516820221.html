<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/delhi/news/army-chief-gave-information-on-rajnath-singh-on-siachen-tragedy-262628"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-19T13:30:50+00:00"/>
    <meta property="og:title" content="सेना प्रमुख ने राजनाथ सिंह को सियाचिन त्रासदी पर दी जानकारी"/>
    <meta property="og:description" content="नई दिल्लीः रक्षामंत्री राजनाथ सिंह को मंगलवार को सेना प्रमुख जनरल बिपिन रावत ने सियाचिन ग्लेशियर त्रसदी की जमीनी जानकारी दी। सूत्रों ने कहा कि  राजनाथ सिंह इस समय सिंगापुर दौरे पर हैं, और उन्होंने त्रसदी के बारे में जानने के लिए जनरल रावत को फोन किया। सोमवार अपराह्न् हुए हिमस्खलन की चपेट में आने से सियाचिन ग्लेशियर में सेना के चार जवानों और दो असैन्य पोर्टर समेत छह लोगों की मौत हो गई।"/>
  </head>
  <body>
    <article>
      <h1>सेना प्रमुख ने राजनाथ सिंह को सियाचिन त्रासदी पर दी जानकारी</h1>
      <address><time datetime="2019-11-19T13:30:50+00:00">19 Nov 2019, 13:30</time> by <a rel="author">Shivani</a></address>
      <p>नई दिल्लीः रक्षामंत्री राजनाथ सिंह को मंगलवार को सेना प्रमुख जनरल बिपिन रावत ने सियाचिन ग्लेशियर त्रसदी की जमीनी जानकारी दी। सूत्रों ने कहा कि  राजनाथ सिंह इस समय सिंगापुर दौरे पर हैं, और उन्होंने त्रसदी के बारे में जानने के लिए जनरल रावत को फोन किया। सोमवार अपराह्न् हुए हिमस्खलन की चपेट में आने से सियाचिन ग्लेशियर में सेना के चार जवानों और दो असैन्य पोर्टर समेत छह लोगों की मौत हो गई।</p>
      <p>मंगलवार को सिंह ने ट्वीट किया, ‘सियाचिन में हिमस्खलन के कारण सैनिकों और पोर्टरों के निधन से बहुत दुखी हूं। मैं उनके साहस और राष्ट्र के प्रति उनकी सेवा को सलाम करता हूं। उनके परिवारों के प्रति हार्दिक संवेदनाएं।’ सेना के सूत्रों ने कहा कि शहीद सैनिकों के शवों को उनके गृहनगर ले जाने के लिए काम चल रहा है। अधिकारियों के मुताबिक, सोमवार अपराह्न् करीब तीन बजे एक हिमस्खलन में आठ जवान फंस गए थे और आस-पास की चौकियों पर तैनात हिमस्खलन बचाव दल उन्हें बाहर निकालन के लिए घटनास्थल पर पहुंचा था। </p>
      <p>बचाव दल मलबे के नीचे से सभी आठ कर्मियों को निकालने में सफल रहा और गंभीर रूप से घायल लोगों को गंभीर देखभाल प्रदान करने वाली मेडिकल टीम ने हेलीकॉप्टरों से नजदीकी सैन्य अस्पताल में पहुंचाया गया, जहां उन्हें बचाने के लिए हरसंभव कोशिश की गई। अधिकारियों ने कहा कि काफी प्रयासों के बावजूद, छह लोगों -चार सैनिकों और दो असैन्य पोर्टर्स- ने अत्यधिक हाइपोथर्मिया के कारण दम तोड़ दिया। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Army chief gave information on Rajnath Singh on Siachen tragedy</p>
    </article>
  </body>
</html>