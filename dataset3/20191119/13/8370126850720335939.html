<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135170/akpde-istifa-dalgasi-suruyor-boyle-duyurdu"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-19T13:34:00+00:00"/>
    <meta property="og:title" content="AKP'de istifa dalgası sürüyor! Böyle duyurdu"/>
    <meta property="og:description" content="AKP’den peş peşe istifa haberleri gelmeye devam ediyor. AKP Çanakkale İl Başkanı Gültekin Yıldız sosyal paylaşım sitesinden yaptığı açıklamayla istifa ettiğini duyurdu. "/>
  </head>
  <body>
    <article>
      <h1>AKP'de istifa dalgası sürüyor! Böyle duyurdu</h1>
      <h2>AKP’den peş peşe istifa haberleri gelmeye devam ediyor. AKP Çanakkale İl Başkanı Gültekin Yıldız sosyal paylaşım sitesinden yaptığı açıklamayla istifa ettiğini duyurdu. </h2>
      <address>
        <time datetime="2019-11-19T13:34:00+00:00">19 Nov 2019, 13:34</time>
      </address>
      <p>AKP’den peş peşe istifa haberleri gelmeye devam ediyor. AKP Çanakkale İl Başkanı Gültekin Yıldız sosyal paylaşım sitesinden yaptığı açıklamayla istifa ettiğini duyurdu. </p>
      <p>Daha önce 6 il başkanı istifalarını vererek görevlerinden ayrılmıştı.</p>
      <p>AKP Balıkesir İl Başkanı Ahmet Sağlam da dün akşam saatlerinde istifa ettiğini duyurmuştu.</p>
      <h3> AKP'de ikinci 'istifa dalgası' başladı</h3>
      <p>Yıldız yaptığı açıklamada şu ifadeleri kullandı:</p>
      <p>"Yaklaşık 8 yıl önce Merkez İlçe Yönetim Kurulu Üyesi olarak başlayan , Merkez İlçe Başkanı ve Çanakkale İl Başkanı olarak aralıksız devam eden siyasi görevim ; dün akşam Genel Merkez teşkilatlardan sorumlu Genelbaşkan Yardımcımız Sayın Erkan Kandemir ile 7. Olağan Kongre çerçevesinde yaptığımız görüşme neticesinde kendisine il başkanlığı görevimden istifamı sunmam ile son bulmuştur.İnşallah siyaseten verilen bu es hem şahsım hem de partimiz için hayırlara vesile olacaktır.</p>
      <p>Ülkemizin gezi olayları , hendek olayları, 17 -25 Aralık yargı kumpası , 15 Temmuz hain darbe girişimi , kur saldırıları, sınırımızda terör devleti kurma teşebbüsleri gibi bir çok zorluğu göğüslediği ; görev üstlendiğim 2871 günlük bu uzun ve zorlu maratonda beni biran için yanlız bırakmayan , desteğini esirgemeyen kıymetli eşime, aileme ve 2. ailem demekle gurur duyduğum AK Parti Çanakkale teşkilatlarına teşekkür ediyorum.</p>
      <p>2 Nisan 2018 tarihinde onurla ve itibarla geldiğim Çanakkale İl Başkanlığı görevini , onurla ve itibarla tamamlamayı nasip ettiği için Rabbime sonsuz hamd ediyor; bir çok insanın hayal dahi edemeyeceği bu göreve beni layık gören, ülkeme ,şehrime ve teşkilatlarımıza hizmet etme imkanı sunan Genelbaşkanımız ve Cumhurbaşkanımız Sayın Recep Tayyip Erdoğan’a şükranlarımı sunuyorum.</p>
      <p>Kendisinin de her zaman söylediği gibi görev süremizce dik durduk ama dikleşmedik. Teşkilatı her şeyin üstünde gördük ve adamın adamı değil davanın adamı olduk. AK Partiyi AK Parti yapan ilkeler çerçevesinde, kişilerin ve makamların geçici olduğunu bilerek millete hizmet rotamızdan zerre kadar sapmadık.</p>
      <p>Mahalle teşkilatlarımız başta olmak üzere , ilçe başkanlarımızla, 3 kademe ilçe yönetimlerimizle , belediye başkanlarımızla , belediye ve il genel meclis üyelerimizle birlikte görevden değil , canı gönülden partimize ve davamıza hizmet ettik.</p>
      <p>İl Başkanı olarak görev aldığım 24 Haziran genel seçiminde teşkilatlarımızın olağan üstü gayreti ile ucu ucuna değil ilk defa en yakın rakibimize 13.000 gibi bir oy farkı atarak, eze eze Çanakkale’de birinci parti olduk ve meclise 2 milletvekili gönderdik.</p>
      <figure>
        <img src="https://www.gercekgundem.com/images/posts/201911/149794_620x344.jpg"/>
      </figure>
      <p>31 Mart yerel seçimlerinde 142 bin oya ve % 42 oy oranına ulaşmamıza 7 olan büyük kongre delegemizi oy artışına bağlı olarak 8’e yükseltmemize ,CHP ile hemen hemen aynı oyu almamıza rağmen partilerden ziyade ittifakların belirleyici olduğu bu seçimde 4 ilçe ve 6 belde belediyesi olmak üzere toplamda 10 adet belediye kazandık. 2014 seçimlerinde % 39 ‘larla belediye kazanabilirken, bu seçimde % 41’lerle % 46’larla kazanamadığımız belediyelere ve İstanbul Ankara gibi büyük şehir belediyelerinin kaybedilmesine hep birlikte üzüldük.Ama hatalardan ders çıkarabilen , milletin kararını her şeyin üstünde gören bir teşkilat olarak, ne heyecanımızdan ne de millete hizmet aşkımızdan hiç bir şey kaybetmedik.</p>
      <p>7.olağan kongrenin partimiz için hayırlara vesile olmasını temenni ediyor, resmi görevim olsun olmasın partimin bir neferi olarak en iyi bildiğim şeyi yapacağımın, yani samimiyetle ve heyecanla Çanakkalemize hizmet etmeye devam edeceğimin bilinmesini istiyorum.</p>
      <p>Baki kalan bu kubbede hoş bir sadâ imiş.Gökkubbede ilkeli ve hakkaniyetli bir duruşla bir sadâ bırakabildiysek ne mutlu bize diyor, bu vesile ile tüm teşkilatlarımızdan ve Çanakkale’li hemşehrilerimizden helallik istiyor, sağlıcakla kalmanızı diliyorum."</p>
    </article>
  </body>
</html>