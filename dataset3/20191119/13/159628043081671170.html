<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/egitim/egitim-genel/edebiyat-kampi-ve-edebiyat-festivali-basladi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-19T13:09:00+00:00"/>
    <meta property="og:title" content="Edebiyat kampı ve Edebiyat festivali başladı"/>
    <meta property="og:description" content="İl Milli Eğitim Müdürlüğü, bu yıl ilk kez uygulamaya konulan ara tatil nedeniyle hazırlanan program gereği, Edebiyat kampı ve Edebiyat festivali etkinliklerini İbrahim Cinkaya Sosyal Bilimler Lisesinde uygulamaya koydu."/>
  </head>
  <body>
    <article>
      <h1>Edebiyat kampı ve Edebiyat festivali başladı</h1>
      <h2>İl Milli Eğitim Müdürlüğü, bu yıl ilk kez uygulamaya konulan ara tatil nedeniyle hazırlanan program gereği, Edebiyat kampı ve Edebiyat festivali etkinliklerini İbrahim Cinkaya Sosyal Bilimler Lisesinde uygulamaya koydu.</h2>
      <address><time datetime="2019-11-19T13:09:00+00:00">19 Nov 2019, 13:09</time> by <a rel="author">Haber Merkezi</a></address>
      <p>İl Milli Eğitim Müdürlüğü yaptığı yazılı bir açıklama ile bu yıl ilk kez uygulanmaya konulan ara tatilde öğrencilerin sanat, doğa ve kültür değerleriyle buluşması amacıyla daha önceden duyurulmuş olan faaliyet etkinlik çalışmalarına başladı. Bu kapsamda Edebiyat Kampları ve Edebiyat Festivali konulu etkinlikler İbrahim Cinkaya Sosyal Bilimler Lisesinde uygulamaya konuldu.</p>
      <p>Öğrencilerin kitap okuma alışkanlıklarını geliştirmeleri, aralarındaki etkileşim ve bilgi paylaşımını artırmaları, kültürel/sanatsal ve beceri eğitimleri kazanmaları amacıyla ilkokul, ortaokul ve lise düzeylerinde seçilmiş 10 pilot okulda toplam 105 öğrencinin katılımıyla hafta boyu gerçekleştirecek etkinliği ziyaret eden İl Milli Eğitim Müdürü Mahmut Oğuz, “Çocuklarımız bizim geleceğimiz. Bugün, milli eğitim ailesi olarak sizleri ziyaret etmemizin yegâne amacı; arkadaşlık, dostluk, kardeşlik bağlarını kuvvetlendirip geliştirmektir. Tüm bu bağların kuvvetlenmesi, eğitimdeki başarının yükselmesi için 2023 Eğitim Vizyonu doğrultusunda çalışmalarımıza hız kesmeden devam ediyoruz. Bizler bu vatan ve bayrak için, geleceğimizi sağlam temeller üzerine oturtabilmek için azimli ve kararlı bir şekilde ilerleyen, çalışkan nesillere ihtiyacımız olduğunu biliyoruz. Bunun için sizlere güveniyoruz.” dedi.</p>
      <p>Faaliyetler kapsamında planetaryum gezisi, güzel sanatlar lisesinde şiir dinletisi, edebiyat söyleşileri, masal atölyeleri, oryantirink etkinlikleri (okuma ile ilişkilendirilmiş), edebi eserlerden sinemaya uyarlanmış film gösterimleri, kütüphane gezisi, kitap okuma etkinlikleri, tiyatro gösterileri ve halk oyunları toplulukları gösterileri yer alacak.</p>
    </article>
  </body>
</html>