<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232429/"/>
    <meta property="og:site_name" content="Українська правда"/>
    <meta property="article:published_time" content="2019-11-19T13:55:10+00:00"/>
    <meta property="og:title" content="Чехія видала Україні підозрюваного в багатомільйонних розкраданнях"/>
    <meta property="og:description" content="Чехія видала Україні гендиректора товариства, якого розшукували за підозрою у розкраданні обладнання Дитячо-юнацького учбово-спортивного центру профспілок міста Києва “Авангард”, закупленого за державні кошти."/>
  </head>
  <body>
    <article>
      <h1>Чехія видала Україні підозрюваного в багатомільйонних розкраданнях</h1>
      <address>
        <time datetime="2019-11-19T13:55:10+00:00">19 Nov 2019, 13:55</time>
      </address>
      <p>Чехія видала Україні гендиректора товариства, якого розшукували за підозрою у розкраданні обладнання Дитячо-юнацького учбово-спортивного центру профспілок міста Києва "Авангард", закупленого за державні кошти.</p>
      <p><b>Джерело</b>: прокуратура Києва, речниця відомства Надія Максимець у коментарі "Українській правді"</p>
      <p><b>Деталі:</b> 15 жовтня 2019 року підозрюваного заарештували на території Чехії. За результатами розгляду запиту української сторони компетентні органи Чеської Республіки ухвалили рішення про екстрадицію вказаної особи. 18 листопада 2019 року в аеропорту "Бориспіль" українським правоохоронцям видали підозрюваного.</p>
      <p>Як пояснила речниця столичної прокуратури Надія Максимець, реконструкція льодового стадіону "Авангард" почалася в 2010 році, а вже у 2013 прокурорська перевірка встановила мільйонні зловживання, як з боку посадовців центру, так і керівника підрядної організації. У зв'язку з цим було розпочато кримінальні провадження, але розслідувалися вони не ефективно.</p>
      <p><b>Пряма мова:</b> "У 2018 році прокуратура активізувала слідство та за його результатами <a href="https://kyiv.gp.gov.ua/ua/news.html?_m=publications&amp;_c=view&amp;_t=rec&amp;id=241170">повідомила про підозру ексдиректору "Авангарду" </a>у розтраті державних коштів (майже 15 млн грн. -ред.) за ч. 5 ст. 191 КК України. Зараз обвинувальний акт відносно колишнього посадовця перебуває на розгляді в суді. Тоді у 2018 році була оголошена підозра і ексгендиректору товариства. Але він почав переховуватися від слідства, у звязку з чим був оголошений у розшук".</p>
      <figure>
        <img src="https://img.pravda.com/images/doc/5/1/51d4898-75339455-2976155965729079-1738024207851192320-n.jpg"/>
      </figure>
      <p><b>Додатково:</b> Наразі чоловіка затримано слідчими ГУ НП в м. Києві та до суду подано клопотання про застосування відносно нього запобіжного заходу.</p>
      <footer>Валентина Романенко, УП</footer>
      <related>
        <a href="https://www.pravda.com.ua/news/2019/11/19/7232433/"/>
        <a href="https://www.pravda.com.ua/news/2019/11/19/7232399/"/>
        <a href="https://www.pravda.com.ua/news/2019/11/19/7232393/"/>
      </related>
    </article>
  </body>
</html>