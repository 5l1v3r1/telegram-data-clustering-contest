<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426048/fwnazoyn-oi-panthhres"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T13:55:01+00:00"/>
    <meta property="og:title" content="«Φωνάζουν» οι Πάνθηρες!"/>
    <meta property="og:description" content="Ανακοίνωση διαμαρτυρίας για τη διαιτησία του Βασίλη Βλάχου στο παιχνίδι με τον ΠΑΣ ΑσκληπEιού (1 – 1) στο πλαίσιο της 4ης αγωνιστικής στο πρωτάθλημα της Γ’ Κατηγορίας Δωδεκανήσου, εξέδωσε η διοίκηση των Πανθήρων. Το πλήρες κείμενο αναφέρει τα ακόλουθα:"/>
  </head>
  <body>
    <article>
      <h1>«Φωνάζουν» οι Πάνθηρες!</h1>
      <h2>Εξέδωσαν ανακοίνωση διαμαρτυρίας για τη διαιτησία του Βασίλη Βλάχου</h2>
      <address>
        <time datetime="2019-11-19T13:55:01+00:00">19 Nov 2019, 13:55</time>
      </address>
      <p>
        <b>Ανακοίνωση διαμαρτυρίας για τη διαιτησία του Βασίλη Βλάχου στο παιχνίδι με τον ΠΑΣ ΑσκληπEιού (1 – 1) στο πλαίσιο της 4ης αγωνιστικής στο πρωτάθλημα της Γ’ Κατηγορίας Δωδεκανήσου, εξέδωσε η διοίκηση των Πανθήρων. Το πλήρες κείμενο αναφέρει τα ακόλουθα:</b>
      </p>
      <p>«Ισόπαλη με σκορ 1 – 1 αναδείχθηκε η ομάδα μας απέναντι στον ΠΑΣ Ασκληπειού σε παιχνίδι που έγινε στο Ενωσιακό γήπεδο στο Δημοτικό Αθλητικό Κέντρο “Καλλιπάτειρα” στο Κορακόνερο. Ο αγώνας έγινε στο πλαίσιο της 4ης αγωνιστικής της Γ’ Κατηγορίας. Ήταν ένα δυνατό παιχνίδι το οποίο παρακολούθησε αρκετός κόσμος που για μια ακόμα φορά έδωσε το “παρών” για να χειροκροτήσει τις προσπάθειες των παικτών των δυο ομάδων.</p>
      <p>Οι Πάνθηρες έχουν ανάμεικτα συναισθήματα για την αναμέτρηση από την οποία έχουν παράπονα από τη διαιτησία του κ. Βλάχου την οποία δεν θεωρούν ακριβοδίκαιη. Αν και στόχος του συλλόγου δεν είναι να μπει στη διαδικασία κρίσης των διαιτητών σε καμία απολύτως περίπτωση, εντούτοις νιώθουμε αδικημένοι με αποκορύφωμα δυο περιπτώσεις. Συγκεκριμένα:</p>
      <p>-Ένα αντικανονικό μαρκάρισμα πάνω στον Καρπαθάκη κατά τη διάρκεια του πρώτου ημιχρόνου ήταν ο ορισμός του πέναλτι που όμως ο διαιτητής αρνήθηκε να το υποδείξει.</p>
      <p>-Ο ποδοσφαιριστής της φιλοξενούμενης ομάδας με το Νο 10 (Αθανασίου) θα έπρεπε σίγουρα να είχε αποβληθεί, καθώς έπαιζε επανειλημμένα αντιαθλητικά αλλά εισέπραττε μόνο τις παρατηρήσεις του διαιτητή και όχι και τις κάρτες. Αναρωτιόμαστε μετά από πόσες παρατηρήσεις ένας παίκτης πρέπει να βλέπει κάρτα;</p>
      <p>Θεωρούμε αναγκαίο να δημοσιοποιήσουμε στην παρούσα φάση τα συναισθήματά μας, δεδομένου πως έχουμε να κάνουμε με μικρά παιδιά τα οποία και σαφώς πρέπει να προστατέψουμε. Καλούμε και τα αρμόδια όργανα της διαιτησίας να αντιμετωπίσουν με τη δέουσα προσοχή και το πρωτάθλημα της Γ’ Κατηγορίας όπως κάνουν και στις υπόλοιπες κατηγορίες.</p>
      <p>Σε ό,τι έχει να κάνει με το καθαρά αγωνιστικό κομμάτι, το σκορ άνοιξε για τους Πάνθηρες ο Καρπαθάκης στο 14′ και το τελικό 1 – 1 διαμόρφωσε ο Αθανασίου στο 65′.<br/>Το παιχνίδι διαιτήτευσε ο κ. Βλάχος (Δημητριάδης, Ζανεττίδης)</p>
      <p><u><b>Οι συνθέσεις είναι οι ακόλουθες:</b></u><br/><b>ΠΑΝΘΗΡΕΣ</b>: Kornecki, Καρασάββας (46′ Κεφάλας), Ισκάς, Καρπαθάκης, Rapka, Τιτάης, Caushaj (89′ Γαϊτάνος), Μουχαμεντάνι, Παπανικολάου, Hasa, Χατζηκεβορκιάν<br/><b>ΠΑΣ ΑΣΚΛΗΠΕΙΟΥ:</b> Πέθακας Ι., Γιωργάς (46′ Λόλης), Πέθακας Ν., Κούρτης, Συμεωνίδης, Πάθακας Β., Κλημαντής (93′ Παπαβασιλείου), Λαουδίκος,, Κατσίπης Λ., Κατσίπης Ρ., Αθανασίου».</p>
    </article>
  </body>
</html>