<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/cherez-skandal-z-zelenskim-ukrayinski-diplomati-stali-toksichnimi-u-vashingtoni-yelisyeyev/"/>
    <meta property="og:site_name" content="Прямий"/>
    <meta property="article:published_time" content="2019-11-19T13:01:00+00:00"/>
    <meta property="og:title" content="Через скандал з Зеленським українські дипломати стали токсичними у Вашингтоні – Єлісєєв"/>
    <meta property="og:description" content="Через скандал з розмовою між президентами США Дональдом Трампом і України Володимиром Зеленським відносини між країнами фактично заморожені, а українські"/>
  </head>
  <body>
    <article>
      <h1>Через скандал з Зеленським українські дипломати стали токсичними у Вашингтоні – Єлісєєв</h1>
      <address>
        <time datetime="2019-11-19T13:01:00+00:00">19 Nov 2019, 13:01</time>
      </address>
      <p>
        <b>Через скандал з розмовою між президентами США Дональдом Трампом і України Володимиром Зеленським відносини між країнами фактично заморожені, а українські дипломати є токсичними у Вашингтоні.</b>
      </p>
      <p>Про це у інтерв’ю <a href="https://glavcom.ua/interviews/kostyantin-jelisjejev-pogodzhennya-formuli-shtaynmajera-pershiy-krok-do-rosiyskogo-scenariyu-na-donbasi-640869.html">"Главкому"</a> розповів ексзаступник голови Адміністрації президента Костянтин Єлісєєв.</p>
      <p>"Нині у нас заморожена діяльність українсько-американської стратегічної комісії, вона не працює. У нас немає повноцінного посла США в Україні, немає повноцінного посла України в США. Звільнений спецпредставник США в Україні Курт Волкер, який відіграв важливу роль в тому, щоби давати відсіч російській агресії і посилити здатність України протистояти Росії. Зараз у нас немає парламентської складової дипломатії. Практично все заморожене", - повідомив Єлісєєв.</p>
      <p>За його словами, наприкінці каденції п’ятого президента було бачення, як розширити отримання військової допомоги, у тому числі, летальної оборонної зброї, а зараз його вже немає.</p>
      <p>"Я відчуваю, що після подій останніх місяців українські дипломати є токсичними у Вашингтоні", - підкреслив Єлісєєв.</p>
      <p>Нагадаємо, у п'ятницю, 15 листопада, <a href="https://prm.ua/biliy-dim-opublikuvav-stenogramu-pershoyi-rozmovi-trampa-z-zelenskim-povniy-pereklad/">Білий дім оприлюднив стенограму першої телефонної розмови президента США Дональда Трампа з президентом України Володимиром Зеленським</a>.</p>
      <p>Зазначимо, на думку російського політолога Андрія Піонтковського, <a href="https://prm.ua/tri-nayblizhchi-radniki-zelenskogo-nevpinno-pratsyuyut-na-kreml-piontkovskiy/">найближче оточення президента України Володимира Зеленського працює на Кремль</a>.</p>
      <p>
        <a href="https://prm.ua/rosiyanam-bi-tse-spodobalos-predstavnik-ssha-v-ukrayini-prokomentuvav-peregovori-otochennya-trampa-i-zelenskogo/">РОСІЯНАМ БИ ЦЕ СПОДОБАЛОСЬ - ПРЕДСТАВНИК США В УКРАЇНІ ПРОКОМЕНТУВАВ ПЕРЕГОВОРИ ОТОЧЕННЯ ТРАМПА І ЗЕЛЕНСЬКОГО</a>
      </p>
      <p>3 листопада <a href="https://prm.ua/impichment-trampa-kent-i-teylor-zayavili-shho-dopomoga-ukrayini-zalezhala-vid-rozsliduvannya-proti-baydena/">у Конгресі США відбулись перші відкриті слухання про імпічмент Дональда Трампа</a>. Свідчення дали заступник помічника держсекретаря США з питань Європи та Євразії Джордж Кент і повірений у справах США в Україні Вільям Тейлор.</p>
      <p>31 жовтня <a href="https://prm.ua/nizhnya-palata-kongresu-ssha-pidtrimala-pochatok-protseduri-impichmentu-trampa/">Палата представників Конгресу США ухвалила резолюцію про початок процедури імпічменту президента Дональда Трампа</a>.</p>
      <p>
        <a href="https://prm.ua/voni-vsi-korumpovani-i-zhahlivi-lyudi-volker-rozpoviv-pro-pershu-reaktsiyu-trampa-na-zelenskogo-i-yogo-otochennya/">"ВОНИ ВСІ КОРУМПОВАНІ І ЖАХЛИВІ ЛЮДИ" – ВОЛКЕР РОЗПОВІВ ПРО ПЕРШУ РЕАКЦІЮ ТРАМПА НА ЗЕЛЕНСЬКОГО І ЙОГО ОТОЧЕННЯ</a>
      </p>
      <p>8 длистопада український дипломат, екс-посол України в Євросоюзі і колишній заступник глави адміністрації п'ятого президента Петра Порошенка <a href="https://prm.ua/kostyantin-yelisyeyev-zvilnivsya-z-mzs/">Костянтин Єлісєєв подав заяву про звільнення з Міністерства закордонних справ</a>.</p>
      <related>
        <h4>Схожі новини</h4>
        <a href="https://prm.ua/ukrayina-i-frantsiya-spilno-vigotovlyatimut-suchasni-patrulni-kateri-dlya-potreb-dpsu-video/"/>
        <a href="https://prm.ua/za-zapitami-rosiyi-u-polshhi-bulo-zatrimano-19-gromadyan-ukrayini-mzs/"/>
        <a href="https://prm.ua/ukrayina-i-nato-spilno-protidiyatimut-kiberatakam-rosiyi/"/>
      </related>
    </article>
  </body>
</html>