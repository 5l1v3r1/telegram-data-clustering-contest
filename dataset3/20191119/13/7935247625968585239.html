<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/dunyayi-ikiye-bolen-tartisma-yikayarak-mi-silerek-mi-temizlenmeli-215575h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T13:39:32+00:00"/>
    <meta property="og:title" content="Dünyayı ikiye bölen tartışma! Yıkayarak mı, silerek mi temizlenmeli?"/>
    <meta property="og:description" content="Bugün 19 Kasım Dünya Tuvalet Günü. Birleşmiş Milletler, 2013 yılında ilan ettiği günle herkesin sağlıklı tuvalete ulaşmasını amaçlıyor. Dünyanın bir köşesinde normal karşılanan tuvalet alışkanlıkları ise bir başka yerdekileri çok şaşırtabiliyor."/>
  </head>
  <body>
    <article>
      <h1>Dünyayı ikiye bölen tartışma! Yıkayarak mı, silerek mi temizlenmeli?</h1>
      <h2>Bugün 19 Kasım Dünya Tuvalet Günü. Birleşmiş Milletler, 2013 yılında ilan ettiği günle herkesin sağlıklı tuvalete ulaşmasını amaçlıyor. Dünyanın bir köşesinde normal karşılanan tuvalet alışkanlıkları ise bir başka yerdekileri çok şaşırtabiliyor.</h2>
      <address>
        <time datetime="2019-11-19T13:39:32+00:00">19 Nov 2019, 13:39</time>
      </address>
      <p>Çok sayıda Batı ülkesinde, tuvalette temizlenme yönteminin, yıkanmak yerine silinmek olması dünyanın birçok yerindekileri hayrete düşürüyor.<br/> </p>
      <figure>
        <img src="https://foto.haberler.com/galeri/2019/11/19/dunyayi-ikiye-bolen-tartisma-yikayarak-mi-716431_5502_2_b.jpg"/>
      </figure>
      <p>Su, kağıttan daha iyi temizliyor. Tuvalette suyla temizlenmeyi tercih edenler şu soruyu soruyor: "Elinize bulaşan çikolatalı pudingi sadece peçeteyle mi temizlerdiniz?"<br/> </p>
      <figure>
        <img src="https://foto.haberler.com/galeri/2019/11/19/dunyayi-ikiye-bolen-tartisma-yikayarak-mi-716431_7226_3_b.jpg"/>
      </figure>
      <p>Ayrıca tuvalet kağıtları, Antik Yunanların kullandığı seramik parçaları ya da Amerika'ya ilk ulaşan Avrupalıların kullandığı mısır koçanları kadar sert olmasa da, suyun en yumuşak kağıttan bile daha az aşındırıcı olduğu kesin. Birçok ülkenin vatandaşı, çok uzun süredir tuvalete yaptıkları ziyaretleri suyla sonlandırıyor.<br/> </p>
      <figure>
        <img src="https://foto.haberler.com/galeri/2019/11/19/dunyayi-ikiye-bolen-tartisma-yikayarak-mi-716431_8862_4_b.jpg"/>
      </figure>
      <p>Ayrıca bu durum sadece Batılı olmayan ülkeler için geçerli değil. ABD ve İngiltere de dahil, dünyanın büyük kısmı ise hala tuvalet kağıtlarına bağımlı.<br/> </p>
      <figure>
        <img src="https://foto.haberler.com/galeri/2019/11/19/dunyayi-ikiye-bolen-tartisma-yikayarak-mi-716431_5794_17_b.jpg"/>
      </figure>
      <h3> </h3>
      <figure>
        <img src="https://foto.haberler.com/galeri/2019/11/19/dunyayi-ikiye-bolen-tartisma-yikayarak-mi-716431_5164_9_b.jpg"/>
      </figure>
      <p>İslami öğreti, temizlik için su kullanımı tavsiye ettiğinden, çoğunluğunu Müslümanların oluşturduğu ülkelerde hala su tercih ediliyor. Su mu, kağıt mı tartışmasıyla yakından ilgilenen biri de, tuvalete karşı kültürel ve tarihi tutumları araştıran, Avustralya hükümetinden proje müdürü Zul Othman. Othman'ın araştırması, bazı Müslüman Avustralyalıların Batı tarzı tuvaletlere adapte olduklarını ve hem tuvalet kağıdı hem de bir maşrapa kullandıklarını gösteriyor. Ancak bu temizlik anlayışı, sadece Müslümanlarla sınırlı değil.<br/> </p>
      <figure>
        <img src="https://foto.haberler.com/galeri/2019/11/19/dunyayi-ikiye-bolen-tartisma-yikayarak-mi-716431_3191_5_b.jpg"/>
      </figure>
      <p>Mumbaili veri mühendisi Ashtha Garg, son iki yıldır San Fransisco'da yaşıyor ve tuvaletine bir tas alabilmek için aramadık yer bırakmadığını anlatıyor. Nihayetinde aradığını, bir Hintlinin dükkanında bulmuş. "Bazı Hintliler, tuvalet kağıdına uyum sağlamış, ancak benim gibi bir çoğu, hala suyu tercih ediyor" diyor ve ekliyor: "ABD'de bir Hintli arkadaşımı her ziyaret ettiğimde, tuvaletinde ya bir plastik su şişesi ya da maşrapa olduğunu bilirim."<br/> </p>
      <figure>
        <img src="https://foto.haberler.com/galeri/2019/11/19/dunyayi-ikiye-bolen-tartisma-yikayarak-mi-716431_2134_6_b.jpg"/>
      </figure>
      <p>Bu arada Othman, Batılıların hep bir tür kağıt kullanma ısrarının kendisini şaşırttığını anlatıyor. İngiltere'nın Sheffield kentinde tuvalet kağıdı biten bir sınıf arkadaşı, sonunda 20 sterlinlik bir banknotla temizlenmiş.<br/><br/><b>Oturmak mı, çömelmek mi?</b></p>
      <figure>
        <img src="https://foto.haberler.com/galeri/2019/11/19/dunyayi-ikiye-bolen-tartisma-yikayarak-mi-716431_9372_7_b.jpg"/>
      </figure>
      <p>Anatomik olarak çömelmek daha iyi ve açı dışkının daha rahat çıkışını sağlıyor. Bağırsak hareketleri daha hızlı oluyor ve daha az ıkınılıyor.</p>
    </article>
  </body>
</html>