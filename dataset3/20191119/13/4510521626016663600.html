<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/focsani/tanar-pus-control-judiciar-pornografie-infantila-santaj-aborda-fetele-retelele-socializare-1_5dd3e9265163ec42712ebb8a/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T13:12:19+00:00"/>
    <meta property="og:title" content="Tânăr, pus sub control judiciar pentru pornografie infantilă şi şantaj. El aborda fetele pe reţelele de socializare"/>
    <meta property="og:description" content="Poliţiştii de combatere a criminalităţii organizate din Vrancea, împreună cu procurorii D.I.I.C.O.T. – B.T. Vrancea, au efectuat o percheziţie, pe raza judeţului Prahova, în cadrul unui dosar penal în care se efectuează cercetări pentru pornografie infantilă prin sisteme informatice."/>
  </head>
  <body>
    <article>
      <h1>Tânăr, pus sub control judiciar pentru pornografie infantilă şi şantaj. El aborda fetele pe reţelele de socializare</h1>
      <address><time datetime="2019-11-19T13:12:19+00:00">19 Nov 2019, 13:12</time> by <a rel="author">Borcea Stefan</a></address>
      <h4>Poliţiştii de combatere a criminalităţii organizate din Vrancea, împreună cu procurorii D.I.I.C.O.T. – B.T. Vrancea, au efectuat o percheziţie, pe raza judeţului Prahova, în cadrul unui dosar penal în care se efectuează cercetări pentru pornografie infantilă prin sisteme informatice.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/eveniment/barbat-banuit-viol-pornografie-infantila-prins-aeroportul-henri-coanda-1_5dc133665163ec4271b4e2fc/index.html"/>
      </related>
      <p>În urma activităţilor desfăşurate a fost identificat şi ridicat un sistem informatic despre care există suspiciunea că ar fi fost folosit în activitatea infracţională.</p>
      <p>Un tânăr a fost condus la sediul D.I.I.C.O.T. – B. T. Vrancea pentru audiere, iar în urma probatoriului administrat în cauză, faţă de acesta a fost luată măsura controlului judiciar.</p>
      <p>Tânărul este cercetat pentru faptul că ar fi abordat prin intermediul reţelelor de socializare mai multe persoane minore, de pe raza mai multor judeţe, pe care   le-ar fi convins să-i transmită imagini compromiţătoare, iar ulterior le-ar fi şantajat cu postarea şi cu divulgarea lor în mediul online.</p>
      <p>Cercetările continuă sub aspectul săvârşirii infracţiunilor de pornografie infantilă şi şantaj.</p>
      <hr/>
    </article>
  </body>
</html>