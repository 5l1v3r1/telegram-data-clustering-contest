<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119525-djb-izmenom-zakona-o-referendumu-sns-i-sps-pripremaju-teren-za-predaju-osova?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-19T13:40:05+00:00"/>
    <meta property="og:title" content="DJB: Izmenom zakona o referendumu SNS i SPS pripremaju teren za predaju Кosova"/>
    <meta property="og:description" content="Pokret Dosta je bilo (DJB) saopštio je danas da Srpska napredna stranka i Socijalistička partija Srbije najavljenim izmenama Zakona o referendumu nameravaju da ukinu odredbu po kojoj je za uspeh referenduma neophodno da na njemu svoju volju izrazi minimum 50 odsto upisanih birača.&quot;Vlast na ovaj način potpuno obesmišljava suštinu referenduma i otvara sebi mogućnost da sa minimalnom podrškom isključivo svoje partijske mašinerije iz Ustava ukloni preambulu o Кosovu koja štiti teritorijalnu celovitost Srbije, u skladu sa Rezolucijom UN 1244&quot;, navodi se u saopštenju.DJB je naveo da vladajuća koalicija &quot;zna da na referendum o izbacivanju preambule o Кosovu iz Ustava Srbije ne bi izašlo ni 20 odsto upisanih birača&quot; i dodao da je to osnovni razlog za izmene Zakona o referendumu.&quot;Vlast u Srbiji uživa punu podršku EU i Nemačke, a zauzvrat treba da ispuni tri zahteva koji su u njihovom interesu: da se dobrovoljno odrekne Кosova, da pristane da bude parking za migrante kojima zemlje članice EU odbiju zahtev za azil i da…"/>
  </head>
  <body>
    <article>
      <h1>DJB: Izmenom zakona o referendumu SNS i SPS pripremaju teren za predaju Кosova</h1>
      <address>
        <time datetime="2019-11-19T13:40:05+00:00">19 Nov 2019, 13:40</time>
      </address>
      <p><b>Pokret Dosta je bilo (DJB) saopštio je danas da Srpska napredna stranka i Socijalistička partija Srbije najavljenim izmenama Zakona o referendumu nameravaju da ukinu odredbu po kojoj je za uspeh referenduma neophodno da na njemu svoju volju izrazi minimum 50 odsto upisanih birača.</b><br/><br/>"Vlast na ovaj način potpuno obesmišljava suštinu referenduma i otvara sebi mogućnost da sa minimalnom podrškom isključivo svoje partijske mašinerije iz Ustava ukloni preambulu o Кosovu koja štiti teritorijalnu celovitost Srbije, u skladu sa Rezolucijom UN 1244", navodi se u saopštenju.<br/><br/>DJB je naveo da vladajuća koalicija "zna da na referendum o izbacivanju preambule o Кosovu iz Ustava Srbije ne bi izašlo ni 20 odsto upisanih birača" i dodao da je to osnovni razlog za izmene Zakona o referendumu.<br/><br/>"Vlast u Srbiji uživa punu podršku EU i Nemačke, a zauzvrat treba da ispuni tri zahteva koji su u njihovom interesu: da se dobrovoljno odrekne Кosova, da pristane da bude parking za migrante kojima zemlje članice EU odbiju zahtev za azil i da se povinuje kolonijalnoj sudbini i dužničkom ropstvu koji su Srbiji namenjeni", dodaje se u saopštenju DJB.<br/><br/>DJB je naveo da bi umesto izmena Zakona o referendumu, vlast pre svega morala dadonese Zakon o Кosovu i Metohiji na šta je obavezuje član 182. Ustava Srbije.<br/><br/>Dodaje se i da je taj pokret pre više od godinu dana javnosti predstavio svoj nacrt Zakona o Кosovu i Metohiji, koji predstavlja presek Ustava Srbije i Rezolucije UN 1244, a oslanja se na model Danske i Farskih ostrva.</p>
    </article>
  </body>
</html>