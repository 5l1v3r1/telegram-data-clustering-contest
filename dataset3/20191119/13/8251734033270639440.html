<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/cronaca/incubo-foto-porno-e-bestemmie-nella-chat-whatsapp-di-gruppo-alle-medie/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-19T13:40:51+00:00"/>
    <meta property="og:title" content="Incubo foto porno e bestemmie nella chat Whatsapp di gruppo alle medie"/>
    <meta property="og:description" content="Incubo foto porno e bestemmie nella chat Whatsapp di gruppo alle medie. Una preoccupazione comune a tutti i genitori di ragazzi preadolescenti e adolescenti."/>
  </head>
  <body>
    <article>
      <h1>Incubo foto porno e bestemmie nella chat Whatsapp di gruppo alle medie</h1>
      <h2>Una preoccupazione comune a tutti i genitori di ragazzi preadolescenti e adolescenti. </h2>
      <address>
        <time datetime="2019-11-19T13:40:51+00:00">19 Nov 2019, 13:40</time>
      </address>
      <figure>
        <img src="https://notiziaoggivercelli.it/media/2018/07/wjhats.jpg"/>
      </figure>
      <p>Incubo foto porno e bestemmie nella chat Whatsapp di gruppo alle medie. Una preoccupazione comune a tutti i genitori di ragazzi preadolescenti e adolescenti.</p>
      <h3>Incubo foto porno e bestemmie nella chat Whatsapp di gruppo alle medie</h3>
      <p>Una nuova alluccinante storia che proviene dl nostro circuito Netweek, pubblicata dal giornale di lodi.it, sull’incubo per tutti i genitori di ragazzi preadolescenti e adolescenti: WhatsApp.</p>
      <p>WhatsApp prevede che senza consenso dei genitori o tutori, il social possa essere usato dagli under 16, tanti i ragazzini o ragazzine, elementari comprese ne fanno uso e spesso sfugge al controllo, com’è successo di recente nel Milanese.</p>
      <h3>Foto porno e bestemmie nella chat Whatsapp</h3>
      <p>Alcuni alunni delle Medie di Pogliano, Vanzago e frazioni hanno deciso di creare una chat di gruppo su WhatsApp con lo scopo di arrivare a 500 partecipanti. “Obiettivo 500 persone e più”, il titolo della “challenge” (così i ragazzi chiamano le “sfide” da affrontare sul Web, anche su Youtube e in altri social network). Ma in pochi giorni la sfida è sfuggita di mano: sul gruppo hanno iniziato a circolare messaggi, foto, video e meme di natura pornografica, volgari e con bestemmie. Il creatore, un 13enne, aggiungeva nel gruppo come “amministratore” ogni nuovo membro, con la facoltà quindi di inserire a sua volta altre persone.  Ad accorgersi del fenomeno (e del reato) è stato il locale Comitato genitori, che, col supporto della scuola (estranea ai fatti, dove per altro i telefonini non possono neppure entrare) hanno chiesto aiuto alle Forze dell’ordine.</p>
      <related>
        <h4>Leggi anche:</h4>
        <a href="https://notiziaoggivercelli.it/cronaca/verrua-savoia-pigiama-party-alcolico-un-ragazzo-in-ospedale/"/>
      </related>
      <h3>Un episodio anlogo nel torinese</h3>
      <p>A metà ottobre era successo qualcosa di molto simile. Siamo a Rivoli, in provincia di Torino: due 15enni creano una chat in WhatsApp e anche in questo caso cominciano ad aggiungersi membri veramente da ogni dove. Peccato però che non si tratta di una burla fra adolescenti: lo fa capire già il nome, “The shoah party“, perché nel gruppo si scambiano immagini di violenze (soprattutto sessuali) inaudite contro minori. I Carabinieri si infiltrano con un trucco all’interno del gruppo social e alla fine spiccano 25 decreti di perquisizione a carico di 19 minorenni (sei under 13 non imputabili) e 6 maggiorenni in 13 provincie d’Italia fra Toscana, Val d’Aosta, Piemonte, Lombardia, Veneto, Emilia Romagna, Lazio, Campania, Puglia e Calabria.</p>
    </article>
  </body>
</html>