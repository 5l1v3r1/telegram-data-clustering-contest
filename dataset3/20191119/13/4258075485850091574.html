<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/entertainment/viral-video-childhood-dance-of-bollywood-actor-hrithik-roshan-dgtl-1.1072672"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-19T13:12:01+00:00"/>
    <meta property="og:title" content="ছোটবেলায় কেমন নাচতেন হৃতিক? দেখুন ভিডিয়ো"/>
    <meta property="og:description" content="সেই আগ্রহ নিরসনে এ বার এগিয়ে এলেন হৃতিকের মা পিঙ্কি রোশন।"/>
  </head>
  <body>
    <article>
      <h1>ছোটবেলায় কেমন নাচতেন হৃতিক? দেখুন ভিডিয়ো</h1>
      <address><time datetime="2019-11-19T13:12:01+00:00">19 Nov 2019, 13:12</time> by <a rel="author">সংবাদ সংস্থা </a></address>
      <p>বলিউডে নাচের জগতে অন্য মাত্রা যোগ করেছেন তিনি। দেশের প্রচুর খুদে শিক্ষার্থীই তাঁকে সামনে রেখেই নৃত্যশিল্পে বড় হওয়ার স্বপ্ন দেখে। তিনি হৃতিক রোশন। কিন্তু হৃতিক যখন ছোট ছিলেন, তখন তিনি কেমন নাচতেন? এ কথা জানার আগ্রহ ছিল অনেকের মনেই। সেই আগ্রহ নিরসনে এ বার এগিয়ে এলেন হৃতিকের মা পিঙ্কি রোশন।</p>
      <p>সোমবার নিজের ইনস্টাগ্রাম অ্যাকাউন্ট থেকে শেয়ার করেছেন একটি ভিডিয়ো। এখানে অন্য বাচ্চাদের মধ্যেই নাচতে দেখা যাচ্ছে ছোটবেলার হৃতিককে। ভিডিয়োটি আজ থেকে প্রায় ৩৫ বছর আগেকার। ভিডিয়োটি শুরু হচ্ছে সাদা ফ্রক পরে থাকা এক বাচ্চা মেয়ের নাচ দিয়ে। তার পর আসছে শিশু হৃতিক। নীল রঙের শার্ট ও সাদা রঙের প্যান্ট পরে নাচছে সে। তার পাশে নাচছে আরও বেশ কয়েকটি বাচ্চা ছেলে মেয়ে। কিন্তু তাদের সকলের মধ্যে নজর কাড়ছে ছোট্ট হৃতিক।</p>
      <p>এই নাচের সময় হৃতিকের বয়স ছিল ১০ বছর। তিনি যে সেই ছোট বয়স থেকেই ভাল নাচেন, তার প্রমান এই ভিডিয়ো। নেটিজেনরাও ১০ বছরের হৃতিকের নাচ দেখে উচ্ছ্বসিত। দেখুন সেই ভিডিয়ো- </p>
      <figure>
        <embed-post data-src="https://www.instagram.com/p/B49grL5Jc-i" data-service="Instagram"/>
      </figure>
      <p>
        <b>আরও পড়ুন:</b>
        <b>
          <a href="https://www.anandabazar.com/entertainment/viral-video-couple-dances-with-maine-pyar-kiya-song-in-field-dgtl-1.1072225">‘ম্যায়নে প্যায়ার কিয়া’র রোম্যান্টিক গানে নাচছেন যুগল, ভিডিয়ো ভাইরাল</a>
        </b>
      </p>
      <p>
        <b>আরও পড়ুন:</b>
        <b>
          <a href="https://www.anandabazar.com/entertainment/viral-video-varun-dhawan-teaches-bollywood-dance-step-to-wwe-wrestler-charlotte-flair-dgtl-1.1072215">ডব্লিউ ডব্লিউ ই-এর সুন্দরী রেসলারকে বলিউডের নাচ শেখালেন বরুণ ধওয়ন</a>
        </b>
      </p>
    </article>
  </body>
</html>