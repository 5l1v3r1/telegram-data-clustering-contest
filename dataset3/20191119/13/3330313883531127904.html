<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904349/maatregelen-dreigen-voor-fifa-maker-krijgt-steeds-gevoel-dat-je-n-t-misgrijpt-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T13:25:00+00:00"/>
    <meta property="og:title" content="Maatregelen dreigen voor FIFA-maker: 'Krijgt steeds gevoel dat je nét misgrijpt'"/>
    <meta property="og:description" content="De kansspelautoriteit werkt achter de schermen hard aan maatregelen tegen EA, de ontwikkelaar van de populaire videogame, FIFA. Het spel waarborgt volgens de autoriteit 'verboden gokelementen' en dus willen zij een verbod op deze gokelementen in het spel. De gokelementen betreffen het openen van pakketjes in de gamemode 'Ultimate Team', waarbij spelers niet weten wat voor spelerskaart zij krijgen uit het pakketje. &quot;De diepgang van dit soort verrassingen in games kan veel verder gaan. De grote gamemakers kienen heel goed uit hoe groot de kans is dat je een hele goede speler krijgt. En er worden allerlei toeters en bellen aangehangen. Je krijgt steeds het gevoel dat je nét misgrijpt&quot;, vertelt Derk de Geus, medewerker van de Nederlandse gamestudio Paladin Studios, tegenover de NOS. FIFA 20 tips en tricks: dít is wat je kan verwachten van Frenkie en De Ligt Behind the scenes: Ajax deelt beelden van headscans voor FIFA-primeur"/>
  </head>
  <body>
    <article>
      <h1>Maatregelen dreigen voor FIFA-maker: 'Krijgt steeds gevoel dat je nét misgrijpt'</h1>
      <address>
        <time datetime="2019-11-19T13:25:00+00:00">19 Nov 2019, 13:25</time>
      </address>
      <p>
        <b>De kansspelautoriteit werkt achter de schermen hard aan maatregelen tegen EA, de ontwikkelaar van de populaire videogame, FIFA. Het spel waarborgt volgens de autoriteit 'verboden gokelementen' en dus willen zij een verbod op deze gokelementen in het spel.</b>
      </p>
      <p>De gokelementen betreffen het openen van pakketjes in de gamemode 'Ultimate Team', waarbij spelers niet weten wat voor spelerskaart zij krijgen uit het pakketje. "De diepgang van dit soort verrassingen in games kan veel verder gaan. De grote gamemakers kienen heel goed uit hoe groot de kans is dat je een hele goede speler krijgt. En er worden allerlei toeters en bellen aangehangen. Je krijgt steeds het gevoel dat je nét misgrijpt", vertelt Derk de Geus, medewerker van de Nederlandse gamestudio Paladin Studios, tegenover de <i><a href="https://nos.nl/artikel/2311071-voetbalspel-of-fruitautomaat-maatregelen-dreigen-voor-fifa-maker-ea.html">NOS</a></i>.</p>
      <p>Volgens de wetgeving is het vooral een probleem dat spelers hun kaarten en accounts via omwegen voor écht geld kunnen verkopen. De spelvaluta kunnen op deze manier omgezet worden naar echt geld. Dit gegeven maakt het daadwerkelijk gokken voor de kansspelautoriteit. Ook vindt men dat deze manier ervoor kan zorgen dat jonge spelers later gaan gokken.</p>
      <p>Mogelijke sancties bestaan uit boetes van zo’n tien procent van de omzet tot een last onder dwangsom. In België is de verkoop van zogeheten 'loot boxes' inmiddels op hardhandige wijze aan banden gelegd. Medewerkers van EA hingen gevangenisstraffen boven het hoofd wanneer de pakketjes niet uit het spel zouden worden gehaald. EA heeft vervolgens maatregelen getroffen en de pakketten uit het spel gehaald.</p>
      <related>
        <h4>Lees meer</h4>
        <a href="https://www.voetbalprimeur.nl/videos/899867/fifa-20-tips-en-tricks-d-t-is-wat-je-kan-verwachten-van-frenkie-en-de-ligt.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/901800/behind-the-scenes-ajax-deelt-beelden-van-headscans-voor-fifa-primeur.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>