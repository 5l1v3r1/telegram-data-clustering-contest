<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/news/107310"/>
    <meta property="og:site_name" content="ВСВІТІ"/>
    <meta property="article:published_time" content="2019-11-19T13:14:37+00:00"/>
    <meta property="og:title" content="Дизайн Meizu 17 показали ще до анонсу"/>
    <meta property="og:description" content="Перевірений мережевий інформатор, який веде сторінку в соціальній мережі Twitter під ніком @AndroidSaint, опублікував новий рендер смартфона Meizu 17. Останні кілька років Meizu, яка не входить до списку найбільш успішних виробників смартфонів, хвалять за те, що її пристрої зберігають симетричний дизайн лицьової панелі. Рамки екрану стають все вужчі, але виробник не використовує ні врізані в […]"/>
  </head>
  <body>
    <article>
      <h1>Дизайн Meizu 17 показали ще до анонсу</h1>
      <address><time datetime="2019-11-19T13:14:37+00:00">19 Nov 2019, 13:14</time> by <a rel="author">natali</a></address>
      <figure>
        <img src="http://vsviti.com.ua/wp-content/uploads/2019/11/EJpVV-4X0AAzht_.jpg"/>
      </figure>
      <p>
        <b>Перевірений мережевий інформатор, який веде сторінку в соціальній мережі Twitter під ніком @AndroidSaint, опублікував новий рендер смартфона Meizu 17.</b>
      </p>
      <p>Останні кілька років Meizu, яка не входить до списку найбільш успішних виробників смартфонів, хвалять за те, що її пристрої зберігають симетричний дизайн лицьової панелі. Рамки екрану стають все вужчі, але виробник не використовує ні врізані в дисплей камери, ні висувні конструкції.</p>
      <p>Однак, з подальшим зменшенням ширини верхньої рамки, місця на ній для розміщення фронтальної камери просто не залишилося. Яким же чином Mieizu розв’язала цю проблему? Камеру розмістили в одному ряду зі значками рівня сигналу мережі та акумулятора. Камера є настільки маленькою, що відразу навіть не можна зрозуміти, де саме вона знаходиться.</p>
      <figure>
        <iframe data-src="https://twitter.com/AndroidSaint/status/1196362489979719680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Що стосується задньої панелі, то там ми бачимо чотири модулі основної камери та фірмовий кільцевий світлодіодний спалах.</p>
      <p>Meizu 17 повинен бути представлений найближчим часом, смартфон буде підтримувати мережі п’ятого покоління.</p>
      <p>
        <i>Джерело: <a href="https://twitter.com/AndroidSaint/status/1196362489979719680">Twitter</a></i>
      </p>
    </article>
  </body>
</html>