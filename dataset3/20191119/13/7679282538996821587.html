<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/crime/story-horrible-akali-leader-shot-dead-and-his-both-legs-cut-away-2858072.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T13:27:11+00:00"/>
    <meta property="og:title" content="बर्बरता! अकाली नेता की गोली मारकर हत्या, दोनों पैर काटे"/>
    <meta property="og:description" content="पंजाब के गुरदासपुर जिले में पड़ोसी से झगड़े के बाद अकाली दल के स्थानीय नेता की गोली मारकर हत्या कर दी गई।  बाद में उनके दोनों पैर भी काट दिए। पुलिस ने बताया कि 51 वर्षीय दलबीर सिंह..."/>
  </head>
  <body>
    <article>
      <h1>बर्बरता! अकाली नेता की गोली मारकर हत्या, दोनों पैर काटे</h1>
      <address><time datetime="2019-11-19T13:27:11+00:00">19 Nov 2019, 13:27</time> by <a rel="author">एजेंसी,बटाला (पंजाब)</a></address>
      <p>पंजाब के गुरदासपुर जिले में पड़ोसी से झगड़े के बाद अकाली दल के स्थानीय नेता की गोली मारकर हत्या कर दी गई।  बाद में उनके दोनों पैर भी काट दिए।</p>
      <p>पुलिस ने बताया कि 51 वर्षीय दलबीर सिंह  शिरोमणि अकाली दल की गुरदासपुर इकाई के उपाध्यक्ष थे और दो बार गांव के प्रधान भी रहे। उन्होंने बताया कि घटना सोमवार शाम ढिलवां गांव में हुई। बताया जा रहा है कि दलबीर सिंह सोमवार रात खाना खाकर घर से बाहर निकले थे। इस दौरान तीन-चार लोगों ने गोली मारकर उनकी हत्या कर दी। बाद में तेजधार हथियार से उनके दोनों पैर काट दिए। घटना की सूचना के बाद पुलिस मौके पर पहुंची और शव को कब्जे में ले लिया।</p>
      <p>अभी घटना के कारणों का पता नहीं चल पाया है। पुलिस सीसीटीवी फुटेज खंगाल रही है। हालांकि, बटाला के वरिष्ठ पुलिस अधीक्षक ने हत्या के पीछे किसी भी राजनीतिक साजिश होने की बात को नकार दिया है।</p>
    </article>
  </body>
</html>