<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/kontrakt-na-tranzit-nafti-z-rf-bude-prodovzheno-avtomatichno-naftogaz-330176_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T13:59:00+00:00"/>
    <meta property="og:title" content="Контракт на транзит нафти з РФ буде продовжено автоматично – &quot;Нафтогаз&quot;"/>
    <meta property="og:description" content="Сторони контракту не повідомляли один одному про намір припинити співпрацю."/>
  </head>
  <body>
    <article>
      <h1>Контракт на транзит нафти з РФ буде продовжено автоматично – "Нафтогаз"</h1>
      <h2>Сторони контракту не повідомляли один одному про намір припинити співпрацю.</h2>
      <address>
        <time datetime="2019-11-19T13:59:00+00:00">19 Nov 2019, 13:59</time>
      </address>
      <p>Контракт на<b> <a href="https://dt.ua/ECONOMICS/u-zhovtni-tranzit-naftoproduktiv-cherez-teritoriyu-ukrayini-zmenshivsya-na-40-330071_.html">транзит нафти</a></b> між "Укртранснафтою" і російською "Транснафтою" буде автоматично продовжено на наступний рік. Про це йдеться в проспекті емісії єврооблігацій НАК "Нафтогаз України", <a href="http://enkorr.com.ua/a/news/Naftogaz_kontrakt_na_tranzit_nefti_budet_avtomaticheski_prodlen_na_2020_g/239118">повідомляє Enkorr</a>.</p>
      <p>Зазначається, що угода про транзит нафти діє до 31 грудня цього року, а потім автоматично продовжується на кожний наступний рік, якщо одна із сторін не повідомить іншій про його розірвання з попереднім повідомленням за 6 місяців до початку нового періоду.</p>
      <p>"Ні одна зі сторін не надіслала повідомлення про припинення, і угоду про транзит нафти буде продовжено автоматично", - йдеться в документі.</p>
      <p>Чинний контракт між "Укртранснафтою" і "Транснефтью" було укладено 16 листопада 2004 року. Цим контрактом не визначено обов'язкові фіксовані обсяги прокачування нафти, вони залежать від безлічі факторів, включаючи параметри контрактів російських виробників з європейськими покупцями.</p>
      <p>У повідомленні уточнюється, що ставка тарифу за контрактом визначається додатковими угодами.</p>
      <p>Повідомлялося, що транзитні перевезення нафтопродуктів по залізниці через територію України за підсумками жовтня скоротилися до 8,7 тисяч тонн (на 41%) у порівнянні з аналогічними показниками жовтня минулого року.</p>
      <p>Раніше <b>DT.UA</b> писало про те, <b><a href="https://dt.ua/ECONOMICS/ekspert-prognozuye-narostannya-krizi-na-rinku-naftoproduktiv-324257_.html">що буде в жовтні на ринку українських нафтопродуктів</a></b>, сказати ніхто не береться. Білоруські НПЗ йдуть на ремонти і попередили, що забезпечать лише виконання довгострокових контрактів сумарним об'ємом 180 тис. т.</p>
      <p>Детальніше про проблеми з постачаннями дизельного палива читайте в статті Сергія Куюна <a href="https://dt.ua/energy_market/suhiy-zhovten-324132_.html"><b>"Сухий" жовтень</b></a>" у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cGQ6Ly9lbmtvcnIuY29tLnVh">enkorr.com.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>