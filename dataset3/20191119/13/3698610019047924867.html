<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-harkovi-agenta-rosiyskoyi-rozvidki-zasudili-do-12-rokiv-uv-yaznennya-330163_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T13:40:00+00:00"/>
    <meta property="og:title" content="У Харкові агента російської розвідки засудили до 12 років ув'язнення"/>
    <meta property="og:description" content="СБУ припинило протиправну діяльність Логунова у 2017 році."/>
  </head>
  <body>
    <article>
      <h1>У Харкові агента російської розвідки засудили до 12 років ув'язнення</h1>
      <h2>СБУ припинило протиправну діяльність Логунова у 2017 році.</h2>
      <address>
        <time datetime="2019-11-19T13:40:00+00:00">19 Nov 2019, 13:40</time>
      </address>
      <p>Харківський суд засудив до 12 років позбавлення волі агента російської розвідки Мехті Логунова, який збирав військову інформацію в Україні, повідомляє пресцентр Служби безпеки України. </p>
      <p>В РФ не задовольнили апеляцію захисту агента. </p>
      <p>"18 листопада 2019 року Харківський апеляційний суд залишив без змін вирок Орджонікідзевського районного суду м. Харків, яким М. Логунова було визнано винним у вчиненні злочину, передбаченого ч. 1 ст. 111 (державна зрада) Кримінального кодексу України, та призначено покарання у вигляді позбавлення волі терміном 12 років", - йдеться у повідомленні. </p>
      <p>Зазначається, що оперативники СБУ припинили протиправну діяльність Логунова у серпні 2017 року. Протягом 2015-2017 років агент російської розвідки проводив збір різнопланової інформації, у тому числі із грифом "таємно", у військовій сфері та у галузі військово-оборонних розробок. Отримані дані агент передавав кураторам зашифрованим каналом зв'язку. </p>
      <p>Раніше <a href="https://dt.ua/UKRAINE/na-cherkaschini-zatrimali-agenta-rosiyskoyi-specsluzhbi-sbu-327918_.html"><b>на Черкащині затримали агента російської спецслужби</b></a>. Повідомляється, що завербований місцевий мешканець збирав та передавав кураторам закриту інформацію про обороноздатність України.</p>
      <p>У вересні <b><a href="https://dt.ua/UKRAINE/rosiyskogo-shpiguna-zasudili-do-dev-yati-rokiv-pozbavlennya-voli-322291_.html">колишнього співробітника держконцерну "Укроборонпром" засудили до дев'яти років позбавлення волі за державну зраду</a></b> і шпигунство на користь Росії. Обвинувачений визнав, що працював на розвідку Міноборони Росії з 2014 року. Його завербували в анексованому Криму.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>