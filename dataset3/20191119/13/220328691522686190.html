<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/sautgeyt-ostava-pri-uspekh-na-angliya-na-evro-2020-407110.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T13:16:18+00:00"/>
    <meta property="og:title" content="Саутгейт остава при успех на Англия на Евро 2020"/>
    <meta property="og:description" content="&quot;Трите лъва&quot; може да са с нов треньор за световното в Катар 2022"/>
  </head>
  <body>
    <article>
      <h1>Саутгейт остава при успех на Англия на Евро 2020</h1>
      <address><time datetime="2019-11-19T13:16:18+00:00">19 Nov 2019, 13:16</time> by <a rel="author">Пламен Вълков</a></address>
      <p>Англия може да има нов селекционер след Евро 2020. За това намекна настоящия треньор на "Трите лъва" Гарет Саутгейт. Той разкри, че може и да не остане начело на отбора за световното първенство в Катар през 2022 г. Според 49-годишният специалист това зависи до голяма степен от представянето на Англия на европейското следващото лято.</p>
      <p>„Всичко зависи от резултатите следващото лято. Хората може много бързо да загубят любовта към теб, а това се пренася върху тима и става много трудно да продължиш. Реалист съм и знам колко бързо могат да се променят нещата", заяви Саутгейт.</p>
      <p>„Играчите заслужават голяма похвала, но аз винаги очаквам да играем по-добре. За себе си знам, че колкото и добре да играем, винаги ще бъдем съдени за представянето си по време на турнирите през лятото", допълни той. </p>
      <p>фото ЕПА/БГНЕС</p>
      <p>Англия беше в нашата квалификационна група "А" и завърши на първото място със 7 победи и 1 загуба при голова разлика 37-6.</p>
    </article>
  </body>
</html>