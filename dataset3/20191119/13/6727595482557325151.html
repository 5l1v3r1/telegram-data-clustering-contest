<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/supreme-court-has-ruled-that-the-jacobite-church-can-take-legal-action-for-the-right-to-burial159.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T13:20:00+00:00"/>
    <meta property="og:title" content="ഓര്‍ത്തഡോക്‌സ് - യാക്കോബായ സഭാ തര്‍ക്കം; മൃതദേഹ സംസ്‌ക്കാരത്തിനുള്ള അവകാശത്തിന് യാക്കോബായ സഭയ്ക്ക് നിയമ നടപടികളാവാമെന്ന് സുപ്രീംകോടതി"/>
    <meta property="og:description" content="Jacobite Church KERALA NEWS Orthodox Sabha India ന്യുദല്‍ഹി: മലങ്കര സഭകള്‍ക്ക് കീഴിലുള്ള പള്ളികളില്‍ മൃതദേഹ സംസ്‌ക്കാരത്തിനുള്ള അവകാശത്തിനായി യാക്കോബായ സഭയ്ക്ക് നിയമ നടപട"/>
  </head>
  <body>
    <article>
      <h1>ഓര്‍ത്തഡോക്‌സ് - യാക്കോബായ സഭാ തര്‍ക്കം; മൃതദേഹ സംസ്‌ക്കാരത്തിനുള്ള അവകാശത്തിന് യാക്കോബായ സഭയ്ക്ക് നിയമ നടപടികളാവാമെന്ന് സുപ്രീംകോടതി</h1>
      <address><time datetime="2019-11-19T13:20:00+00:00">19 Nov 2019, 13:20</time> by <a rel="author">ന്യൂസ് ഡെസ്‌ക്</a></address>
      <p>ന്യുദല്‍ഹി: മലങ്കര സഭകള്‍ക്ക് കീഴിലുള്ള പള്ളികളില്‍ മൃതദേഹ സംസ്‌ക്കാരത്തിനുള്ള അവകാശത്തിനായി യാക്കോബായ സഭയ്ക്ക് നിയമ നടപടികള്‍ നടത്താമെന്ന് സുപ്രീംകോടതി. അവകാശത്തിനായി സഭയ്ക്ക് ഹൈക്കോടതിയെ സമീപിക്കാമെന്നും സുപ്രീംകോടതി വ്യക്തമാക്കി.</p>
      <p>പ്രശ്‌നം പരിഹരിക്കുന്നതിനായി സര്‍ക്കാരിന് നിയമത്തില്‍ നിന്നുകൊണ്ട് ചര്‍ച്ചകള്‍ നടത്താമെന്നും സുപ്രീംകോടതി പറഞ്ഞു. അതേസമയം പള്ളികളില്‍ ആരാധനാ സ്വാതന്ത്ര്യം ആവശ്യപ്പെട്ട് യാക്കോബായ സഭ നല്‍കിയ ഹരജി പിന്‍വലിച്ചു. ഓര്‍ത്തഡോക്‌സ് സഭ നല്‍കിയ കോടതിയലക്ഷ്യ ഹര്‍ജി ഈ മാസം 29നു പരിഗണിക്കാന്‍ സുപ്രീം കോടതി മാറ്റുകയും ചെയ്തു.</p>
      <related>
        <a href="https://www.doolnews.com/jnu-vice-chancellor-must-go-say-jnu-teachers-after-police-assault-students-454.html?utm_source=doolnews&amp;utm_medium=related"/>
      </related>
      <p>നേരത്തെ കണ്ടനാട് പള്ളിയില്‍ യാക്കോബായ സഭയ്ക്കും ആരാധനയ്ക്ക് അനുമതി നല്‍കി ഹൈക്കോടതി ജഡ്ജി ഹരിപ്രസാദ് ഇടക്കാല ഉത്തരവിട്ടിരുന്നു. എന്നാല്‍ ഇതിനെ വിമര്‍ശിച്ച് സുപ്രിംകോടതി തന്നെ രംഗത്ത് എത്തിയിരുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>കേരള ഹൈക്കോടതി ജഡ്ജി ഹരിപ്രസാദ് ആരാണെന്നും സുപ്രീംകോടതി വിധി മറികടക്കാന്‍ എന്തധികാരമാണ് ഹൈക്കോടതി ജഡ്ജിയ്ക്കുള്ളതെന്നും സുപ്രീംകോടതി ചീഫ് ജസ്റ്റിസ് അരുണ്‍ മിശ്ര ചോദിച്ചിരുന്നു. കേരളം ഇന്ത്യയുടെ ഭാഗമാണെന്ന കാര്യം ഓര്‍ക്കണമെന്നും അദ്ദേഹം പറഞ്ഞിരുന്നു.</p>
      <related>
        <a href="https://www.doolnews.com/after-criticism-rajya-sabha-to-revisit-marshals-uniform-change786.html?utm_source=doolnews&amp;utm_medium=related"/>
      </related>
      <p>2017ലെ സുപ്രീം കോടതി വിധി നിലനില്‍ക്കേ തന്നെ യാക്കാബായ സഭയ്ക്കും ആരാധനയ്ക്കുള്ള അനുമതി നല്‍കിയതിനെതിരെയായിരുന്നു അരുണ്‍ മിശ്രയുടെ വിമര്‍ശനം. തുടര്‍ന്നാണ് പള്ളികളില്‍ ആരാധനാ സ്വതന്ത്യം ആവശ്യപ്പെട്ട് യാക്കോബായ സഭ ഹരജി നല്‍കിയത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>
        <b>DoolNews Video</b>
      </p>
      <figure>
        <iframe src="https://www.youtube.com/embed/ewjc3ztFAMA" width="527" height="309" data-service="Youtube" scrolling="no"/>
      </figure>
    </article>
  </body>
</html>