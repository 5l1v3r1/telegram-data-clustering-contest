<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_sprava-na-300-tis-ekszastupnik-ministra-vijshla-pid-zastavu/938894"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T13:44:00+00:00"/>
    <meta property="og:title" content="Справа на $300 тис: екс-заступник міністра вийшла під заставу"/>
    <meta property="og:description" content="Колишня заступник міністра культури Вікторія Ліснича, підозрювана у шахрайстві, внесла заставу у розмірі 576 тис. грн і вийшла із СІЗО. Про це сказав адвокат підозрюваної Віталія Гриніва, пише &quot;Українська правда&quot; Заставу, згідно із постановою суду, внесено і суд звільнив Лісничу ..."/>
  </head>
  <body>
    <article>
      <h1>Справа на $300 тис: екс-заступник міністра вийшла під заставу</h1>
      <address><time datetime="2019-11-19T13:44:00+00:00">19 Nov 2019, 13:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938894_w_300.jpg?v=0"/>
        <figcaption>Вікторію Лісничу підозрюють у шахрайстві.</figcaption>
      </figure>
      <p>Колишня заступник міністра культури <b>Вікторія Ліснича</b>, підозрювана у шахрайстві, внесла заставу у розмірі 576 тис. грн і вийшла із СІЗО.</p>
      <p>Про це сказав адвокат підозрюваної Віталія Гриніва, пише <a href="https://www.pravda.com.ua/">"Українська правда"</a></p>
      <p>Заставу, згідно із постановою суду, внесено і суд звільнив Лісничу з-під варти. Адвокат заявив, що заставу внесли друзі підозрюваної.</p>
      <p>13 листопада детективи НАБУ повідомили Вікторії Лісничій про підозру у шахрайстві, співучасті у злочині та пропозиції або наданні хабара.</p>
      <p>15 листопада Вищий антикорупційний суд обрав для екс-чиновниці запобіжний захід у вигляді арешту на 2 місяці з альтернативою застави.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_zelenskij-pidpisav-vazhlivij-zakon-pro-borotbu-z-korupciyeyu/938028"/>
      </related>
      <blockquote>Співробітники НАБУ 12 листопада затримали за підозрою у шахрайстві директорку департаменту забезпечення доступу до публічної інформації в Офісі президента Світлану Кондзелю, ексзаступницю Міністра культури Вікторію Лісничу та їх спільника, ім'я якого поки невідоме.<br/>Вони нібито <a href="https://gazeta.ua/articles/life/_v-nabu-prokomentuvali-zatrimannya-direktora-departamentu-ofisu-prezidenta/937892">вимагали 300 тисяч доларів</a> за допомогу влаштуватися на керівну посаду до НАК "Нафтогаз України".</blockquote>
    </article>
  </body>
</html>