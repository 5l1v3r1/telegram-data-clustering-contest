<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/notabene-er-konkurs/71837171"/>
    <meta property="og:site_name" content="Dagbladet.no"/>
    <meta property="article:published_time" content="2019-11-19T13:09:08+00:00"/>
    <meta property="og:title" content="Notabene er konkurs"/>
    <meta property="og:description" content="Bokhandelkjeden Notabene er konkurs."/>
  </head>
  <body>
    <article>
      <h1>Notabene er konkurs</h1>
      <h2>Bokhandelkjeden Notabene er konkurs.</h2>
      <address><time datetime="2019-11-19T13:09:08+00:00">19 Nov 2019, 13:09</time> by <a rel="author">Caroline Drefvelin</a></address>
      <p>Bokhandelkjeden Notbene er gått konkurs, melder <a href="https://www.dn.no/boker/notabene-er-konkurs/2-1-709372">Dagens Næringsliv</a>.</p>
      <p>Bokhandelen har over lenger tid hatt økonomiske problemer. DN skrev tidligere i år at selskapet hadde 28 inkassokrav på tilsammen 1,7 millioner kroner. Avisa melder også at søsterselskapet Boklageret har slått seg konkurs.</p>
      <p>
        <b>I fjor tapte Notabene 28 millioner kroner før skatt, av en omsetning på 183 millioner kroner. Notabene har nå en samlet gjeld på 94 millioner kroner, ifølge en kjennelse fra Oslo byfogdembete, gjengitt av DN.</b>
      </p>
      <p>Året før gikk bokhandlerkjeden gikk bokhandlerkjeden så vidt i pluss, med rundt 300 000 kroner i resultat før skatt.</p>
      <h3>Andre konkurs</h3>
      <p>Dette er andre gangen at <a href="https://www.dagbladet.no/kultur/notabene-bokhandlene-konkurs/62998624">bokhandelkjeden går konkurs</a>. I 2013 viste daværende styreleder Christian Melby til «et tøft marked har ført til svekket omsetning og resultater» i sin uttalelse til Dagbladet.</p>
      <p>Ifølge <a href="https://e24.no/naeringsliv/i/kJxAVA/bokhandelkjeden-notabene-konkurs">E24</a> har selskapet hatt svake resultater og kreditorkrav over lengre tid. Butikken har gradvis redusert antall butikker i kjeden, og har per i dag 47 utsalgssteder.</p>
      <h3>Flere hundre ansatte</h3>
      <p>E24 melder også at Notabene per siste oversikt fra offentlige registre hadde 235 ansatte.</p>
      <p>Dagbladet har forsøkt å komme i kontakt med daglig leder og styreleder Harald Allen Enersen i Notabene, men har foreløpig ikke lyktes.</p>
      <p>Det var Oslo byfogdembete som åpnet konkurs i boet i dag. Dagbladet har ikke lyktes å få kommentar fra bostyrer, advokat Ellen Synnøve Schult Ulriksen.</p>
    </article>
  </body>
</html>