<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/svyato-nablizhayetsya-v-ukrayini-pochali-vstanovlyuvati-pershi-novorichni-yalinki-330173_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T13:54:00+00:00"/>
    <meta property="og:title" content="Свято наближається: в Україні почали встановлювати перші новорічні ялинки"/>
    <meta property="og:description" content="Підготовка до свята вже почалася в Харкові та Кременчуці."/>
  </head>
  <body>
    <article>
      <h1>Свято наближається: в Україні почали встановлювати перші новорічні ялинки</h1>
      <h2>Підготовка до свята вже почалася в Харкові та Кременчуці.</h2>
      <address>
        <time datetime="2019-11-19T13:54:00+00:00">19 Nov 2019, 13:54</time>
      </address>
      <p>До <a href="https://dt.ua/UKRAINE/noviy-rik-2019-kudi-piti-z-rodinoyu-v-kiyevi-297948_.html"><b>Нового року</b></a> залишається ще більше місяця, але деякі українські міста почали готуватися до свята заздалегідь. Так, у Харкові та Кременчуці (Полтавська область) вже почали монтувати головні новорічні ялинки.</p>
      <p>Згідно з інформацією Харківської міськради, 18 листопада на площі Свободи почалися підготовчі роботи і з'явилася огорожа, а вже 19 листопада розпочнеться монтаж головної ялинки міста. Відзначається, що ялинка, яка в минулому році була визнана найвищою в Україні, залишилася незмінною, але змінилася ілюмінація.</p>
      <p>Закінчити монтаж планують протягом трьох тижнів. Крім того, на центральній площі Харкова буде працювати також каток і різдвяний ярмарок.</p>
      <p>У Кременчуці монтаж ялинки стартував 18 листопада, вона буде прикрашати площу Перемоги. На сайті міськради Кременчука зазначається, що новорічна ілюмінація вже встановлена в сквері Імені Олега Бабаєва.</p>
      <figure>
        <iframe src="https://www.youtube.com/embed/9bUYShWbqas" width="640" height="360" data-service="Youtube" scrolling="no"/>
      </figure>
      <p>Установка новорічної ялинки у Києві розпочнеться 10 грудня. 14 грудня на Софійській і Контрактовій площах відкриються різдвяні ярмарки, а відкриття головної ялинки країни відбудеться 19 грудня. Докладніше про те, <a href="https://dt.ua/UKRAINE/noviy-rik-u-kiyevi-de-i-koli-bude-prohoditi-svyatkuvannya-329357_.html"><b>як і де будуть святкувати Новий рік у Києві, читайте в нашому матеріалі</b>.</a></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>