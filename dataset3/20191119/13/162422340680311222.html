<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/19/vnutrishni-j-eksportni-tsiny-na-ukrayinsku-pshenytsyu-zalyshayutsya-stabilnymy/"/>
    <meta property="og:site_name" content="AgroDay"/>
    <meta property="article:published_time" content="2019-11-19T13:00:42+00:00"/>
    <meta property="og:title" content="Фураж без пропаж: внутрішні й експортні ціни на українську пшеницю залишаються стабільними"/>
    <meta property="og:description" content="На початку поточного тижня внутрішні ціни на пшеницю в Україні залишаються стабільними і складають 4,600-5150 грн/тонна за продовольчу зернову і 4500-4900 грн/тонна за фураж на первинних елеваторах. Про це повідомив аналітик зернових ринків Ярослав Левицький. За його словами, у чорноморських портах ціни попиту на пшеницю, порівняно з минулим тижнем, консолідувались до 5150-5550 грн/тонна. «Зниження внутрішніх цін на пшеницю, що спостерігалося на початку поточного місяця, припинилося – це насамперед пов'язано зі стабілізацію світових цін, зокрема, на причорноморську зернову. Ажіотажний попит, що спостерігався протягом жовтня, поступово знизився, і наразі експортні ціни української пшениці перебувають у відносній рівновазі, коригуючись в межах 1 дол. США від крайніх позначок 195-205 $/тонна (FOB)», – зазначив експерт. Він також повідомив, що на жовтневому піку попиту імпортерів Україна експортувала за місяць майже 3 млн. тонн пшениці, що на 1 млн. тонн більше, ніж у жовтні 2018 року, і"/>
  </head>
  <body>
    <article>
      <h1>Фураж без пропаж: внутрішні й експортні ціни на українську пшеницю залишаються стабільними</h1>
      <address>
        <time datetime="2019-11-19T13:00:42+00:00">19 Nov 2019, 13:00</time>
      </address>
      <p>На початку поточного тижня внутрішні ціни на пшеницю в Україні залишаються стабільними і складають 4,600-5150 грн/тонна за продовольчу зернову і 4500-4900 грн/тонна за фураж на первинних елеваторах.</p>
      <p>Про це  повідомив аналітик зернових ринків Ярослав Левицький. За його словами, у чорноморських портах ціни попиту на пшеницю, порівняно з минулим тижнем, консолідувались до 5150-5550 грн/тонна.</p>
      <p>«Зниження внутрішніх цін на пшеницю, що спостерігалося на початку поточного місяця, припинилося – це насамперед пов’язано зі стабілізацію світових цін, зокрема, на причорноморську зернову. Ажіотажний попит, що спостерігався протягом жовтня, поступово знизився, і наразі експортні ціни української пшениці перебувають у відносній рівновазі, коригуючись в межах 1 дол. США від крайніх позначок 195-205 $/тонна (FOB)», – зазначив експерт.</p>
      <p>Він також повідомив, що на жовтневому піку попиту імпортерів Україна експортувала за місяць майже 3 млн. тонн пшениці, що на 1 млн. тонн більше, ніж у жовтні 2018 року, і взагалі найбільше, ніж будь-коли в цьому місяці за всі роки.</p>
      <p>Загалом, на кінець минулого тижня за кордон з початку сезону відвантажено вже близько 12,5 млн. тонн зернових.</p>
      <p>Наразі завдяки доброму врожаю пшеничний експорт суттєво випереджає показники, що фіксувалися в 2018-2019 маркетинговому році, а USDA в останньому листопадовому звіті, підвищив прогноз обсягу зовнішньої торгівлі зерновою для України на 0,5 млн. тонн – до 20 млн. тонн.</p>
      <p>Повідомляє <a href="https://agrotimes.ua/agromarket/vnutrishni-j-eksportni-cziny-na-ukrayinsku-pshenyczyu-zalyshayutsya-stabilnymy-ekspert/">AgroTimes</a></p>
      <related>
        <h4>Статті по темі</h4>
        <a href="https://agroday.com.ua/2019/11/18/agroproektsiya-v-ukrayini-prodovzhuye-zrostaty-eksport-agroprodovolchoyi-produktsiyi/"/>
        <a href="https://agroday.com.ua/2019/11/15/zernovyj-ekvivalent-sytuatsiya-na-rynku-eksportu-ukrayinskoyi-pshenytsi/"/>
        <a href="https://agroday.com.ua/2019/11/11/zernovi-prognozy-sytuatsiya-na-svitovomu-rynku-torgivli-pshenytseyu/"/>
        <a href="https://agroday.com.ua/2019/11/07/shlyah-zrostannya-obsyag-ukrayinskogo-eksportu-do-yes-vzhe-dosyagaye-svoye-steli/"/>
        <a href="https://agroday.com.ua/2019/11/06/vberegty-molochku-v-ukrayini-neobhidno-vvesty-kvoty-na-import-molochnyh-produktiv/"/>
        <a href="https://agroday.com.ua/2019/11/04/pidnebesne-zerno6kytajtsi-navchylys-vyroshhuvaty-pshenytsyu-na-vysokogirnyh-plato/"/>
      </related>
    </article>
  </body>
</html>