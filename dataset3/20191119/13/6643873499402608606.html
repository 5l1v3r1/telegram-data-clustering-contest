<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/kultur/i/6jemJe/Bokhandlerkjeden-Notabene-er-konkurs"/>
    <meta property="og:site_name" content="Bergens Tidende"/>
    <meta property="article:published_time" content="2019-11-19T13:05:50+00:00"/>
    <meta property="og:title" content="Bokhandlerkjeden Notabene er konkurs"/>
    <meta property="og:description" content="Bokhandlerkjeden Notabene har lenge slitt med å betale kreditorene sine. Nå er kjeden konkurs, melder Dagens Næringsliv."/>
  </head>
  <body>
    <article>
      <h1>Bokhandlerkjeden Notabene er konkurs</h1>
      <h2>Bokhandlerkjeden Notabene har lenge slitt med å betale kreditorene sine. Nå er kjeden konkurs, melder Dagens Næringsliv.</h2>
      <address><time datetime="2019-11-19T13:05:50+00:00">19 Nov 2019, 13:05</time> by <a rel="author">NTB</a></address>
      <p>Notabene tapte 28,5 millioner kroner før skatt i 2018 etter å ha omsatt for 183 millioner kroner. Året før gikk bokhandlerkjeden så vidt i pluss, <a href="https://www.dn.no/boker/notabene-er-konkurs/2-1-709372">skriver DN</a>.</p>
      <p>Tidligere i år skrev avisen at Notabene hadde 28 inkassokrav på til sammen 1,7 millioner kroner.</p>
      <p>Avisen har fått tilgang til kjennelsen fra byfogden i Oslo. I den står det at bokhandlerkjeden nå har en samlet gjeld på 94 millioner kroner. Kjeden er også oppført med 61 betalingsanmerkninger.</p>
      <p>De totale verdiene i kjeden er ifølge kjennelsen 56 millioner kroner.</p>
      <p>Ifølge årsberetningen fra 2017 hadde Notabene totalt 59 butikker i kjøpesentre og sentralt i større byområder.</p>
      <figure>
        <img src="https://images.sacdn.no/v2/images/efc63956-5024-44a9-a610-8ffdb385c6e2?fit=crop&amp;h=305&amp;w=472&amp;s=eda38ffd804acc4a96711a7c75cd27878e66e962"/>
        <figcaption>UTE AV DRIFT: Notabenes nettsider tirsdag ettermiddag.<cite>Skjermdump</cite></figcaption>
      </figure>
      <p>Antallet butikker i kjeden er blitt redusert år for år, og kjeden har nå 47 utsalgssteder, ifølge <a href="https://e24.no/naeringsliv/i/kJxAVA/bokhandelkjeden-notabene-slaar-seg-konkurs">E24</a>.</p>
      <p>Ifølge Oslo byfogdembete slo bokhandlerkjeden seg selv konkurs tirsdag formiddag. Også datterselskapet Boklageret slår seg konkurs.</p>
      <p>Ifølge siste oversikt fra offentlige registre har Notabene 235 ansatte og Boklageret 68 ansatte, men trolig har det tallet gått noe ned i løpet av 2019.</p>
      <related>
        <h4>Mest lest akkurat nå</h4>
        <a href="https://www.bt.no/sport/i/3Jel4e/johaugs-kjaereste-legger-opp"/>
        <a href="https://www.bt.no/innenriks/i/AdB4Lq/muskelbloeffen-det-er-paa-tide-noen-sier-det-som-det-er"/>
        <a href="https://www.bt.no/nyheter/lokalt/i/kJxea9/i-retten-lovet-mangemilliardaeren-aa-gjoere-opp-for-seg-ombestemte-seg"/>
        <a href="https://www.bt.no/nyheter/lokalt/i/GGXoqB/foer-var-dette-en-bilvei-naa-kan-frigg-5-springe-fritt-rundt"/>
        <a href="https://www.bt.no/nyheter/lokalt/i/2GgLJG/fjerner-masse-i-bunnen-av-joelstravatnet-etter-nytt-metallfunn"/>
        <a href="https://www.bt.no/btmeninger/debatt/i/8mVAbA/norske-psykologer-er-vanvittig-arrogante"/>
      </related>
    </article>
  </body>
</html>