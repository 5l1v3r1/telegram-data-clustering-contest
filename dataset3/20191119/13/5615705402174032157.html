<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204634-vidzavtra-pochnut-shtrafuvati-za-perevezennya-ditej-bez-avtokrisel"/>
    <meta property="og:site_name" content="Mind UA"/>
    <meta property="article:published_time" content="2019-11-19T13:09:00+00:00"/>
    <meta property="og:title" content="Відзавтра почнуть штрафувати за перевезення дітей без автокрісел"/>
    <meta property="og:description" content="Закон опубліковано: тепер за пасажирів до 12 років без автокрісла з водіїв стягуватимуть штраф – 510 грн, за повторне порушення – 850 грн"/>
  </head>
  <body>
    <article>
      <h1>Відзавтра почнуть штрафувати за перевезення дітей без автокрісел</h1>
      <h2>Закон опубліковано: тепер за пасажирів до 12 років без автокрісла з водіїв стягуватимуть штраф – 510 грн, за повторне порушення – 850 грн</h2>
      <address>
        <time datetime="2019-11-19T13:09:00+00:00">19 Nov 2019, 13:09</time>
      </address>
      <p>Офіційний вісник Уряду «Голос України» <a href="http://www.golos.com.ua/article/324206">опублікував</a> Закон України № 224-ІХ «Встановлення відповідальності за порушення правил перевезення дітей», що був підписаний президентом Володимиром Зеленським 15 листопада. </p>
      <p>Вже відзавтра, 20 листопада, закон почне діяти.</p>
      <p>Він передбачає внесення таких змін до Кодексу України про адміністративні правопорушення:</p>
      <p>-  порушення правил перевезення дітей каратиметься штрафом в розмірі 30 неоподаткованих мінімумів;<br/>-  повторне таке порушення протягом року – штрафом у розмірі 50 неоподаткованих мінімумів.</p>
      <p>Згідно Закону про правила перевезення дітей , в автокріслах мають їздити усі пасажири молодші 12 років та зростом до 145 см.</p>
      <p>Закон стосується перевезення дітей в усіх автомобілях.</p>
      <p>Справи про адмінпорушення щодо недотримання правил перевезення дітей розглядатиме Національна поліція.</p>
      <p>Нагадаємо, заборона на перевезення дітей у машині без використання спеціальних засобів, які дозволять пристебнути маленького пасажира пасками безпеки, була й раніше, але штрафи не були передбачені.</p>
      <p>Як <a href="https://mind.ua/news/20204430-glava-derzhavi-pidpisav-zakon-shchodo-auditu-bezpeki-avtomobilnih-dorig">писав</a> Mind, 13 листопада Володимир Зеленський також підписав закон щодо аудиту безпеки автомобільних доріг. </p>
      <related>
        <h4>Також читайте</h4>
        <a href="https://mind.ua/news/20204518-u-balakliyi-vidbulis-poodinoki-vibuhi-na-skladah-zberigannya-boepripasiv-e-zagibli-onovleno"/>
        <a href="https://mind.ua/news/20204451-zaborgovanist-po-zarplati-pered-shahtaryami-pogasheno-zelenskij"/>
        <a href="https://mind.ua/news/20204382-proekt-byudzhetu-2020-prozhitkovij-minimum-u-2020-roci-zrostatime-trichi-i-syagne-2189-grn"/>
      </related>
    </article>
  </body>
</html>