<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/realme-5s-dorazi-s-velkym-displejem-a-5-000mah-baterii/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-19T13:00:56+00:00"/>
    <meta property="og:title" content="Realme 5S dorazí s velkým displejem a 5 000mAh baterií"/>
    <meta property="og:description" content="Indický e-commerce gigant Flipkart před několika hodinami na svých oficiálních webových stránkách zveřejnil datum představení zbrusu nového modelu Realme 5s. Podle dostupných specifikací se máme na co těšit.  Realme 5S klepe na dveře Podle webových stránek bychom se telefonu měli dočkat již 20. listopadu letošního roku. Realme 5s se bude chlubit hlavně čtveřicí zadních fotoaparátů […]"/>
  </head>
  <body>
    <article>
      <h1>Realme 5S dorazí s velkým displejem a 5 000mAh baterií</h1>
      <address><time datetime="2019-11-19T13:00:56+00:00">19 Nov 2019, 13:00</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Indický e-commerce gigant Flipkart před několika hodinami na svých oficiálních webových stránkách zveřejnil datum představení zbrusu nového modelu Realme 5s. Podle dostupných specifikací se máme na co těšit. </p>
      <h3>Realme 5S klepe na dveře</h3>
      <p>Podle webových stránek bychom se telefonu měli dočkat již 20. listopadu letošního roku. Realme 5s se bude chlubit hlavně čtveřicí zadních fotoaparátů se 48 Mpx. Stránka Flipkart dokonce zveřejnila přesnou podobu tohoto modelu. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/gsmarena_001-727x543x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/gsmarena_002-727x394x.jpg"/>
        </figure>
      </slideshow>
      <p>Zadní strana telefonu by měla být opět vybavena krásným designem, přičemž na přední straně telefonu se dočkáme velkého bezrámečkového displeje. K tomu se na displeji bude nacházet velice malý výřez. Kromě toho by telefon měl být vybaven 5 000mAh baterií. V prodeji by měly být také dvě barevné varianty – červená a modrá. Bohužel další hardwarové specifikace nebyly zveřejněny. Budeme si tak muset počkat až do oficiálního vydání.</p>
      <footer>Zdroj: <a href="https://www.gsmarena.com/realme_5s_specs_battery_size-news-40089.php#735b9/">gsmarena.com</a></footer>
    </article>
  </body>
</html>