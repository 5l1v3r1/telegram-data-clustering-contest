<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/v-shvetsiya-prekratiha-razsledvaneto-za-iznasilvane-sreshtu-dzhulian-asandzh.html"/>
    <meta property="og:site_name" content="News.bg"/>
    <meta property="article:published_time" content="2019-11-19T13:28:12+00:00"/>
    <meta property="og:title" content="В Швеция прекратиха разследването за изнасилване срещу Джулиан Асандж"/>
    <meta property="og:description" content="Вече няма причина Великобритания да го екстрадира в Швеция"/>
  </head>
  <body>
    <article>
      <h1>В Швеция прекратиха разследването за изнасилване срещу Джулиан Асандж</h1>
      <address>
        <time datetime="2019-11-19T13:28:12+00:00">19 Nov 2019, 13:28</time>
      </address>
      <p><b>Швеция няма да продължи разследването във връзка с твърденията за изнасилване срещу Джулиан Асандж</b>. Това съобщиха от WikiLeaks, чийто създател е Асандж.</p>
      <p>Заместник главният прокурор на Швеция Ева-Мари Першон уточни, че разследването по казуса с основателя на WikiLeaks е прекратено.</p>
      <p>"Свиках тази пресконференция, за да обявя, че разследването срещу Джулиан Асандж е прекратено", посочи Першон.</p>
      <p>Коментирайки решението на шведската прокуратура, главният редактор на WikiLeaks Кристин Храфнсън подчерта необходимостта "сега да се съсредоточим върху заплахата, за която Асандж предупреждава от години: <b>войнстващото преследване от страна на САЩ и заплахата, която то представлява за първата поправка</b> (на американската конституция)".</p>
      <p>От "Уикилийкс" изразиха съжаление от обстоятелството, че "процесът в Швеция, с който Асандж винаги е изразявал готовността си да се ангажира и действително го направи, се <b>превърна в толкова политизиран</b> сам по себе си".</p>
      <p>В тази връзка от WikiLeaks настояха, че вместо разследването срещу Асандж, трябва да се започне разследване "как правосъдната система не успя да устои на политическия и медиен натиск и трябва да се извлекат поуки".</p>
      <p>Основателят на WikiLeaks не изпълни паричната гаранция и се скри в посолството на Еквадор в Лондон през 2012 г. поради опасения, че ще бъде екстрадиран в САЩ, за да бъде изправен пред смъртно наказание за разпространяване на документи, свързани с войната в Афганистан, както и за хакерски атаки.</p>
      <p>По-рано съд в Лондон остави Асандж в ареста.</p>
      <p>През май шведската прокуратура обяви, че възобновява разследването срещу австралиеца по обвинения за изнасилване, малко повече от месец след като той беше лишен от политическо убежище от Еквадор и арестуван в еквадорското посолство в британската столица, където живя около 7 години. </p>
    </article>
  </body>
</html>