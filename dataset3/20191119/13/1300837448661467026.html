<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/19/condannato-da-anni-ma-senza-motivazioni_507adb76-46ef-4b4c-b0a9-8391ec0d1bef.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T13:36:35+00:00"/>
    <meta property="og:title" content="Condannato da tre anni ma non conosce ancora le motivazioni della sentenza"/>
    <meta property="og:description" content="Da tre anni e cinque mesi aspetta il deposito delle motivazioni della sentenza di primo grado che lo ha condannato a nove anni di reclusione al termine di una inchiesta per truffa, sostituzione di persona, costruzione di falsi profili creditizi. (ANSA)"/>
  </head>
  <body>
    <article>
      <h1>Condannato da tre anni ma non conosce ancora le motivazioni della sentenza</h1>
      <h2>Il caso a Napoli, l'uomo deve scontare nove anni di carcere</h2>
      <address><time datetime="2019-11-19T13:36:35+00:00">19 Nov 2019, 13:36</time> by <a rel="author">Redazione ANSA</a></address>
      <p><b> Da tre anni e cinque mesi aspetta il deposito delle motivazioni della sentenza di primo grado che lo ha condannato a nove anni di reclusione al termine di una inchiesta per truffa, sostituzione di persona, costruzione di falsi profili creditizi.</b> Ad aspettare, nonostante i solleciti, è un direttore di banca la cui storia è raccontata oggi dal quotidiano Il Mattino.</p>
      <p>A sollevare il caso è il penalista Luigi Pezzullo, che assiste la Unicredit Spa, che si è costituita parte civile nel processo a carico di un gruppo di imputati che avrebbero fatto capo all'ex direttore di filiale V.S. a sua volta ritenuto responsabile di una serie di raggiri. Era il 15 aprile del 2016 quando la nona sezione penale del Tribunale di Napoli pronunciò la sentenza: giorno in cui il direttore venne condannato a nove anni di reclusione, a novemila di euro multa, nonché al risarcimento dei danni in favore delle parti civili, che per gli inquirenti è pari ad un milione e 300mila euro.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>