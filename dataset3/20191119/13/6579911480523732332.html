<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23500546-roger-federer-intrebat-prima-data-despre-retragere-2009-acest-moment-nu-vad-niciun-motiv-opresc.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T13:02:00+00:00"/>
    <meta property="og:title" content="Roger Federer, întrebat prima dată despre retragere în 2009: &quot;În acest moment, nu văd niciun motiv să mă opresc&quot;"/>
    <meta property="og:description" content="Se află la Buenos Aires acolo unde va disputa miercuri un meci demonstrativ contra lui Alexander Zverev. Învață în fiecare zi câte ceva și spune că a fost întrebat pentru prima"/>
  </head>
  <body>
    <article>
      <h1>Roger Federer, întrebat prima dată despre retragere în 2009: "În acest moment, nu văd niciun motiv să mă opresc"</h1>
      <address><time datetime="2019-11-19T13:02:00+00:00">19 Nov 2019, 13:02</time> by <a rel="author">A.I.</a></address>
      <p><b>Se află la Buenos Aires acolo unde va disputa miercuri un meci demonstrativ contra lui Alexander Zverev. Învață în fiecare zi câte ceva și spune că a fost întrebat pentru prima dată despre retragere în 2009. "Mă așteptam să joc până la 35-36 de ani, dar acum sunt într-o altă dimensiune. În acest moment, nu văd niciun motiv să mă opresc", a declarat Roger Federer. </b><br/><br/><b>Retragerea, starea de sănătate întrebarea din 2009 <br/></b><b><br/></b>"Retragerea mea depinde de starea de sănătate. În acest moment, nu văd niciun motiv să mă opresc. Cred că în 2009 am fost întrebat prima oară de retragere. Au trecut 10 ani şi sunt aici. Sunt exact unde vreau să fiu la această vârstă. Speram să joc mult timp, iar în 2004 mă aşteptam să joc până la 35-36 ani, dar acum sunt într-o altă dimensiune. Acum sunt fericit, fără accidentări" -<b> Roger Federer.<br/></b><br/><b>Tot timpul ai ceva de învățat - Bucuria de a juca, neprețuită <br/></b><b><br/></b>"Fiecare generaţie aduce ceva nou şi eu cred că pot să învăţ, să progresez şi asta este ceea ce fac. Din această partidă voi învăţa ceva, ştiu asta. Voi juca, mă voi bucura şi cu siguranţă voi încerca lucruri noi. Mereu am vrut să fiu mai bun şi la 38 de ani încă nu este târziu" - <b>Roger Federer.<br/></b><br/><b>Tinerii pun o presiune și mai mare <br/></b><b><br/></b>"Nu am reguli, depinde ce voi simţi. Depind de sănătatea mea, de familia mea şi de rezultatele mele. Acum mă simt bine şi mă bucur de drumul meu, nu am motiv să mă opresc. Trăim o eră interesantă, tinerii pun presiune. Va fi din ce în ce mai greu să câştigi, nu mă va surprinde să văd campioni noi, dar sper să continui pe linia mea" - <b>Roger Federer.<br/></b><br/>Aflat pe locul 3 în ierarhia ATP, Roger Federer a disputat în 2019 o singură finală de Grand Slam (la Wimbledon, acolo unde a fost învins dramatic de Novak Djokovic) și a cucerit patru titluri: Dubai, Halle, Miami și Basel.<br/><br/><br/> </p>
    </article>
  </body>
</html>