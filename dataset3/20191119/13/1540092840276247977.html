<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197902/ypes-erxontai-allages-stin-kinitikotita-kai-tis-adeies-dimosion-ypallilon"/>
    <meta property="og:site_name" content="CNN.gr"/>
    <meta property="article:published_time" content="2019-11-19T13:27:37+00:00"/>
    <meta property="og:title" content="ΥΠΕΣ: Έρχονται αλλαγές στην κινητικότητα και τις άδειες δημόσιων υπαλλήλων"/>
    <meta property="og:description" content="Μεταβολές στο σύστημα κινητικότητας στο Δημόσιο και αλλαγές στις άδειες δημοσίων υπαλλήλων φέρνουν διατάξεις του υπουργείου Εσωτερικών που τέθηκαν σε δημόσια..."/>
  </head>
  <body>
    <article>
      <h1>ΥΠΕΣ: Έρχονται αλλαγές στην κινητικότητα και τις άδειες δημόσιων υπαλλήλων</h1>
      <h2>Μεταβολές στο σύστημα κινητικότητας στο Δημόσιο και αλλαγές στις άδειες δημοσίων υπαλλήλων φέρνουν διατάξεις του υπουργείου Εσωτερικών που τέθηκαν σε δημόσια διαβούλευση και οι οποίες θα ενσωματωθούν στο νομοσχέδιο για την τροποποίηση της εκλογικής διαδικασίας.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 15:27 , 19 November 2019</p>
      <p>Με τις <b>προτεινόμενες</b> <b>διατάξεις</b> μειώνονται οι ετήσιοι κύκλοι κινητικότητας από τρεις σε δύο, ενώ επιταχύνονται οι σχετικές διαδικασίες. Ο <b>πρώτο</b> <b>κύκλος</b> αρχίζει το β΄ 15θήμερο του Ιανουαρίου κάθε έτους, οπότε τα υπουργεία, τα εποπτευόμενα νομικά τους πρόσωπα, οι Αποκεντρωμένες Διοικήσεις για τις υπηρεσίες τους και για τους ΟΤΑ, καθώς και οι Ανεξάρτητες Αρχές αποστέλλουν στην <b>Κεντρική</b> <b>Επιτροπή</b> <b>Κινητικότητας</b> τα αιτήματά τους για κάλυψη θέσεων με μετάταξη ή απόσπαση.</p>
      <p>Ο πίνακας με τις προσφερόμενες θέσεις δημοσιοποιείται έως τις<b> 20 Φεβρουαρίου,</b> οι αιτήσεις των ενδιαφερομένων αξιολογούνται έως τις 31 Μαρτίου, ενώ οι μετατάξεις/αποσπάσεις ολοκληρώνονται το αργότερο μέχρι τις 15 Μαΐου.</p>
      <p>Σε κάθε περίπτωση, η μη ολοκλήρωση των <b>διαδικασιών</b> <b>μετάταξης</b> και απόσπασης μέχρι την ημερομηνία αυτή καθιστά τη διαδικασία αυτοδικαίως ατελέσφορη.</p>
      <p>Όπως <b>αναφέρεται</b> στην αιτιολογική έκθεση εισάγεται για πρώτη φορά στην ελληνική δημόσια διοίκηση, ένα σύστημα ολιστικής προσέγγισης του όρου «στελέχωση» αναφορικά με τις <b>δημόσιες</b> <b>υπηρεσίες</b> καθώς η κινητικότητα συνδέεται ευθέως με τις διαδικασίες πρόσληψης ώστε να διασφαλίζεται η συνέχεια και η συνάφεια των σχετικών αιτημάτων των φορέων.</p>
      <p>Ο πρώτος κύκλος κινητικότητας και η επιτυχής ή μη έκβαση αυτού για κάθε Υπηρεσία, μετεξελίσσεται σε προστάδιο εφαρμογής του ετήσιου <b>προγραμματισμού προσλήψεων</b></p>
      <p>Σε δεύτερο κύκλο έχουν τη δυνατότητα να συμμετάσχουν μόνο οι υπηρεσίες που για συγκεκριμένους λόγους δεν κατέστη δυνατόν να προσελκύσουν <b>νέους υπαλλήλους</b> με τον πρώτο κύκλο. Η διαδικασία αυτή αρχίζει το α΄ 10ήμερο του Οκτωβρίου, ο πίνακας για τις προσφερόμενες θέσεις δημοσιοποιείται έως τις 31Οκτωβρίου, οι αιτήσεις αξιολογούνται μέχρι τις 15 Δεκεμβρίου, ενώ η όλη διαδικασία ολοκληρώνεται έως τις 31 Ιανουαρίου.</p>
      <p>Επίσης, το ποσοστό κάλυψης των θέσεων στον φορέα προέλευσης του κλάδου στον οποίο ανήκει ο υπάλληλος, ως προϋπόθεση για τη μετάταξή του, <b>εξομοιώνεται</b> με αυτό των δήμων, δηλαδή από <b>50% αυξάνεται σε 65%.</b></p>
      <p>Σε ό,τι αφορά στους τελευταίους, καταργείται ο περιορισμός της ανωτέρω προϋπόθεσης που σήμερα ισχύει μόνο σε όσους έχουν πληθυσμό έως<b> 90.000 κατοίκους</b>, και προτείνεται να αφορά το σύνολο των δήμων.</p>
      <p>Συν τοις άλλοις, θα πρέπει ο αιτών υπάλληλος να μην είναι ο μοναδικός που υπηρετεί στον οικείο κλάδο, εκτός αν στο οργανόγραμμα του φορέα προβλέπεται μόνο μία θέση του εν λόγω κλάδου.</p>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/197571/theodorikakos-dimosioi-ypalliloi-tha-metakinithoyn-stin-topiki-aytodioikisi">Θεοδωρικάκος: Δημόσιοι υπάλληλοι θα μετακινηθούν στην Τοπική Αυτοδιοίκηση</a>
        </li>
        <li>
          <a href="https://www.cnn.gr/news/kosmos/story/197188/afganistan-toylaxiston-epta-nekroi-se-vomvistiki-epithesi-stin-kampoyl">Αφγανιστάν: Τουλάχιστον επτά νεκροί σε βομβιστική επίθεση στην Καμπούλ</a>
        </li>
        <li>
          <a href="https://www.cnn.gr/news/politiki/story/196969/se-dimosia-diavoyleysi-to-nomosxedio-gia-tin-psifo-ton-ellinon-toy-exoterikoy">Σε δημόσια διαβούλευση το νομοσχέδιο για την ψήφο των Ελλήνων του εξωτερικού</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/29177/kinhtikothta">ΚΙΝΗΤΙΚΟΤΗΤΑ</a>
        </li>
        <li>
          <a href="https://www.cnn.gr/eidhseis/tag/713/dimosioi-ypalliloi">ΔΗΜΟΣΙΟΙ ΥΠΑΛΛΗΛΟΙ</a>
        </li>
        <li>
          <a href="https://www.cnn.gr/eidhseis/tag/15649/ypoyrgeio-eswterikwn">ΥΠΟΥΡΓΕΙΟ ΕΣΩΤΕΡΙΚΩΝ</a>
        </li>
        <li>
          <a href="https://www.cnn.gr/eidhseis/tag/82515/nomosxedio-ypes">ΝΟΜΟΣΧΕΔΙΟ ΥΠΕΣ</a>
        </li>
        <li>
          <a href="https://www.cnn.gr/eidhseis/tag/2286/adeies">ΑΔΕΙΕΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/19/197945/snapshot/AP_19280227398924.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197939/snapshot/2561033.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197926/snapshot/2652238.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197941/snapshot/2760457.jpg"/>
      </figure>
    </article>
  </body>
</html>