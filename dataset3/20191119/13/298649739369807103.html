<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/19/cassazione-respinge-ricorso-battisti-dovr%c3%a0-scontare-ergastolo-top10_20191119_141037/"/>
    <meta property="og:site_name" content="Askanews"/>
    <meta property="article:published_time" content="2019-11-19T13:10:37+00:00"/>
    <meta property="og:title" content="Cassazione respinge ricorso: Battisti dovrà scontare ergastolo"/>
    <meta property="og:description" content="Roma, 19 nov. (askanews) – La Cassazione ha respinto il ricorso, dichiarandolo inammissibile, e Cesare Battisti dovrà scontare l’ergastolo. All’esito dell’udienza in camera di consiglio che si è tenuta oggi – spiega la Cassazione in una nota – la prima sezione penale della Corte di Cassazione ha dichiarato “inammissibile” il ricorso proposto contro l’ordinanza con […]"/>
  </head>
  <body>
    <article>
      <h1>Cassazione respinge ricorso: Battisti dovrà scontare ergastolo</h1>
      <h2>Ritenuta corretta la decisione della Corte di Appello</h2>
      <address>
        <time datetime="2019-11-19T13:10:37+00:00">19 Nov 2019, 13:10</time>
      </address>
      <figure>
        <img src="http://www.askanews.it/wp-content/uploads/2019/11/20191119_141025_5E3F801E.jpg"/>
      </figure>
      <p>Roma, 19 nov. (askanews) – La Cassazione ha respinto il ricorso, dichiarandolo inammissibile, e Cesare Battisti dovrà scontare l’ergastolo.</p>
      <p>All’esito dell’udienza in camera di consiglio che si è tenuta oggi – spiega la Cassazione in una nota – la prima sezione penale della Corte di Cassazione ha dichiarato “inammissibile” il ricorso proposto contro l’ordinanza con cui, il 17 maggio 2019, la Corte di assise di appello di Milano aveva negato a Cesare Battisti la commutazione della pena dell’ergastolo in quella di trent’anni di reclusione.</p>
      <p>“Le questioni sollevate con il ricorso – ricorda la Corte – concernevano la persistente efficacia dell’accordo di commutazione della pena stipulato tra le autorità italiane e brasiliane, in vista dell’estradizione dal Brasile, poi non avvenuta, nonché la legittimità della procedura culminata nell’espulsione del condannato dalla Bolivia”.</p>
      <p>La Corte di Cassazione ha ritenuto corretta la decisione del Corte di assise di appello.</p>
      <p>Red/Gtu MAZ</p>
    </article>
  </body>
</html>