<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622327/%D8%B3%D9%81%D8%B1%D8%A7%DB%8C-%D8%AC%D8%AF%DB%8C%D8%AF-%D8%A7%DB%8C%D8%B1%D8%A7%D9%86-%D8%AF%D8%B1-%DB%B9-%DA%A9%D8%B4%D9%88%D8%B1-%D8%AC%D9%87%D8%A7%D9%86-%D8%A8%D8%A7-%D8%B1%D9%88%D8%AD%D8%A7%D9%86%DB%8C-%D8%AF%DB%8C%D8%AF%D8%A7%D8%B1-%DA%A9%D8%B1%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T13:33:00+00:00"/>
    <meta property="og:title" content="سفرای جدید ایران در ۹ کشور جهان با روحانی دیدار کردند"/>
    <meta property="og:description" content="سفیران جدید جمهوری اسلامی ایران در ۹ کشور فنلاند، کنگو، زلاندنو، پاکستان، جمهوری گینه، کنیا، سنگال، ترکمنستان و تونس روز سه‌شنبه و پیش از عزیمت به محل ماموریت خود با رئیس جمهور دیدار و گفت وگو کردند."/>
  </head>
  <body>
    <article>
      <h1>سفرای جدید ایران در ۹ کشور جهان با روحانی دیدار کردند</h1>
      <address>
        <time datetime="2019-11-19T13:33:00+00:00">19 Nov 2019, 13:33</time>
      </address>
      <p>
        <i>سفیران جدید جمهوری اسلامی ایران در ۹ کشور فنلاند، کنگو، زلاندنو، پاکستان، جمهوری گینه، کنیا، سنگال، ترکمنستان و تونس روز سه‌شنبه و پیش از عزیمت به محل ماموریت خود با رئیس جمهور دیدار و گفت وگو کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت الاسلام و المسلمین حسن روحانی در این دیدار، برای موفقیت سفرای جدید آرزوی موفقیت کرد و از آنان خواست ضمن معرفی توانمندی ها و ظرفیت های کشورمان به سرمایه گذاران و بخش های خصوصی و دولتی محل ماموریت خود، بیش از پیش برای توسعه، تقویت و تحکیم روابط و مناسبات همه جانبه با دیگر کشورها تلاش کنند.</p>
      <p>رئیس جمهور بر ضرورت توسعه همکاری های اقتصادی و کمک سفرا به تقویت فعالیت بخش خصوصی و تجارت با سایر کشورها تاکید کرد.</p>
      <p>روحانی با اشاره به انتخاب خانم ودیعتی سفیر جدید ایران در فنلاند بر استمرار حضور بانوان در سطوح مختلف مدیریت کشور به عنوان یکی از اصلی ترین سیاستهای دولت تاکید کرد.</p>
      <p>خانم «ودیعتی» سفیر جمهوری اسلامی ایران درفنلاند و آقایان «شریعتی» سفیر جمهوری اسلامی ایران درکنگو، «مفتح» سفیر جمهوری اسلامی ایران در زلاند نو، «حسینی» سفیر جمهوری اسلامی ایران در پاکستان، «میرزا آقایی چالکسرایی» سفیر جمهوری اسلامی ایران در جمهوری گینه، «برمکی» سفیر جمهوری اسلامی ایران در کنیا، «دهشیری» سفیر جمهوری اسلامی ایران در سنگال، «ارباب خالص» سفیر جمهوری اسلامی ایران در ترکمنستان و «رئوف شیبانی» سفیر جمهوری اسلامی ایران در تونس نیز در این دیدار ضمن ارائه گزارشی از وضعیت روابط ایران با کشورهای محل ماموریت خود در زمینه های مختلف، بر تلاش و جدیت در راستای توسعه مناسبات اقتصادی و همکاری های همه جانبه ایران با دیگر کشورها تاکید کردند.</p>
    </article>
  </body>
</html>