<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742524"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T13:00:00+00:00"/>
    <meta property="og:title" content="เปิดโผ&quot;พปชร.&quot;ว่าที่7อรหันต์ศึกษาแก้รธน.ฉบับปราบโกง"/>
    <meta property="og:description" content="“พปชร.”สั่งส.ส.ประชุมสภาฯ 3 วัน “ห้ามขาด ห้ามลา” พร้อมเปิดโผว่าที่ 7 อรหันต์ ศึกษาแก้รธน. ฉบับปราบโกง ส่วนพรรคเล็กได้ 2เก้าอี้ มี'ดำรงค์' ร่วมสังฆกรรม"/>
  </head>
  <body>
    <article>
      <h1>เปิดโผ"พปชร."ว่าที่7อรหันต์ศึกษาแก้รธน.ฉบับปราบโกง</h1>
      <address>
        <time datetime="2019-11-19T13:00:00+00:00">19 Nov 2019, 13:00</time>
      </address>
      <p>
        <b>“พปชร.”สั่งส.ส.ประชุมสภาฯ 3 วัน “ห้ามขาด ห้ามลา” พร้อมเปิดโผว่าที่ 7 อรหันต์ ศึกษาแก้รธน. ฉบับปราบโกง ส่วนพรรคเล็กได้ 2เก้าอี้ มี"ดำรงค์" ร่วมสังฆกรรม</b>
      </p>
      <p> <br/>เมื่อวันที่ 19 พ.ย. ที่พรรคพลังประชารัฐ มีการประชุมส.ส.พรรค เพื่อเตรียมความพร้อมสำหรับการประชุมสภาผู้แทนราษฎร ในระหว่างวันที่ 20 - 22 พ.ย.นี้  โดยมีนายวิรัช รัตนเศรษฐ ส.ส.บัญชีรายชื่อ   พรรคพลังประชารัฐ ในฐานะประธานวิปรัฐบาล ทำหน้าที่ประธานในที่ประชุม  มีส.ส.เข้าประชุมอย่างพร้อมเพรียง ใช้เวลาประมาณ 3 ชม.<br/> <br/>รายงานข่าวแจ้งว่า   ในที่ประชุม นายวิรัช ได้กำชับส.ส.ให้เข้าประชุมอย่างพร้อมเพรียงตลอด3 วัน ห้ามป่วย  ห้ามลา เด็ด ขาด โดยเฉพาะในการประชุมวันที่ 20 พ.ย. ที่จะมีวาระเร่งด่วนแทรกเข้ามา คือ พ.ร.ก. แก้ไขเพิ่มเติมพ.ร.บ.ส่งเสริมสถาบันครอบครัว  พ.ศ. 2562  ที่ศาลรัฐธรรมนูญวินิจฉัยว่าไม่ขัดรัฐธรรมนูญ ดังนั้นจึงต้องนำกลับเข้ามาในสภา เพื่อพิจารณาตามลำดับ   นอกจากนี้ที่ประชุมได้รับทราบถึงการเลือกตั้งซ่อมส.ส.ขอนแก่น เขต 7 โดยมอบหมายให้นายเอกราช  ช่างเหลา   ส.ส.บัญชีรายชื่อ  ในฐานะแกนนำดูแลรับผิดชอบพื้นที่ภาคอีสานตอนบน  เป็นผู้รับผิดชอบ โดบพรรคจะส่งผู้สมัครคนเดิม คือ นายสมศักดิ์ คุณเงิน อดีตผู้สมัคร ส.ส.ขอนแก่น เขต 7  ลงสู้ศึกเลือกตั้งซ่อมเช่นเดิม <br/> <br/>รายงานข่าวแจ้งว่า  สำหรับรายชื่อในสัดส่วนของพรรคพลังประชารัฐ ที่จะไปเป็น กรรมาธิการวิสามัญศึกษาแก้ไขรัฐธรรมนูญนั้น พรรคได่โควค้า 9 คน และได้แบ่งจัดสรรให้พรรคร่วมรัฐบาลชนาดเล็ก2 คน โดยคาดว่าจะส่งนายดำรงค์ พิเดช ส.ส.บัญชีรายชื่อ หัวหน้าพรรครักษ์ผืนป่าประเทศไทย ส่วนอีก 1 คนให้ไปพิจารณากันเอง      <br/><br/>ขณะที่ 9 คนของพรรคได้พิจาณาเป็นรายภาค ดังนี้ 1.นายวิเชียร ชวลิต ส.ส.บัญชีรายชื่อ กรรมการบริหารพรรค 2.นายธนกร  วังบุญคงชนะ โฆษกพรรค 3.นายสุรสิทธิ์  นิธิวุฒิวรรักษ์  ส.ส.บัญชีรายชื่อ  4.นายสิระ  เจนจาคะ ส.ส.กทม. 5.นายรงค์ บุญสวยขวัญ ส.ส.นครศรีธรรมราช 6. นายพรชัย อินทร์สุข  ส.ส.พิจิตร และ7.นายทศพล เพ็งส้ม คณะทำงานด้านกฎหมายของพรรคโดยรายชื่อให้กับวิปรัฐบาลต่อไป<br/><br/>ด้านนายเอกราช  ช่างเหลา   ส.ส.บัญชีรายชื่อ  กล่าวมั่นใจในการเลือกตั้งซ่อม มีความพร้อม เราใกล้ชิดประชาชนมาตลอด และมั่นใจ ว่าการเลือกตั้งครั้งนี้พรรคพลังประชารัฐจะได้ส.ส.ขอนแก่นเพิ่มเติมอย่างแน่นอน เพราะประชาชนในจังหวัดขอนแก่น เริ่มเชื่อมั่นในพรรคพลังประชารัฐมากขึ้น เห็นแต่การทำงานนโยบายต่างๆที่ได้ทำไว้ในตอนหาเสียงก็มีความคืบหน้า ส่วนการ ปราศรัยใหญ่ก็ได้มีการวางไว้แล้วคือสัปดาห์สุดท้ายก่อนที่จะมีการลงคะแนนแต่จะมีแกนนำคนสำคัญของภาครัฐมนตรีลงไปช่วยหาเสียงหรือไม่ก็ต้องดูอีกครั้งเพราะเกรงว่าอาจเกิดข้อครหาและทำให้ถูกตรวจสอบ ขอยืนยันว่าจะทำการเลือกตั้งครั้งนี้ให้โปร่งใสที่สุด<br/> <br/>เมื่อถามว่า เวลานี้ทางภาคคู่แข่งมีการออกมาให้ข้อมูลว่าพรรคพลังประชารัฐนั้นใช้อำนาจของราชการในพื้นที่เช่นกำนันผู้ใหญ่บ้าน นายเอกราช กล่าวว่าเป็นเรื่องปกติ ที่จะมีการโจมตีให้ร้ายป้ายสี แต่เวลานี้เชื่อว่าประชาชนจะเป็นผู้ตัดสินใจและประชาชนในสมัยนี้ไม่เหมือนเมื่อก่อนที่ใครจะมาจูงจมูกได้หรือจะมาหลอกลวงกันง่ายๆ และขอยืนยันว่าพรรคพลังประชารัฐไม่มีการใช้อำนาจหน้าที่ของราชการมากลั่นแกล้งคู่แข่งอย่างแน่นอน ต้นอยากเห็นการเลือกตั้งครั้งนี้ เป็นไปด้วยความบริสุทธิ์โปร่งใส.<br/> </p>
    </article>
  </body>
</html>