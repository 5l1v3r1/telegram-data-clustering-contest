<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/parizh-skochi-na-mok-zaradi-dogovora-s-airbnb-407111.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T13:23:18+00:00"/>
    <meta property="og:title" content="Париж скочи на МОК заради договора с Airbnb"/>
    <meta property="og:description" content="Олимпийският комитет ще получи 500 млн. долара от компанията за отдаване на частни жилища под наем за кратки срокове"/>
  </head>
  <body>
    <article>
      <h1>Париж скочи на МОК заради договора с Airbnb</h1>
      <address><time datetime="2019-11-19T13:23:18+00:00">19 Nov 2019, 13:23</time> by <a rel="author">Пламен Вълков</a></address>
      <p>Кметът на Париж предупредил президента на Международния олимпийски комитет (МОК) относно „рисковете“ от споразумението им за спонсорство с компанията за туристическо настаняване Airbnb в писмо, изпратено миналата седмица и предадено от Франс прес в понеделник.</p>
      <p>Ан Идалго, член на Социалистическата партия, която ще се бори да бъде преизбрана догодина, обеща в писмото, изпратено в петък до президента на МОК Томас Бах своята „пълна решителност“ да затегне мерките относно туристическите наеми във френската столица, която е един от най-големите пазари на Airbnb и ще приеме Летните олимпийски игри през 2024.</p>
      <p>Париж има 65 000 обяви на Airbnb, което доведе до недоволство сред официални лица от градската управа, според които компанията предлага много места под наем в услуга на туризма пред местните жители. Френската столица бе въвлечена в редица съдебни дела с американския гигант и през февруари поиска 12.5 млн. евро в глоби за това, че е било позволяване на собственици да наемат имоти, без да се регистрират в града. В писмото си Идалго заяви, че може да забрани изцяло краткосрочните туристически наеми в някои части на града, ако не бъдат въведени по-строги ограничения на национално ниво.</p>
      <p>„С премахването на значителен брой квартири от Париж, Airbnb допринася за повишаването на наемите и влошава недостига на апартаменти на пазара за наемане на цена за всички парижани, особено за средната класа“, сподели Идалго. Тя обвини платформата и в „дестабилизирането на местния бизнес и конкурирането с традиционните хотели“. Заместник-кметът на Идалго, отговарящ за жилищното настаняване, Ян Бросат, каза пред АФП в понеделник, че съжалява за избора на партньор на МОК „във време, когато много градове в Европа и света се борят срещу Airbnb“. </p>
      <p>По-рано днес от МОК обявиха, че са сключили договор спонсорски договор с Airbnb. Сделката е оценена на стойност 500 милиона долара, като договорът за спонсорство обхваща игрите до 2028 г. включително, съобщи Financial Times.</p>
      <p>Партньорството е за периода на следващите пет олимпийски форума - три летни в Токио (2020 г.), Париж (2024 г.), Лос Анджелис (2028 г.) и два зимни - Пекин 2022 и Милано 2026. Петте града са сред най-големите пазари на Airbnb.</p>
      <p>Според информацията сумата от 500 млн. долара включва плащане към МОК, както и поемане на разходите за услуги, които Airbnb ще предостави безплатно за настаняване на спортисти и хора от делегациите.</p>
      <p>"Ползите са очевидни по отношение на прозрачността и устойчивостта на игрите", каза президентът на МОК Томас Бах във връзка с партньорството.</p>
      <p> </p>
      <p> </p>
      <p>Това е най-голямата сделка за Airbnb. Компанията става един от 14-те главни спонсори на олимпийските игри, сред които са още "Кока кола", "Алибаба", "Атос", "Бриджстоун", Dow, "Дженерал електрик", "Интел", "Омега", "Панасоник", Procter &amp; Gamble, "Самсунг", "Тойота" и "Виза".</p>
    </article>
  </body>
</html>