<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321630/Almeloers-naar-ziekenhuis-gebracht-om-koolmonoxidevergiftiging"/>
    <meta property="og:site_name" content="RTV Oost"/>
    <meta property="article:published_time" content="2019-11-19T13:45:18+00:00"/>
    <meta property="og:title" content="Almeloërs naar ziekenhuis gebracht om koolmonoxidevergiftiging"/>
    <meta property="og:description" content="Een man en een vrouw uit Almelo zijn maandagavond naar het ziekenhuis gebracht nadat zij koolmonoxidevergiftiging hadden opgelopen. Dat maakte de brandweer vandaag bekend. De koolmonoxide kwam uit de heteluchtverwarming. De bewoners van het huis aan het Laarwoud maken het inmiddels naar omstandigheden goed."/>
  </head>
  <body>
    <article>
      <h1>Almeloërs naar ziekenhuis gebracht om koolmonoxidevergiftiging</h1>
      <address>
        <time datetime="2019-11-19T13:45:18+00:00">19 Nov 2019, 13:45</time>
      </address>
      <slideshow>
        <figure>
          <img src="https://imgo.rgcdn.nl/db78fafe14114b15835b7a61e1b8639d/opener/Almeloers-naar-ziekenhuis-gebracht-om-koolmonoxidevergiftiging-Foto-Getty-Images-User63774ca5-63.jpg?v=mX-KhxX63f5RTq6RlV7Gbg2"/>
        </figure>
        <figure>
          <img src="https://imgo.rgcdn.nl/db78fafe14114b15835b7a61e1b8639d/opener/Almeloers-naar-ziekenhuis-gebracht-om-koolmonoxidevergiftiging-Foto-Getty-Images-User63774ca5-63.jpg?v=mX-KhxX63f5RTq6RlV7Gbg2"/>
        </figure>
        <figcaption>Almeloërs naar ziekenhuis gebracht om koolmonoxidevergiftiging (Foto: Getty Images / User63774ca5_63)</figcaption>
      </slideshow>
      <p>Een man en een vrouw uit Almelo zijn maandagavond naar het ziekenhuis gebracht nadat zij koolmonoxidevergiftiging hadden opgelopen. Dat maakte de brandweer vandaag bekend. De koolmonoxide kwam uit de heteluchtverwarming. De bewoners van het huis aan het Laarwoud maken het inmiddels naar omstandigheden goed.</p>
      <p>Het stelde belde 112 nadat ze last hadden gekregen van hoofdpijn, duizeligheid en een snelle hartslag. "Ze hebben heel veel geluk gehad, de situatie was behoorlijk ernstig", zegt brandweerwoordvoerder Wendy Franken.</p>
      <p>
        <b>Hoge waarden</b>
      </p>
      <p>Toen de brandweer ter plaatse kwam, bleek er een concentratie van 280 ppm koolmonoxide in de woning te zijn. Het gemiddelde niveau mag niet boven 9 ppm uitkomen over een periode van acht uur, stelt De Wereldgezondheidsorganisatie. In het huis waren geen koolmonoxidemelders aanwezig.</p>
      <p>Koolmonoxide is een reuk-en geurloos gas dat 250 keer sneller in het bloed wordt opgenomen dan zuurstof. Een hoge concentratie kan de dood tot gevolg hebben. Koolmonoxide kan ook vrijkomen bij bijvoorbeeld een barbecue of bij onvolledige verbranding van hout, benzine en aardgas.</p>
      <p>Koolmonoxide kan ook vrijkomen bij nieuwe cv-ketels, waarschuwt Franken. "Mensen denken altijd dat het uit oude geisers komt, maar dat hoeft niet. Als een nieuwe ketel slecht is geïnstalleerd, kan ook CO vrijkomen." </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Almelo%c3%abrs+naar+ziekenhuis+gebracht+om+koolmonoxidevergiftiging">06 - 57 03 33 33</a>.</aside>
    </article>
  </body>
</html>