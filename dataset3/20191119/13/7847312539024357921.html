<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473630-wiceminister-sprawiedliwosci-ten-wyrok-jest-porazka-kasty"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T13:42:28+00:00"/>
    <meta property="og:title" content="TYLKO U NAS. TOP 6 najważniejszych punktów orzeczenia TSUE! Wiceminister sprawiedliwości: To porażka „nadzwyczajnej kasty”"/>
    <meta property="og:description" content="&quot;en wyrok jest zdecydowanie inny niż opinia Rzecznika Generalnego TSUE, który domagał się od Trybunału, by ten stwierdził, że Rada Sądownicza, która nie jest powołana w większości przez sędziów, jest radą powołaną n..."/>
  </head>
  <body>
    <article>
      <h1>TYLKO U NAS. TOP 6 najważniejszych punktów orzeczenia TSUE! Wiceminister sprawiedliwości: To porażka „nadzwyczajnej kasty”</h1>
      <address><time datetime="2019-11-19T13:42:28+00:00">19 Nov 2019, 13:42</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Tezy zawarte w pisemnym uzasadnieniu wyroku Trybunały Sprawiedliwości Unii Europejskiej pozbawiają nadziei przedstawicieli „kasty” sędziowskiej i kompromitują tych komentatorów i „ekspertów”, którzy mówią o „porażce” polskiego rządu w pojedynku z Trybunałem w Luksemburgu i ze skrajnie upolitycznionymi środowiskami sędziowskimi. Marcin Warchoł, wiceminister sprawiedliwości, w rozmowie z portalem wPolityce.pl wskazuje na narrację TSUE, która rozbija kilka mitów „nadzwyczajnej kasty”.</b>
      </p>
      <p>CZYTAJ TAKŻE:<a href="https://wpolityce.pl/polityka/473589-jest-orzeczenie-tsue-to-sn-powinien-badac-niezaleznosc-izby">Jest orzeczenie Trybunału Sprawiedliwości UE! „To Sąd Najwyższy powinien badać niezależność Izby Dyscyplinarnej”</a></p>
      <p>
        <b>1. Nie jednego modelu dla rad sądownictwa w Europie. Polska nie jest „pariasem” Europy w tej kwestii.</b>
      </p>
      <blockquote>
        <b>Trybunał wyraźnie stwierdził, że prawo Unii Europejskiej nie narzuca jednego modelu ustrojowego ani Rady Sądowniczej, ani Izby Dyscyplinarnej. To jest kluczowe.</b>
      </blockquote>
      <p>– wskazuje Marcin Warchoł.</p>
      <p>
        <b>2. TSUE nie podważa legalności umocowania Krajowej Rady Sądownictwa i Izby Dyscyplinarnej Sądu Najwyższego.</b>
      </p>
      <blockquote><b>TSUE uchyla się od odpowiedzi, czy Krajowa Rada Sądownicza i  Izba Dyscyplinarna SN są właściwie powołane.</b> Tę kwestię TSUE pozostawia w rękach sądu odsyłającego (Sądu Najwyższego w tym przypadku - red.). To sąd odsyłający musi więc zbadać różne czynniki, z których ma wynikać, czy członkowie KRS podlegają naciskom.</blockquote>
      <p>– komentuje Marcin Warchoł.</p>
      <p>CZYTAJ RÓWNIEŻ:{Sędziowie Izby Dyscyplinarnej upolitycznieni przez wybór prezydenta? Bzdura! Ten fragment wyroku TSUE miażdży narrację „kasty”](https://wpolityce.pl/polityka/473611-tak-tsue-zmiazdzyl-narracje-kasty)</p>
      <p>
        <b>3. Wyrok dementuje opinię Rzecznika Generalnego TSUE z czerwca tego roku.</b>
      </p>
      <blockquote>Ten wyrok jest zdecydowanie inny niż opinia Rzecznika Generalnego TSUE, który domagał się od Trybunału, by ten stwierdził, że Rada Sądownicza, która nie jest powołana w większości przez sędziów, jest radą powołaną nieprawidłową. <b>TSUE nie idzie tym torem rozumowania. Umywa od tego ręce i pisze wprost, że jednego modelu rad sądowniczych w Europie nie ma. Rady sądownictwa w Danii, czy w Szwecji są powoływane przez rząd. Z kolei Sąd Najwyższy w Niemczech jest powoływany przez polityków.</b></blockquote>
      <p>– stwierdza wiceminister sprawiedliwości.</p>
      <p>CZYTAJ RÓWNIEŻ:<a href="https://wpolityce.pl/polityka/473612-przewodniczacy-krs-o-wyroku-tsue-orzeczenie-niejednoznaczne">Przewodniczący KRS o wyroku TSUE: „Oczekiwaliśmy jednak, że to orzeczenie będzie niejednoznaczne i to nie jest żadna niespodzianka”</a></p>
      <p>
        <b>4. TSUE krytykuje Sąd Najwyższy i pytania o prawo, które nie obowiązuje już od jesieni ubiegłego roku.</b>
      </p>
      <blockquote>Punkty 108 i 109 uzasadnienia są bardzo ważne. Wynika z nich wprost, że Sąd Najwyższy niezasadnie podtrzymał pytania. Te dotyczyły kwestii, czy Izba Dyscyplinarna może rozpatrywać odwołanie od tego, czy sędzia może orzekać po osiągnięciu wieku stanu spoczynku. <b>Ten problem już przecież nie istnieje, bo te przepisy zniesiono w listopadzie 2018 roku.</b> Izba Dyscyplinarna nie ma więc tych uprawnień, bo te zapisy zlikwidowano. W związku z tym ci sędziowie wrócili do orzekania. Jedyne co może zrobić Sąd Najwyższy, to umorzyć postępowanie lub wydać wyrok oddalający.**</blockquote>
      <p>– wskazuje Marcin Warchoł.</p>
      <figure>
        <img src="https://wpolityce.pl/p/634511"/>
      </figure>
      <p>
        <b>5. TSUE nie rozstrzyga innych kwestii, niż te zawarte w pytaniach o Izbę Dyscyplinarną.</b>
      </p>
      <blockquote>
        <b>TSUE zajmuje się tylko sprawą Izby Dyscyplinarnej, w kontekście przechodzenia sędziów SN w stan spoczynku i tylko tą sprawą. TSUE zajmuje się wykładnią prawa Unii Europejskiej, a nie kwestiami ustrojowymi.</b>
      </blockquote>
      <p>– potwierdza wiceminister sprawiedliwości.</p>
      <p>
        <b>6. Ustrojem i zgodnością z konstytucją zajmuje się w Polsce tylko Trybunał Konstytucyjny. Skąd to wiemy? Orzekł o tym sam TK pod rządami prof. Andrzeja Rzeplińskiego!</b>
      </p>
      <blockquote>Ustrojem zajmuje się w Polsce Trybunał Konstytucyjny. Nasz TK z przewodniczącym prof. Andrzejem Rzeplińskim, w wyroku z 16 listopada 2011, zajmował się kolizją między rozstrzygnięciami Trybunału Konstytucyjnego i TSUE. Na tym tle mogło dojść do kolizji. Cytuję wyrok TK: <b>„mając na uwadze powyższe, należy stwierdzić, że ze względu na art 8 ust. 1 Konstytucji, TK jest zobowiązany do takiego pojmowania swej pozycji, że w sprawach zasadniczych, o wymiarze ustrojowym, zachowa pozycję „sądu ostatniego słowa”.</b></blockquote>
      <p>– przypomina Marcin Warchoł, wiceminister sprawiedliwości.</p>
      <figure>
        <img src="https://wpolityce.pl/p/634515"/>
      </figure>
      <p>WB.</p>
    </article>
  </body>
</html>