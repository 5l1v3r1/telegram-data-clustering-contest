<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640709/%D9%87%D9%84%D8%A7%DA%A9%D8%AA-%D8%B9%D8%A7%D9%85%D9%84-%D8%AC%D9%86%D8%A7%DB%8C%D8%AA-%D8%AE%D8%A7%D9%86%D9%88%D8%A7%D8%AF%DA%AF%DB%8C-%D8%AF%D8%B1-%D9%85%D9%86%D8%B7%D9%82%D9%87-%D8%AC%D8%A7%D9%84%D9%82-%D8%B3%D8%B1%D8%A7%D9%88%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T13:15:00+00:00"/>
    <meta property="og:title" content="هلاکت عامل جنایت خانوادگی در منطقه جالق سراوان"/>
    <meta property="og:description" content="فرمانده انتظامی سیستان و بلوچستان گفت: پلیس در عملیاتی مقتدرانه مردی جوان که در اقدامی جنون آمیز 5 نفر از اعضای خانواده اش را..."/>
  </head>
  <body>
    <article>
      <h1>
        <a href="https://www.bultannews.com/fa/news/640709/%D9%87%D9%84%D8%A7%DA%A9%D8%AA-%D8%B9%D8%A7%D9%85%D9%84-%D8%AC%D9%86%D8%A7%DB%8C%D8%AA-%D8%AE%D8%A7%D9%86%D9%88%D8%A7%D8%AF%DA%AF%DB%8C-%D8%AF%D8%B1-%D9%85%D9%86%D8%B7%D9%82%D9%87-%D8%AC%D8%A7%D9%84%D9%82-%D8%B3%D8%B1%D8%A7%D9%88%D8%A7%D9%86">هلاکت عامل جنایت خانوادگی در منطقه جالق سراوان</a>
      </h1>
      <h2>فرمانده انتظامی سیستان و بلوچستان گفت: پلیس در عملیاتی مقتدرانه مردی جوان که در اقدامی جنون آمیز 5 نفر از اعضای خانواده اش را...</h2>
      <address><time datetime="2019-11-19T13:15:00+00:00">19 Nov 2019, 13:15</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سردار محمد قنبری امروز در جمع خبرنگاران اظهار کرد: ساعت 22:30 شب دوم آبانماه سال جاری تیراندازی منجر به قتل ساکنان یک خانواده در منطقه "خوشاب" از توابع بخش "جالق" شهرستان سراوان به مرکز فوریت های پلیسی 110 اعلام شد.<br/>وی افزود: دقایقی پس از اعلام موضوع تیمی از ماموران بخش انتظامی جالق در محل جنایت حاضر و در بررسی های به عمل آمده مشخص شد 3 عضو یک خانواده(نامادری21 ساله، 2 خواهر 5 و 14 ساله) و 2 دختر همسایه( 12و 15 ساله ) توسط پسر 28 ساله این خانواده با سلاح کلاش به طرزی هولناک به رگبار بسته شده و این فرد شرور و سابقه دار قبل از رسیدن عوامل انتظامی از محل جنایت گریخته است.<br/>سردار قنبری تصریح کرد: در ادامه تحقیقات در بررسی های کارآکاهان اداره مبارزه با جرائم جنایی پلیس آگاهی مشخص شد که قاتل به علت مشکلات خانوادگی دست به این جنایت زده است.<br/>این مقام ارشد انتظامی در استان سیستان و بلوچستان عنوان کرد: تحقیقات برای دستگیری متهم ادامه داشت تا اینکه اطلاعاتی در خصوص زندگی مخفیانه او در شهر زاهدان بدست آمد.<br/>وی عنوان کرد: ماموران پلیس امنیت عمومی پس از چندین شبانه روز تحقیقات گسترده میدانی مخفیگاه متهم را در مجتمع مسکونی سیمان منطقه مهر شهر زاهدان شناسایی و به صورت نامحسوس تحت نظر گرفتند.<br/>سردار قنبری گفت: تیم های عملیات ویژه پلیس پس از هماهنگی های لازم قضائی مخفیگاه متهم را محاصره خود در آوردند که قاتل مسلح و 2 همدستش که خود را در حلقه محاصره پلیس گرفتار دیده بودند برای فرار از محل بدون توجه به اخطار پلیس با سلاح کلاش اقدام به تیر اندازی به سمت عوامل انتظامی کردند.<br/>وی عنوان کرد: در این درگیری که ساعتی به طول انجامید این قاتل شرور به هلاکت رسید و 2 همدستش خود را به ناچار تسلیم پلیس کردند و در بازرسی از مخفیگاه آنان یک قبضه سلاح کلاش، 2 قبضه کلت کمری به همراه مقادیری مهمات مربوطه کشف شد.<br/>وی در پایان امنیت مردم را خط قرمز پلیس دانست و تاکید کرد: پلیس به پشتوانه هماهنگی خوب مقامات قضائی در مورد امنیت مردم با هیچ کسی تعارف ندارد و با افرادی که به جان، مال، داریی، نوامیس، آبرو و حیثیت شهروندان تعرض کنند برابر قانون و با قاطعیت برخورد خواهد کرد.</p>
    </article>
  </body>
</html>