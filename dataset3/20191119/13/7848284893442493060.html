<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/ancelotti-attacca-rizzoli-sulle-situazioni-non-oggettive-non-puo-decidere-il-var-deve-farlo-l-arbitro-323478"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T13:42:46+00:00"/>
    <meta property="og:title" content="Ancelotti attacca Rizzoli: &quot;Sulle situazioni non oggettive non può decidere il Var, deve farlo l'arbitro&quot;"/>
    <meta property="og:description" content="Nicola Rizzoli e Carlo Ancelotti sono i protagonisti di un duro botta e risposta avvenuto durante l'incontro tra arbitri, tecnici e capitani organizzato con la Figc per discutere dell'utilizzo..."/>
  </head>
  <body>
    <article>
      <h1>Ancelotti attacca Rizzoli: "Sulle situazioni non oggettive non può decidere il Var, deve farlo l'arbitro"</h1>
      <address><time datetime="2019-11-19T13:42:46+00:00">19 Nov 2019, 13:42</time> by <a rel="author">Stefano Bertocchi</a></address>
      <p><b>Nicola Rizzoli </b>e <b>Carlo Ancelotti </b>sono i protagonisti di un duro botta e risposta avvenuto durante l'incontro tra arbitri, tecnici e capitani organizzato con la Figc per discutere dell'utilizzo del Var. Il primo ad intervenire è il tecnico del Napoli, che chiede al designatore di Serie A: "Avete sbagliato in Napoli-Atalanta?" in riferimento al mancato rigore concesso agli azzurri e al successivo gol della <i>Dea.</i></p>
      <p><b>Rizzoli: </b>"Sì, andava interrotto il gioco".</p>
      <p><b>Ancelotti:</b> "Ok dopo questo posso anche andare via. Mi basta sapere che avete sbagliato. Il problema principale è chi arbitra le partite. <b>A volte l’impressione è che le partite vengano decise dal Var, ma secondo me è l’arbitro che deve decidere.</b> Nelle designazioni so che Rocchi e Orsato arbitrano le gare, gli altri sono più condizionati. Può essere che un assistente Var con esperienza comandi. Voglio essere sicuro che sia l’arbitro a giudicare. Sulle situazione oggettive ok, ma <b>su quelle non oggettive </b><b>non può essere il Var a decidere</b>".</p>
    </article>
  </body>
</html>