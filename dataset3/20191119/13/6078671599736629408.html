<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/godina-prado-kral-1618346.html"/>
    <meta property="og:site_name" content="Cross"/>
    <meta property="article:published_time" content="2019-11-19T13:16:00+00:00"/>
    <meta property="og:title" content="&quot;Прадо&quot; навърши 200 години"/>
    <meta property="og:description" content="/КРОСС/ Световноизвестният мадридски музей &quot;Прадо&quot;, който притежава една от най-забележителните колекции на изобразително изкуство в Европа, чества на 19 ноември своя 200-годишен юбилей, предаде ТАСС."/>
  </head>
  <body>
    <article>
      <h1>"Прадо" навърши 200 години</h1>
      <address>
        <time datetime="2019-11-19T13:16:00+00:00">19 Nov 2019, 13:16</time>
      </address>
      <p>/КРОСС/ Световноизвестният мадридски музей "Прадо", който притежава една от най-забележителните колекции на изобразително изкуство в Европа, чества на 19 ноември своя 200-годишен юбилей, предаде ТАСС.</p>
      <figure>
        <img src="http://www.cross.bg/../../../photo_new_gallery/2019/11/19/586311b1393a805b4ad8fde511d62e7b.jpg"/>
      </figure>
      <p>Историята на музея започва през втората половина на XVIII век. Идеята за създаването на картинна галерия е изказана през 1757 година от краля на Испания Фернандо VI, но той така и не успява да я реализира. Неговият приемник, крал Карлос III през 1775 година дава разпореждане на испанския архитект Хуан де Вилянуева да проектира зданието в парка "Прадо".</p>
      <p>Строителството започва през 1785-а и приключва през 1808 година по време на управлението на крал Фернандо VII.</p>
      <p>Архитектурното съоръжение е издържано в стила на неокласицизма. На откриването на музея попречва нахлуването на Наполеон в Испания (1808-1814 г.).</p>
      <p>В хода на военните действия зданието претърпява значителни разрушения.</p>
      <p>След поражението на французите през 1814 година крал Фернандо VII нарежда да бъдат възстановени повредените части на сградата, с което се заема ученикът на Вилянуева Антонио Лопес Агуадо.</p>
      <p>Откриването на музея, който получава названието Кралски музей на живописта и скулптурата, се е състояло на 19 ноември 1819 година.</p>
      <p>Тогава експозицията е включвала 311 платна от испански художници.</p>
      <p>През вековете музеят непрекъснато обогатява колекциите си с картини, събрани от кралете Филип II, Карлос V и Филип IV. Към 1843 година към фондовете му са начислени над 1900 произведения на изобразителното изкуство. През 1872 година музеят сменя названието си и става Национален музей "Прадо".</p>
      <p>През годините той непрекъснато се разширява и понастоящем музеят разполага с площ от 53 хиляди квадратни метра.</p>
      <p>В неговите експозиции най-широко са представени испанските художници като Гоя, Веласкес, Ел Греко, Мурильо и др.</p>
      <p>В залите му са изложени и шедьоври на чуждестранни гении на изобразителното изкуство от калибъра на Ботичели, Рафаел, Тициан, Дюрер, Рубенс и др.</p>
      <p>За най-известна е считана картината на Диего Веласкес "Менините", изобразяваща семейството на крал Филип IV, нарисувана през 1656 година.</p>
    </article>
  </body>
</html>