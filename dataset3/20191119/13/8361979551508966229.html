<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/derzhavni-banki-pributok-derzhavnih-bankiv-sklav-ponad-30-mlrd-grn-novini-ukrajini-50054409.html"/>
    <meta property="og:site_name" content="НВ"/>
    <meta property="article:published_time" content="2019-11-19T13:26:00+00:00"/>
    <meta property="og:title" content="Державні банки отримали рекордний прибуток — Мінфін"/>
    <meta property="og:description" content="Чотири державні банки отримали за підсумками трьох кварталів 2019 року більше прибутку, ніж за весь 2018 рік."/>
  </head>
  <body>
    <article>
      <h1>Державні банки отримали рекордний прибуток — Мінфін</h1>
      <h2>Чотири державні банки отримали за підсумками трьох кварталів 2019 року більше прибутку, ніж за весь 2018 рік.</h2>
      <address>
        <time datetime="2019-11-19T13:26:00+00:00">19 Nov 2019, 13:26</time>
      </address>
      <p>За підсумками трьох кварталів 2019 року <a href="https://nv.ua/ukr/tags/banki.html">банки</a> державного сектору отримали прибуток понад 30 млрд грн, що вдвічі більше, ніж їх прибуток за весь минулий рік. Про це повідомляє Міністерство фінансів.</p>
      <p>«Станом на 1 жовтня 2019 року прибуток державних банків склав 62,5% прибутку всього банківського сектору. При цьому більше половини усього прибутку банків сформував ПриватБанк», — сказано у повідомленні.</p>
      <p>— ПриватБанк за дев’ять місяців 2019 року отримав 27,42 млрд грн прибутку;</p>
      <p>— Укрексімбанк — 2,27 млрд грн;</p>
      <p>— Укргазбанк — 347 млн грн;</p>
      <p>— Ощадбанк — 189 млн грн.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/600/big/ba31e598ced43b5d2b0711fa7efbd2aa.png?stamp=20191119152547&amp;q=85&amp;output=jpg&amp;bg=white"/>
        <figcaption>Показники діяльності державних банків за січень-вересень 2019 року / Фото: Міністерство фінансів України</figcaption>
      </figure>
      <p>«У третьому кварталі продовжилася тенденція активного зростання споживчого кредитування, яке через високий попит залишається одним із найдохідніших джерел для банків. Обсяг кредитів фізичних осіб у банках державного сектору в третьому кварталі збільшився на понад 3 млрд грн, або 6,5% (порівняно з початком року — на 8 млрд грн, або 17%), що в свою чергу позитивно вплинуло на якість кредитного портфеля», — відзначили у міністерстві.</p>
      <p>Звітний квартал також характеризувався суттєвим зростанням депозитів корпоративного сектору, обсяг яких порівняно з 1 липня 2019 року зріс на понад 15 млрд грн.</p>
      <p>Читайте також:<br/><a href="https://nv.ua/ukr/biz/finance/top-20-naybilsh-nadiynih-bankiv-ukrajini-reyting-nv-novini-ukrajini-50052089.html">&amp;nbspСильна двадцятка. Топ-20 найбільш надійних банків України — рейтинг НВ і Dragon Capital</a></p>
      <p>Як повідомлялося, <a href="https://nv.ua/ukr/biz/finance/derzhbanki-chistiy-pributok-privatbanku-ta-oshchadbanku-zrosla-z-pochatku-2019-roku-v-razi-novini-ukrajini-50050726.html">чистий прибуток ПриватБанку</a> за три квартали 2019 року зріс у 5,4 рази порівняно з аналогічним періодом 2018 року.</p>
    </article>
  </body>
</html>