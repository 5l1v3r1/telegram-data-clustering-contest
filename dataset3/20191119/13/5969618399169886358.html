<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/EllinesExoterikou/h-leverkouzen-thelei-na-dwsei-daneiko-ton-retso.5642729.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-19T13:44:00+00:00"/>
    <meta property="og:title" content="H Λεβερκούζεν θέλει να δώσει δανεικό τον Ρέτσο"/>
    <meta property="og:description" content="Οι τραυματισμοί αλλά και η έλλειψη αγωνιστικού ρυθμού έχουν αφήσει πίσω τον Παναγιώτη Ρέτσο, με τη Λεβερκούζεν να θέλει να το δώσει δανεικό τον 21χρονο στόπερ κατά τη χειμερινή μεταγραφική περίοδο."/>
  </head>
  <body>
    <article>
      <h1>H Λεβερκούζεν θέλει να δώσει δανεικό τον Ρέτσο</h1>
      <h2>Οι τραυματισμοί αλλά και η έλλειψη αγωνιστικού ρυθμού έχουν αφήσει πίσω τον Παναγιώτη Ρέτσο, με τη Λεβερκούζεν να θέλει να το δώσει δανεικό τον 21χρονο στόπερ κατά τη χειμερινή μεταγραφική περίοδο.</h2>
      <address><time datetime="2019-11-19T13:44:00+00:00">19 Nov 2019, 13:44</time> by <a rel="author">Sport24.gr</a></address>
      <p>Η<a href="https://www.sport24.gr/football/omades/Olympiakos/epishmo-sth-mpager-leverkouzen-o-retsos.4824413.html"> μεταγραφή του Παναγιώτη Ρέτσου στη Λεβερκούζεν</a> κόστισε κοντά στα 22 εκατομμύρια ευρώ από τον <a href="https://www.sport24.gr/football/omades/olympiakos/">Ολυμπιακό</a>. Ο νεαρός κεντρικός αμυντικός ξεκίνησε με πολλές βλέψεις το ταξίδι του στη Γερμανία και η αλήθεια είναι πως τον πρώτο καιρό είχε ενεργό ρόλο στο ροτέισον της Λεβερκούζεν αγωνιζόμενος σε 24 παιχνίδια στη <a href="https://www.sport24.gr/football/Germany/">Bundesliga</a>.</p>
      <p>Σιγά σιγά όμως η αστάθεια στην απόδοσή του αλλά σε μεγαλύτερο βαθμό οι τραυματισμοί του κόστισαν τη θέση του ενώ τον άφησαν πίσω όσον αφορά την ετοιμότητα σε σχέση με τους συμπαίκτες του. Φέτος έχει αγωνιστεί μόλις 68΄λεπτά σε όλες τις διοργανώσεις, με τον Πίτερ Μπος να μην τον έχει στα πλάνα του.</p>
      <p>Οι "ασπιρίνες" όμως υπολογίζουν πολλά στον Ρέτσο, καθώς το νεαρό της ηλικίας του τον κατατάσσει στα μεγαλύτερα ταλέντα της Ευρώπης. Άλλωστε το ποσό που δαπανήθηκε για την απόκτησή του είναι τεράστιο για ένα παιδί 19 ετών.</p>
      <p>Έτσι, όπως αναφέρουν γερμανικά μέσα και συγκεκριμένα το "<a href="https://www.fussballeck.com/bundesliga/bayer-04-leverkusen/pohjanpalo-und-retsos-hinten-dran-bayer-abschied-im-winter-moeglich/">fussballeck</a>", η Λεβερκούζεν θέλει να τον δώσει δανεικό ενόψει Ιανουαρίου έτσι ώστε να πάρει παιχνίδια στα πόδια του και να κερδίσει εμπειρίες με σκοπό να επανέλθει στο επιθυμητό επίπεδο.</p>
      <p><b>Photo Credits</b>: AP / Michael Sohn</p>
    </article>
  </body>
</html>