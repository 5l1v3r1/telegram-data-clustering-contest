<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/jagarens-logn-gick-inte-hem-doms-efter-att-ha-skjutit-fridlyst-stjartand/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-19T13:34:23+00:00"/>
    <meta property="og:title" content="Jägarens lögn gick inte hem - döms efter att ha skjutit ihjäl fridlyst stjärtand"/>
    <meta property="og:description" content="Den 70-årige mannen har jagat i många år, men den 1 september 2017 gick det mesta fel. Han sköt en fridlyst stjärtand och hade dessutom byggt ett jakttorn, vilket inte heller är tillåtet i reservatet. Nu döms han till villkorlig dom för jaktbrott."/>
  </head>
  <body>
    <article>
      <h1>Jägarens lögn gick inte hem - döms efter att ha skjutit ihjäl fridlyst stjärtand</h1>
      <address><time datetime="2019-11-19T13:34:23+00:00">19 Nov 2019, 13:34</time> by <a rel="author">Leif Claesson</a></address>
      <p>
        <i>Den 70-årige mannen har jagat i många år, men den 1 september 2017 gick det mesta fel. Han sköt en fridlyst stjärtand och hade dessutom byggt ett jakttorn, vilket inte heller är tillåtet i reservatet.<br/>Nu döms han till villkorlig dom för jaktbrott.</i>
      </p>
      <p>Händelsen uppmärksammades av en av Länsstyrelsens naturvårdsvakter vid Hornborgasjön, som larmade polis. De hittade mannen i en jaktstuga vid sjön och först sa han att det inte skjutits några fåglar.</p>
      <p>Men en inspektion gjorde att man hittade två döda fåglar, varav en var en fridlyst stjärtand. Då sa jägaren att han måste misstagit sig när det gällde arten och att han fått information av en jaktledare att det var fritt fram för jakt.</p>
      <p>Vid rättegången sa också den misstänkte att han måste förväxlat fågeln med en gräsand, men det avfärdar Skaraborgs tingsrätt.</p>
      <p>Domstolen bedömde att det var ett jaktbrott eftersom det rört sig om en skyddad fågel, även jakttiden var fel. Straffet blev villkorlig dom.</p>
    </article>
  </body>
</html>