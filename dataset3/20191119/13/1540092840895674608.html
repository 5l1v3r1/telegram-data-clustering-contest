<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/197887/h-genop-deh-antidra-sto-nomosxedio-gia-ton-eksygxronismo-tis-epixeirisis"/>
    <meta property="og:site_name" content="CNN.gr"/>
    <meta property="article:published_time" content="2019-11-19T13:14:14+00:00"/>
    <meta property="og:title" content="Η ΓΕΝΟΠ-ΔΕΗ αντιδρά στο νομοσχέδιο για τον εκσυγχρονισμό της Επιχείρησης"/>
    <meta property="og:description" content="Ενστάσεις και έντονες αντιδράσεις στους κόλπους των εργαζομένων της ΔΕΗ προκαλεί το νομοσχέδιο Χατζηδάκη για τον εκσυγχρονισμό της επιχείρησης ηλεκτρισμού."/>
  </head>
  <body>
    <article>
      <h1>Η ΓΕΝΟΠ-ΔΕΗ αντιδρά στο νομοσχέδιο για τον εκσυγχρονισμό της Επιχείρησης</h1>
      <h2>Ενστάσεις και έντονες αντιδράσεις στους κόλπους των εργαζομένων της ΔΕΗ προκαλεί το νομοσχέδιο Χατζηδάκη για τον εκσυγχρονισμό της επιχείρησης ηλεκτρισμού.</h2>
      <figure>
        <img src="https://cdn.cnngreece.gr/media/com_news/users/620/olga-panagiotidou-avatar.jpg"/>
      </figure>
      <p>Όλγα Παναγιωτίδου, CNN Greece 15:14 , 19 November 2019 - 17:34</p>
      <p>Στη συζήτηση στην αρμόδια επιτροπή της Βουλής, όπου είχαν κληθεί να καταθέσουν τις απόψεις τους οι εμπλεκόμενοι φορείς, ο πρόεδρος της ΓΕΝΟΠ-ΔΕΗ <b>Γιώργος Αδαμίδης</b> εμφανίστηκε λάβρος κατά της κυβέρνησης, κατηγορώντας την ότι οδηγεί τους εργαζόμενους σε συνθήκες γαλέρας.</p>
      <p>Ο κ. Αδαμίδης υποστήριξε ότι δημιουργούνται <b>εργαζόμενοι δύο ταχυτήτων</b> και με αφορμή τη μείωση της έκπτωσης στα τιμολόγια των εργαζομένων από το 70 στο 30%, ισχυρίστηκε πως αυτό δεν το έκανε ούτε η χούντα.</p>
      <blockquote>«Οι ρυθμίσεις του νομοσχεδίου οδηγούν την εταιρεία στις εποχές που θα ξαναγεμίσει η πλατεία Κλαυθμώνος, γιατί οι επόμενοι θα μπορούν να διώχνουν τους προηγούμενους», ανέφερε σε άλλο σημείο της παρέμβασής του.</blockquote>
      <p>Ο κ. Αδαμίδης τα έβαλε όμως και με την <b>προηγούμενη κυβέρνηση του ΣΥΡΙΖΑ για τις ΝΟΜΕ</b>, λέγοντας πως «ήταν προσωρινό μέτρο που επιβλήθηκε από τους δανειστές κατακτητές της χώρας για να καταστρέψουν την ΔΕΗ». Σύμφωνα με τον κ. Αδαμίδη, «εξωγενείς είναι οι παράγοντες που προκάλεσαν το πρόβλημα στην ΔΕΗ. Είναι το ΕΛΑΠΕ για το οποίο διαφωνήσαμε με την προηγούμενη κυβέρνηση που μετέφερε το έλλειμμα στους παραγωγούς, και είναι οι δημοπρασίες ΝΟΜΕ και οι εκπομπές ρύπου. Ειδικά τα δύο τελευταία κόστισαν πάνω από 600 εκατ .ευρώ στην ΔΕΗ. 'Ήταν σωστή η κατάργηση τους. Άλλωστε και ο προηγούμενος πρόεδρος της εταιρείας είχε προσφύγει στο ΣτΕ για την κατάργησή τους και τον στηρίξαμε».</p>
      <p>Την αντίθεση των εργαζομένων της <a href="https://www.cnn.gr/eidhseis/tag/30454/depa"><b>ΔΕΠΑ</b> </a>με το συζητούμενο νομοσχέδιο εξέφρασε ο πρόεδρος του συλλόγου <b>Δημήτρης Μανώλης</b>, ο οποίος κατηγόρησε την κυβέρνηση ότι καταργεί τις δικλείδες ασφαλείας, δημιουργώντας ένα ανισότιμο περιβάλλον.</p>
      <blockquote>«Οι εργαζόμενοι εκφράζουν την απόλυτη δυσαρέσκειά τους για την έλλειψη θετικής διάταξης για το σύνολο των εργαζομένων στην ΔΕΠΑ», είπε.</blockquote>
      <p>Εκ μέρους της ΔΕΗ τοποθετήθηκε ο πρόεδρος και διευθύνων σύμβουλος <b>Γιώργος Στάσσης</b>, ο οποίος αναφέρθηκε στην ανάγκη να λειτουργεί η επιχείρηση επί ίσοις όροις με τον ανταγωνισμό και όχι με όρους παλαιού δημοσίου. Εξέφρασε δε, την άποψη ότι με το συζητούμενο νομοσχέδιο η ΔΕΗ εισέρχεται σε νέα εποχή.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197930/aisiodoxos-o-theodorikakos-gia-tin-psifo-ton-apodimon">Αισιόδοξος ο Θεοδωρικάκος για την ψήφο των αποδήμων</a>
        </li>
        <li>
          <a href="https://www.cnn.gr/news/politiki/story/197891/filis-atolmi-i-protasi-toy-syriza-gia-tis-sxeseis-kratoys-ekklisias">Φίλης: «Άτολμη» η πρόταση του ΣΥΡΙΖΑ για τις σχέσεις κράτους- εκκλησίας</a>
        </li>
        <li>
          <a href="https://www.cnn.gr/news/politiki/story/197879/syriza-h-kyvernisi-anavionei-praktikes-akraias-katastolis-poy-parapempoyn-se-skoteines-epoxes">ΣΥΡΙΖΑ: Η κυβέρνηση αναβιώνει πρακτικές ακραίας καταστολής που παραπέμπουν σε σκοτεινές εποχές</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/31929/genop-deh">ΓΕΝΟΠ ΔΕΗ</a>
        </li>
        <li>
          <a href="https://www.cnn.gr/eidhseis/tag/30454/depa">ΔΕΠΑ</a>
        </li>
        <li>
          <a href="https://www.cnn.gr/eidhseis/tag/5122/deh">ΔΕΗ</a>
        </li>
        <li>
          <a href="https://www.cnn.gr/eidhseis/tag/76/voyli">ΒΟΥΛΗ</a>
        </li>
        <li>
          <a href="https://www.cnn.gr/eidhseis/tag/13855/kostis-xatzidakis">ΚΩΣΤΗΣ ΧΑΤΖΗΔΑΚΗΣ</a>
        </li>
        <li>
          <a href="https://www.cnn.gr/eidhseis/tag/435/kyvernisi">ΚΥΒΕΡΝΗΣΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/19/197926/snapshot/2652238.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197930/snapshot/2738377.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197931/snapshot/8530127.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197929/snapshot/2753002.jpg"/>
      </figure>
    </article>
  </body>
</html>