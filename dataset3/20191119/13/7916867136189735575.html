<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134775-adomaitis-apie-auganti-ryto-pasitikejima-ir-akcentus-pries-partizan.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T13:45:00+00:00"/>
    <meta property="og:title" content="Adomaitis – apie augantį „Ryto“ pasitikėjimą ir akcentus prieš „Partizan“"/>
    <meta property="og:description" content="Vilniaus „Rytas“ Europos taurės išvykos dvikovą pasitinka po dviejų pergalių paeiliui, kurios sustiprino sostinės klubo šansus žengti į kitą etapą. Prieš skrydį į Belgradą, kur vilniečiai sieks revanšo prieš vietos „Partizan“, sostinės klubo vyriausiasis treneris Dainius Adomaitis įvardino pagrindinį akcentą kovoje su vienais iš grupės lyderių. „Gynyba baudos aikštelėje, – Vilniaus oro uoste kalbėjo Adomaitis. – Tai dalykas, ..."/>
  </head>
  <body>
    <article>
      <h1>Adomaitis – apie augantį „Ryto“ pasitikėjimą ir akcentus prieš „Partizan“</h1>
      <address>
        <time datetime="2019-11-19T13:45:00+00:00">19 Nov 2019, 13:45</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-205403-any1000x1000.jpg">
          <img src="https://www.basketnews.lt/paveikslelis-205403-any630x500.jpg"/>
        </a>
      </figure>
      <p>Nuotr. BNS</p>
      <p>Vilniaus „Rytas“ Europos taurės išvykos dvikovą pasitinka po dviejų pergalių paeiliui, kurios sustiprino sostinės klubo šansus žengti į kitą etapą.</p>
      <p>Prieš skrydį į Belgradą, kur vilniečiai sieks revanšo prieš vietos „Partizan“, sostinės klubo vyriausiasis treneris Dainius Adomaitis įvardino pagrindinį akcentą kovoje su vienais iš  grupės lyderių.</p>
      <p>„Gynyba baudos aikštelėje, – Vilniaus oro uoste kalbėjo Adomaitis. – Tai dalykas, kurį akcentuojame ir manau bus svarbiausias. Namuose jiems leidome atkovoti 17 kamuolių puolime.“</p>
      <p>Pirmajame reguliariojo sezono rate „Partizan“ iškovojo 5 pergales paeiliui, tačiau dabar išgyvena dviejų pralaimėjimų seriją, kai nusileido Venecijos ir Bursos klubams.</p>
      <p>„Venecijos ekipa žaisdama su „Partizan“ sugebėjo išmušti juos iš ritmo, keisdami gynybos sistemą ir atlikdami gerą darbą baudos aikštelėje.</p>
      <p>„Tofaš“ sužaidė labai protingas rungtynes ir išnaudojo pranašumus, o už kiekvieną „Partizan“ klaidą juos baudė“, – paklaustas, kas lėmė Belgrado ekipos nesėkmes, svarstė Adomaitis.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fghettogames%2Fvideos%2F522308065292140%2F&amp;show_text=0&amp;width=630" width="630" height="353" data-service="Facebook" scrolling="no"/>
      </figure>
      <p>Sostinės ekipos strategas pripažino, jog po dviejų pergalių Europos taurėje jo auklėtiniai išgyvena emocinį pakilimą.</p>
      <p>„Faktas, kad tai duoda pasitikėjimą. Faktas, kad psichologiškai tai yra gerai. Turėjome keletą dienų pasiruošti rungtynėms, išnaudojome mačą ir su „Cbet“. Manau, esame pasiruošę ir vykstame kautis“, – teigė Adomaitis.</p>
      <p>Taip pat treneris pasidžiaugė, jog visi komandos žaidėjai yra sveiki.</p>
      <p>„Ryto“ ir „Partizan“ mūšis Belgrade įvyks trečiadienį (11.20.) 21 valandą.</p>
      <h3>Šį sezoną metami tritaškiai</h3>
      <figure>
        <img src="https://www.basketnews.lt/paveikslelis-175402-any100x100.jpg"/>
      </figure>
      <p>36% 8,3</p>
      <figure>
        <img src="https://www.basketnews.lt/paveikslelis-127948-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/79-europos-taure/statistika.html">8,3</a></li>
        <li>Taiklumas: <a href="https://www.basketnews.lt/lygos/79-europos-taure/statistika.html">35,8%</a></li>
        <li>Vieta lygoje: <a href="https://www.basketnews.lt/lygos/79-europos-taure/statistika.html">10</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82300-bursos-tofas-vilniaus-rytas.html">12</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82301-vilniaus-rytas-venecijos-umana-reyer.html">5</a></li>
        <li>Daugiausia pataiko: <a href="https://www.basketnews.lt/zaidejai/6553-eimantas-bendzius.html">Eimantas Bendžius</a></li>
      </ul>
    </article>
  </body>
</html>