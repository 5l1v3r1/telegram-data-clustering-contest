<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/film-tv/roy-anderssons-film-prisas-av-efa/"/>
    <meta property="og:site_name" content="DN.SE"/>
    <meta property="article:published_time" content="2019-11-19T13:47:23+00:00"/>
    <meta property="og:title" content="Roy Anderssons film prisas av EFA"/>
    <meta property="og:description" content="Årets bästa visuella effekter på film, de finns i Roy Anderssons ”Om det oändliga”."/>
  </head>
  <body>
    <article>
      <h1>Roy Anderssons film prisas av EFA</h1>
      <address><time datetime="2019-11-19T13:47:23+00:00">19 Nov 2019, 13:47</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Årets bästa visuella effekter på film, de finns i Roy Anderssons ”Om det oändliga”.</b>
      </p>
      <p>Det tycker juryn vid Europeiska filmakademin, EFA, som ger priset för effekterna till Roy Anderssons medarbetare Martin Ziebell, Sebastian Kaltmeyer, Néha Hirve, Jesper Brodersen och Torgeir Busch.</p>
      <p><b>Årets prisutdelning</b> äger rum i Berlin den 7 december, men som alltid tillkännager man några ”tekniska” priser i förväg. Och ska man döma av dessa seglar Yorgos Lanthimos film ”The favourite” upp som storfavorit att vinna alla priser den är nominerad till. Den får pris för bästa foto, bästa klipp, bästa kostymer och bästa makeup.</p>
      <p>Pedro Almodóvars ”Smärta och ära” vinner för bästa design och ”System crasher” för bästa musik.</p>
    </article>
  </body>
</html>