<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/orsi-ibra-come-il-signor-wolf-di-tarantino-ma-al-napoli-non-serve-ci-sono-gia-3-garanzie-415091"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-19T13:00:00+00:00"/>
    <meta property="og:title" content="Orsi: &quot;Ibra come il signor Wolf di Tarantino, ma al Napoli non serve. Ci sono già 3 garanzie&quot;"/>
    <meta property="og:description" content="L'ex portiere Nando Orsi su Tuttosport parla così di Ibrahimovic"/>
  </head>
  <body>
    <article>
      <h1>Orsi: "Ibra come il signor Wolf di Tarantino, ma al Napoli non serve. Ci sono già 3 garanzie"</h1>
      <h2>L'ex portiere Nando Orsi su Tuttosport parla così di Ibrahimovic</h2>
      <address><time datetime="2019-11-19T13:00:00+00:00">19 Nov 2019, 13:00</time> by <a rel="author">Redazione Tutto Napoli.net</a></address>
      <p>L'ex portiere <b>Nando Orsi </b>su Tuttosport parla così di Ibrahimovic: <i>"La domanda da porsi è: un calciatore di trentotto anni può risolvere, a stagione inoltrata, i problemi di una squadra? La risposta sarebbe negativa se parlassimo, come dire, di giocatori normali; ma Ibrahimovic, si sa, costituisce un’eccezione. Avete presente il tarantiniano signor Wolf, l’uomo incravattato di Pulp Fiction che risolve problemi? Ecco. Ibra sembra essere nato per questo compito: rimettere in sesto squadre che di problemi ne hanno da vendere. Resta da capire quale team ne gioverebbe di più. Milan? Napoli? Roma? Bologna? Da parte mia, spingo per i rossoneri. Il Napoli, credo francamente che non abbia bisogno di altro, lì davanti: Milik, Llorente e Mertens sono una garanzia sufficiente – basta metterli nelle condizioni ideali per poterli valorizzare". </i></p>
    </article>
  </body>
</html>