<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/evzoia/perivallon/ekdilosi-foreon-gia-to-perivallon-tin-kyriaki-24-noemvrioy/"/>
    <meta property="og:site_name" content="ert.gr"/>
    <meta property="article:published_time" content="2019-11-19T13:00:54+00:00"/>
    <meta property="og:title" content="Εκδήλωση φορέων για το περιβάλλον την Κυριακή 24 Νοεμβρίου"/>
    <meta property="og:description" content="Mεγάλος αριθμός μαζικών φορέων, αποφάσισαν την από κοινού διοργάνωση εκδήλωσης για το περιβάλλον, την Κυριακή 24 Νοεμβρίου στις 10.30 πμ, στην αίθουσα του κτιρίου επί της οδού Λάκωνος 9, Πάρκο ΚΑΠΑΨ (300μ από τον σταθμό Μετρό Πανόρμου)."/>
  </head>
  <body>
    <article>
      <h1>Εκδήλωση φορέων για το περιβάλλον την Κυριακή 24 Νοεμβρίου</h1>
      <address><time datetime="2019-11-19T13:00:54+00:00">19 Nov 2019, 13:00</time> by <a rel="author">Νάσος Μπράτσος</a></address>
      <p>Mεγάλος αριθμός <a href="https://www.facebook.com/events/933149070399210/"><b>μαζικών φορέων, αποφάσισαν την από κοινού διοργάνωση εκδήλωσης για το περιβάλλον</b></a>, την Κυριακή 24 Νοεμβρίου στις 10.30 πμ, στην αίθουσα του κτιρίου επί της οδού Λάκωνος 9, Πάρκο ΚΑΠΑΨ (300μ από τον σταθμό Μετρό Πανόρμου).</p>
      <figure>
        <img src="https://www.ert.gr/wp-content/uploads/2019/11/75252846_1325722484265427_6673490974452219904_o.jpg"/>
      </figure>
      <p>Όπως αναφέρουν στο κάλεσμά τους:</p>
      <p>«Σε σύσκεψη κοινωνικών και άλλων φορέων της Αθήνας-Αττικής (και με τη συμμετοχή δημοτικών και περιφερειακών σχημάτων) που αγωνίζονται κατά:<br/>• της καταστροφής του περιβάλλοντος και των συνεπειών της κλιματικής αλλαγής,<br/>• της καταστροφής ή υποβάθμισης των τελευταίων μεγάλων ελεύθερων χώρων της Αττικής που έπρεπε να γίνουν Μητροπολιτικά πάρκα (Ελληνικό, Γουδή,<br/>Ελαιώνας, Πάρκο Α.Τρίτσης, Λιπάσματα Δραπετσώνας),<br/>• της συρρίκνωσης ζωτικών χώρων πρασίνου στις συνοικίες (Άλσος Πεδίου Άρεως, Αττικόν Άλσος, Ακαδημία Πλάτωνος, Φιλοπάππου κ.α.) στους οποίους, με την ευθύνη των αρμοδίων αρχών, έχει βάλει πόδι η εμπορευματοποίηση, θυσιάζοντας τα πάντα στο βωμό της «ανάπτυξης» και των αγορών,<br/>• των νομότυπων ή αυθαίρετων οικιστικών επεκτάσεων στον Υμηττό ,<br/>• των εκάστοτε κυβερνητικών πολιτικών: για τη διαχείριση των απορριμμάτων, για τον εγκιβωτισμό και τσιμεντοποίηση των ρεμάτων,<br/>για το παράκτιο μέτωπο από Πέραμα μέχρι Σούνιο κλπ<br/>1.Τέθηκε επιτακτικά-άμεσα το καθήκον της ευαισθητοποίησης-ενεργοποίησης περισσότερων δυνάμεων (φορέων και πολιτών) της αλληλεγγύης και της συνεργασίας τους ,και<br/>2.Αποφασίστηκε ,κατ’ αρχήν, να πραγματοποιηθεί ΗΜΕΡΙΔΑ με θέμα:<br/>«Μητροπολιτικά Πάρκα ,Ελεύθεροι κοινόχρηστοι χώροι, κλιματική αλλαγή» , την ΚΥΡΙΑΚΗ 24/11/2019 ,στις 10.30 πμ, στην αίθουσα του κτιρίου επί της οδού Λάκωνος 9, Πάρκο ΚΑΠΑΨ (300μ από τον σταθμό Μετρό Πανόρμου)</p>
      <p>ΠΡΟΓΡΑΜΜΑ ΗΜΕΡΙΔΑΣ 24/11/2019:<br/>• 10:30 – Προσέλευση<br/>• 10:50 –Εισαγωγή Οργανωτικής Επιτροπής<br/>• 11:00 -11:15 – Εισήγηση με θέμα ‘’τα Μητροπολιτικά Πάρκα ,οι ελεύθεροι χώροι: η αναγκαιότητά τους για την πόλη και για την ανάσχεση της κλιματικής αλλαγής. Οι διαχρονικοί αγώνες’’.<br/>Εισηγητής: Γεράσιμος Σκλαβούνος, ακτιβιστής για το περιβάλλον, Δρ πολεοδόμος-χωροτάκτης, μηχανικός και γεωγράφος<br/>• 11:15-11:30 – Εισήγηση με θέμα ‘’Διεκδικώντας τον χώρο των κοινών: Πάρκα, ελεύθεροι χώροι κλπ ’’.<br/>Εισηγητής: Σταύρος Σταυρίδης, αρχιτέκτονας, ακτιβιστής και καθηγητής στην Αρχιτ. Σχολή ΕΜΠ<br/>• 11:30-12:40 – Παρεμβάσεις συλλογικοτήτων /διοργανωτών της ημερίδας (κοινωνικών κα φορέων)<br/>• 12:40-13:40 – Χαιρετισμοί εκπροσώπων συλλογικοτήτων: δημοτικών και περιφερειακών σχημάτων, επιστημονικών φορέων, σωματείων/συνδικάτων<br/>• 13:40- 14:00 –Παρεμβάσεις πολιτών<br/>• 14:00 – Ψήφισμα /αποφάσεις».</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/epistimi/oi-exypnes-poleis-toy-mellontos-sto-epikentro-toy-smart-city-expo-sti-varkeloni/"/>
        <a href="https://www.ert.gr/perifereiakoi-stathmoi/komotini/komotini-megalo-kai-adiapragmateyto-ochi-stin-exoryxi-chrysoy/"/>
        <a href="https://www.ert.gr/eidiseis/evzoia/perivallon/diepistimoniko-synedrio-sta-chania-me-thema-to-perivallon/"/>
        <a href="https://www.ert.gr/perifereiakoi-stathmoi/komotini/komotini-minyma-gia-tin-pagkosmia-imera-tis-agrotissas/"/>
        <a href="https://www.ert.gr/perifereiakoi-stathmoi/komotini/komotini-i-metalleytiki-drastiriotita-tha-einai-katastrofi-gia-tin-periochi/"/>
        <a href="https://www.ert.gr/eidiseis/evzoia/perivallon/tmima-toy-leykoy-oroys-kindyneyei-na-katarreysei-se-synagermo-oi-italikes-arches/"/>
      </related>
    </article>
  </body>
</html>