<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/campi-bisenzio-neonata-abbandonata-borsa-farmacia-3118898/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T13:02:52+00:00"/>
    <meta property="og:title" content="Campi Bisenzio, neonata abbandonata in una borsa accanto alla farmacia: è morta"/>
    <meta property="og:description" content="FIRENZE – L’hanno trovata in una borsa abbandonata in via di San Martino a Campi Bisenzio, provincia di Firenze. La piccola, appena nata e ormai senza vita, aveva ancora il cordone ombelicale attaccato.  A fare la macabra scoperta sono stati i dipendenti della farmacia comunale Farmapiana, che ha sede proprio in via San Martino. Il corpicino è stato trovato in una borsa lasciata accanto a un raccoglitore di farmaci: era avvolto in una coperta. Viadotti autostradali con barriere a rischio: sequestri in A1, A14 e A16Monte Urano (Fermo), esplosione in un distributore di benzina: Giovanni muore a 29 anni Sul posto sono intervenuti i carabinieri che ora cercheranno di risalire ai responsabili. A Torino trovato feto in provetta in un’aiuola A Torino, non più tardi di 48 ore fa, è stata fatta un’altra simile scoperta. Un feto di circa tre mesi, immerso in uno strano liquido denso all’interno di una provetta, è stato ritrovato in un’aiuola in piazza Benefica. A scovarlo è stato un passante che stava portando a passeggio…"/>
  </head>
  <body>
    <article>
      <h1>Campi Bisenzio, neonata abbandonata in una borsa accanto alla farmacia: è morta</h1>
      <address><time datetime="2019-11-19T13:02:52+00:00">19 Nov 2019, 13:02</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/farmacia-comunale-farmapiana.jpg"/>
        <figcaption>La farmacia comunale di Campi Bisenzio, dove è stata trovata la borsa con la neonata</figcaption>
      </figure>
      <p>FIRENZE – L’hanno trovata in una <b>borsa abbandonata</b> in via di San Martino a <b>Campi Bisenzio</b>, provincia di Firenze. La piccola, appena nata e ormai senza vita, aveva ancora il cordone ombelicale attaccato. </p>
      <p>A fare la macabra scoperta sono stati i dipendenti della farmacia comunale Farmapiana, che ha sede proprio in via San Martino. Il corpicino è stato trovato in una borsa lasciata accanto a un raccoglitore di farmaci: era avvolto in una coperta. </p>
      <figure>
        <a href="https://www.blitzquotidiano.it/cronaca-italia/strage-bus-monteforte-irpino-sequestrate-barriere-a1-a14-e-a16-3119178/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/strage-bus-monteforte-irpino-sequestrate-barriere-a1-a14-e-a16-3119178/">
          <img src="https://static.blitzquotidiano.it/wp/wp-content/uploads/2019/11/viadotto-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/strage-bus-monteforte-irpino-sequestrate-barriere-a1-a14-e-a16-3119178/">Viadotti autostradali con barriere a rischio: sequestri in A1, A14 e A16</a>
      </h3>
      <figure>
        <a href="https://www.blitzquotidiano.it/cronaca-italia/monte-urano-esplosione-giovanni-battista-cascone-morto-3119165/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/monte-urano-esplosione-giovanni-battista-cascone-morto-3119165/">
          <img src="https://static.blitzquotidiano.it/wp/wp-content/uploads/2019/11/vigili_fuoco-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/monte-urano-esplosione-giovanni-battista-cascone-morto-3119165/">Monte Urano (Fermo), esplosione in un distributore di benzina: Giovanni muore a 29 anni</a>
      </h3>
      <p>Sul posto sono intervenuti i carabinieri che ora cercheranno di risalire ai responsabili.</p>
      <h3>A Torino trovato feto in provetta in un’aiuola</h3>
      <p>A Torino, non più tardi di 48 ore fa, è stata fatta un’altra simile scoperta. Un feto di circa tre mesi, immerso in uno strano liquido denso all’interno di una provetta, è stato ritrovato in un’aiuola in piazza Benefica. A scovarlo è stato un passante che stava portando a passeggio il suo cane.</p>
      <p>Dalle prime analisi condotte dai medici dell’ospedale Sant’Anna, ai quali è stato affidato il contenitore, sembrerebbe trattarsi di un feto di circa dieci o quindici settimane, conservato in una provetta di sette centimetri di altezza e tre centimetri di diametro con tappo trasparente. </p>
      <p>Al momento, gli investigatori stanno vagliando ogni tipo di ipotesi. Tra le piste seguite dai carabinieri c’è anche quella del furto: la provetta potrebbe essere stata rubata dal laboratorio di un ospedale dalla città e poi gettata nell’aiuola di piazza Benefica, cuore dello storico quartiere Cit Turin, a pochi passi dal Tribunale. Resta al momento un mistero chi l’abbia fatto e perché. </p>
      <p>Fonte: Ansa</p>
    </article>
  </body>
</html>