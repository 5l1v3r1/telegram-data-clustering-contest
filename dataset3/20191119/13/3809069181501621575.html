<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416437/o-ofi-parahorei-eisitiria-stin-aek-arnitiki-i-astynomia"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T13:47:00+00:00"/>
    <meta property="og:title" content="Ο ΟΦΗ παραχωρεί εισιτήρια στην ΑΕΚ, αρνητική η αστυνομία"/>
    <meta property="og:description" content="Η αστυνομία είναι αρνητική για την παρουσία των φίλων της ΑΕΚ στο Ηράκλειο για το ματς με τον ΟΦΗ, ωστόσο υπάρχει αισιοδοξία ότι η ΓΓΑ θα ανάψει το «πράσινο φως». Δίνουν εισιτήρια στην Ένωση οι Κρητικοί."/>
  </head>
  <body>
    <article>
      <h1>Ο ΟΦΗ παραχωρεί εισιτήρια στην ΑΕΚ, αρνητική η αστυνομία</h1>
      <h2>Η αστυνομία είναι αρνητική για την παρουσία των φίλων της ΑΕΚ στο Ηράκλειο για το ματς με τον ΟΦΗ, ωστόσο υπάρχει αισιοδοξία ότι η ΓΓΑ θα ανάψει το «πράσινο φως». Δίνουν εισιτήρια στην Ένωση οι Κρητικοί.</h2>
      <address><time datetime="2019-11-19T13:47:00+00:00">19 Nov 2019, 13:47</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η ΑΕΚ την επόμενη αγωνιστική αντιμετωπίζει τον ΟΦΗ στο Ηράκλειο με την αστυνομία να είναι αρνητική στην παραχώρηση εισιτηρίων στους φίλους της Ένωσης, προτείνοντας να μείνει κλειστή η Θύρα 6.</p>
      <p>Ωστόσο, παρά την αρχική άρνηση της αστυνομίας, υπάρχει αισιοδοξία πως η απόφαση από τη ΓΓΑ θα είναι διαφορετική και οι φίλοι της ΑΕΚ θα βρεθούν στις εξέδρες του «Γεντί Κουλέ».</p>
      <p>Ο ΟΦΗ είναι θετικός στην παραχώρηση εισιτηρίων στους οπαδούς της ΑΕΚ και αυτό ίσως τελικά παίξει σημαντικό ρόλο στην τελική απόφαση.</p>
      <p>Άλλωστε στις περισσότερες των περιπτώσεων η αστυνομία είναι αρνητική, όμως όπως έχει αποδειχθεί στο παρελθόν, αυτό δεν είναι και το καθοριστικό ως προς την απόφαση που θα ληφθεί στο τέλος.</p>
    </article>
  </body>
</html>