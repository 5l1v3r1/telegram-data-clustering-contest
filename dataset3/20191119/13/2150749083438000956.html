<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/pidozra-poroshenku-ye-blagannyam-trubi-zalishiti-yogo-na-posadi-gerasimov/"/>
    <meta property="og:site_name" content="Прямий"/>
    <meta property="article:published_time" content="2019-11-19T13:50:00+00:00"/>
    <meta property="og:title" content="&quot;Підозра&quot; Порошенку є благанням Труби залишити його на посаді - Герасимов"/>
    <meta property="og:description" content="&quot;Підозра&quot; п'ятому президенту України Петру Порошенку очільник Державного бюро розслідувань Роман Труба благає нову владу залишити його на посаді. Про це"/>
  </head>
  <body>
    <article>
      <h1>"Підозра" Порошенку є благанням Труби залишити його на посаді - Герасимов</h1>
      <address>
        <time datetime="2019-11-19T13:50:00+00:00">19 Nov 2019, 13:50</time>
      </address>
      <p>
        <b>"Підозра" п'ятому президенту України Петру Порошенку очільник Державного бюро розслідувань Роман Труба благає нову владу залишити його на посаді.</b>
      </p>
      <p>Про це під час брифінгу заявив народний депутат з фракції "Європейська солідарність" <b>Артур Герасимов, </b>передає <b>"Прямий".</b></p>
      <p>"Нагадаю, що у п'ятницю в парламенті була проголосована відставка пана Труби з посади керівника ДБР. Цю конвульсію ("підозру" п'ятому президенту Петру Порошенку - ред.), на мою думку, слід розцінювати як благання до нової влади залишити керівника ДБР на своїй посаді", - сказав депутат.</p>
      <p>Герасимов додав, що попри заяви Труби про те, що на розслідування злочинів Януковича і справ Майдану у ДБР немає ресурсів, більше ніж 30 слідчих по всій країні розслідують заяви Портнова.</p>
      <p>"Ми всі чули волання про те, що не вистачає ресурсів і сил на розслідування справ Майдану, злочинів Януковича. Але заяви Портнова в інтересах країни-агресора уже шість місяців розслідує понад тридцять слідчих з усієї України. Мова йде про Справу про події у Керченській протоці, справу про наказ про контрнаступ, який віддав Порошенко, і завдяки якому було звільнено значну частину окупованого Донбасу. А також цей маразм, який є єдиним, який вони запроєктували за шість місяців", - наголосив політик.</p>
      <figure>
        <iframe src="https://www.youtube.com/embed/D-uGgCOTsLc" width="640" height="360" data-service="Youtube" scrolling="no"/>
      </figure>
      <p>Нагадаємо, <a href="https://prm.ua/sud-zobov-yazav-nabu-porushiti-kriminalne-provadzhennya-shhodo-glavi-dbr-trubi/">Солом’янський районний суд Києва зобов’язав Національне антикорупційне бюро порушити кримінальне провадження стосовно керівника Державного бюро розслідувань Романа Труби.</a></p>
      <p>Раніше політолог <a href="https://prm.ua/dbr-stalo-dodatkovo-strukturoyu-do-informatsiynoyi-pr-kampaniyi-portnova-yahno/">Олеся Яхно зазначала, що ДБР стало певною додатково структурою до інформаційної PR-кампанії, яку веде Андрій Портнов</a>.</p>
      <p>До того депутат України VIII скликання ТетянаЧорновол повідомила, що <a href="https://prm.ua/dbr-ne-vikonuye-rishennya-sudu-shhodo-reyestratsiyi-zayav-pro-kriminalni-zlochini-portnova-chornovol/">ДБР не виконує рішень суду, згідно з якими заяву про кримінальні злочини колишнього голови Адміністрації президента часів Януковича Андрія Портнова слід внести до єдиного реєстру судових розслідувань.</a></p>
      <p>Раніше Чорновол подала заяву у ДБР щодо <a href="https://prm.ua/chornovol-podala-zayavu-u-dbr-shhodo-finansuvannya-lyudmi-portnova-viborchoyi-kampaniyi-zelenskogo/">фінансування людьми Портнова виборчої кампанії президента Володимира Зеленського</a>.</p>
      <related>
        <h4>Схожі новини</h4>
        <a href="https://prm.ua/u-svoyiy-pidozri-dbr-zvinuvachuye-poroshenka-u-zaklikah-do-povalennya-samogo-sebe-golovan/"/>
        <a href="https://prm.ua/vlada-zamovchuye-umovi-peredachi-zahoplenih-ukrayinskih-korabliv-rosiyeyu-friz/"/>
        <a href="https://prm.ua/brigada-95-vidchuvaye-sebe-volodaryami-krayini-goncharenko-pro-istoriyu-z-audiozapisom-slug-narodu/"/>
      </related>
    </article>
  </body>
</html>