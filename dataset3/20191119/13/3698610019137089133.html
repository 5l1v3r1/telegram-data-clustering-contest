<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/yevrosoyuz-pogodiv-byudzhet-na-2020-rik-330160_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T13:06:00+00:00"/>
    <meta property="og:title" content="Євросоюз погодив бюджет на 2020 рік"/>
    <meta property="og:description" content="Доходи в бюджеті зросли на 1,5%, витрати – на 3,4%."/>
  </head>
  <body>
    <article>
      <h1>Євросоюз погодив бюджет на 2020 рік</h1>
      <h2>Доходи в бюджеті зросли на 1,5%, витрати – на 3,4%.</h2>
      <address>
        <time datetime="2019-11-19T13:06:00+00:00">19 Nov 2019, 13:06</time>
      </address>
      <p><b><a href="https://dt.ua/POLITICS/yevroparlament-shvaliv-kandidaturu-predstavnika-ugorschini-na-post-yevrokomisara-330103_.html">Європейський парламент</a></b> і представники 28 країн-членів Євросоюзу узгодили 18 листопада бюджету на 2020 рік. Дохідна частина фінансового документа зросла на 1,5% в порівнянні з бюджетом 2019 року, <a href="https://www.dw.com/ru/%D1%81%D1%82%D1%80%D0%B0%D0%BD%D1%8B-%D0%B5%D1%81-%D0%B8-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%81%D0%BE%D0%B3%D0%BB%D0%B0%D1%81%D0%BE%D0%B2%D0%B0%D0%BB%D0%B8-%D0%BD%D0%BE%D0%B2%D1%8B%D0%B9-">пише DW.</a></p>
      <p>Наголошується, що дохідну частину бюджету заплановано на рівні 168,7 млрд євро. Ця сума є компромісом між вимогою Європарламенту (171 млрд євро) і побажаннями країн-платників (166,8 млрд).</p>
      <p>Витрати узгоджені в розмірі 153,6 млрд євро, що на 3,4% більше, ніж роком раніше. Зокрема, збільшено видатки на захист клімату, на боротьбу з безробіттям серед молоді і впровадження цифрових технологій. При цьому на 85 млн євро зменшили допомогу кандидату на вступ до ЄС Туреччини, з якою у Брюсселя в останні місяці чимало розбіжностей.</p>
      <p>За словами комісара ЄС з бюджету Гюнтера Еттінгера, новий бюджет перенаправить ресурси в ті галузі, де вони особливо необхідні і допоможе "поширити інвестиції по всій Європі".</p>
      <p>Представники Німеччини, яка надає більше п'ятої частини бюджету ЄС, назвали новий бюджет "хорошим компромісом".</p>
      <p>Однак, на думку експертів, при "жорсткому Брекзите", може виникнути брак у бюджеті ЄС у розмірі 16,5 млрд євро. За даними брюссельського аналітичного центру Bruegel, у разі виходу Великобританії зі складу ЄС без угоди одній лише Німеччині належить до кінця 2020 року додатково внести в бюджет ЄС до 4,2 млрд євро.</p>
      <p>Повідомлялося, що за період з початку конфлікту на Сході України до вересня місяця поточного року <b><a href="https://dt.ua/ECONOMICS/za-p-yat-rokiv-frn-ta-yes-nadali-ukrayini-finansuvannya-na-sumu-ponad-16-mlrd-yevro-324606_.html">Німеччина надала Києву фінансування</a></b> (як у вигляді кредитів, які підлягають поверненню, так і безповоротної допомоги) загальним розміром майже 1,4 мільярда євро.</p>
      <footer>За матеріалами: <a href="https://dt.ua/go/aHR0cDovL3d3dy5kdy5jb20v">dw.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>