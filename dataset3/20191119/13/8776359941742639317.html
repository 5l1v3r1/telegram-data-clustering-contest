<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140112-cholovikam_oplatyat_chas_na_usvidomlennya_svogo_batkivstva__.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-19T13:50:00+00:00"/>
    <meta property="og:title" content="Чоловікам оплатять час на усвідомлення свого батьківства — проект"/>
    <meta property="og:description" content="Аби батько новонародженої дитини міг потурбуватися про дружину та принагідно усвідомити свою нову роль, йому необхідно дати певний час. Причому — оплачуваний, аби турбота про породіллю не била по сімейному бюджетові."/>
  </head>
  <body>
    <article>
      <h1>Чоловікам оплатять час на усвідомлення свого батьківства — проект</h1>
      <address>
        <time datetime="2019-11-19T13:50:00+00:00">19 Nov 2019, 13:50</time>
      </address>
      <p>
        <i>
          <b>Аби батько новонародженої дитини міг потурбуватися про дружину та принагідно усвідомити свою нову роль, йому необхідно дати певний час. Причому — оплачуваний, аби турбота про породіллю не била по сімейному бюджетові.</b>
        </i>
      </p>
      <p>Сьогодні чоловіки, дружини яких перебувають у післяпологовій відпустці, можуть узяти 14 днів вихідних, але без збереження заробітної плати. Група нардепів уважає це несправедливим і запропонувала деякі законодавчі зміни щодо надання відпустки при народженні дитини (проект №<a href="http://w1.c1.rada.gov.ua/pls/zweb2/webproc4_1?pf3511=67379">2436</a>).</p>
      <p>Так, на їхню думку, оплачувана відпустка тривалістю до 14 календарних днів має надаватися після народження дитини не тільки чоловіку, а й батьку дитини у разі, якщо він не перебуває у зареєстрованому шлюбі з її матір’ю. А одинока матір повинна мати можливість скористатися підтримкою своїх батьків чи будь-якого повнолітнього родича, який допомагатиме їй у перші тижні після пологів.</p>
      <p>Звичайно, турбуватися про породіллю зможе тільки хтось один з переліку. Єдина умова: правом на таку відпустку можна скористатися лише у перші два тижні після пологів, а невикористані дні не компенсуються.</p>
      <p>Прикметно, що нардепи наголошують: за Конституцією, сім’я, дитинство, материнство і батьківство охороняються державою. Проте оплачувати відпустку чоловікам пропонують за рахунок підприємств, а не з фонду соціального страхування.</p>
      <related>
        <h4>Матеріали за темою</h4>
        <a href="https://zib.com.ua/ua/139650-yaki_naslidki_matime_shlyub_z_inozemcem_ta_narodzhennya_za_k.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139609-yakscho_spadkoemec_ne_otrimav_svidoctva_pro_pravo_na_spadsch.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/139422-procesi_usinovlennya_ta_pozbavlennya_batkivskih_prav_prishvi.html"/>
        <a href="https://zib.com.ua/ua/139415-z_vidsotkiv_za_depozitami_takozh_utrimuyutsya_alimenti_-_vs.html"/>
        <a href="https://zib.com.ua/ua/issue/677/"/>
        <a href="https://zib.com.ua/ua/139300-espl_zaperechue_mozhlivist_anulyuvannya_shlyubu_cherez_revno.html"/>
        <a href="https://zib.com.ua/ua/issue/676/"/>
        <a href="https://zib.com.ua/ua/139112-cholovik_odruzhivsya_odnochasno_z_dvoma_divchatami_schob_zho.html"/>
        <a href="https://zib.com.ua/ua/issue/674/"/>
        <a href="https://zib.com.ua/ua/139025-v_oae_zhinka_podala_na_rozluchennya_cherez_vidsutnist_svarok.html"/>
        <a href="https://zib.com.ua/ua/138767-za_nesplatu_alimentiv_u_cholovika_vidibrali_avtivku.html"/>
        <a href="https://zib.com.ua/ua/138445-batkam_ta_vchitelyam_zaboronili_layati_i_biti_ditey_.html"/>
        <a href="https://zib.com.ua/ua/issue/668/"/>
        <a href="https://zib.com.ua/ua/138217-rozmir_dopomogi_pri_narodzhenni_tretoi_ditini_syagne_100000_.html"/>
        <a href="https://zib.com.ua/ua/issue/666/"/>
        <a href="https://zib.com.ua/ua/138065-finskih_pidlitkiv_zahistili_vid_rannih_shlyubiv_.html"/>
        <a href="https://zib.com.ua/ua/issue/664/"/>
        <a href="https://zib.com.ua/ua/137956-v_alabami_pedofilam_zaproponuyut_kastraciyu_zaradi_voli.html"/>
        <a href="https://zib.com.ua/ua/issue/663/"/>
        <a href="https://zib.com.ua/ua/137874-viyskovih_belgii_perevedut_na_tridenniy_robochiy_tizhden.html"/>
        <a href="https://zib.com.ua/ua/issue/662/"/>
        <a href="https://zib.com.ua/ua/137858-viizd_ditini_za_kordon_koli_ne_potriben_dozvil_drugogo_z_bat.html"/>
        <a href="https://zib.com.ua/ua/137717-koli_prodazh_kvartiri_ne_zachipae_interesi_malolitnoi_-_dumk.html"/>
        <a href="https://zib.com.ua/ua/issue/660/"/>
        <a href="https://zib.com.ua/ua/137699-na_tayvani_odnostatevim_param_dozvolili_usinovlyati_ditey.html"/>
        <a href="https://zib.com.ua/ua/137689-sche_odin_shtat_viznav_abort_zlochinom.html"/>
        <a href="https://zib.com.ua/ua/137609-zmina_dokumentiv_pislya_odruzhennya_scho_vazhlivo_znati.html"/>
        <a href="https://zib.com.ua/ua/137606-viplati_pri_narodzhenni_ditini_chi_povernut_zbilsheniy_rozmi.html"/>
        <a href="https://zib.com.ua/ua/137375-dlya_rozirvannya_shlyubu_bude_dostatno_nezdolannih_rozbizhno.html"/>
        <a href="https://zib.com.ua/ua/issue/657/"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>