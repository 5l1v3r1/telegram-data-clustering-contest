<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082018-kremenchuckiy-rchkoviy-port-potrapiv-u-top-10-uspshnih-kompany-vodnogo-transportu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-19T13:32:00+00:00"/>
    <meta property="og:title" content="Кременчуцький річковий порт потрапив у ТОП-10 успішних компаній водного транспорту"/>
    <meta property="og:description" content="  Про це свідчать дані дослідження YouControl. Аналітики досліджували дані щодо виручки компаній за 2018 рік ПрАТ «Кременчуцький річковий порт» ввійшов у ТОП-10 найбільш успішних підприємств галузі"/>
  </head>
  <body>
    <article>
      <h1>Кременчуцький річковий порт потрапив у ТОП-10 успішних компаній водного транспорту</h1>
      <address><time datetime="2019-11-19T13:32:00+00:00">19 Nov 2019, 13:32</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-11/1574087682_top-10-kompany-vodnogo-transportu-ru.png"/>
      </figure>
      <p>
        <b>Про це свідчать дані дослідження YouControl. Аналітики досліджували дані щодо виручки компаній за 2018 рік</b>
      </p>
      <p>ПрАТ «Кременчуцький річковий порт» ввійшов у ТОП-10 найбільш успішних підприємств галузі водного транспорту (як морського, так і річкового). Про це свідчить дослідження <a href="https://www.telegraf.in.ua/engine/go.php?url=Ly95b3Vjb250cm9sLmNvbS51YS9jYXRhbG9nL2NvbXBhbnlfZGV0YWlscy8wNTQyODI5Mi8%3D">YouControl</a>: аналітики дослідили відкриті дані щодо виручки компаній за 2018 рік і лідерів ринку, у яких основний КВЕД «Водний транспорт». В основному, діяльність водного транспорту зосереджена на перевезенні вантажів.</p>
      <p>Серед лідерів найбільше одеських компаній (чотири), по два представники з Києва та Миколаївської області, одна компанія із Херсонської області та одна із Полтавської - ПрАТ «Кременчуцький річковий порт», який, за даними щодо виручки (65-70 млн грн), ділить 9-ту сходинку з херсонською ТОВ «Еніре».</p>
      <p>Усі компанії з ТОП-10 є фінансово стабільними, зазначено у дослідженні.</p>
      <p>ПрАТ «Кременчуцький річковий порт» зареєстрований у 1993 році. Основний вид діяльності — вантажний річковий транспорт. Розмір статутного капіталу — 68,3 тис грн.</p>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>