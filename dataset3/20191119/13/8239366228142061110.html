<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/pryvyazav_sobaku_do_buksyrovochnogo_gaka_i_volochyv_za_avtomobilem_331116.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T13:57:00+00:00"/>
    <meta property="og:title" content="Прив’язав собаку до буксировочного гака і волочив за автомобілем"/>
    <meta property="og:description" content="На Хмельниччині поліція розслідує обставини жорстокого поводження з собакою, яку власник прив’язав до авто і волочив дорогою. Про це Гал-іінфо повідомили сьогодні, 19 листопада, у прес-службі Національної поліції у Хмельницькій області."/>
  </head>
  <body>
    <article>
      <h1>Прив’язав собаку до буксировочного гака і волочив за автомобілем</h1>
      <h2>На Хмельниччині поліція розслідує обставини жорстокого поводження з собакою, яку власник прив’язав до авто і волочив дорогою. Про це Гал-іінфо повідомили сьогодні, 19 листопада, у прес-службі Національної поліції у Хмельницькій області.</h2>
      <address>
        <time datetime="2019-11-19T13:57:00+00:00">19 Nov 2019, 13:57</time>
      </address>
      <figure>
        <img src="https://galinfo.com.ua/media/gallery/intxt/7/6/76784576_2390400241071377_1835253097677455360_n.jpg"/>
      </figure>
      <p>На Хмельниччині слідчі відкрили кримінальне провадження за ч. 3 статті 299 Кримінального кодексу України «Жорстоке поводження з тваринами» за фактом знущання над собакою — чоловік прив’язав тварину до буксировочного гака і волочив за автомобілем.</p>
      <p>Про факт знущання над твариною до Красилівського відділу поліції повідомили свідки події, які рухалися цією ж дорогою неподалік села Кузьмин. На місце одразу виїхала слідчо-оперативна група, яка задокументувала правопорушення.</p>
      <p>Постраждалу собаку доставили до ветеринарного закладу, де їй надали медичну допомогу. Медики передали тварину волонтерам.</p>
      <p>Наразі слідчі з’ясовують мотиви, які спонукали чоловіка до такого жорстокого вчинку, опитують очевидців та свідків події.</p>
      <p>Частина 3 статті 299 Кримінального кодексу України за поводження з тваринами з особливою жорстокістю передбачає позбавлення волі на строк від п’яти до восьми років.</p>
    </article>
  </body>
</html>