<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58451-moroz-sonce-sinoptiki-rozpovli-pro-pogodu-do-kncya-tizhnya.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T13:05:00+00:00"/>
    <meta property="og:title" content="Мороз і сонце: синоптики розповіли про погоду до кінця тижня"/>
    <meta property="og:description" content="До вихідних в Україні похолодає, і на всій території будуть приморозкиІз середини поточного тижня осіннє тепло піде практично з усієї території України, осінні дощі трохи зачеплять західні регіони, але до вихідних на всій території країни вже встановиться морозна погода, хоча буде і сонячно. Про це повідомили в Українському гідрометцентрі.Так, у вівторок, 19 листопада, в Україні ще утримається відносно тепла погода. Найтепліше буде на заході країни – там місцями до +14 тепла. На сході – до +7. На півночі, у центрі й на півдні країни – від +8 до +11. Дощів не прогнозують."/>
  </head>
  <body>
    <article>
      <h1>Мороз і сонце: синоптики розповіли про погоду до кінця тижня</h1>
      <address>
        <time datetime="2019-11-19T13:05:00+00:00">19 Nov 2019, 13:05</time>
      </address>
      <p><b>До вихідних в Україні похолодає, і на всій території будуть приморозки</b><br/><br/>Із середини поточного тижня осіннє тепло піде практично з усієї території України, осінні дощі трохи зачеплять західні регіони, але до вихідних на всій території країни вже встановиться морозна погода, хоча буде і сонячно. Про це повідомили в Українському гідрометцентрі.<br/><br/>Так<b>, у вівторок, 19 листопада</b>, в Україні ще утримається відносно тепла погода. Найтепліше буде на заході країни – там місцями до +14 тепла. На сході – до +7. На півночі, у центрі й на півдні країни – від +8 до +11. Дощів не прогнозують.</p>
      <figure>
        <img src="https://zak-kor.net/uploads/posts/2019-11/1574162594_1.jpg"/>
      </figure>
      <p><b>У середу, 20 листопада,</b> температура почне знижуватися, і на всій території країни загалом похолодає на 3-5 градусів. На заході буде до + 10-12, у центрі і на півдні – до +7, а на схід країни прийдуть приморозки від 0 до -1.</p>
      <figure>
        <img src="https://zak-kor.net/uploads/posts/2019-11/1574162594_2.jpg"/>
      </figure>
      <p><b>У четвер, 21 листопада</b>, на захід країни прийдуть дощі разом зі зниженням температури ще на кілька градусів. На решті території буде сухо, але приморозки і нічні морози закріпляться в межах від -1 до -6.</p>
      <figure>
        <img src="https://zak-kor.net/uploads/posts/2019-11/1574162590_3.jpg"/>
      </figure>
      <p><b>У п'ятницю, 22 листопада, </b>приморозки прийдуть і на захід країни. Загалом на всій території України температура утримуватиметься близько нуля, іноді підвищуватиметься або знижуватиметься на 1-2 градуси. Але ось на сході країни вночі будуть справжні морози до -6-8. Опадів не передбачається.</p>
      <figure>
        <img src="https://zak-kor.net/uploads/posts/2019-11/1574162574_4.jpg"/>
      </figure>
      <p><b>У суботу, 23 листопада,</b> погода буде схожа з попереднім днем. Хмарність та нічні морози до -4-6, удень близько нуля з коливаннями від -2 морозу до +2 тепла. Опадів не обіцяють.</p>
      <figure>
        <img src="https://zak-kor.net/uploads/posts/2019-11/1574162605_5.jpg"/>
      </figure>
      <p>До календарної зими залишилось зовсім трохи, але погоду однаково важко назвати листопадовою. Як повідомлялося, зиму в Україні обіцяють переважно теплою, з більшою кількістю днів з плюсовою температурою, ніж у попередні роки. Це наслідки зміни клімату.<br/><br/><a href="https://ukr.segodnya.ua/ukraine/moroz-i-solnce-sinoptiki-rasskazali-o-pogode-do-konca-nedeli-1361728.html">Джерело</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>