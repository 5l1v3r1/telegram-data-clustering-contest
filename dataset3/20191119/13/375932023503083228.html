<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/politika/tavaszra-elkeszulhet-a-gyermekvedelmi-strategia-1878378/"/>
    <meta property="og:site_name" content="Világgazdaság"/>
    <meta property="article:published_time" content="2019-11-19T13:33:00+00:00"/>
    <meta property="og:title" content="Tavaszra elkészülhet a gyermekvédelmi stratégia"/>
    <meta property="og:description" content="Novák Katalin meglátása szerint fontos a digitális veszélyekkel szembeni védekezés, és az örökbefogadás könnyítése."/>
  </head>
  <body>
    <article>
      <h1>Tavaszra elkészülhet a gyermekvédelmi stratégia</h1>
      <address><time datetime="2019-11-19T13:33:00+00:00">19 Nov 2019, 13:33</time> by <a rel="author">MTI</a></address>
      <p>Várhatóan jövő tavaszra elkészül a kormány gyermekvédelmi stratégiája – mondta az Emberi Erőforrások Minisztériumának család- és ifjúságügyért felelős államtitkára egy a gyermekjogi világnap alkalmából tartott keddi budapesti rendezvényen.</p>
      <p>Novák Katalin az új dokumentum kidolgozásának szükségességét azzal indokolta, hogy számos új veszély leselkedik a gyerekekre, melyek tíz-húsz évvel ezelőtt még nem voltak, vagy nem voltak olyan intenzívek, mint napjainkban, illetve korábban jobban meg tudta a fiatalokat védeni ezektől a család és a helyi közösségek.</p>
      <figure>
        <img src="https://www.vg.hu/wp-content/uploads/2019/09/shutterstock145572277-e1567510455397.jpg"/>
        <figcaption>Fotó: Shutterstock</figcaption>
      </figure>
      <p>Az államtitkár elmondta, a stratégia a digitális veszélyekkel szembeni védelem mellett kiterjed egyebek mellett</p>
      <aside>az örökbefogadás útjának hatékonyabbá tételére és a nevelőszülői hálózat további erősítésére annak érdekében, hogy minden gyermek családban nőhessen fel.</aside>
      <p>Utalt arra, hogy a múlt évi családvédelmi konzultáción is arra kapott megerősítést a kormány, hogy további intézkedéseket hozzon ezen a területen.</p>
    </article>
  </body>
</html>