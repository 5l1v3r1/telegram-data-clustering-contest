<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640712/%D9%85%D8%A8%D9%84%D8%BA-%D9%88%D8%A7%D8%B1%DB%8C%D8%B2%DB%8C-%D8%A8%D8%B3%D8%AA%D9%87-%D8%AD%D9%85%D8%A7%DB%8C%D8%AA%DB%8C-%D9%82%D8%A7%D8%A8%D9%84-%D8%A8%D8%B1%D8%AF%D8%A7%D8%B4%D8%AA-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T13:35:00+00:00"/>
    <meta property="og:title" content="مبلغ واریزی «بسته حمایتی» قابل برداشت است"/>
    <meta property="og:description" content="سخنگوی ستاد شناسایی مشمولان طرح حمایت معیشتی وزارت رفاه نسبت به پیامک‌های کلاهبرداری باعنوان «ثبت‌نام یارانه یا طرح حمایت معیشتی »..."/>
  </head>
  <body>
    <article>
      <h1>
        <a href="https://www.bultannews.com/fa/news/640712/%D9%85%D8%A8%D9%84%D8%BA-%D9%88%D8%A7%D8%B1%DB%8C%D8%B2%DB%8C-%D8%A8%D8%B3%D8%AA%D9%87-%D8%AD%D9%85%D8%A7%DB%8C%D8%AA%DB%8C-%D9%82%D8%A7%D8%A8%D9%84-%D8%A8%D8%B1%D8%AF%D8%A7%D8%B4%D8%AA-%D8%A7%D8%B3%D8%AA">مبلغ واریزی «بسته حمایتی» قابل برداشت است</a>
      </h1>
      <h2>سخنگوی ستاد شناسایی مشمولان طرح حمایت معیشتی وزارت رفاه نسبت به پیامک‌های کلاهبرداری باعنوان «ثبت‌نام یارانه یا طرح حمایت معیشتی »...</h2>
      <address><time datetime="2019-11-19T13:35:00+00:00">19 Nov 2019, 13:35</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، میرزایی با حضور در برنامه‌ای تلویزیونی با اشاره به اینکه فرایند پرداخت یارانه معیشت به مشمولان طرح مذکور تا شنبه ادامه دارد تاکید کرد: هیچ‌گونه پیامکی مبنی‌بر شمول، قطع و ثبت‌نام یارانه یا طرح حمایت معیشتی برای هم‌وطنان ارسال نمی‌شود. هرگونه پیامک در این خصوص جعلی است.</p>
      <p>میرزایی این را هم گفت که مبلغ واریزی همانند وجه نقد قابل برداشت است.</p>
      <p>سخنگوی ستاد شناسایی مشمولان طرح حمایت معیشتی وزارت رفاه درباره جاماندگان نیز گفت: این دسته از افراد تا شنبه صبر کنند و اگر واریزی نداشتند می‌توانند از طریق سایتی که اعلام می‌شود، درخواست داده تا براساس آزمون وسع، درخواستشان بررسی شود.</p>
      <p>پیش‌ از این، میدری، معاون وزیر کار و رفاه اجتماعی نیز گفته بود: ۶۰ میلیون نفر مشمول این طرح هستند که بر اساس جدول سازمان برنامه و بودجه، در سه نوبت بسته معیشتی را دریافت خواهند کرد. این ۶۰ میلیون نفر – برای دریافت بسته حمایتی - شامل ۷۲ درصد جمعیت کشور می‌شود و ۲۸ درصد دیگر باقی مانده در حقیقت سه دهک بالای درآمدی هستند که مشمول دریافت این بسته نخواهند بود.</p>
    </article>
  </body>
</html>