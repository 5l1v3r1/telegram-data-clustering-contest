<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/olympische-spelen/familie-overleden-bobsleeer-krijgt-toch-2-olympische-medailles-dopingstraf-rusland/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T13:57:40+00:00"/>
    <meta property="og:title" content="Familie overleden bobsleeër krijgt toch 2 olympische medailles na dopingstraf Rusland"/>
    <meta property="og:description" content="Bijna 3 jaar na het overlijden van bobsleeër Steven Holcomb krijgt zijn familie na diskwalificatie van Rusland alsnog 2 zilveren medailles. De Amerikaanse stuurman werd zowel in de twee- als de viermansbob 3e bij de Spelen van 2014 in Sochi, maar schoof op naar de 2e plaats nadat de ploegen van de Rus Alexander Zubkov…"/>
  </head>
  <body>
    <article>
      <h1>Familie overleden bobsleeër krijgt toch 2 olympische medailles na dopingstraf Rusland</h1>
      <address>
        <time datetime="2019-11-19T13:57:40+00:00">19 Nov 2019, 13:57</time>
      </address>
      <p>
        <b>Bijna 3 jaar na het overlijden van bobsleeër Steven Holcomb krijgt zijn familie na diskwalificatie van Rusland alsnog 2 zilveren medailles. De Amerikaanse stuurman werd zowel in de twee- als de viermansbob 3e bij de Spelen van 2014 in Sochi, maar schoof op naar de 2e plaats nadat de ploegen van de Rus Alexander Zubkov vanwege doping werden gediskwalificeerd.</b>
      </p>
      <p>Holcomb, de olympisch kampioen van 2010 in Vancouver, overleed in mei 2017 in zijn slaap tijdens een trainingskamp van de Amerikaanse bobsleeploeg in Lake Placid. Holcomb, die 37 jaar werd, wordt in de Verenigde Staten gezien als 1 van de beste bobsleeërs aller tijden. <br/><br/><b>Oogziekte</b><br/>Zijn prestaties op de pistes waren vooral bijzonder omdat Holcomb leed aan de oogziekte Keratoconus, een aangeboren oogziekte die na de puberteit kan leiden tot bijna blindheid. Om zijn olympische ambities niet overboord te gooien, vertelde hij niemand van zijn ziekte. Vlak voor de Winterspelen van Turijn in 2006, toen het zicht steeds slechter werd, werd zijn ziekte openbaar. <br/><br/>In zijn biografie <i>‘But Now I See: My Journey From Blindness to Olympic Gold’</i> keek Holcomb later uitgebreid terug op zijn handicap.</p>
    </article>
  </body>
</html>