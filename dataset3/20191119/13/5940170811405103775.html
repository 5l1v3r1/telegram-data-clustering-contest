<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-agwna-dromoy-o-margkasa"/>
    <meta property="og:site_name" content="24sports.com.cy"/>
    <meta property="article:published_time" content="2019-11-19T13:04:00+00:00"/>
    <meta property="og:title" content="Ανόρθωση: Θα έχει «μαλλιαρό»;"/>
    <meta property="og:description" content="Ο Ρενάτο Μαργκάσα είναι ένας απ’ τους παίκτες κλειδιά της Ανόρθωσης στη φετινή περίοδο. Ο Κυπριοποιημένος μέσος ήρθε και έδεσε με μιας με την ομάδα, και αποτελεί σημαντικό «γρανάζι» στην «μηχανή» που δημιούργησε ο Τιμούρ Κετσπάγια."/>
  </head>
  <body>
    <article>
      <h1>Ανόρθωση: Θα έχει «μαλλιαρό»;</h1>
      <h2>Ο Ρενάτο Μαργκάσα είναι ένα απ' τα πιο σημαντικά «όπλα» του Τιμούρ Κετσπάγια</h2>
      <address>
        <time datetime="2019-11-19T13:04:00+00:00">19 Nov 2019, 13:04</time>
      </address>
      <p>
        <b>Ο Ρενάτο Μαργκάσα είναι ένας απ’ τους παίκτες κλειδιά της Ανόρθωσης στη φετινή περίοδο. Ο Κυπριοποιημένος μέσος ήρθε και έδεσε με μιας με την ομάδα, και αποτελεί σημαντικό «γρανάζι» στην «μηχανή» που δημιούργησε ο Τιμούρ Κετσπάγια.</b>
      </p>
      <p>Μαζί με τον Κωστάκη Αρτυματά συνθέτουν ένα εξαιρετικό δίδυμο στο κέντρο, ενώ δίνουν την ευκαιρία στον Ράγιος να κινείται ελεύθερος και να κάνει τα «μαγικά» του. Ο Ρενάτο λοιπόν που απουσίασε στο τελευταίο παιχνίδι της «Κυρίας» (ισοπαλία με τη Νέα Σαλαμίνα), κάνει αγώνα δρόμου για να προλάβει τον αγώνα με τον Εθνικό Άχνας.</p>
      <p>Αυτή τη στιγμή ακολουθεί ειδικό πρόγραμμα με φυσιοθεραπείες και καθημερινά γίνεται επαναξιολόγηση της κατάστασης τους. Αν όλα πάνε καλά τότε στις επόμενες μέρες ο Μαργκάσα θα δοκιμάσει να προπονηθεί κανονικά.</p>
      <p>Ακόμη όμως και αν ενταχθεί στο κανονικό πρόγραμμα, ο Τιμούρ Κετσπάγια δεν θα ρισκάρει την συμμετοχή του αν ο βαθμός ετοιμότητας του δεν πραγματικά υψηλός.</p>
      <p>Έτσι ο Ρενάτο Μαργκάσα κάνει αγώνα δρόμου για να προλάβει, με τον ίδιο να νιώθει καλύτερα κάθε μέρα που περνά. Αν τα καταφέρει τότε κερδισμένη θα βγει η Ανόρθωση καθώς έχει αποδείξει πόσο σημαντικός είναι για την ομάδα.</p>
    </article>
  </body>
</html>