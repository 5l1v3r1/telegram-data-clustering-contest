<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/fetonun-yeni-para-trafigi-cozuldu-215571h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T13:21:18+00:00"/>
    <meta property="og:title" content="FETÖ'nün yeni para trafiği çözüldü"/>
    <meta property="og:description" content="FETÖ'nün bankacılık sistemi dışındaki bir işlemle üyelerine 20 milyon dolarlık finans sağladığı tespit edildi. Ankara merkezli 19 ildeki operasyonda 79 gözaltı kararı var"/>
  </head>
  <body>
    <article>
      <h1>FETÖ'nün yeni para trafiği çözüldü</h1>
      <h2>FETÖ'nün bankacılık sistemi dışındaki bir işlemle üyelerine 20 milyon dolarlık finans sağladığı tespit edildi. Ankara merkezli 19 ildeki operasyonda 79 gözaltı kararı var</h2>
      <address>
        <time datetime="2019-11-19T13:21:18+00:00">19 Nov 2019, 13:21</time>
      </address>
      <p>NTV'den Gökhan Gerçek'in haberine göre, Ankara polisi, FETÖ'nün finans yapılanmasına büyük bir darbe vurdu. Mali boyutu 20 milyon doları bulan operasyonda, 79 gözaltı kararı var.</p>
      <p>Ankara Cumhuriyet Başsavcılığı, yurtdışında bulunan örgüt üyelerinin yeraltı bankacılığı olarak bilinen "Hawala" sistemini kullanarak Türkiye'ye 20 milyon dolara yakın döviz sokulduğu tespiti üzerine harekete geçti.</p>
      <p>79 kişi hakkında çıkarılan gözaltı ve arama kararı doğrultusunda, 19 ilde eş zamanlı baskınlar düzenlendi.</p>
      <p>Baskınlarda yüklü miktarda dövize el konulurken çok sayıda şüpheli de gözaltına alındı.</p>
      <p>Firari şüphelilerin yakalanması için çalışmalar sürüyor.</p>
    </article>
  </body>
</html>