<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/detroit-become-human-data-uscita-pc/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T13:34:00+00:00"/>
    <meta property="og:title" content="Detroit Become Human: data di uscita della versione PC svelata | Game Division"/>
    <meta property="og:description" content="Detroit Become Human arriverà presto su PC, ecco la data di uscita dell'esclusiva temporale di Epic Games Store sviluppata da Quantic Dream."/>
  </head>
  <body>
    <article>
      <h1>Detroit Become Human: data di uscita della versione PC svelata | Game Division</h1>
      <address>
        <time datetime="2019-11-19T13:34:00+00:00">19 Nov 2019, 13:34</time>
      </address>
      <p>Quantic Dream è oramai pronta a terminare la propria “transizione” dall’ecosistema PlayStation a quello PC. Dopo aver pubblicato Heavy Rain e Beyond: Due Anime, il team francese ha finalmente ufficializzato anche la data di uscita di <b>Detroit Become Human</b>, l’apprezzata ex-esclusiva di PlayStation 4, rilasciata nel 2018.</p>
      <p>Detroit Become Human arriverà sui nostri PC il <b>12 dicembre 2019</b>. Come già sapevamo, si tratta di un’esclusiva temporale Epic Games Store, esattamente come le altre due ex-esclusive PlayStation, Heavy Rain e Beyond: Due Anime. Il prezzo di vendita è di <b>39.90 € ed è già disponibile per il pre-acquisto</b>.</p>
      <figure>
        <img src="https://www.tomshw.it/images/images/2018/11/foto-generiche-8424.jpg"/>
        <figcaption>Detroit: Become Human (2018)</figcaption>
      </figure>
      <p>Leggi anche: <a href="https://www.tomshw.it/videogioco/fortnite-epic-games-causa-leak/">Fortnite, Epic Games fa causa a un altro tester: ha condiviso leak sul Capitolo 2</a></p>
      <p>L’Epic Games Store riporta la seguente descrizione: <i>“Detroit 2038. La tecnologia ha fatto passi da gigante e gli androidi dalle sembianze umane sono ovunque. Parlano, si muovono e si comportano come esseri umani, ma non sono che macchine al loro servizio. Gioca con tre androidi diversi e osserva il mondo in preda al caos (forse il nostro futuro) attraverso i loro occhi. Le tue decisioni avranno un forte impatto sull’intensa trama del gioco. Ti troverai di fronte a dilemmi morali e dovrai decidere chi vive e chi muore. Con migliaia di scelte e decine di finali a disposizione, in che modo cambierai il futuro di Detroit e il destino dell’umanità?”</i></p>
      <p>La versione PC permetterà di giocare in <b>4K e 60 FPS</b> con una qualità grafica superiore a quella console. Sarà inclusa anche una <b>nuova interfaccia pensata per mouse e tastiera</b>: ovviamente non mancherà il supporto ai pad. Il giorno dell’uscita sarà disponibile anche una demo per mettere alla prova il titolo. Diteci, giocherete a Detroit Become Human su PC?</p>
      <blockquote>Se siete giocatori PlayStation e ancora non avete recuperato l’avventura cinematografica di Quantic Dream, potete farlo su Amazon a <a href="https://toms.it/WkQ3g">questo indirizzo</a>.</blockquote>
    </article>
  </body>
</html>