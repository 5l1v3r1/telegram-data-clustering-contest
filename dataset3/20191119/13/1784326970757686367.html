<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/19/jessie-j-meztelen-szelfi-instagram/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T13:11:00+00:00"/>
    <meta property="og:title" content="Jessie J meztelen képétől hangos a net"/>
    <meta property="og:description" content="Rég nem posztolt ennyire bevállalósat az énekesnő!"/>
  </head>
  <body>
    <article>
      <h1>Jessie J meztelen képétől hangos a net</h1>
      <h2>Rég nem posztolt ennyire bevállalósat az énekesnő!</h2>
      <address><time datetime="2019-11-19T13:11:00+00:00">19 Nov 2019, 13:11</time> by <a rel="author">Cosmopolitan.hu</a></address>
      <p><b>Jessi J csaknem 9 millió Insta-követője nagyon meglepődött</b>, az énekesnő a hét elején ugyanis <b>egy meztelen szelfivel indított</b>. A dögös képen az arca nem látszik, de <b>gyakorlatilag minden más igen</b>. A bomba alakú sztár csak egy Calvin Klein alsót vett fel a tükör előtt pózoláshoz, az eredmény pedig teljesen bepörgette a fanokat. Tényleg nem túlzás azt állítani, hogy <a href="https://cosmopolitan.hu/sztarhirek/2019/03/06/channing-tatum-szerelmes-uzenetet-latnod-kell/">Channing Tatum barátnője</a> <b>elképesztően jó formában van</b>, konkrétan tökéletes az alakja.</p>
      <p>A poszt mellé egyébként azt írta, nem a reklám kedvéért vette fel ezt az alsót, és <b>csak azért vetkőzött, mert éppen ilyen kedve volt</b>. Hozzátette, mivel OCD-s, magyarul kényszerbeteg, <i>– aki mindig ragaszkodik ahhoz, hogy a dolgok egy adott sorrendben legyenek elhelyezve –</i> <b>lesz egy újabb popsis fotó, így meglesz a három</b>. Pár nappal ezelőtt ugyanis <b>szintén egy „fenékhangsúlyos” képet</b> töltött fel, és ahhoz, hogy ezek mind egy sorban látszódjanak majd az Insta-oldalán, kell egy harmadik.</p>
      <figure>
        <embed-post data-src="https://www.instagram.com/p/B5B0fIDj57Y" data-service="Instagram"/>
      </figure>
      <p>A rajongók persze nem tiltakoztak, a legtöbben teljesen odáig voltak a látványért. A pasik most nagyon irigyek Tatumra, aki amúgy már 11 hónapja együtt jár az énekesnővel.</p>
      <p><i>„Kívül-belül gyönyörű nő vagy Jessie, de az az igazság, hogy a külső sem számít igazán, ha gyémántból van a szíved!”</i> – áradozott egy srác a kép alatt.</p>
      <p><i>„Imádom az alakod, a bőröd, egy istennő vagy, imádlak!”</i> – bókolt egy másik.</p>
      <p><i>„Jessie J, te vagy életem szerelme!”</i> – vallotta be érzéseit egy fan, aki valószínűleg nem olvasta a híreket arról, hogy az énekesnő párkapcsolatban él.</p>
      <h3>Te bevállalnál amúgy hasonló fotót?</h3>
    </article>
  </body>
</html>