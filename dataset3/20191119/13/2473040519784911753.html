<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Marketing-PR/246974/emagic-are-un-nou-manager-general-si-pune-bazele-unui-parteneriat-strategic-cu-why-not.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T13:10:35+00:00"/>
    <meta property="og:title" content="Emagic are un nou manager general si pune bazele unui parteneriat strategic cu Why Not"/>
    <meta property="og:description" content="Emagic, principalul promotor al celor mai de anvergura concerte care au avut loc in Romania, dar si al festivalului boutique, recunoscut international, Awake, a incheiat un parteneriat strategic cu cel mai mare promotor al festivalurilor de street food din Romania, WHY NOT US."/>
  </head>
  <body>
    <article>
      <h1>Emagic are un nou manager general si pune bazele unui parteneriat strategic cu Why Not</h1>
      <address><time datetime="2019-11-19T13:10:35+00:00">19 Nov 2019, 13:10</time> by <a rel="author">Andra Imbrea</a></address>
      <p>
        <b>Emagic, principalul promotor al celor mai de anvergura concerte care au avut loc in Romania, dar si al festivalului boutique, recunoscut international, Awake, a incheiat un parteneriat strategic cu cel mai mare promotor al festivalurilor de street food din Romania, WHY NOT US.</b>
      </p>
      <p>
        <b>Parteneriatul dintre cele doua companii include si numirea in functia de Manager General Emagic al lui Constantin Covaliu, asociat si Manager General al WHY NOT US din data de 1 decembrie 2019.</b>
      </p>
      <p>Aceasta miscare va permite actualilor parteneri de conducere ai EMAGIC, Laura Coroianu si Guido Janssens sa isi dedice mai mult timp pentru dezvoltarea strategica a Emagic, dar si sa se dedice mai mult rolului de directori pentru festivalul Awake, in timp ce Constantin Covaliu va combina meseria sa de director general EMAGIC cu functia conducerea din WHY NOT US.</p>
      <p>Ambele companii isi vor folosi resursele comune, expertiza si personalul pentru dezvoltarea proiectelor comune, dar si proiectelor individuale.</p>
      <p>„Cand l-am cunoscut pe Constantin pentru prima data, in urma cu un an, am avut o conexiune cu el ca si persoana, dar si pentru modul in care gandeste ca antreprenor. Gandul de a angaja un nou GM pentru Emagic a coincis intr-o oarecare masura cu intalnirea mea cu el si, astfel, in ultimul an am cautat idei, concepte si strategii pentru a afla daca putem gasi un mod de a crea sinergii intre noi si companiile noastre. Sunt extrem de incantat ca am convenit asupra acestei variante si ca noul General Manager Emagic va reusi sa duca compania intr-o noua etapa” declara Guido Janssens.</p>
      <p>„Why Not a inceput in urma cu 7 ani cu un vis si o dorinta de a face altfel de evenimente in Europa de Est. Ne-am dorit, inca de la inceput sa aratam ca si la noi "se poate ca afara". Anii care au urmat au fost bogati in provocari si reusite, dar si puncte de cotitura, timp in care am fost parte din cele mai faine echipe de evenimente din Romania. Parcursul din ultimii ani a fost ghidat de exemple de succes pe care le-am vazut in jurul nostru. Unul dintre aceste exemple este si Emagic, companie careia ma alatur cu bucurie incepand cu 1 decembrie 2019”, declara Constantin Covaliu.</p>
      <p>
        <a href="https://www.wall-street.ro/articol/Social/246365/elevii-care-iau-10-la-bac-gratis-la-untold-plus-bani-de-cheltuiala.html">Citeste si:<br/>Elevii care iau 10 la Bac, gratis la UNTOLD, plus bani de cheltuiala</a>
      </p>
      <figure>
        <img src="https://img.wall-street.ro/image_thumbs/thumbs/fef/fefb1fc221007c5623668356be3c19c6-400x250-00-65.jpg?v=1572768448"/>
      </figure>
      <p>EMAGIC a aparut in viata iubitorilor de muzica in 2005. De atunci, compania a promovat si creat unele dintre cele mai complexe si magice evenimente din Romania. Prin profesionalism si relatii puternice de incredere construite de-a lungul timpului, EMAGIC a reusit sa aduca in tara artisti precum Roger Waters, Madonna, Depeche Mode, Shakira, Lady Gaga, Sting, Metallica, Lenny Kravitz, Iron Maiden, Queen si multi altii la B'ESTFEST si festivalul boutique AWAKE.</p>
      <p>Why Not este o agentie de publicitate cu o echipa tanara, dar cu experienta. „Combinam viziunea cu strategia, iar ideile creative le aplicam la fiecare proiect la care lucram. Ne place sa vedem oamenii multumiti, sa fim inovativi si sa ne luam toate sansele in a depasi toate asteptarile celorlalti. In ultimii 3 ani am organizat si am colaborat la realizarea a peste 100 de evenimente, printre care: Street FOOD Festival, Untold, Neversea, Zilele Cluj Napoca si multe evenimente corporate.”</p>
    </article>
  </body>
</html>