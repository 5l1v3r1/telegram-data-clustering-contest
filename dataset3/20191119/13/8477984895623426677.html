<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/news/kamal-haasan-received-doctoral-degree-from-odisha-university-01690803.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-19T13:16:04+00:00"/>
    <meta property="og:title" content="सम्मान / कमल हासन को मिली डॉक्टरेट की उपाधि, एक्टर ने कहा- तामिलनाडु को बनाएंगे उड़ीसा की तरह"/>
    <meta property="og:description" content="बॉलीवुड डेस्क. सुपरस्टार कमल हासन को उड़ीसा की एक यूनिवर्सिटी ने डॉक्टरेट से सम्मानित किया है। मंगलवार को आयोजित कार्यक्रम में कमल को सिनेमा में योगदान के लिए सम्मानित किया गया। | Superstar Kamal Haasan has been awarded a doctorate by a University of Odisha. Kamal was honored for his contribution to cinema at the event held on Tuesday. State Chief Minister Naveen Patnaik was present on this occasion. The actor interacted with the students at the ceremony."/>
  </head>
  <body>
    <article>
      <h1>सम्मान / कमल हासन को मिली डॉक्टरेट की उपाधि, एक्टर ने कहा- तामिलनाडु को बनाएंगे उड़ीसा की तरह</h1>
      <address><time datetime="2019-11-19T13:16:04+00:00">19 Nov 2019, 13:16</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/19/0521_untitled_42.jpg"/>
      </figure>
      <h4>Dainik Bhaskar</h4>
      <p>Nov 19, 2019, 06:46 PM IST</p>
      <p><b>बॉलीवुड डेस्क. </b>सुपरस्टार कमल हासन को उड़ीसा की एक यूनिवर्सिटी ने डॉक्टरेट से सम्मानित किया है। मंगलवार को आयोजित कार्यक्रम में कमल को सिनेमा में योगदान के लिए सम्मानित किया गया। इस मौके पर प्रदेश के मुख्यमंत्री नवीन पटनायक मौजूद रहे। समारोह में एक्टर ने छात्रों से बातचीत की।</p>
      <p>एक्टर से राजनेता बने कमल हासन को सिनेमा में योगदान के लिए उड़ीसा की यूविर्सिटी ने डॉक्टरेट से नवाजा है। सीएम नवीन पटनायक ने उनका सम्मान किया। सीएम ने कहा कि मुझे पता चला है उन्होंने अपने फैन क्लब को ऐसे संगठन में तब्दील कर दिया है, जो सामाजिक कार्य करता है। मैं उन्हें भविष्य में तरक्की के लिए शुभकामनाएं देता हूं।</p>
      <p>सीएम पटनायक ने सिनेमा में योगदान को लेकर कहा कि कमल हासन ने फिल्म, कला और सामाजिक कार्यों के माध्यम से राष्ट्र की सेवा की है। उन्होंने बताया कि कमल की मूक फिल्म 'पुष्पक' दुनिया भर की बेहतरीन फिल्मों में से एक है। </p>
      <p>सम्मान पाकर खुश एक्टर ने कहा कि उड़ीसा एक मॉडल स्टेट और हम तामिलनाडु को इस प्रदेश की तरह बनाने के लिए जानकारी ले रहे हैं। उन्होंने छात्रों को सलाह देते हुए कहा कि नई चीजें सीखने और स्किल्स को और बेहतर बनाने के लिए कोई मौका ना छोड़े। उन्होंने कहा कि छात्र अपनी क्षमताओं का योगदान देश की बेहतरी के लिए करें।</p>
      <p>कमल हासन ने फिल्मी दुनिया में महज 3 साल की उम्र में कदम रखा था। चाइल्ड आर्टिस्ट के तौर पर उनकी पहली फिल्म 1960 में आई थी। यह तमिल में बनी 'कलाथुर कन्नम्मा' थी। इस फिल्म के लिए कमल को राष्ट्रपति गोल्ड मेडल जीता था। तब से लेकर अब तक वे 200 से ज्यादा तमिल, हिन्दी, तेलुगु और मलयालम फिल्मों में काम कर चुके हैं। </p>
    </article>
  </body>
</html>