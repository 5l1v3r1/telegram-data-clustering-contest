<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380088/sair-ogretmenler-bulusmasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T13:16:00+00:00"/>
    <meta property="og:title" content="Şair öğretmenler buluşması"/>
    <meta property="og:description" content="Bilecik'te, İl Milli Eğitim Müdürlüğünce Öğretmenler Günü kapsamında &quot;Şair Öğretmenler Buluşuyor&quot; etkinliği düzenlendi."/>
  </head>
  <body>
    <article>
      <h1>Şair öğretmenler buluşması</h1>
      <h2>Bilecik'te, İl Milli Eğitim Müdürlüğünce Öğretmenler Günü kapsamında "Şair Öğretmenler Buluşuyor" etkinliği düzenlendi.</h2>
      <address>
        <time datetime="2019-11-19T13:16:00+00:00">19 Nov 2019, 13:16</time>
      </address>
      <p>Bilecik'te, İl Milli Eğitim Müdürlüğünce Öğretmenler Günü kapsamında "Şair Öğretmenler Buluşuyor" etkinliği düzenlendi. AA'nın haberine göre öğretmenevi'nde gerçekleştirilen etkinlikte, kentte görev yapan öğretmenler bir araya geldi.</p>
      <p>Vali Bilal Şentürk'ün de katıldığı programda, öğretmenler şiirlerini seslendirdi. 14 öğretmenin hazırlayıp sundukları şiir dinletisinde zaman zaman duygulu anlar yaşandı.</p>
      <p>Etkinlik sonunda öğretmenleri tebrik eden Şentürk, "Şiire merakı olanın, yazabilenin, bunları paylaşması ve öğrencilerini cesaretlendirmesi gerekir. Sınıflarımızdaki liderler sizlersiniz. Öğrencilerimizdeki heyecanı, arayışı ve merakı uyandırabilmek öğretmenlerimizin katkılarıyla olacak." ifadelerini kullandı.</p>
      <p>İl Milli Eğitim Müdürü Ramazan Çelik de dinletiyi hazırlayan öğretmenlere teşekkür etti.</p>
    </article>
  </body>
</html>