<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/19/thesaloniki-filakisi-10-minon-me-anastoli-sto-foititit/"/>
    <meta property="og:site_name" content="neolaia.gr"/>
    <meta property="article:published_time" content="2019-11-19T13:53:47+00:00"/>
    <meta property="og:title" content="Θεσσαλονίκη: Φυλάκιση 10 μηνών με αναστολή στον φοιτητή που επιτέθηκε σεξουαλικά πάνω σε συμφοιτήτρια"/>
    <meta property="og:description" content="Ποινή φυλάκισης 10 μηνών με τριετή αναστολή, επέβαλε το Μονομελές Πλημμελειοδικείο Θεσσαλονίκης στον 20χρονο φοιτητή που, στην αρχή του μήνα που διανύουμε, επιτέθηκε σεξουαλικά σε φοιτήτρια, στη βιβλιοθήκη του Αριστοτελείου Πανεπιστήμιου Θεσσαλονίκης (ΑΠΘ)."/>
  </head>
  <body>
    <article>
      <h1>Θεσσαλονίκη: Φυλάκιση 10 μηνών με αναστολή στον φοιτητή που επιτέθηκε σεξουαλικά πάνω σε συμφοιτήτρια</h1>
      <h2>Τι κατέθεσε η μητέρα του 20χρονου φοιτητή για το περιστατικό</h2>
      <address><time datetime="2019-11-19T13:53:47+00:00">19 Nov 2019, 13:53</time> by <a rel="author">neolaia.gr Team</a></address>
      <p>Ποινή φυλάκισης 10 μηνών με τριετή αναστολή, επέβαλε το Μονομελές Πλημμελειοδικείο Θεσσαλονίκης στον 20χρονο φοιτητή που, στην αρχή του μήνα που διανύουμε, επιτέθηκε σεξουαλικά σε φοιτήτρια, στη βιβλιοθήκη του Αριστοτελείου Πανεπιστήμιου Θεσσαλονίκης (ΑΠΘ).</p>
      <p>Το δικαστήριο δεν αναγνώρισε κανένα ελαφρυντικό στον 20χρονο φοιτητή, ο οποίο, όπως έγινε γνωστό, το απόγευμα της 6ης Νοεμβρίου 2019, εκσπερμάτωσε στην πλάτη της συνομήλικης του φοιτήτριας.</p>
      <p>Κατά την έναρξη της δίκης, η πλευρά του κατηγορουμένου ζήτησε αναβολή, ωστόσο, το αίτημα δεν έγινε δεκτό από την έδρα.</p>
      <p>Σύμφωνα με πληροφορίες από το τοπικό <b>thestival.gr</b>, ο 20χρονος δεν προσήλθε στο δικαστήριο και δικάστηκε δια πληρεξουσίου δικηγόρου. Όπως μετέδωσε thestival.gr, η φοιτήτρια βρέθηκε στο Μονομελές Πλημμελειοδικείο Θεσσαλονίκης και κατέθεσε όσα συνέβησαν, αναφέροντας τα παρακάτω:</p>
      <p>
        <i>«Ένιωσα κάτι να με ακουμπάει την πλάτη. Τρόμαξα και γύρισα και τον είδα να με κοιτάει στα μάτια. Ήταν ντυμένος. Είδα την μπλούζα μου βρεγμένη. Έτρεξα να τον πιάσω μαζί άλλους. Μαζί με άλλα παιδιά τον πιάσαμε σε αμφιθέατρο του Πανεπιστημίου. Τον ρώτησα αν έχει καταλάβει ότι έχει κάνει κάτι άρρωστο και μου είπε όχι».</i>
      </p>
      <p>Σύμφωνα με τα λεγόμενα της φοιτήτριας, ο 20χρονος παραδέχτηκε πως <i>«ό,τι και να πει η κοπέλα, έχει δίκιο. Εκσπερμάτωσα πάνω της»</i>.</p>
      <p>
        <b>Τι κατέθεσε η μητέρα του 20χρονου:</b>
      </p>
      <p>
        <i>«Την άλλη μέρα μου το είπε ο ίδιος ο γιος μου το περιστατικό. Δεν περίμενα ότι θα συμβεί κάτι τέτοιο. Ήταν λέει μια ανοησία, μια απερισκεψία της στιγμής. Είναι ήσυχο παιδί, είναι πιεσμένος πολύ με την σχολή του. Εξαιτίας του γεγονότος ξεκίνησε να βλέπει ψυχολόγο. Δεν είχε καμιά σεξουαλική σχέση. Συγγνώμη.»</i>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/19/julian-assange-aposirodai-apo-ti-souidia-oi-katigories-viasmou/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/19/thesaloniki-filakisi-10-minon-me-anastoli-sto-foititit/"/>
        <a href="https://neolaia.gr/2019/11/19/the-favourite-4-vraveia-stin-tainia-tou-lanthimou/"/>
        <a href="https://neolaia.gr/2019/11/19/kakokeria-oi-odigies-tis-gg-politikis-prostasias/"/>
        <a href="https://neolaia.gr/2019/11/19/teli-kikloforias-2020-ektiposi-kai-prostima/"/>
        <a href="https://neolaia.gr/neo/auto-moto"/>
      </related>
    </article>
  </body>
</html>