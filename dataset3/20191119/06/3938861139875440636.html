<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_snajperi-bojovikiv-ubili-dvoh-voyiniv/938770"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T06:55:00+00:00"/>
    <meta property="og:title" content="Снайпери бойовиків убили двох воїнів"/>
    <meta property="og:description" content="Окупанти вбили двох &amp;shy;воїнів 14-ї механізованої &amp;shy;бригади ім. князя Романа Великого. Від куль снайпера загинули солдат Юрій Хомік та сержант Артем Соколов. Бригада тримає оборону в Новоайдарському і Попаснянському районах на Луганщині. 14 листопада у лікарні міста Гірське ..."/>
  </head>
  <body>
    <article>
      <h1>Снайпери бойовиків убили двох воїнів</h1>
      <address><time datetime="2019-11-19T06:55:00+00:00">19 Nov 2019, 06:55</time> by <a rel="author">Мар'яна ЧОРНІЄВИЧ</a></address>
      <p>Окупанти вбили двох ­воїнів 14-ї механізованої ­бригади ім. князя Романа Великого. Від куль снайпера загинули солдат Юрій Хомік та сержант Артем Соколов. Бригада тримає оборону в Новоайдарському і Попаснянському районах на Луганщині.</p>
      <p>14 листопада у лікарні міста Гірське Попаснянського району на Луганщині помер солдат <b>56-річний Юрій Хомік</b>. Отримав поранення у голову.</p>
      <p>Боєць родом із міста Володимир-Волинський на Волині. Служив за контрактом з 20 листопада 2017 року.</p>
      <p>Залишилися дружина та ­донька.</p>
      <p>16 листопада снайпер застрелив сержанта Артема Соколова, 32 роки. Він також служив у 14-й бригаді.</p>
      <p>Боєць родом із села Сущани Кагарлицького району Київської області. На війні з 2015 року. За час служби отримав п'ять відомчих нагород. Удома у нього залишилися двоє дітей.</p>
      <p>Обидва українські захисники загинули невдовзі після своїх днів народжень: солдат Хомік народився 1 листопада, сержант Соколов — 6 листопада.</p>
    </article>
  </body>
</html>