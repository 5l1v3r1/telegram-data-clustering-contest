<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/el-grande-a-spus-stop-joc-dupa-manita-primita-de-la-spania-imi-cer-scuze-suporterilor-romani-20095613"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T06:37:41+00:00"/>
    <meta property="og:title" content="„El Grande” a spus „stop-joc” după „manita” primită de la Spania: „Îmi cer scuze suporterilor români!”"/>
    <meta property="og:description" content="România a terminat în genunchi campania de calificare la EURO 2020, cedând cu neverosimilul 5-0 (4-0) duelul de pe „Wanda Metropolitano” cu Spania. A fost"/>
  </head>
  <body>
    <article>
      <h1>„El Grande” a spus „stop-joc” după „manita” primită de la Spania: „Îmi cer scuze suporterilor români!”</h1>
      <address><time datetime="2019-11-19T06:37:41+00:00">19 Nov 2019, 06:37</time> by <a rel="author">Cristian P</a></address>
      <p>
        <b>România a terminat în genunchi campania de calificare la EURO 2020, cedând cu neverosimilul 5-0 (4-0) duelul de pe „Wanda Metropolitano” cu Spania.</b>
      </p>
      <p>A fost ultimul meci pentru Cosmin Contra ca selecționer al României. Cu toate că la flash-interviul de duppă meci a dorit să țină suspansul asupra viitorului său pe banca României, „mitraliat” din toate părțile Contra a cedat la cofnerinața de presă și și-a anunțat plecarea.</p>
      <p><b><i>„Plec de la națională. Vreau să-i mulțumesc domnului Răzvan Burleanu pentru șansa de a fi selecționer. Vreau să cer scuze fanilor că nu am putut face mai mult. Decizia privind viitorul meu a fost luată înainte de meci. Nu e treaba mea cine vine pe banca naționalei”,</i></b> a declarat „El Grande”.</p>
      <p>Confruntarea de pe „Wanda Metropolitano” a fost la discreția Spaniei care a intrat la cabine cu avantaj de patru goluri. Scorul a fost deschis de Ruiz (min.8) după care Moreno a dus scorul la 3-0 cu golurile semnate în minutele (min.33, 43). Tabela în prima repriză a fost închisă de autogolul lui Rus, care a deviat în poarta lui Tătărușanu șutul lui Moreno. În repriza adoua fără să mai forțeze, ibericii au mai punctat în poarta lui Tătărușanu prin Oyarzabal în al doilea minut al prelungirilor, partida terminându-se 5-0.</p>
      <p>În celelalte meciuri disputate în Grupa F a preliminariilor EURO 2020, Norvegia s-a impus în Malta cu scorul de 2-1 în timp ce Suedia a tranșat în favoarea sa la scor de neprezentare, 3-0 confruntarea de pe teren propriu cu Insulele Feroe. În urma rezultatelor înregistrate în această campanie de calificare, România s-a clasat pe locul 4 cu 14 puncte, podiumul grupei fiind format din Spania- 26 de puncte, Suedia- 21 de puncte și Norvegia- 17 puncte. Grupa F a fost închisă de Insulele Feroe și Malta, ambele cu 3 puncte.</p>
      <p>
        <b>Spania și Suedia s-au calificat direct la turneul final al Campionatului European de anul viitor, competiție la care Norvegia și România pot ajunge prin rezultatele înregistrate în Liga Națiunilor, ambele fiind la baraj.</b>
      </p>
    </article>
  </body>
</html>