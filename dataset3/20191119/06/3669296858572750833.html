<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/street-fighter-v-champion-edition-duyuruldu"/>
    <meta property="og:site_name" content="CNN Türk"/>
    <meta property="article:published_time" content="2019-11-19T06:49:34+00:00"/>
    <meta property="og:title" content="Street Fighter V Champion Edition duyuruldu"/>
    <meta property="og:description" content="Capcom, 2016 yılında karşımıza merakla beklenen..."/>
  </head>
  <body>
    <article>
      <h1>Street Fighter V Champion Edition duyuruldu</h1>
      <h2>Capcom, 2016 yılında karşımıza merakla beklenen Street Fighter V ile çıkmıştı. Çıkışında yetersiz karakter ve arenaları ile çok eleştirilen oyun, daha sonra güncellemeler ile hikaye moduna ve yeni karakterlere ev sahipliği yapmıştı. DLC karakterleri ile dolu dolu bir karakter seçim ekranı sunan oyun için bugün yeni bir duyuru geldi.</h2>
      <address><time datetime="2019-11-19T06:49:34+00:00">19 Nov 2019, 06:49</time> by <a rel="author">Ali Yavuz Şahin</a></address>
      <p>PlayStation 4 için oyunun tüm DLC’lerini ve kostümlerini barındıran Street Fighter V Champion Edition duyuruldu. 14 Şubat 2020 tarihinde 29.99 dolardan satışa sunulacak oyunu dijitalden ise 24.99 dolara satın alabileceksiniz.</p>
      <p>SF V: Champion Edition’da toplamda 40 oynanabilir karakter, 34 dövüş arenası ve 200’den fazla kostüm yer alacak. Bu versiyon ile V-Skills ve denge konusunda iyileştirmeler de yapılacak. Yani Street Fighter V ile bu zamana kadar çıkmış olan tüm eklentiler bu versiyonda yer alacak.</p>
      <p>SF V’i ve diğer DLC’leri ayrı ayrı almaya kalkasınız 29.99 <a href="https://www.cnnturk.com/haberleri/dolar">dolar</a> yerine yaklaşık 150 dolar ödemeniz gerekiyor. O yüzden bu tip dövüş oyunlarını online oynamayacaksanız, çıktığında almak pek mantıklı değil.</p>
      <p>Yeni sürümün yanında bugün bir de yeni karakter olan Gill için de <a href="https://www.cnnturk.com/haberleri/video">video</a> yayınlandı. Gill karakterinin Akuma gibi ağır başlı bir karakter olduğu görünüyor.</p>
      <figure>
        <iframe src="https://www.youtube.com/embed/gONtelFXlRY" width="696" height="392" data-service="Youtube" scrolling="no"/>
      </figure>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/tayvan-huawei-icin-dugmeye-basti"/>
        <a href="https://www.cnnturk.com/teknoloji/huawei-sound-x-apple-homepoda-rakip-oluyor"/>
        <a href="https://www.cnnturk.com/teknoloji/dunyanin-en-buyuk-robotik-turnuvasi-nasil-gecti"/>
      </related>
    </article>
  </body>
</html>