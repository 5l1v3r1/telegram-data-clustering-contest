<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/mehmet-aydin-ukraynada-goruldu-pesine-dustuler-haber-fotograf-2220355"/>
    <meta property="og:site_name" content="Posta"/>
    <meta property="article:published_time" content="2019-11-19T06:19:00+00:00"/>
    <meta property="og:title" content="Mehmet Aydın Ukrayna’da görüldü, peşine düştüler"/>
    <meta property="og:description" content="132 bin kişiden topladığı 1 milyar 100 milyon lirayla kaçan Çiftlik Bankın kurucusu dolandırıcı Mehmet Aydının, sevgilisinin yaşadığı Ukrayna’da görüldüğü iddia edildi. Mağdurlar hemen peşine düştü."/>
  </head>
  <body>
    <article>
      <h1>Mehmet Aydın Ukrayna’da görüldü, peşine düştüler</h1>
      <address>
        <time datetime="2019-11-19T06:19:00+00:00">19 Nov 2019, 06:19</time>
      </address>
      <h3>132 bin kişiden topladığı 1 milyar 100 milyon lirayla kaçan Çiftlik Bank'ın kurucusu dolandırıcı <a href="https://www.posta.com.tr/haberler/mehmet-aydin">Mehmet Aydın</a>'ın, sevgilisinin yaşadığı Ukrayna’da görüldüğü iddia edildi. Mağdurlar hemen peşine düştü.</h3>
      <figure>
        <img src="https://i.pstimaj.com/img/78/700x0/5dd388c9ae298b1b54b191f2"/>
      </figure>
      <p>Çiftlik Bank'ta 1.1 milyar liralık vurgun yapan Mehmet Aydın, Ukrayna'nın başkenti Kiev'de ortaya çıktı. Takvim Gazetesinin haberine göre; alacaklılar kapısına dayandı. İddiaya göre, kız arkadaşını ziyaret ettiği belirtilen Tosuncuk, yüklü bir rüşvet vererek paçayı sıyırdı. Mağdurlar ise afiş bastırıp aramaya başladı.</p>
      <figure>
        <img src="https://i.pstimaj.com/img/78/700x0/5dd388c9ae298b1b5307a23f"/>
      </figure>
      <p>Uruguay'da olduğu sanılan Tosuncuk'un, Ukrayna'da tatlı hayat yaşadığı öne sürüldü. Çiftlik Bank davasının Anadolu Cumhuriyet Başsavcılığı tarafından 26 Mart 2018 tarihinde hazırlanan iddianamesinde 3762 kişi müşteki, 48 kişi ise şüpheli yer alıyor.</p>
      <figure>
        <img src="https://i.pstimaj.com/img/78/700x0/5dd388c966a97caed0082725"/>
      </figure>
      <p>Şüphelilerin bu sistem aracılığıyla 132 bin 222 katılımcıdan, 1 milyar 139 milyon 972 bin 622 lira toplandığı, katılımcılara bu dönemde 687 milyon 838 bin 995 lira geri ödeme yapıldığı anlatılıyor.</p>
      <p>Firari sanıklar Mehmet Aydın, Fatih Aydın, Osman Naim Kaya ve Cengiz Samur'un Brezilya, Uruguay, KKTC ve ABD adli makamlarından iadesinin istendiğinin belirtiliyor.</p>
      <figure>
        <img src="https://i.pstimaj.com/img/78/700x0/5dd388c9ae298b1a8be4d2a1"/>
      </figure>
      <p>İddianamede, firari sanık Mehmet Aydın’ın da aralarında bulunduğu 18 örgüt yöneticisinin, “suç işlemek amacıyla örgüt kurma/yönetme”, “bilişim sistemlerini araç olarak kullanma suretiyle nitelikli dolandırıcılık”, “ticari şirketlerin faaliyeti kapsamında nitelikli dolandırıcılık” ve “suçtan kaynaklanan malvarlığı değerlerini aklama” suçlarından 22 bin 580’er yıldan 75 bin 260’şar yıla kadar hapsi isteniyor.</p>
      <figure>
        <img src="https://i.pstimaj.com/img/78/700x0/5dd388dcae298b1a8a716167"/>
      </figure>
      <p>Örgüt üyeleri ve yardım edenlerin aralarında bulunduğu 30 sanık hakkında ise, “suç işlemek amacıyla kurulan örgüte üye olma”, “suç işlemek amacıyla kurulan örgüte yardım etme”, “suçtan kaynaklanan malvarlığı değerlerini aklama” suçlarından toplamda 5’er 13’er yıla kadar hapis cezası talep ediliyor.</p>
      <figure>
        <img src="https://i.pstimaj.com/img/78/90x50/5dcd642966a97cac46048552"/>
      </figure>
      <p>SIRADAKİ HABER Günün özeti | 18 Kasım 2019</p>
    </article>
  </body>
</html>