<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/calarasi/prognoza-meteo-vine-frigul-scad-temperaturile-anunta-ploi-1_5dd2c79c5163ec427126b263/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T06:53:24+00:00"/>
    <meta property="og:title" content="Prognoza meteo: Când vine frigul. Cât scad temperaturile şi unde se anunţă ploi"/>
    <meta property="og:description" content="Vremea se schimbă de miercuri, 20 noiembrie, iar precipitaţiile îşi vor face tot mai simţită prezenţa. După maxime neobişnuite pentru data din calendar, 17 grade, vine frigul, iar mercururul din termometru nu va depăşi 8 grade la amiază. Vremea rece nu ţine prea mult, pentru că din 22 noiembrie se încălzeşte uşor de la o zi la alta, a anunţat Administraţia Naţională de Meteorologie(ANM) care a publicat prognoza valabilă până la 1 decembrie."/>
  </head>
  <body>
    <article>
      <h1>Prognoza meteo: Când vine frigul. Cât scad temperaturile şi unde se anunţă ploi</h1>
      <address><time datetime="2019-11-19T06:53:24+00:00">19 Nov 2019, 06:53</time> by <a rel="author">Ionela Stănilă</a></address>
      <h4>Vremea se schimbă de miercuri, 20 noiembrie, iar precipitaţiile îşi vor face tot mai simţită prezenţa. După maxime neobişnuite pentru data din calendar, 17 grade, vine frigul, iar mercururul din termometru nu va depăşi 8 grade la amiază. Vremea rece nu ţine prea mult, pentru că din 22 noiembrie se încălzeşte uşor de la o zi la alta, a anunţat Administraţia Naţională de Meteorologie(ANM) care a publicat prognoza valabilă până la 1 decembrie.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/alba-iulia/cele-mai-mari-furtuni-supercelulare-lume-bilanturile-negre-provocate-tornade-vanturi-catastrofale-1_5dd28fa05163ec427124c7ea/index.html"/>
        <a href="https://adevarul.ro/locale/calarasi/zeci-angajatori-verificati-itm-inspectorii-aplicat-17-amenzi-1_5dd2c3455163ec4271268f3e/index.html"/>
        <a href="https://adevarul.ro/locale/calarasi/s-a-semnat-contractul-modernizarea-dj-403-manastirea-radovanu-1_5dd29d6d5163ec4271254736/index.html"/>
      </related>
      <p>
        <b>Iată prognoza pentru fiecare regiune:<br/></b>
        <b>Minime de zero grade în Muntenia</b>
      </p>
      <p>În primele zile ale intervalului valorile maxime diurne se vor menţine peste cele climatologic specifice perioadei, urmând a se situa în jurul unei medii de 17 grade, pentru ca după data de 20 noiembrie acestea să scadă spre 5 grade. Ulterior datei de 22 noiembrie temperaturile maxime vor creşte uşor de la o zi la alta, spre valori în jurul a 10...12 grade.</p>
      <p>Minimele vor scădea spre medii în jurul a 0...1 grad în data de 23 noiembrie, pornind de la medii de 8...10 grade în intervalul 18 - 21 noiembrie, apoi vor creşte uşor spre 3...4 grade. Probabilitatea de apariţie a precipitaţiilor va fi ridicată în intervalul 18 - 28 noiembrie.</p>
      <p>
        <b>Maxime de 6 grade în Oltenia</b>
      </p>
      <p>Temperaturile maxime vor scădea de la o medie de 15...16 grade, la începutul intervalului, spre valori în jurul a 6 grade în data 23 noiembrie, apoi vor creşte uşor de la o zi la alta, urmând ca până la sfârşitul celei de-a doua săptămâni de prognoză să se înregistreze, în medie, 12 grade la scară regională. Parcursul minimelor va fi similar cu cel al maximelor, urmând ca acestea să scadă de la o medie de 9...10 grade în următoarele zile, spre medii în jurul a 2 grade în data de 23 noiembrie, pentru ca ulterior să crească uşor, spre 3...4 grade.</p>
      <p>Probabilitatea de apariţie a precipitaţiilor va fi ridicată  până pe 28 noiembrie.</p>
      <p>
        <b>Ploi în Transilvania</b>
      </p>
      <p>Vremea va fi cu mult mai caldă decât în mod normal la începutul intervalului când, în medie, se vor înregistra temperaturi maxime în jurul a 16 grade, apoi se va răci, maximele urmând a scădea spre temperaturi în jurul a 8 grade în data de 22 noiembrie. Până spre sfârşitul intervalului de prognoză, variaţiile de la o zi la alta vor fi nesemnificative, urmând a se înregistra temperaturi maxime în jurul a 9 grade, în medie. Până pe 21 noiembrie, temperaturile minime se vor situa în jurul unei medii de 6 grade, apoi vor scădea până spre -2  grade în data de 23 noiembrie, pentru ca ulterior, în intervalul 24 noiembrie – 01 decembrie, o creştere uşoară a acestora să conducă la înregistrarea unor minime cuprinse între 0 şi 2 grade, mediat regional.</p>
      <p>Probabilitatea pentru ploi va fi mai ridicată în datele de 20 şi 21 noiembrie şi din nou după data de 25 noiembrie.</p>
      <p>
        <b>Minime de un grad în Maramureş</b>
      </p>
      <p>Vremea va fi cu mult mai caldă decât în mod normal la începutul intervalului când, în medie, se vor înregistra temperaturi maxime în jurul a 17 grade apoi se va răci, maximele urmând a scădea spre temperaturi în jurul a 10...11 grade, în data de 23 noiembrie. Până la sfârşitul intervalului de prognoză, variaţiile de la o zi la alta nu vor fi notabile, astfel că ecartul mediu regional va fi cuprins între 9 şi 11 grade. În ceea ce priveşte regimul termic nocturn, până pe 21 noiembrie se vor înregistra temperaturi cuprinse, în medie, între 6 şi 8 grade, apoi este estimată o răcire a vremii spre valori medii în jurul a 1...3 grade. Probabilitatea de apariţie a ploilor va fi ridicată în datele de 18 şi 19 noiembrie, apoi în intervalul 25 noiembrie – 01 decembrie.</p>
      <p>
        <b>Minus 3 grade în Moldova</b>
      </p>
      <p>Se vor înregistra temperaturi maxime mai ridicate decât cele specifice perioadei, între 12 şi 15 grade, în medie. Apoi este estimată o răcire accentuată a vremii, spre 1...2 grade. După data de 23 noiembrie, uşor şi treptat, temperaturile diurne vor creşte, astfel că, până spre sfârşitul celei de-a doua săptămâni de prognoză, se vor atinge în medie 7....8 grade, la scară regională. Minimele se vor menţine ridicate în primele 3 zile de prognoză, când se vor înregistra în medie în jur de 9 grade, pentru ca ulterior o răcire semnificativă a vremii să determine valori în jurul a -3 grade, în medie, în data de 23 noiembrie. Până în ultima zi a intervalului, minimele vor creşte treptat, spre 2...3 grade.</p>
      <p>Probabilitatea pentru precipitaţii va fi ridicată în intervalul 18 – 22 noiembrie, apoi va creşte din nou începând cu data de 25 noiembrie.</p>
      <p>
        <b>Se face frig şi în Dobrogea</b>
      </p>
      <p>La începutul intervalului, valorile de temperatură diurne se vor situa peste cele climatologic specifice perioadei, în jurul unei medii de 17 grade. Apoi vremea va intra într-un proces de răcire ce va conduce la înregistrarea, în data de 22 noiembrie, a unor valori maxime medii în jurul a 6 grade. Până la sfârşitul intervalului temperaturile maxime vor creşte uşor de la o zi la alta, spre 10....11 grade. Minimele vor scădea semnificativ de la valori medii de 10....12 grade la începutul intervalului, spre 2 grade, în medie, în data de 23 noiembrie, apoi vor creşte treptat, urmând ca în intervalul 24 noiembrie - 01 decembrie să se încadreze între 4 şi 6 grade.</p>
      <p>Probabilitatea de ploaie va fi ridicată în perioada 20 - 28 noiembrie.</p>
      <p>
        <b>Precipitaţii şi în Banat</b>
      </p>
      <p>Vremea va fi cu mult mai caldă decât în mod normal la începutul intervalului când, în medie, se vor înregistra temperaturi maxime de 17...18 grade, apoi se va răci treptat începând cu data de 20 noiembrie. Astfel, în data de 22 noiembrie se vor atinge în medie 11...12 grade. Ulterior, variaţiile de la o zi la alta vor fi nesemnificative, astfel că până spre sfârşitul intervalului de prognoză maximele se vor încadra între 10 şi 12 grade. Regimul termic nocturn va fi caracterizat de valori medii în jurul a 9 grade, valori cu mult peste cele normale, până pe 21 noiembrie. Apoi, temperaturile minime vor fi în jurul unei medii de 4 grade.</p>
      <p>Probabilitatea de apariţie a ploilor va fi ridicată în data de 19 şi 20 noiembrie, apoi va fi în creştere începând cu data de 25 noiembrie.</p>
      <p>
        <b>Alternanţe termice în Crişana</b>
      </p>
      <p>În primele zile ale intervalului se vor înregistra temperaturi maxime în jurul a 18 grade în medie, valori cu mult peste cele normale. Apoi vremea se va răci, astfel că în data de 22 noiembrie se vor înregistra 12...13 grade. Începând cu 22 noiembrie şi până la sfârşitul intervalului de prognoză, variaţiile de la o zi la alta vor fi în general nesemnificative, urmând a se înregistra valori de 10...12 grade, mediat regional. La începutul intervalului, minimele vor fi cu mult mai ridicate decât cele normale perioadei, urmând a se înregistra valori medii de 8...9 grade. Apoi temperaturile minime vor scădea spre medii de 3...4 grade, iar după data de 25 noiembrie este estimată o uşoară creştere a acestora.</p>
      <p>Probabilitatea pentru ploi va fi mai ridicată în data de 20 noiembrie, apoi în intervalul 25 noiembrie - 01 decembrie.</p>
      <p>
        <b>Minus 4 grade la munte</b>
      </p>
      <p>Temperaturile diurne vor scădea spre valori în jurul unei medii de 2 grade în data de 22 noiembrie, pornind de la 9...10 grade în primele zile ale intervalului. Apoi, variaţiile de la o zi la alta vor fi în general nesemnificative şi se vor înregistra temperaturi maxime de 3...4 grade. Până pe 21 noiembrie se vor înregistra temperaturi minime cuprinse, în medie, între 2 şi 4 grade, apoi este estimată o răcire spre -4 grade, urmată de o uşoară încălzire, spre sfârşitul intervalului. </p>
      <p>Probabilitatea de apariţie a precipitaţiilor va fi ridicată în intervalul 18 - 22 noiembrie, apoi în intervalul 24 - 30 noiembrie.</p>
      <hr/>
    </article>
  </body>
</html>