<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/luka-jejcic-bo-znova-vodil-javno-podjetje-ksd-ajdo"/>
    <meta property="og:site_name" content="Primorske novice"/>
    <meta property="article:published_time" content="2019-11-19T06:00:00+00:00"/>
    <meta property="og:title" content="Luka Jejčič bo znova vodil javno podjetje KSD Ajdovščina"/>
    <meta property="og:description" content="Skupščina Komunalno stanovanjske družbe (KSD) Ajdovščina je za direktorja javnega podjetja imenovala Luko Jejčiča."/>
  </head>
  <body>
    <article>
      <h1>Luka Jejčič bo znova vodil javno podjetje KSD Ajdovščina</h1>
      <address><time datetime="2019-11-19T06:00:00+00:00">19 Nov 2019, 06:00</time> by <a rel="author">Uredništvo Pn</a></address>
      <p>
        <b>Skupščina Komunalno stanovanjske družbe (KSD) Ajdovščina je za direktorja javnega podjetja imenovala Luko Jejčiča.</b>
      </p>
      <figure>
        <img src="https://static.primorske.si/foto/highres/gorica/720281_luka_jejcic_1.jpg"/>
        <figcaption>Luka Jejčič Foto: Jure Makovec</figcaption>
      </figure>
      <p><b>AJDOVŠČINA</b> &gt; Vodenje bo prevzel 1. februarja 2020, mandat traja štiri leta. Ajdovec Jejčič je univerzitetni diplomirani inženir živilske tehnologije. Poslovno pot je začel leta 1997 na Fructalu in kmalu postal tehnični direktor. Leta 2006 je odšel iz Fructala in med drugim pol leta vodil Komunalno stanovanjsko družbo Ajdovščina, nato se je vrnil v Fructal na mesto tehničnega direktorja, leta 2012 pa postal generalni direktor podjetja in vseskozi sodeloval pri pripravi strategij, razvojnih projektov, investicijskih načrtov, optimiziranju procesov in uvajanju novih tehnologij. KSD Ajdovščina po odhodu <b>Egona Stoparja </b>v Zdravstveni dom Ajdovščina od junija vodi <b>Nataša Uršič Praček</b>.</p>
    </article>
  </body>
</html>