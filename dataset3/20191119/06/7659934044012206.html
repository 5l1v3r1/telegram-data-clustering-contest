<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1998246/rusya-mo%C4%9Folistana-satt%C4%B1%C4%9F%C4%B1-u%C3%A7aklar%C4%B1-teslim-etti"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-19T06:30:00+00:00"/>
    <meta property="og:title" content="Rusya, Moğolistan'a sattığı uçakları teslim etti"/>
    <meta property="og:description" content="Rusya, Moğolistan’a satılan MİG-29 savaş uçaklarının teslim edildiğini açıkladı. Rusya Devlet Başkanı Vladimir Putin, Eylül ayında Moğolistan’a gerçekleştirdiği ziyaret sırasında Moğolistan Devlet Başkanı Haltmaagiyn Battulga ile Rusya ve Moğolistan"/>
  </head>
  <body>
    <article>
      <h1>Rusya, Moğolistan'a sattığı uçakları teslim etti</h1>
      <address>
        <time datetime="2019-11-19T06:30:00+00:00">19 Nov 2019, 06:30</time>
      </address>
      <p>Rusya, Moğolistan’a satılan MİG-29 savaş uçaklarının teslim edildiğini açıkladı.<br/><br/>Rusya Devlet Başkanı Vladimir Putin, Eylül ayında Moğolistan’a gerçekleştirdiği ziyaret sırasında Moğolistan Devlet Başkanı Haltmaagiyn Battulga ile Rusya ve Moğolistan arasında askeri ve ekonomik alanlarda olmak üzere toplam 10 anlaşmaya imza atmıştı. Moğolistan’a karşılıksız olarak askeri ve teknik destek verilmesinin öngörüldüğü 2004 tarihli anlaşmanın yeniden başlatılmasına yönelik yapılan anlaşma kapsamında Rusya ile Moğolistan arasında ilk alışveriş gerçekleşti. Anlaşmaya göre Rusya, Moğolistan'a 2 adet MİG-29 tipi savaş uçağı gönderdi. Rusya tarafından Moğolistan’a gönderilen MİG-29 savaş uçakları, başkent Ulan Batur yakınlarındaki Nalai Askeri Havaalanında hangara çekildi.<br/><br/>Ülkeler arasında ilişkilerin geliştirilmesine yönelik savunma sanayinde işbirliklerine devam edileceği ifade edilirken, uçakların teslimat töreninin Rus temsilcilerinin katılımıyla 26 Kasım’da Moğolistan'ın 95. kuruluş yıl dönümü törenleri sırasında yapılacağı belirtildi.</p>
    </article>
  </body>
</html>