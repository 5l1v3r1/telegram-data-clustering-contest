<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-china-reduce-interest-rate-after-four-years-does-it-help-chinese-economy-2857417.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T06:49:37+00:00"/>
    <meta property="og:title" content="चीन में 4 साल बाद ब्याज दरों में कटौती, क्या मिलेगा अर्थव्यवस्था को बूस्ट?"/>
    <meta property="og:description" content="चीन के केंद्रीय बैंक (पीपुल्स बैंक ऑफ चाइना) ने चार साल के बाद ब्याज दरों में सोमवार को कटौती की। केंद्रीय बैंक ने यह कटौती चीनी अर्थव्यवस्था की रफ्तार तेज करने के लिए किया है। बैंक के अनुसार, सात..."/>
  </head>
  <body>
    <article>
      <h1>चीन में 4 साल बाद ब्याज दरों में कटौती, क्या मिलेगा अर्थव्यवस्था को बूस्ट?</h1>
      <address><time datetime="2019-11-19T06:49:37+00:00">19 Nov 2019, 06:49</time> by <a rel="author">एजेंसी,बीजिंग</a></address>
      <p>चीन के केंद्रीय बैंक (पीपुल्स बैंक ऑफ चाइना) ने चार साल के बाद ब्याज दरों में सोमवार को कटौती की। केंद्रीय बैंक ने यह कटौती चीनी अर्थव्यवस्था की रफ्तार तेज करने के लिए किया है।</p>
      <p>बैंक के अनुसार, सात दिन के रिवर्स परचेज रेट को 2.55 फीसदी से घटाकर 2.50 फीसद कर दिया है। इससे पहले बैंक ने अक्तूबर 2015 में ब्याज दरों में कटौती की थी। बैंक की ओर से यह कटौती इस बात का संकेत है कि चीनी अर्थव्यवस्था भी मंदी की चपेट में है। बैंक ने इसके साथ ही खुले बाजार संचालन के माध्यम से मौद्रिक प्रणाली में 180 अरब युआन (25.68 अरब डॉलर) नकद भी डाला है। पीपुल्स बैंक ऑफ चाइना ने यह कदम मीडियम टर्म लेंडिंग फैसिलिटी (एमएलएफ) की उधारी दर में कटौती करने के ठीक दो हफ्ते बाद यह कदम उठाया है।</p>
      <p><b>भारतीय रिजर्व बैंक (RBI) ने पांच बार घटाया</b><br/>भारतीय अर्थव्यवस्था में तेजी लाने के लिए भारतीय रिजर्व बैंक (आरबीआई) लगातार पांच मौद्रिक समीक्षा में 135 अधार अंकों की कटौती कर चुका है। नवंबर में होने वाली मौद्रिक समीक्षा में बड़ी कटौती की उम्मीद है क्योंकि दूसरी तिमाही में जीडीपी की रफ्तार पांच फीसदी से नीचे आने का अनुमान कई रिसर्च एजेंसियों ने किया है। गौरतलब है कि पहली तिमाही में भारतीय जीडीपी की दर गिरकर पांच फीसदी पर आ गई थी।</p>
      <h3>
        <a href="https://www.livehindustan.com/business/story-sbi-started-account-for-kids-which-run-by-them-bank-also-offer-atm-which-has-kids-photo-2857390.html">SBI: अपने खाते से खुद लेनदेन करेंगे बच्चे, ATM कार्ड पर होगी फोटो</a>
      </h3>
    </article>
  </body>
</html>