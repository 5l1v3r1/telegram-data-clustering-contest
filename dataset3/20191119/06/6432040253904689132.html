<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/618176,Nowy-wydzial-na-Uniwersytecie-Warminsko-Mazurskim-w-Olsztynie.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-19T06:58:30+00:00"/>
    <meta property="og:title" content="Nowy wydział na Uniwersytecie Warmińsko-Mazurskim w Olsztynie"/>
    <meta property="og:description" content="Wkrótce na UWM pojawić się ma Wydział Inżynierii Lądowej, Środowiska i Gospodarki Przestrzennej. Jego powstanie to odpowiedź na zmiany wywołane nową ustawą o szkolnictwie wyższym."/>
  </head>
  <body>
    <article>
      <h1>Nowy wydział na Uniwersytecie Warmińsko-Mazurskim w Olsztynie</h1>
      <address>
        <time datetime="2019-11-19T06:58:30+00:00">19 Nov 2019, 06:58</time>
      </address>
      <p>
        <b>Wkrótce na UWM pojawić się ma Wydział Inżynierii Lądowej, Środowiska i Gospodarki Przestrzennej. Jego powstanie to odpowiedź na zmiany wywołane nową ustawą o szkolnictwie wyższym.</b>
      </p>
      <p>Ustawa 2.0, czyli Konstytucja dla nauki wprowadza szereg zmian w funkcjonowaniu uczelni wyższych. Jedną z nich jest ograniczenie liczby dyscyplin naukowych.<br/>Aby sprostać wyzwaniom, ma dojść do swoistej fuzji Wydziału Geodezji, Inżynierii Przestrzennej i Budownictwa oraz Wydziału Nauk o Środowisku. Tak zjednoczeni, naukowcy będą przygotowywać się do oceny, którą ministerstwo zaplanowało na 2021 rok. Ewaluacja, w przypadku nowego wydziału, dotyczyłaby trzech dyscyplin: geografii społeczno-ekonomicznej i gospodarki przestrzennej, inżynierii lądowej i transportu oraz inżynierii środowiska, górnictwa i energetyki.<br/><br/>Dotychczasowi dziekani wspomnianych wydziałów, prof. Paweł Wielgosz i prof. Ewa Paturej, zapewniali ostatnio w radiu UWM FM, że ta zmiana nie będzie miała wpływu na codzienność studentów. W przypadku Wydziału Nauk o Środowisku będą oni musieli pamiętać właściwie tylko o tym, że dziekanat zostanie przeniesiony do innego budynku.<br/><br/>Nowy wydział ma zacząć działać od 1 stycznia 2020 roku. Zanim jednak to się stanie, musi pojawić się na to zgoda senatu uczelni. Najbliższe zebranie senatu zaplanowano pod koniec listopada. <br/><br/>Więcej informacji o naszym uniwersytecie: <a href="http://www.uwm.edu.pl/">&gt;&gt;&gt; kliknij tutaj</a>.</p>
      <figure>
        <img src="http://www.uwm.edu.pl/sites/default/files/uploads/logotypy-uwm/uwm_logo1.png"/>
      </figure>
      <related>
        <h4>Zobacz także:</h4>
        <a href="http://gazetaolsztynska.pl/618160,Profesor-Dorota-Grejner-Brzezinska-olsztynianka-ktora-bedzie-doradzac-prezydentowi-USA-Kobiety-to-swietni-inzynierowie-ROZMOWA.html"/>
        <a href="http://gazetaolsztynska.pl/618158,Marcin-Debowski-nowym-profesorem.html"/>
      </related>
    </article>
  </body>
</html>