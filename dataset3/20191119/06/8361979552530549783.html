<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/gruziya-opoziciya-pislya-rozgonu-povernulasya-pid-parlament-50054307.html"/>
    <meta property="og:site_name" content="НВ"/>
    <meta property="article:published_time" content="2019-11-19T06:08:00+00:00"/>
    <meta property="og:title" content="У Грузії опозиція після розгону повернулася під будівлю парламенту"/>
    <meta property="og:description" content="У столиці Грузії Тбілісі опозиція повернулася під будівлю парламенту, незважаючи на силовий розгін поліцією напередодні."/>
  </head>
  <body>
    <article>
      <h1>У Грузії опозиція після розгону повернулася під будівлю парламенту</h1>
      <h2>У столиці Грузії Тбілісі опозиція повернулася під будівлю парламенту, незважаючи на силовий розгін поліцією напередодні.</h2>
      <address>
        <time datetime="2019-11-19T06:08:00+00:00">19 Nov 2019, 06:08</time>
      </address>
      <p>Як повідомляє <a href="https://interfax.com.ua/">Інтерфакс-Україна</a>, на площі перед парламентом провели ніч кілька десятків протестувальників. Вони знову встановили кілька наметів, але на цей раз не на проїжджій частині проспекту Руставелі, а на площі.</p>
      <p>"Нічого не змінюється і протест з вимогою відставки уряду і призначення дострокових парламентських виборів за пропорційною системою триває", - заявив один з лідерів опозиційної партії Європейська Грузія Акакій Бобохідзе.</p>
      <p>За його словами, у вівторок вранці в Тбіліському міському суді відбудуться процеси над <a href="https://nv.ua/ukr/world/countries/rozgin-protestuvalnikiv-u-tbilisi-policiya-zatrimala-37-osib-50054286.html">37 затриманими напередодні при силовому розгоні учасниками акції протесту.</a></p>
      <p>"Всі ці люди затримані за політичними мотивами, і ми будемо вимагати їх негайного звільнення", - сказав Бобохідзе.</p>
      <p>Напередодні <a href="https://nv.ua/ukr/world/countries/gruziya-specnaz-pochav-rozgin-akciji-v-tbilisi-50054195.html">поліція із застосуванням водометів розігнала учасників акції опозиції</a>, які блокували входи в будівлю парламенту Грузії. Застосувавши також сльозогінний газ спецназ відтіснив мітингувальників і розібрав наметове містечко.</p>
      <p>Нагадаємо, 14 листопада грузинський парламент не схвалив поправку до Конституції про перехід на пропорційну виборчу систему.</p>
      <p>17 листопада в знак протесту проти цього в Тбілісі <a href="https://nv.ua/ukr/world/countries/v-gruziji-prohodit-miting-pislya-provalu-golosuvannya-za-viborchu-reformu-50054022.html">тисячі людей вийшли на мітинг біля парламенту</a>.</p>
      <p>Біля входів у будівлю законодавчого органу розбили намети, а на ворота, що ведуть у двір, повісили замки. <a href="https://nv.ua/ukr/world/countries/u-gruziji-zablokuvali-vsi-vhodi-do-parlamentu-50054042.html">Протестуючі вирішили встановити 24-годинне чергування</a>, щоб не пустити в парламент депутатів Грузинської мрії, відповідальних за провал голосування.</p>
    </article>
  </body>
</html>