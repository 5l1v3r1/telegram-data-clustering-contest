<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742438"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T06:40:00+00:00"/>
    <meta property="og:title" content="จบดราม่าผ้าขี้ริ้ว!ร้านยันใช้ของจริง ขอโทษแต่มันจำเป็น"/>
    <meta property="og:description" content="จบดราม่าลูกค้าแฟนพันธุ์แท้แจ่วฮ้อน 'เจ้าของร้านแจ่วฮ้อน' ยัน 'ผ้าขี้ริ้ว' ในชุดเมนูเป็นของจริง ไม่ใช่พลาสติก แต่มีที่มาที่ไปที่ต้องทำให้แข็งและไม่สดใหม่แบบนั้น"/>
  </head>
  <body>
    <article>
      <h1>จบดราม่าผ้าขี้ริ้ว!ร้านยันใช้ของจริง ขอโทษแต่มันจำเป็น</h1>
      <address>
        <time datetime="2019-11-19T06:40:00+00:00">19 Nov 2019, 06:40</time>
      </address>
      <p>
        <b>จบดราม่าลูกค้าแฟนพันธุ์แท้แจ่วฮ้อน "เจ้าของร้านแจ่วฮ้อน" ยัน "ผ้าขี้ริ้ว" ในชุดเมนูเป็นของจริง ไม่ใช่พลาสติก แต่มีที่มาที่ไปที่ต้องทำให้แข็งและไม่สดใหม่แบบนั้น</b>
      </p>
      <p>จากกรณี นายสุทัศน์ นิกูลรัมย์ อายุ 29 ปี ชาวบ้านเมืองต่ำ ต.จรเข้มาก อ.ประโคนชัย จ.บุรีรัมย์ ได้โพสต์ในเฟซบุ๊ก @กาญจนาก่อสร้าง เกี่ยวกับความคลางแคลงใจเกี่ยวกับ "ผ้าขี้ริ้ว-สไบนาง" ที่อยู่ในชุดแจ่วฮ้อนร้านดังในจังหวัด เพราะผ้าขี้ริ้วมีลักษณะคล้ายพลาสติกแต่ไม่ใช่พลาสติก เวลาเคี้ยวจะแข็งมีเสียงกร๊อบแกร๊บ จนต้องทดลองเอาไฟแช็กมีมาเผาดู ที่สำคัญคืนนั้นทุกคนในครอบครัวต่างท้องร่วงพร้อมกัน จึงอยากให้น่วยงานมาตรวจสอบ พร้อมยืนยันว่าไม่คิดจะใส่ร้ายเนื่องจากเป้นแฟนพันธุ์แจ่วฮ้อนร้านนี้มานาน<br/><br/>ความคืบหน้าเมื่อวันที่ 19 พ.ย. นายน้อย อายุ 40 ปี เจ้าของร้านแจ่วฮ้อนที่ถูกพาดพิง ได้ออกมาระบุว่า ยืนยันว่าสไบนางหรือผ้าขี้ริ้วเป็นของจริง ไม่ได้เป็นของปลอมตามที่เข้าใจ ส่วนสาเหตุนั้นเกิดจากช่วงนี้เศรษฐกิจไม่ค่อยดีลูกค้าก็น้อยและลดลงมาก ทำให้สต็อกวัตถุดิบของเก่าเหลือเยอะ ต้องเอาไปแช่ช่องฟิตไว้ พอแช่ไว้นานก็ทำให้สไบนางแข็งตัว ไม่นุ่มเหมือนของใหม่ๆ ส่วนหนึ่งก็เสียดายจึงเอามาผสมกับของใหม่เพื่อให้บริการลูกค้า อย่างไรก็ตามหลังจากนี้ร้านจะปรับปรุงและแก้ไขโดยจะเอาสไบนางที่แช่ไว้นานๆ ทิ้งไปทั้งหมด พร้อมกับฝากขอโทษลูกค้าที่ซื้อไปยืนยันว่าจะไม่มีเรื่องแบบนี้เกิดขึ้นอีก<br/><br/><b>ข่าวที่เกี่ยวข้อง...<br/><a href="https://www.dailynews.co.th/regional/742416">แฟนพันธุ์แท้แจ่วฮ้อนคาใจ 'ผ้าขี้ริ้ว'จริง-ปลอม!ทำท้องร่วง</a></b><br/> </p>
    </article>
  </body>
</html>