<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/antradienio-horoskopas-12-ai-zodiako-zenklu-1750806/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-19T06:00:00+00:00"/>
    <meta property="og:title" content="Antradienio horoskopas 12-ai zodiako ženklų"/>
    <meta property="og:description" content="Reklama"/>
  </head>
  <body>
    <article>
      <h1>Antradienio horoskopas 12-ai zodiako ženklų</h1>
      <address><time datetime="2019-11-19T06:00:00+00:00">19 Nov 2019, 06:00</time> by <a rel="author" href="https://www.ve.lt/autoriai/elta/" target="_blank">ELTA</a></address>
      <p>Reklama</p>
      <p>
        <b>***************</b>
      </p>
      <p>
        <b>Protingos mintys:</b>
      </p>
      <p>
        <b>„Siekiant sėkmės, pirmiausia būtina pamilti savo darbą“ (M. Loret).</b>
      </p>
      <p>
        <b>***************</b>
      </p>
      <p>
        <b>Savo vardadienius šiandien švenčia Audra, Audrė, Audrius, Audrys, Audronė, Audronis, Audronius, Audrūnas, Dainotas, Juntautas, Juntautė, Matilda, Rimgaudė;</b>
      </p>
      <p>AVINAS. Šiandien iš jūsų bus laukiama užuojautos, meilės. Galbūt susitiksite su romantiškai nusiteikusiu ar kūrybiškai turtingu žmogumi. Seksis bendrauti su augančia karta ir daryti pozityvią įtaką.</p>
      <p>Reklama</p>
      <p>JAUTIS. Bodėsitės buitinėmis pareigomis, norėsis įspūdžių. Turėkite omenyje, kad nuo jūsų labai priklauso aplinkinių gera nuotaika ir bendravimo kokybė. Elkitės taktiškiau, įsiklausykite į intuicijos balsą.</p>
      <p>DVYNIAI. Šiandien galima kelionė, komerciniai ryšiai, sutartys. Turėtumėte neblogai susitvarkyti su užduotimis. Galite sulaukti greitai apsispręsti verčiančio pasiūlymo iš pažįstamo asmens, giminaičio.</p>
      <p>VĖŽYS. Galite įsigyti norimą daiktą arba kils naujų idėjų, susijusių su nuosavu verslu, jo modernizavimu, statybomis ar pan. Kita vertus, nerimausite, ar pavyks įtikti dominančiam žmogui, jeigu ruošiate jam staigmeną, dovaną ar pan.</p>
      <p>LIŪTAS. Šiandien būsite dalykiškai nusiteikę, slėpsite savo emocijas ir nerimą. Jūsų praktiškumas leis sklandžiai sutvarkyti nebaigtus reikalus. Galbūt ruošitės kelionei ar tam tikriems atsiskaitymams darbo, mokslo srityje.</p>
      <p>MERGELĖ. Šiandien galite pasiduoti pasyvumui, suglebimui, imti piktnaudžiauti svaigalais arba pataikauti savo slaptiems įgeidžiams. Tausokite nervų sistemą, daugiau ilsėkitės, atsargiai vairuokite.</p>
      <p>SVARSTYKLĖS. Visuomeniška diena, geriau jausitės būdami tarp žmonių, jausdami palaikymą. Noriai dalyvausite renginiuose. Jus prisimins seni draugai arba patys apie save priminsite.</p>
      <p>Reklama</p>
      <p>SKORPIONAS. Aktyvi, dalykiška diena. Regis, laukia rimtas pokalbis su darbdaviu, valdininku ar pan. O nieko neveikimas šiandien nedžiugintų, nes nemokėsite numalšinti nerimo. Lengvai galite kitus įžeisti ar patys įsižeisti.</p>
      <p>ŠAULYS. Galvosite apie studijas, ateities planus, keliones. Būtų gerai, kad, žvelgdami toli į priekį, nepamirštumėte pasižiūrėti, kas vyksta šalia jūsų. Galite gauti svarbių žinių per internetą.</p>
      <p>OŽIARAGIS. Šiandien išgirsta naujiena gali paskatinti priimti skubų sprendimą, turbūt finansinį, verslo arba taisyti buhalterinę ataskaitą, tekstą, ataskaitą. Galite pasiduoti pagundai rizikuoti santaupomis.</p>
      <p>VANDENIS. Jausitės gana nesaugiai dėl asmeninių arba profesinių problemų. Dominantis žmogus elgsis neprognozuojamai ir bus nelengva vertinti jūsų santykius.</p>
      <p>ŽUVYS. Stenkitės būti objektyvūs kitų žmonių atžvilgiu, pamėginkite į situaciją pažvelgti jų akimis. Galite mėginti keisti įvaizdį, gyvenimo būdą, pakeisti plaukų spalvą ir kirpimą. Regis, vėliau norėsis grįžti prie to paties, kas buvo.</p>
    </article>
  </body>
</html>