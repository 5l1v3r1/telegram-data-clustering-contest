<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-zelenskyi-babic/30279679.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T06:46:50+00:00"/>
    <meta property="og:title" content="Зеленський сьогодні зустрінеться з прем’єром Чехії"/>
    <meta property="og:description" content="Президент України Володимир Зеленський 19 листопада зустрінеться з прем’єр-міністром Чехії Андреєм Бабішем. Про це повідомили у Офісі президента. «19 листопада відбудеться зустріч президента України"/>
  </head>
  <body>
    <article>
      <h1>Зеленський сьогодні зустрінеться з прем’єром Чехії</h1>
      <address>
        <time datetime="2019-11-19T06:46:50+00:00">19 Nov 2019, 06:46</time>
      </address>
      <p>Президент України Володимир Зеленський 19 листопада зустрінеться з прем’єр-міністром Чехії Андреєм Бабішем. Про це повідомили у Офісі президента.</p>
      <p>«19 листопада відбудеться зустріч президента України Володимира Зеленського з прем’єр-міністром Чеської Республіки Андреєм Бабішем, який перебуватиме в Україні з офіційним візитом», – мовиться у повідомленні.</p>
      <p>Як стало відомо раніше, разом з прем’єром в Україну мають прибути міністр промисловості й торгівлі Чехії Карел Гавлічек, а також 85 підприємців.</p>
      <p>Головна мета візиту – висловити підтримку територіальної цілісності, cуверенітету і незалежності України, а також подальшому зближенню України та Європейського союзу.</p>
      <p>Члени чеської делегації також ставлять метою візиту підтримку двосторонніх чесько-українських відносин, зокрема, у сфері економіки. У програмі візиту проведення в Києві чесько-українського торгівельного форуму, в роботі якого <a href="https://www.komora.cz/event/doprovodna-podnikatelska-mise-predsedy-vlady-cr-andreje-babise-a-ministra-prumyslu-a-obchodu-cr-karla-havlicka-na-ukrajinu/">візьме участь президент Господарської палати Чехії Владімір Длоуги</a>.</p>
      <p>Україна є двадцятим найбільшим торгівельним партнером Чеської республіки. За даними Чеської торговельної палати перед чеськими підприємцями Україна відкриває великі можливості співпраці в галузі авіаційної, оборонної й транспортної промисловості, енергетики, машинобудування.</p>
    </article>
  </body>
</html>