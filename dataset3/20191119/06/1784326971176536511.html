<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/19/katalin-hercegne-nem-figyel-az-oltozkodesi-szabalyokra/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T06:11:00+00:00"/>
    <meta property="og:title" content="Katalin hercegné nem figyel az öltözködési szabályokra"/>
    <meta property="og:description" content="Erre az egyre különösen nem!"/>
  </head>
  <body>
    <article>
      <h1>Katalin hercegné nem figyel az öltözködési szabályokra</h1>
      <h2>Erre az egyre különösen nem!</h2>
      <address><time datetime="2019-11-19T06:11:00+00:00">19 Nov 2019, 06:11</time> by <a rel="author">Cosmopolitan.hu</a></address>
      <p>Közeledik az év vége, ezért lehet, hogy <b>Katalin is lazábban veszi már a szigorú royal szabályokat</b>. Na jó, valójában a hercegné igyekszik betartani az előírásokat, az egyetlen dolog, amivel <b>mindig sikerül mellélőnie, az a harisnya</b>. 2011-ben például <a href="https://cosmopolitan.hu/szepseg/2019/07/06/6-alkalom-amikor-a-royal-csalad-tagjai-megszegtek-a-szabalyokat/">hatalmasat villantott egy szeles reptéren</a>, ráadásul harisnya sem volt a szoknyája alatt. Most megint ezzel a darabbal nyúlt mellé, de <b>ezúttal egy kicsit másképpen</b>.</p>
      <p>Katalin ugyanis <b>fekete harisnyát vett fe</b>l egy nyilvános eseményen, amit elvileg nem lenne szabad. Bár nincs hivatalos szabálykönyv, de széles körben ismert, hogy a royal nőktől elvárják, hogy <b>bőrszínű harisnyát viseljenek</b>, hiszen <b>Erzsébet királynő</b> is mindig így jelenik meg. A <i>CNN</i> royal szakértője, Victoria Arbiter mondta az <i>Insider</i>nek: <i>„sosem látni egy royalt sem nude harisnya nélkül. Azt mondanám, hogy ez az egyetlen kemény szabály, amit a királynő elvár.”</i></p>
      <p>A hercegné valószínűleg nem direkt lázadásból választotta a fekete alsót, hanem pusztán <b>praktikus okokból</b>: nem szeretett volna fázni, amíg a kocsiból a hospice házba ér. Nyilván ezért nem lehet hibáztatni, főleg hogy Katalin nagyon csinos volt, és ahogy már megszokhattuk, a szettje szuperül harmonizált a kiegészítőivel. <b>Nézd csak:</b></p>
      <figure>
        <img src="https://cosmopolitan.hu/app/uploads/2019/11/profimedia-0483047468.jpg"/>
        <figcaption>Fotó: Profimedia – Red Dot</figcaption>
      </figure>
    </article>
  </body>
</html>