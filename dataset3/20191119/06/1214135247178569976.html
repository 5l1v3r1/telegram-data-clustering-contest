<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/culture/30168"/>
    <meta property="og:site_name" content="ערים"/>
    <meta property="article:published_time" content="2019-11-19T06:16:19+00:00"/>
    <meta property="og:title" content="אמירם טובים יערוך הופעת סטנד-אפ בערב ההתרמה השנתי של עמותת &quot;מעגל נשים רחובות – נס ציונה&quot;"/>
    <meta property="og:description" content="כמדי שנה, עורכת עמותת &quot;מעגל נשים רחובות - נס ציונה&quot; ערב התרמה למען אוכלוסיות חלשות בקהילה שלנו. הפעם המטרה היא המשך התמיכה והפעילות לטובת נשים ונערות בסיכון, והערב יכלול הופעת סטנד-אפ של אמירם טובים הנס ציוני"/>
  </head>
  <body>
    <article>
      <h1>אמירם טובים יערוך הופעת סטנד-אפ בערב ההתרמה השנתי של עמותת "מעגל נשים רחובות – נס ציונה"</h1>
      <h2>כמדי שנה, עורכת עמותת "מעגל נשים רחובות - נס ציונה" ערב התרמה למען אוכלוסיות חלשות בקהילה שלנו. הפעם המטרה היא המשך התמיכה והפעילות לטובת נשים ונערות בסיכון, והערב יכלול הופעת סטנד-אפ של אמירם טובים הנס ציוני</h2>
      <address><time datetime="2019-11-19T06:16:19+00:00">19 Nov 2019, 06:16</time> by <a rel="author">אלעד חיימוביץ'</a></address>
      <p>כמדי שנה, עורכת עמותת "מעגל נשים רחובות – נס ציונה" ערב התרמה למען אוכלוסיות חלשות בקהילה שלנו. הפעם המטרה היא המשך התמיכה והפעילות לטובת נשים ונערות בסיכון, והערב יכלול הופעת סטנד-אפ של אמירם טובים הנס ציוני.</p>
      <p>מעגל נשים רחובות – נס ציונה הוקם לפני כ-6 שנים על ידי נשים משתי הערים השכנות, הפועלות בהתנדבות מלאה. המעגל מלווה מסגרות לנערות בסיכון, מועדוניות רווחה, את בית האזרח הוותיק בנס ציונה, איסוף חבילות מזון בפסח, הקמת בית ההכשרה בבית הספר לוטם לנוער הלוקה באוטיזם, הבית החם לנערות בשתי הערים, פרויקט סבתא סורגת בשיתוף בית האזרח הוותיק, ועוד ועוד. בנוסף, מעגל נשים פועל בשיתוף אגפי הרווחה בעיריית רחובות ועיריית נס ציונה, ונרתם לסייע בהתאם לבקשות המקבלות מהם.</p>
      <figure>
        <img src="https://www.arimnews.co.il/wp-content/uploads/2019/11/dc5fb2bd5dfd77d7d6b407da226a93bd.jpeg"/>
        <figcaption>עמותת "מעגל נשים רחובות – נס ציונה"</figcaption>
      </figure>
      <p>ערב ההתרמה לטובת נשים ונערות בסיכון ייערך באולם המופעים בגבעת ברנר ביום חמישי ה-5.12.19 בשעה 20:30, במהלכו יופיע כאמור הסטנדפיסט הנס ציוני אמירם טובים.</p>
      <p>עלות כרטיס כתרומה: 100-150 שקלים. ניתן לשלם ב-bit, <u><a href="https://stores.lineapp.co.il/10296/p/%D7%90%D7%9E%D7%99%D7%A8%D7%9D">בקישור זה,</a></u> או במזומן ליו"ר המעגל אסתי כהן בטל': 0533036263.</p>
      <p>פרטים נוספים על פעילות העמותה <u><a href="https://www.facebook.com/m.n.rehovot">בקישור זה.</a></u></p>
    </article>
  </body>
</html>