<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/9/325/Artykul/2405960,Rodzice-wielkiego-bohatera"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T06:00:00+00:00"/>
    <meta property="og:title" content="Rodzice wielkiego bohatera"/>
    <meta property="og:description" content="Rodzice amerykańskiego żołnierza Michaela Ollisa, który sześć lat temu w Afganistanie osłonił polskiego żołnierza przed detonacją ładunku wybuchowego, przyjechali do Krakowa. We wrześniu otrzymali tytuł &quot;honorowych ambasadorów Polski&quot; w plebiscycie organizowanym przez koncern KGHM Polska Miedź."/>
  </head>
  <body>
    <article>
      <h1>Rodzice wielkiego bohatera</h1>
      <address>
        <time datetime="2019-11-19T06:00:00+00:00">19 Nov 2019, 06:00</time>
      </address>
      <p>
        <b>Rodzice amerykańskiego żołnierza Michaela Ollisa, który sześć lat temu w Afganistanie osłonił polskiego żołnierza przed detonacją ładunku wybuchowego, przyjechali do Krakowa. We wrześniu otrzymali tytuł "honorowych ambasadorów Polski" w plebiscycie organizowanym przez koncern KGHM Polska Miedź.</b>
      </p>
      <p>24-letni Michael Ollis był sierżantem sztabowym 10. Dywizji Górskiej armii USA. Zginął 28 sierpnia 2013 roku w Afganistanie, w bazie wojskowej Ghazni. W listopadzie 2013 został pośmiertnie odznaczony Gwiazdą Afganistanu i Złotym Medalem Wojska Polskiego, a także amerykańską Srebrną Gwiazdą i Krzyżem Wybitnej Służby. Jego rodzice założyli fundację imienia swojego syna, która ma za zadanie wspierać weteranów. Na Staten Island stanął jego pomnik, a jego imieniem nazwano prom pływający między wyspami Nowego Jorku.</p>
      <p>
        <b>***</b>
      </p>
      <p>
        <b>Zapraszamy na <a href="https://www.polskieradio.pl/9/325,Reportaz">reportaż</a> autorstwa <a href="https://www.polskieradio.pl/Ewa-Szkurlat/Tag174077">Ewy Szkurłat</a> zatytułowany "Nasz syn Michael" we wtorek (19 listopada) o godz. 18.45.</b>
      </p>
    </article>
  </body>
</html>