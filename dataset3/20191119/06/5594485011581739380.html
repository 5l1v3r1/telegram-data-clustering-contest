<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/evrosyuzt-spira-finansiraneto-na-nefta-i-gazta_news710116.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T06:34:00+00:00"/>
    <meta property="og:title" content="Евросъюзът спира финансирането на нефта и газта"/>
    <meta property="og:description" content="Европейската инвестиционна банка ще даде приоритет на проектите, които повишават енергийната ефективност"/>
  </head>
  <body>
    <article>
      <h1>Евросъюзът спира финансирането на нефта и газта</h1>
      <h2>Европейската инвестиционна банка ще даде приоритет на проектите, които повишават енергийната ефективност</h2>
      <address>
        <time datetime="2019-11-19T06:34:00+00:00">19 Nov 2019, 06:34</time>
      </address>
      <p>https://blitz.bg/ikonomika/evrosyuzt-spira-finansiraneto-na-nefta-i-gazta_news710116.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574137742-pic-a4214594e6f36b8bdea6c5afbdf1fe2e.jpg"/>
      </figure>
      <p>
        <b>Министрите на финансите на ЕС направиха съвместно изявление, съгласно което ЕС трябва да спре финансирането на проекти за нефт и газ и въглища, съобщава "Ройтерс".</b>
      </p>
      <p>Това е първият път, когато европейските министри подкрепиха декларация, призоваваща за пълно прекратяване на финансирането на изкопаемите горива. Преди това те призоваха само за спиране на финансирането на електроцентралите, работещи на въглища.<br/><br/>Отбелязва се, че пълният отказ може да спре финансирането на проекти за изкопаеми горива, струващи няколко милиарда евро, от Европейската инвестиционна банка (ЕИБ), финансовото подразделение на ЕС.<br/><br/>По-рано бордът на ЕИБ прие стратегия, според която банката от края на 2021 г. няма да разглежда нови финансови инвестиции в проекти в областта на изкопаемите горива. Инвестиционна банка ще даде приоритет на проектите, които повишават енергийната ефективност.<br/><br/><b>Превод и редакция: БЛИЦ</b></p>
    </article>
  </body>
</html>