<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/bancul-zilei-o-romanca-isi-duce-sotul-la-striptease-20095617"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T06:56:57+00:00"/>
    <meta property="og:title" content="Bancul zilei | O româncă își duce soțul la striptease"/>
    <meta property="og:description" content="Atunci când este ziua de naștere a soțului, fiecare soție încearcă să îi ofere acestuia măcar o amintire de neuitat. Este și cazul unei femei care,"/>
  </head>
  <body>
    <article>
      <h1>Bancul zilei | O româncă își duce soțul la striptease</h1>
      <address><time datetime="2019-11-19T06:56:57+00:00">19 Nov 2019, 06:56</time> by <a rel="author">Cristian Lisandru</a></address>
      <p>
        <b>Atunci când este ziua de naștere a soțului, fiecare soție încearcă să îi ofere acestuia măcar o amintire de neuitat. Este și cazul unei femei care, încercând să facă partenerului de viață o surpriză de proporții, l-a invitat pe acesta într-un club… streaptease. Însă totul s-a desfășurat conform unui scenariu neanticipat.</b>
      </p>
      <p>Surprizele au început chiar de la intrarea în clubul respectiv.</p>
      <p>
        <b>
          <i>”O femeie se decide să își ducă soțul într-un club de striptease pentru a-i sărbători ziua de naștere. La intrare, paznicul îl întâmpină:</i>
        </b>
        <br/>
        <b>
          <i>– Salut, Dane, ce mai faci?</i>
        </b>
        <br/>
        <b>
          <i>Soția, uimită, îl întreabă dacă a mai fost acolo.</i>
        </b>
        <br/>
        <b>
          <i>– A, nu, e din echipa mea de bowling.</i>
        </b>
        <br/>
        <b>
          <i>Așezați la o masă, vine o chelneriță și îi aduce direct berea preferată, rece. Soția devine din ce în ce mai agitată:</i>
        </b>
        <br/>
        <b>
          <i>– Cum de știa ce bere bei?</i>
        </b>
        <br/>
        <b>
          <i>– Tipa face parte din liga de bowling feminin. Ne întâlnim adesea cu ele.</i>
        </b>
        <br/>
        <b>
          <i>În curând o stripteuză se îndreaptă direct către masa lor.</i>
        </b>
        <br/>
        <b>
          <i>– Bună, Danuț! Vrei dansul obișnuit?</i>
        </b>
        <br/>
        <b>
          <i>Soția nervoasă cedează, își smulge geanta și iese val-vârtej afară. Dan fuge dupa ea și o prinde chiar când se urca într-un taxi și, chiar înainte să trântească ușa, se urcă și el în taxi. Degeaba încearcă să-i explice nevestei că probabil stripteuza l-a confundat cu alt client, că nevasta nu pune botul și continuă să vocifereze și să-l facă albie de porci. La care șoferul taxiului întoarce capul și-i spune:</i>
        </b>
        <br/>
        <b>
          <i>– Doamne, Dane, se pare că în seara asta ai agățat o adevarată scorpie!”</i>
        </b>
      </p>
    </article>
  </body>
</html>