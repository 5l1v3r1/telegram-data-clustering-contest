<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cutremur-puternic-in-filipine-ce-intensitate-a-avut-seismul-_3059543.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T06:23:54+00:00"/>
    <meta property="og:title" content="Cutremur puternic în Filipine. Ce intensitate a avut seismul"/>
    <meta property="og:description" content="Cel puţin trei persoane au fost rănite şi sunt contabilizate pagube importante după un cutremur cu magnitudinea 5,9 grade înregistrat luni seară în insula Mindanao, în sudul Filipinelor, relatează agerpres.ro.Seismul s-a produs la 8 km distanţă de localit"/>
  </head>
  <body>
    <article>
      <h1>Cutremur puternic în Filipine. Ce intensitate a avut seismul</h1>
      <address><time datetime="2019-11-19T06:23:54+00:00">19 Nov 2019, 06:23</time> by <a rel="author">PUBLIKA.MD</a></address>
      <p><b>Cel puţin trei persoane au fost rănite şi sunt contabilizate pagube importante după un cutremur cu magnitudinea 5,9 grade înregistrat luni seară în insula Mindanao, în sudul Filipinelor, relatează <a href="https://www.agerpres.ro/planeta/2019/11/19/filipine-trei-raniti-si-pagube-materiale-dupa-un-cutremur-de-5-9-in-insula-mindanao--405274">agerpres.ro</a>.</b><br/><br/>Seismul s-a produs la 8 km distanţă de localitatea Kadingilan şi la o adâncime de 5 kilometri, potrivit Institutului Filipinez de Vulcanologie şi Seismologie (Phivolcs).<br/><br/>Cei trei răniţi raportaţi până în acest moment sunt din oraşul Kadingilan, unde mai multe clădiri guvernamentale şi un hotel au suferit pagube importante, deşi autorităţile încă nu au făcut toate evaluările, potrivit Oficiului Local de Gestionare a Riscului de Dezastre.<br/><br/>Arhipelagul filipinez este situat pe aşa numitul Cerc de Foc al Pacificului, o zonă care concentrează aproximativ 90% din activitatea seismică şi vulcanică din întreaga lume şi unde se produc anual aproximativ 7.000 de cutremure, majoritatea moderate.<br/><br/>Cel mai recent cutremur major care a lovit Filipinele a fost seismul cu magnitudinea 7,1 grade soldat cu moartea a 220 de persoane în centrul ţării în octombrie 2013; iar în iulie 1990, peste 2.400 de persoane au murit în insula Luzon după un cutremur de 7,8, grade, unul dintre cele mai puternice care a lovit acest arhipelag.</p>
    </article>
  </body>
</html>