<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/tekme/clanek/video-luka-doncic-sele-drugi-v-zgodovini-ki-mu-je-to-uspelo-250506"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T06:47:00+00:00"/>
    <meta property="og:title" content="Luka Dončić šele drugi v zgodovini, ki mu je to uspelo (VIDEO)"/>
    <meta property="og:description" content="Luka Dončić je v svoji komaj drugi sezoni v severnoameriški košarkarski ligi NBA dosegel nov velikanski mejnik. Prvič je na tekmi dosegel več kot 40 točk. Dvajsetletnik je za domačo zmago ekip..."/>
  </head>
  <body>
    <article>
      <h1>Luka Dončić šele drugi v zgodovini, ki mu je to uspelo (VIDEO)</h1>
      <h2>Slovenski košarkar je v dresu ekipe Dallas Mavericks dosegel nov rekord in zbral 42 točk.</h2>
      <address><time datetime="2019-11-19T06:47:00+00:00">19 Nov 2019, 06:47</time> by <a rel="author">STA, A. L.</a></address>
      <p><b>Luka Dončić </b>je v svoji komaj drugi sezoni v severnoameriški košarkarski ligi NBA dosegel nov velikanski mejnik. Prvič je na tekmi dosegel več kot 40 točk. Dvajsetletnik je za domačo zmago ekipe Dallas Mavericks nad moštvom San Antonio Spurs s 117 : 110 prispeval 42 točk, 12 podaj in 11 skokov. To je šesti trojni dvojček slovenske košarkarske senzacije v sezoni.</p>
      <h3>Samo LeBron James pred njim</h3>
      <p>Dončić je z odlično predstavo postal drugi najmlajši igralec v zgodovini lige NBA po <b>LeBronu Jamesu</b>, ki je na eni tekmi dosegel statistični trojni dvojček s 40 točkami.<br/><br/>Novo priložnost za novo odlično predstavo bo Dončić imel že v noči na četrtek, ko bo Dallas gostil aktualne podprvake lige NBA Golden State Warriors.</p>
      <figure>
        <iframe src="https://www.youtube.com/embed/NL2JouGXhdE" width="640" height="360" data-service="Youtube" scrolling="no"/>
      </figure>
    </article>
  </body>
</html>