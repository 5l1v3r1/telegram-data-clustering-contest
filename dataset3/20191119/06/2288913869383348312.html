<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04724998"/>
    <meta property="og:site_name" content="De Standaard"/>
    <meta property="article:published_time" content="2019-11-19T06:35:00+00:00"/>
    <meta property="og:title" content="Argentinië speelt in omstreden duel in Tel Aviv gelijk tegen Uruguay: iedereen spreekt over dribbel van Messi"/>
    <meta property="og:description" content="De oefenwedstrijd tussen Argentinië en Uruguay is maandag onbeslist geëindigd: 2-2. In Tel Aviv opende spits Edinson Cavani van Paris Saint-Germain voor ru..."/>
  </head>
  <body>
    <article>
      <h1>Argentinië speelt in omstreden duel in Tel Aviv gelijk tegen Uruguay: iedereen spreekt over dribbel van Messi</h1>
      <address>
        <time datetime="2019-11-19T06:35:00+00:00">19 Nov 2019, 06:35</time>
      </address>
      <p>
        <b>De oefenwedstrijd tussen Argentinië en Uruguay is maandag onbeslist geëindigd: 2-2. In Tel Aviv opende spits Edinson Cavani van Paris Saint-Germain voor rust de score. Sergio Agüero maakte na ruim een uur spelen gelijk, waarna Luis Suarez Uruguay weer op voorsprong bracht. Ver in blessuretijd maakte Lionel Messi met een strafschop gelijk.</b>
      </p>
      <p>De wedstrijd in Israël was omstreden vanwege de onrustige situatie in de Gazastrook. De afgelopen dagen laaide het geweld tussen Israël en de Palestijnen weer op nadat een commandant van de extremistische beweging Islamitische Jihad door Israël was gedood. Volgens medische bronnen in Gaza zijn sindsdien 34 mensen gedood, van wie de helft burgers. Argentinië zou in aanloop naar het WK van 2018 een oefenwedstrijd spelen in Jeruzalem, maar die ging na protesten niet door.</p>
      <p>De wedstrijd in Tel Aviv was maandag met 30.000 toeschouwers uitverkocht. Lionel Messi deed de hele wedstrijd mee bij Argentinië en liet andermaal zijn techniek bewonderen. Daarvoor had hij het meermaals (verbaal) aan de stok met Cavani.</p>
      <figure>
        <iframe data-src="https://twitter.com/JongeneelBas/status/1196541559916941318?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>