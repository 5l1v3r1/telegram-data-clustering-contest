<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/19/khloe-kardashian-sajat-valosagshowt-csinal-a-lanyaval/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T06:11:00+00:00"/>
    <meta property="og:title" content="Khloé Kardashian saját valóságshow-t csinál a lányával"/>
    <meta property="og:description" content="De vajon a családi műsort ugyanúgy folytatja majd tovább?"/>
  </head>
  <body>
    <article>
      <h1>Khloé Kardashian saját valóságshow-t csinál a lányával</h1>
      <h2>De vajon a családi műsort ugyanúgy folytatja majd tovább?</h2>
      <address><time datetime="2019-11-19T06:11:00+00:00">19 Nov 2019, 06:11</time> by <a rel="author">Barna Bori</a></address>
      <p><b>Khloé Kardashian</b> idén biztosan nagyon megunta, hogy folyamatosan a botrányos szerelmi életével került címlapokra. Először<a href="https://cosmopolitan.hu/sztarhirek/2019/09/24/dobbenet-mivel-vadolja-khloe-kardashiant-exe/"> a Tristan Thompson és Jordyn Woods szerelmi háromszög miatt</a>, aztán<a href="https://cosmopolitan.hu/szepseg/2019/05/31/hihetetlen-mit-meselt-az-exe-khloe-kardashianrol/"> előkerült a volt férje is az életrajzi könyvével</a> – amiből persze nem hagyta ki a Khloétt sem. Úgyhogy igazából meg sem lepődünk azon, hogy <b>kitalált magának egy új projektet, amivel simán elterelheti a figyelmet a viharos magánéletéről…</b></p>
      <p>Szóval képzeld, Khloé és édesanyja, Kris Jenner éppen arról tárgyalnak producerekkel, hogy <b>elindítsák a sztárcsaj saját valóságshow-ját</b>, amiben a kislányával szerepelne. Ez tulajdonképpen a családi műsor spin-offja lenne, és a <i>„Khloé and True Take the World”</i> címet kapná, azaz <i>„Khloé és True meghódítják a világot”.</i></p>
      <p>Ha minden igaz, akkor majd<b> Youtube-ra fogják feltölteni a show-t</b>, és 5-7 perc hosszúságú részeket szeretnének leforgatni. Mondjuk ez azért érdekes, mert ez körülbelül olyan, mintha Khloé csinálna egy hosszabb Insta-sztori sorozatot. Az tuti, hogy mi nagyon kíváncsiak vagyunk, mit szeretne bemutatni ezekben a rövid vidikben, amit a családi műsorban még nem láthattunk róla…</p>
      <h3>És vajon azért még szerepelni fog a Kardashian-show-ban?</h3>
    </article>
  </body>
</html>