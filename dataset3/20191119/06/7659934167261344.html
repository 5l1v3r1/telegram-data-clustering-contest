<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1998231/abden-irana-itidal-%C3%A7a%C4%9Fr%C4%B1s%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-19T06:30:00+00:00"/>
    <meta property="og:title" content="AB'den İran'a itidal çağrısı"/>
    <meta property="og:description" content="Avrupa Birliği (AB), İran’daki şiddetli protestoların çok sayıda ölüm ve yaralanmalara neden olduğunu belirtti. Şarku’l Avsat’ın sorusuna yanıt veren Brüksel’deki bir yetkiliye göre AB, İran güvenlik güçlerinin protestoculara müdahale ederken azami i"/>
  </head>
  <body>
    <article>
      <h1>AB'den İran'a itidal çağrısı</h1>
      <address>
        <time datetime="2019-11-19T06:30:00+00:00">19 Nov 2019, 06:30</time>
      </address>
      <p>Avrupa Birliği (AB), İran’daki şiddetli protestoların çok sayıda ölüm ve yaralanmalara neden olduğunu belirtti.<br/><br/>Şarku’l Avsat’ın sorusuna yanıt veren Brüksel’deki bir yetkiliye göre AB, İran güvenlik güçlerinin protestoculara müdahale ederken azami itidal göstermesini bekliyor.<br/><br/>AB, ayrıca protestocuların da gösterileri barışçıl olarak sürdürmesi gerektiğini düşünüyor.<br/><br/>AB Konseyi, Nisan ayında, İran’a ‘ciddi insan hakları ihlalleri’ nedeniyle uyguladığı yaptırımları bir yıl uzatma kararı almıştı.<br/><br/>Konsey, 2011’den bu yana yürürlükte olan yaptırımları 13 Nisan 2020’ye kadar uzatmaya karar vermişti.<br/><br/>Yaptırımlar, işkence, insanlık dışı muamele, recm veya infaz eylemleriyle ilgili kişileri hedef alıyor.<br/><br/>AB'nin İran yaptırım listesinde, mal varlıkları dondurulmuş ve vize yasağı getirilmiş bir şirket ve 82 kişi bulunuyor.</p>
    </article>
  </body>
</html>