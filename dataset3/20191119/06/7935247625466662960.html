<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/teleferik-ogretmenlere-ucretsiz-hizmet-verecek-215503h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T06:36:51+00:00"/>
    <meta property="og:title" content="Teleferik öğretmenlere ücretsiz hizmet verecek"/>
    <meta property="og:description" content="Bursa'da kent merkezi ile Uludağ arasında alternatif ulaşımı sağlayan teleferik, 25 Kasım Pazartesi gününe kadar öğretmenlere ve yanlarındaki bir öğrenciye ücretsiz hizmet verecek."/>
  </head>
  <body>
    <article>
      <h1>Teleferik öğretmenlere ücretsiz hizmet verecek</h1>
      <h2>Bursa'da kent merkezi ile Uludağ arasında alternatif ulaşımı sağlayan teleferik, 25 Kasım Pazartesi gününe kadar öğretmenlere ve yanlarındaki bir öğrenciye ücretsiz hizmet verecek.</h2>
      <address>
        <time datetime="2019-11-19T06:36:51+00:00">19 Nov 2019, 06:36</time>
      </address>
      <p>Bursa Teleferik AŞ'nin sosyal medya hesabından yapılan açıklamaya göre, 144 kabiniyle saatte 1500 yolcu taşıma kapasitesine sahip teleferiğin kışlık bakımları tamamlandı.</p>
      <p>Bursa Teleferik, 19-25 Kasım'da öğretmenlere ve yanında gelen bir öğrenciye tek seferlik ücretsiz gidiş-dönüş imkanı sağlayacak.</p>
      <p>Öğretmenlerin bu hizmetten faydalanabilmesi için öğretmen kimliğinin ibrazının zorunlu olduğu bildirildi.</p>
    </article>
  </body>
</html>