<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/toth-vera-sztarban-sztar-leszek/"/>
    <meta property="og:site_name" content="FEMINA"/>
    <meta property="article:published_time" content="2019-11-19T06:46:04+00:00"/>
    <meta property="og:title" content="Tóth Vera vadító ruhát húzott - A Sztárban Sztár leszek! dögös zsűritagja volt"/>
    <meta property="og:description" content="Tóth Vera dögös ruhában mutatkozott be a Sztárban Sztár leszek! új zsűritagjaként."/>
  </head>
  <body>
    <article>
      <h1>Tóth Vera vadító ruhát húzott - A Sztárban Sztár leszek! dögös zsűritagja volt</h1>
      <h2>Tóth Vera dögös ruhában mutatkozott be a Sztárban Sztár leszek! új zsűritagjaként.</h2>
      <address><time datetime="2019-11-19T06:46:04+00:00">19 Nov 2019, 06:46</time> by <a rel="author">Orbán Violetta</a></address>
      <p>Múlt szerdán derült ki, hogy Tóth Gabi várandóssága miatt visszalépett a zsűrizéstől, a Sztárban Sztár leszek! elődöntőjében és döntőjében már nem ő foglal helyet Bereczki Zoltán, Horváth Tamás és Pápai Joci mellett a mesterek székében. Azt ígérte, még versenyben lévő versenyzőjét, Sebestyén Katját jó kezekre bízta. </p>
      <p>Sokan arra tippeltek, hogy a helyét nővére, <b>Tóth Vera</b> veszi át, aki a 2017-es Sztárban sztár+1 kicsi című műsorban már volt zsűritag. Így is lett, a TV2 pénteken jelentette be, hogy </p>
      <p>- Gabi már nagyon a finisben van, bármelyik pillanatban dönthet úgy a gyermeke, hogy elindul kifelé. Ebből már olykor adódnak kényelmetlen helyzetek, egy élő műsorban, ezrek előtt pedig pláne sokszor nehéz tartani magadat. Úgy érezte, ha nem tudja száz százalékosan teljesíteni a feladatait, akkor inkább elengedi, bármennyire sajnálta, de sokat jelent neki, hogy én helyettesíthetem. Örömmel vállaltam a felkérést - mondta a csatorna sajtóközleményében a Megasztár első szériájának győztese. </p>
      <p>Tóth Vera nagyon dögös dívaként mutatkozott be a Sztárban Sztár leszek! új zsűritagjaként, olyan bevállalós ruhát húzott, amilyeneket a húgától szokhattak meg a nézők. </p>
      <figure>
        <img src="https://kep.index.hu/1/0/3041/30413/304136/30413631_290d462b5e3b5d7a26f9208ce1f68e11_wm.jpg"/>
        <figcaption>A diszkréten kivillanó, szexi melltartó egyből magára vonja a figyelmet.<cite>TV2</cite></figcaption>
      </figure>
      <figure>
        <img src="https://kep.cdn.indexvas.hu/1/0/3041/30413/304136/30413653_97f7df968f64c41293e3923b0732180f_wm.jpg"/>
        <figcaption>A bézs felsőhöz fekete, szegecsekkel díszített bőrszoknyát húzott, amivel a tűsarkú szandál jól harmonizált.<cite>TV2</cite></figcaption>
      </figure>
      <figure>
        <img src="https://kep.index.hu/1/0/3041/30413/304136/30413657_bde1e4815a6f425b198c035e8ff124ea_wm.jpg"/>
        <figcaption>A három férfi mester és Tilla nagy örömmel fogadta Tóth Verát, utóbbinak az énekesnő egy csókot is dobott.<cite>TV2</cite></figcaption>
      </figure>
      <figure>
        <img src="https://kep.index.hu/1/0/3041/30413/304136/30413661_54b6ac3d2b3f690948b3bbba6ce7d2bd_wm.jpg"/>
        <figcaption>A 34 éves sztár az utóbbi időben nem csak szexi ruhákban volt látható, az új hajviselete is nagyon dögös lett.<cite>Instagram/Tóth Vera</cite></figcaption>
      </figure>
      <figure>
        <img src="https://kep.index.hu/1/0/3041/30413/304136/30413679_faddf16e25e7f7273bf76ea51db1e914_wm.jpg"/>
        <figcaption>Tóth Verára 2018 karácsonyán a szerelem is rátalált, azóta egyre nőiesebb ruhákat hord.<cite>Instagram/Tóth Vera</cite></figcaption>
      </figure>
    </article>
  </body>
</html>