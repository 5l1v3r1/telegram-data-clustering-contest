<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2820820-u-likarni-pomer-komandir-128-brigadi-akij-otrimav-poranenna-u-zoni-oos.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T06:27:00+00:00"/>
    <meta property="og:title" content="У лікарні помер командир 128 бригади, який отримав поранення у зоні ООС"/>
    <meta property="og:description" content="У Харківському військово-медичному клінічному центрі о 4 ранку вівторка помер командир 128-ї окремої гірсько-штурмової бригади полковник Євген Коростельов, який отримав важкі поранення в зоні проведення операції Об’єднаних сил."/>
  </head>
  <body>
    <article>
      <h1>У лікарні помер командир 128 бригади, який отримав поранення у зоні ООС</h1>
      <h2>У Харківському військово-медичному клінічному центрі о 4 ранку вівторка помер командир 128-ї окремої гірсько-штурмової бригади полковник Євген Коростельов, який отримав важкі поранення в зоні проведення операції Об’єднаних сил.</h2>
      <address>
        <time datetime="2019-11-19T06:27:00+00:00">19 Nov 2019, 06:27</time>
      </address>
      <p>Про це повідомляє <a href="https://www.facebook.com/GeneralStaff.ua/photos/a.457652464404016/1415805065255413/?type=3&amp;theater">Генеральний штаб ЗСУ.</a></p>
      <p>“Сьогодні, близько 4 години ранку, у Харківському військово-медичному клінічному центрі Північного регіону перестало битися серце командира 128-ї окремої гірсько-штурмової бригади полковника Євгена Коростельова”, - йдеться у повідомленні.</p>
      <figure>
        <img src="https://static.ukrinform.com/photos/2019_11/1574148506-944.jpg"/>
      </figure>
      <p>Важке поранення бойовий офіцер отримав 12 листопада під час виконання завдань у районі проведення операції <a href="https://www.ukrinform.ua/tag-oos">Об’єднаних сил.</a></p>
      <p>Як зазначили у штабі <a href="https://m.facebook.com/pressjfo.news/photos/a.364697644022858/715907128901906/?type=3&amp;source=48">операції Об'єднаних сил</a>, полковник Євген Коростельов командування бригади прийняв близько трьох тижнів тому, але вже за такий короткий час встиг продемонструвати професіоналізм, завоювати повагу та авторитет.</p>
      <p>Командування та особовий склад Об’єднаних сил висловлює глибокі співчуття рідним, близьким та побратимам загиблого офіцера.</p>
    </article>
  </body>
</html>