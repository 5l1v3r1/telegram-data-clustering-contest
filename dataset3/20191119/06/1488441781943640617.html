<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/19/play-store-un-look-android-tv-avete-ricevuto-material-theme-foto-673607/"/>
    <meta property="og:site_name" content="AndroidWorld"/>
    <meta property="article:published_time" content="2019-11-19T06:30:37+00:00"/>
    <meta property="og:title" content="Il Play Store ha un look tutto nuovo su Android TV: avete ricevuto il Material Theme? (foto) (aggiornato: in arrivo per tutti)"/>
    <meta property="og:description" content="A partire dalla scorsa estate Google ha introdotto diverse novità grafiche per tutte le sue app e servizi sulla piattaforma..."/>
  </head>
  <body>
    <article>
      <h1>Il Play Store ha un look tutto nuovo su Android TV: avete ricevuto il Material Theme? (foto) (aggiornato: in arrivo per tutti)</h1>
      <address><time datetime="2019-11-19T06:30:37+00:00">19 Nov 2019, 06:30</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>A partire dalla scorsa estate <b>Google</b> ha introdotto diverse novità grafiche per tutte le sue app e servizi sulla piattaforma Android, desktop e iOS. Prima del <a href="https://www.androidworld.it/2019/07/08/10-app-tema-scuro-642704/">tema scuro</a> è stato introdotta la nuova interfaccia grafica, identificata con il nome di <i><b>Material Theme</b></i>, la stessa che ora sta arrivando sul <b>Play Store</b> per <a href="https://www.androidworld.it/tag/android-tv/">Android TV</a>.</p>
      <p>Come potete vedere dalle immagini riportate dalla <b>galleria in basso</b>, il nuovo look del Play Store per Android TV è totalmente <b>coerente</b> con quanto visto su piattaforma Android: sono stati aggiunti alcuni elementi <b>grafici</b> come l’icona del Play Store in alto alla schermata principale, la sezione di <b>ricerca</b> è stata spostata ed è stata introdotta <b>un’anteprima sullo sfondo</b> per ogni app che viene selezionata. La sezione delle <b>app installate</b> integra diverse voci in alto a destra e la possibilità di gestire gli aggiornamenti <b>automatici</b>.</p>
      <p>Per finire, le impostazioni di sistema sono state ridotte <b>ad una lista</b> posizionata sulla destra dello schermo. Questa interfaccia corrisponde a quella annunciata e mostrata <b>in anteprima</b> da Google allo scorso <i>keynote I/O 2019</i>. Secondo alcune <a href="https://www.reddit.com/r/AndroidTV/comments/djopjs/play_store_redesign_is_live/">segnalazioni su Reddit</a> sarebbe stata abilitata sulla <b>versione 16.9.42</b> del Play Store per Android TV.</p>
      <p>Trattandosi di un aggiornamento distribuito <b>via server</b>, è <b>difficile ipotizzare quando</b> esattamente ne verrà completato il rollout. Fateci sapere se voi l’avete ricevuto.</p>
      <p>Aggiornamento19/11/2019 ore 06:30</p>
      <p>Aggiorniamo l’articolo perché la <b>nuova interfaccia</b> del Play Store per Android TV è <b>in fase di distribuzione</b> più ampia. Come riportato da <a href="https://www.reddit.com/r/AndroidTV/comments/dwmt3i/new_google_play_store_look_on_nvidia_shield/">numerose segnalazioni su Reddit</a>, il Play Store su Android TV si sta aggiornando con la nuova interfaccia che vi abbiamo mostrato un mese fa.</p>
      <p>Se <b>non voleste attendere</b> l’arrivo dell’aggiornamento automatica, potreste provare a <b>forzarne</b> la ricezione: basta recarsi nelle <b>impostazioni</b> del Play Store, accedere alla sezione delle <i><b>Informazioni</b> </i>e <b>visualizzare</b> il numero della build installata; successivamente è sufficiente <b>chiudere</b> il Play Store e attendere l’arrivo dell’aggiornamento.</p>
      <p>Via: <a href="https://9to5google.com/2019/10/18/play-store-redesign-android-tv/">9to5Google (1)</a>, <a href="https://9to5google.com/2019/11/18/android-tv-play-store-force-redesign/">(2)</a></p>
    </article>
  </body>
</html>