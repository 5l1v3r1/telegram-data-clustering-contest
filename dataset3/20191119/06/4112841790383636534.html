<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76724-V-roku-2022-by-mohol-Zem-zasiahnut-asteroid-tvrdi-NASA-Ake-su-sance"/>
    <meta property="og:site_name" content="REFRESHER"/>
    <meta property="article:published_time" content="2019-11-19T06:55:00+00:00"/>
    <meta property="og:title" content="V roku 2022 by mohol Zem zasiahnuť asteroid, tvrdí NASA. Aké sú šance?"/>
    <meta property="og:description" content="Asteroid JF1 by na nás mohol dopadnúť o necelé 3 roky. Šanca je však extrémne nízka."/>
  </head>
  <body>
    <article>
      <h1>V roku 2022 by mohol Zem zasiahnuť asteroid, tvrdí NASA. Aké sú šance?</h1>
      <address><time datetime="2019-11-19T06:55:00+00:00">19 Nov 2019, 06:55</time> by <a rel="author">Jakub Paulík</a></address>
      <p>
        <b>Asteroid JF1 by na nás mohol dopadnúť o necelé 3 roky. Šanca je však extrémne nízka.</b>
      </p>
      <p>Asteroid s názvom JF1 by mohol približne <b>6. mája 2022</b> naraziť do Zeme, informuje <a href="https://www.express.co.uk/news/science/1203587/NASA-asteroid-news-radar-trackers-asteroid-impact-date-may-2022-Asteroid-JF1"><b>Express</b></a>. Podobné varovania si už isto čítal veľakrát a aj v tomto prípade sú šance skutočne minimálne.</p>
      <p>Pravdepodobnosť zásahu je konkrétne iba <b>0,026%</b>. Alebo inak povedané, existuje 99,974 % šanca, že sa nám asteroid JF1 vyhne oblúkom. Pokiaľ by sa tak ale neudialo, <b>zasiahol by Zem silou 230-tísc ton TNT</b> (pre porovnanie – atómová bomba spustená na Hirošimu mala silu 15-tisíc ton TNT).</p>
      <p>JF1 NASA sleduje od roku 2009 a zaradila ho do kategórie objektov nachádzajúcich sa na obežnej dráhe Slnka, čím potenciálne ohrozujú Zem. Veľkosťou by mal<b> v priemere dosahovať až 130 metrov</b>. Daný asteroid možno teda porovnať s <b>Veľkou pyramídou v Gíze</b> či s vyhliadkovým kolesom <b>London Eye</b>.</p>
      <related>
        <a href="https://refresher.sk/68445-Elon-Musk-ziada-ochranu-Zeme-pred-asteroidmi-Tvrdi-ze-k-zrazke-raz-urcite-pride"/>
      </related>
      <p>Medzi potenciálne nebezpečné asteroidy zaraďuje NASA také, ktoré veľkosťou v priemere prekročia 140 metrov. Tie by podľa odhadov mohli mať za následok<b> zničenie celého kontinentu</b>. Ak rátame s verziou, že sa nám JF1 vyhne, podľa predpovede NASA by sa mal do blízkej vzdialenosti od Zeme dostať až 31. mája 2048.</p>
      <p>NASA asteroidy a ďalšie objekty sleduje pomocou systému s názvom Sentry. Ten vyhodnocuje pravdepodobnosť zrážky s jednotlivými objektmi a taktiež <b>odhadovaný dátum kolízie na najbližších 100 rokov</b>.</p>
      <related>
        <a href="https://refresher.sk/69201-Oplati-sa-ti-kupit-dron-Prehlad-najznamejsich-modelov-a-pravidiel-pre-lietanie-na-Slovensku"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/37403-Europsky-modul-Schiaparelli-tvrdo-dopadol-na-povrch-Marsu-a-zostali-po-nom-iba-skvrny"/>
        <a href="https://refresher.sk/76489-Organizator-Svieckovej-manifestacie-Ludi-polievali-vodnymi-delami-a-bili-obuskami-no-po-hodine-boli-vitazmi-aj-tak-oni"/>
        <a href="https://refresher.sk/76718-Ludia-natacali-lavinu-ktora-sa-valila-ulicami-Hromada-snehu-siahala-do-vysky-24-metra"/>
        <a href="https://refresher.sk/76709-Pri-pade-mosta-vo-Francuzsku-zomrelo-15rocne-dievca-Dalsie-obete-nehody-su-v-ohrozeni-zivota"/>
        <a href="https://refresher.sk/76622-Narodili-sa-17-novembra-Deti-Neznej-revolucie-maju-tridsat-Aky-je-ich-zivot-v-slobode"/>
        <a href="https://refresher.sk/76587-Miesto-kde-stala-zelezna-opona-17-novembra-neprehliadnes-Hranicu-rozziari-svetlo-siahajuce-k-oblohe"/>
        <a href="https://refresher.sk/76466-Mlynska-dolina-Niektori-investovali-do-izieb-stovky-eur-inde-su-jedinou-vyzdobou-stare-skrine-a-proteinove-prasky"/>
        <a href="https://refresher.sk/76548-Pri-Dunaji-pri-Starom-moste-vyrastie-45metrova-vyhliadkova-veza-Nebude-chybat-ani-zipline-ci-tobogan"/>
      </related>
    </article>
  </body>
</html>