<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/19/blitz-antimafia-nel-quartiere-di-brancaccio-le-truffe-con-gli-spa-137-954361.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T06:48:56+00:00"/>
    <meta property="og:title" content="Blitz antimafia nel quartiere di Brancaccio, le truffe con gli &quot;spaccaossa&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">palermo</h6>
      <h1>Blitz antimafia nel quartiere di Brancaccio, le truffe con gli "spaccaossa"</h1>
      <h2>Importante operazione della Squadra mobile che mette in luce i nuovi interessi delle cosche</h2>
      <address>
        <time datetime="2019-11-19T06:48:56+00:00">19 Nov 2019, 06:48</time>
      </address>
      <p>Il quartiere palermitano di Brancaccio è sotto scacco dalle prime luci dell'alba per una vasta operazione della polizia contro il mandamento mafioso locale.</p>
      <p>Agli indagati vengono contestate le accuse, a vario titolo, di associazione mafiosa, estorsione, associazione per delinquere finalizzata al traffico di sostanze stupefacenti, auto riciclaggio, danneggiamento fraudolento di beni assicurati e altro.</p>
      <p>Il provvedimento di fermo, disposto dalla Direzione Distrettuale Antimafia della Procura di Palermo che ha coordinato le indagini, è eseguito dalla Squadra Mobile.</p>
      <p>Quella di oggi è l'epilogo di "una complessa attività d'indagine, effettuata dalla Squadra Mobile di Palermo sul mandamento mafioso di Brancaccio e sulle famiglie mafiose di Corso dei Mille e Roccella, che ha reso una inedita radiografia di Cosa Nostra e dei suoi interessi criminali", spiega la nota delle forze dell'ordine.</p>
      <p>Oltre agli storici interessi per rapine e spaccio, è emerso "come anche il lucroso mercato delle truffe assicurative richiamasse le attenzioni mafiose" realizzate attraverso i cosiddetti "spaccaossa" e il "sacrificio" di vittime scelte in ambienti degradati, disposte a farsi provocare fratture anche gravissime.</p>
      <p>(Unioneonline/s.s.)</p>
    </article>
  </body>
</html>