<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/asap-rocky-ger-mjukisklader-till-svenska-intagna/"/>
    <meta property="og:site_name" content="DN.SE"/>
    <meta property="article:published_time" content="2019-11-19T06:51:24+00:00"/>
    <meta property="og:title" content="ASAP Rocky ger mjukiskläder till svenska intagna"/>
    <meta property="og:description" content="ASAP Rocky har hört av sig till Kronobergshäktet med ett erbjudande om att donera kläder till de intagna."/>
  </head>
  <body>
    <article>
      <h1>ASAP Rocky ger mjukiskläder till svenska intagna</h1>
      <address><time datetime="2019-11-19T06:51:24+00:00">19 Nov 2019, 06:51</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>ASAP Rocky har hört av sig till Kronobergshäktet med ett erbjudande om att donera kläder till de intagna. Rapparen erbjuder en grön mjukisdress och har skickat en bild, berättar häkteschefen för <a href="https://www.aftonbladet.se/nojesbladet/a/OpXvBk/asap-rocky-vill-designa-klader--till-intagna-pa-kronobergshaktet">Aftonbladet</a>.</b>
      </p>
      <p>I somras satt den amerikanske rapparen ASAP Rocky i drygt en månad på Kronobergshäktet i Stockholm innan han dömdes till villkorlig dom för misshandel. Nu <a href="https://www.dn.se/kultur-noje/asap-rocky-kommer-till-sverige/">kommer han tillbaka till Sverige</a>, och inför sin spelning i Globen den 11 december avslöjar han att han tänker lägga större delen av intäkterna på de intagna och på att reformera fängelser.</p>
      <p>Under ett scensamtal på Orpehum Theatre i Los Angeles berättade ASAP Rocky att han blev vän med sina medfångar i Sverige, varav många var unga män som gillade hiphop, skriver affärstidningen <a href="https://www.forbes.com/sites/jacquelineschneider/2019/11/15/aap-rocky-on-psychedelics-sweden-and-sexuality-at-summit-ideas-conference/">Forbes</a>.</p>
      <p><b>Den klädintresserade rapparen</b> säger också att han designat ”en ny garderob och ny uniform” för Kronobergshäktet.</p>
      <p>– Jag försöker göra vad jag kan med det jag kan. Jag vill bara fortsätta skapa och uppmuntra vem som än kommer efter mig att göra bättre, sade han.</p>
      <p>Häkteschefen Fredrik Wallin berättar för Aftonbladet att rapparen, via sin advokat, hört av sig i ett mejl med erbjudande om att donera gröna mjukiskläder med texten ”promenvd” på bröstet.</p>
      <p>Wallin har dock inte fått några uppgifter om att ASAP Rocky själv skulle ha designat kläderna, inte heller om hans planerade insats för att reformera svenska häkten.</p>
      <p>
        <b>Läs mer: </b>
      </p>
      <p>
        <a href="https://www.dn.se/kultur-noje/fallet-asap-rocky-detta-har-hant-hittills/">Inför domen – detta har hänt i ASAP Rocky-fallet</a>
      </p>
      <p>
        <a href="https://www.dn.se/kultur-noje/i-dag-far-asap-rocky-sin-dom/">ASAP Rocky döms till villkorlig dom för misshandel </a>
      </p>
      <p>
        <a href="https://www.dn.se/kultur-noje/asap-rocky-vantas-skriva-ny-musik-om-tiden-pa-kronobergshaktet/">ASAP Rocky väntas skriva ny musik om tiden på Kronobergshäktet</a>
      </p>
      <p>
        <a href="https://www.dn.se/kultur-noje/domen-i-sverige-tvingade-asap-rocky-stalla-in/">Domen i Sverige tvingade ASAP Rocky att ställa in konsert </a>
      </p>
    </article>
  </body>
</html>