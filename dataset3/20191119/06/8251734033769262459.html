<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/pomeriggio-in-libreria-con-passpartu/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-19T06:36:50+00:00"/>
    <meta property="og:title" content="Pomeriggio in libreria con PassparTù"/>
    <meta property="og:description" content="Pomeriggio in libreria con PassparTù. Sabato 23 novembre alle 16, alla libreria S. Andrea di Vercelli, laboratorio didattico-creativo “Sulle tracce di Keith Haring”."/>
  </head>
  <body>
    <article>
      <h1>Pomeriggio in libreria con PassparTù</h1>
      <h2>Sabato 23 novembre alle 16, alla libreria S. Andrea di Vercelli, laboratorio didattico-creativo “Sulle tracce di Keith Haring”.</h2>
      <address>
        <time datetime="2019-11-19T06:36:50+00:00">19 Nov 2019, 06:36</time>
      </address>
      <figure>
        <img src="https://notiziaoggivercelli.it/media/2019/11/keith-haring-630x650.jpg"/>
      </figure>
      <p>Pomeriggio in libreria con PassparTù. Sabato 23 novembre alle 16, alla libreria S. Andrea di Vercelli, laboratorio didattico-creativo “Sulle tracce di Keith Haring”.</p>
      <h3>Pomeriggio in libreria con PassparTù</h3>
      <p>Terzo appuntamento di “Pomeriggio in Libreria”: ciclo di incontri dedicato ai bambini dai quattro anni in su. Il grande artista e writer statunitense sarà il protagonista di questo incontro durante il quale i partecipanti potranno conoscere, in modo giocoso e spontaneo, il personalissimo e inconfondibile stile del padre del graffitismo underground e potranno avvicinarsi alla sua arte irriverente e provocatoria.</p>
      <p>Un divertente percorso che permetterà ai piccoli lettori di scoprire il variopinto mondo di Keith Haring e di dare libero sfogo alla propria creatività e fantasia creando tutti insieme un’opera d’arte con colori e pennelli. Il laboratorio sarà per i bambini un momento non solo per accrescere la propria autonomia, ma anche di sviluppare il gusto per la socializzazione e lo spirito di collaborazione.<br/>Al termine delle attività, una piccola merenda sarà gentilmente offerta ai bambini e ai loro genitori.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/rischio-presenza-listeria-richiamato-girello-bovino-in-salsa-tonnata/"/>
      </related>
      <p>
        <b>Per info, costi e per la prenotazione che è obbligatoria:</b>
        <br/>
        <b>tel: 338.37.85.826/ 377.95.20.436</b>
        <br/>
        <b>info@paspartulab.it</b>
      </p>
    </article>
  </body>
</html>