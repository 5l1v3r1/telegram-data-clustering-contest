<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/curtea-suprema-a-statelor-unite-a-suspendat-temporar-o-decizie-privind-declaratiile-financiare-ale-presedintelui-trump-1922401019002019110619174341"/>
    <meta property="og:site_name" content="News.ro"/>
    <meta property="article:published_time" content="2019-11-19T06:10:00+00:00"/>
    <meta property="og:title" content="Curtea Supremă a Statelor Unite a suspendat temporar o decizie privind declaraţiile financiare ale preşedintelui Trump"/>
    <meta property="og:description" content="Curtea Supremă a Statelor Unite a suspendat temporar, luni, o decizie a unei instanţe inferioare care cere firmei de contabilitate a preşedintelui Donald Trump să predea unele din declaraţiile sale financiare unei comisii din Camera Reprezentanţilor, transmite Reuters."/>
  </head>
  <body>
    <article>
      <h1>Curtea Supremă a Statelor Unite a suspendat temporar o decizie privind declaraţiile financiare ale preşedintelui Trump</h1>
      <address><time datetime="2019-11-19T06:10:00+00:00">19 Nov 2019, 06:10</time> by <a rel="author">Anca Dumitrescu</a></address>
      <p>
        <b>Curtea Supremă a Statelor Unite a suspendat temporar, luni, o decizie a unei instanţe inferioare care cere firmei de contabilitate a preşedintelui Donald Trump să predea unele din declaraţiile sale financiare unei comisii din Camera Reprezentanţilor, transmite Reuters.</b>
      </p>
      <p>Ordinul judecătorului John Roberts nu indică dacă instanţa intenţionează să audieze apelul lui Trump, depus vineri, la decizia Curţii de Apel a Districtului Columbia, sau pur şi simplu a suspendat litigiul pentru ca cei nouă judecători să decidă cum să procedeze.</p>
      <p>Cazul este important pentru că pune în opoziţie puterea preşedinţiei şi autoritatea Congresului, Trump luptând să îşi protejeze declaraţiile financiare, în timp ce se confruntă şi cu investigaţia pentru demiterea sa, în Camera Reprezentanţilor.</p>
      <p>Trump a recurs la justiţie după ce Curtea de Apel din Districtul Columbia a decis săptămâna trecută să nu reanalizeze o decizie din octombrie care sprijină autoritatea Comisiei de supraveghere din Cameră de a cere prin citaţie datele financiare de la firma de contabilitate a lui Trump.</p>
      <p>Luni, comisia a anunţat să nu se va opune amânării de 10 zile în punerea în aplicare a citaţiei, dar nu este în favoarea unei amânări mai lungi, cerută de preşedintele republican.</p>
      <p>În cazul în care Curtea Supremă va refuza să audieze apelul lui trump, documentele vor trebui să fie puse la dispozişie parlamentarilor.</p>
      <p>Într-un caz separat, Trump a cerut joi Curţii Supreme să analizeze o decizie a unei curţi de apel din New York potrivit căreia procurorii locali pot pune în aplicare o citaţie adresată firmei Mazars care solicită declaraţiile fiscale persolae şi de afaceri aferente perioadei 2011-2018.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>