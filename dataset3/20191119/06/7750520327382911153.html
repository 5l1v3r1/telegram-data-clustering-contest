<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/polovyna-amerykantsiv-pidtrymuyut-impichment-trampa-sotsopytuvannya.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T06:10:21+00:00"/>
    <meta property="og:title" content="Половина американців підтримують імпічмент Трампа – соцопитування"/>
    <meta property="og:description" content="Половина американців підтримують імпічмент Трампа - соцопитування"/>
  </head>
  <body>
    <article>
      <h1>Половина американців підтримують імпічмент Трампа – соцопитування</h1>
      <h2>51% опитаних згодні з тим, що Трамп вчинив погано, звинувачення щодо нього в рамках імпічменту справедливі і його за це слід усунути з посади</h2>
      <address>
        <time datetime="2019-11-19T06:10:21+00:00">19 Nov 2019, 06:10</time>
      </address>
      <figure>
        <img src="https://1news.com.ua/wp-content/uploads/2019/11/5-10.jpg"/>
      </figure>
      <p>70% американців засуджують звернення президента США Дональда Трампа до президента Володимира Зеленського з вимогою розслідувати діяльність Джо Байдена і його сина в Україні в обмін на 400 млн доларів військової допомоги і офіційну зустріч лідерів двох країн у Білому Домі.</p>
      <p>Про це свідчить опитування ABC News, – інформує 1NEWS.</p>
      <p>51% опитаних згодні з тим, що Трамп вчинив погано, звинувачення щодо нього в рамках імпічменту справедливі і його за це слід усунути з посади.</p>
      <p>Іще 19% також засудили дії Трампа, однак вважають: або обвинувачення Палати представників хоч і справедливі, але не настільки, щоб Сенат позбавив Трампа поста президента, або ж Трампу взагалі не слід висувати обвинувачення і позбавляти його повноважень.</p>
      <p>Водночас, 25% респондентів упевнені, що Трамп не зробив нічого поганого.</p>
      <p>Також видання відзначає, що лише 21% американців уважно стежать за відкритими слуханнями в Палаті представників у рамках імпічменту.</p>
      <p>Національне опитування проведене 16-17 листопада методом випадкової вибірки серед 506 дорослих громадян. Похибка становить 4,8%.</p>
      <p>Джерело: <a href="https://www.pravda.com.ua/news/2019/11/18/7232337/">Українська правда</a></p>
    </article>
  </body>
</html>