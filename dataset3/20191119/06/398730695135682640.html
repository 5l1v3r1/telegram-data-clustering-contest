<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/sapo-finns-is-svenskar-som-kan-deporteras/"/>
    <meta property="og:site_name" content="DN.SE"/>
    <meta property="article:published_time" content="2019-11-19T06:28:35+00:00"/>
    <meta property="og:title" content="Säpo: Finns IS-svenskar som kan deporteras"/>
    <meta property="og:description" content="Det finns ett litet antal svenskar bland de IS-sympatisörer som Turkiet nu deporterar till sina hemländer, rapporterar Ekot."/>
  </head>
  <body>
    <article>
      <h1>Säpo: Finns IS-svenskar som kan deporteras</h1>
      <address><time datetime="2019-11-19T06:28:35+00:00">19 Nov 2019, 06:28</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Det finns ett litet antal svenskar bland de IS-sympatisörer som Turkiet nu deporterar till sina hemländer, rapporterar Ekot.</b>
      </p>
      <p>Slutsatsen dras av den svenska Säkerhetspolisen, Säpo, som påpekar att det finns en beredskap om svenskar skulle återvända.</p>
      <p>– Vi försöker ha en så god bild som möjligt och följer utvecklingen noga så att vi kan vara så förberedda som det bara går, säger Ahn-Za Hagtröm, analytiker på Säpo, till Ekot.</p>
      <p>Svenskar som skickas tillbaka kommer att mötas av Säkerhetspolisen eller personal från andra myndigheter, enligt Hagström.</p>
      <p><b>Turkiet meddelade för snart två veckor</b> sedan att landet kommer att <a href="https://www.dn.se/nyheter/varlden/turkiet-skickar-tillbaka-is-terrorister-aven-om-medborgarskap-har-aterkallats/">skicka tillbaka IS-sympatisörer</a>. Beskedet gavs efter att landet genomfört en militär offensiv i norra Syrien.</p>
      <p>Inrikesministern Süleyman Soylu har tidigare sagt att landet har fängslat närmare 1 200 utländska medborgare med kopplingar till IS. Exakt hur många som är svenskar är okänt. Runt 100 svenskar med koppling till IS tros befinna sig i konfliktområdet, enligt Säpo. Siffrorna är dock osäkra.</p>
      <p><a href="https://www.dn.se/nyheter/varlden/turkiet-skickar-tillbaka-is-terrorister-aven-om-medborgarskap-har-aterkallats/">Läs mer: Turkiet ska skicka tillbaka IS-terrorister – även om medborgarskap har återkallats</a> </p>
    </article>
  </body>
</html>