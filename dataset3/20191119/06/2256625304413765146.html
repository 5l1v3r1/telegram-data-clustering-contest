<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158817_1.html"/>
    <meta property="og:site_name" content="Novsport"/>
    <meta property="article:published_time" content="2019-11-19T06:56:00+00:00"/>
    <meta property="og:title" content="ИЗВЪНРЕДНО! Левски следи ситуацията около Попето"/>
    <meta property="og:description" content="Ще прави нов опит да си върне бившия кадър"/>
  </head>
  <body>
    <article>
      <h1>ИЗВЪНРЕДНО! Левски следи ситуацията около Попето</h1>
      <address>
        <time datetime="2019-11-19T06:56:00+00:00">19 Nov 2019, 06:56</time>
      </address>
      <p>На “Герена” не са се отказали от възможността да си върнат бившия капитан на националния отбор Ивелин Попов, който е юноша на клуба.<br/> <br/>“Меридиан Мач” твърди, че “сините” следят ситуацията около него и руския Ростов. Информациите от Русия са, че играчите не са получавали заплати от три месеца, а треньорът Валерий Карпин дори обяви, че е възможно да си тръгне заедно с няколко от титулярите, на които това положение вече е започнало да им омръзва.<br/> <br/>Смята се, че Попов е сред тях. Затова в Левски отново ще опитат да го върнат, макар и Ивелин вече да отказа през миналата зима.<br/> <br/>Информацията идва на фона на публикацията, че в Левски са отправили оферта към национала на България Симеон Славчев, който играе все по-рядко за Карабах в Азербайджан.<br/> <br/>Изданието припомня, че на “Герена” срещат трудности с привличането на бивши кадри на Литекс, като припомня сагата със Станислав Манолев, който в крайна сметка отиде в Лудогорец, след като беше освободен от ЦСКА.</p>
      <p> </p>
    </article>
  </body>
</html>