<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lam-demonstranterna-maste-ge-upp-1"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T06:02:20+00:00"/>
    <meta property="og:title" content="Lam: Demonstranterna måste ge upp"/>
    <meta property="og:description" content="SVT:s nyhetstjänst med nyheter från hela Sverige och världen inom kultur, sport, opinion och väder."/>
  </head>
  <body>
    <article>
      <h1>Lam: Demonstranterna måste ge upp</h1>
      <address><time datetime="2019-11-19T06:02:20+00:00">19 Nov 2019, 06:02</time> by <a rel="author">SVT Nyheter</a></address>
      <p>Hongkongs ledare Carrie Lam säger att de demonstranter som fortfarande befinner sig på Polytechnic University måste kapitulera.<br/><br/>Annars kommer det att bli ett våldsamt slut på belägringen, säger Lam, enligt nyhetsbyrån AFP.<br/><br/>Omkring 100 personer uppges alltjämt befinna sig på universitetsområdet.<br/><br/>Den gångna helgen ockuperade flera hundra, främst unga, personer universitetsområdet. Polisen försökte storma universitetet men möttes då av brandbomber, tegelstenar och pilar.</p>
    </article>
  </body>
</html>