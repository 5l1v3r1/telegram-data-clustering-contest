<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/skane/invanarna-i-sydostra-skane-kanner-sig-nagot-otryggare"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T06:47:58+00:00"/>
    <meta property="og:title" content="Invånarna i sydöstra Skåne känner sig något otryggare"/>
    <meta property="og:description" content="Invånarna i lokalpolisområde Ystad känner sig något otryggare jämfört med föregående år. Det visar polisens senaste trygghetsmätning. Samtidigt uppger en större andel att de inte utsatts för något som helst brott."/>
  </head>
  <body>
    <article>
      <h1>Invånarna i sydöstra Skåne känner sig något otryggare</h1>
      <address><time datetime="2019-11-19T06:47:58+00:00">19 Nov 2019, 06:47</time> by <a rel="author">Per Carlsson</a></address>
      <p>
        <b>Invånarna i lokalpolisområde Ystad känner sig något otryggare jämfört med föregående år. Det visar polisens senaste trygghetsmätning. Samtidigt uppger en större andel att de inte utsatts för något som helst brott.</b>
      </p>
      <p>Mätningen presenterades på tisdagen, och där ligger totalindex för lokalpolisområde Ystad på 1,94 – en ökning med tre hundradelar från 1,91 i fjol. Indexsiffran redovisar mellan 0 och 6, där 0 visar på ett närmast obefintlig problem och 6 ett påtagligt problem.</p>
      <p>– Trygghetsmätningen för 2019 visar att polisen och kommunerna måste fortsätta sitt arbete med aktiviteter och åtgärder i syfte att skapa ett tryggare samhälle, säger lokalpolisområdeschef Mats Cronhag.</p>
      <h3>Fem kommuner</h3>
      <p>Lokalpolisområde Ystad omfattar fem kommuner i sydöstra Skåne: Ystad, Tomelilla, Skurup, Sjöbo och Simrishamn.</p>
      <p>– Även om otryggheten ökar marginellt, så är det glädjande att större andel personer inte utsatts för brott och att fler är nöjda med polisens arbete, säger Mats Cronhag.</p>
      <p>Trots att trygghetsmätningen visar på att fler är nöjda med polisens arbete, finns det mer att göra, säger Mats Conhag.</p>
      <p>– Men vi behöver också fler ögon och öron på gator och torg. Vi kan tillsammans utveckla grannsamverkan, föräldraansvar, nattvandring med mera.</p>
    </article>
  </body>
</html>