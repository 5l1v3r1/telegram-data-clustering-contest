<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/panathinaiko-zalgkiris-etoimos-gia-neo-xekinima-ti-ora-paizei-o-panathinaikos-2/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-19T06:03:04+00:00"/>
    <meta property="og:title" content="Παναθηναϊκό – Ζαλγκίρις: Έτοιμος για νέο ξεκίνημα – Τι ώρα παίζει ο Παναθηναϊκός"/>
    <meta property="og:description" content="Διαβάζονται περισσότερο τώρα…"/>
  </head>
  <body>
    <article>
      <h1>Παναθηναϊκό – Ζαλγκίρις: Έτοιμος για νέο ξεκίνημα – Τι ώρα παίζει ο Παναθηναϊκός</h1>
      <address>
        <time datetime="2019-11-19T06:03:04+00:00">19 Nov 2019, 06:03</time>
      </address>
      <h4>Παναθηναϊκό – Ζαλγκίρις ώρα: Ο <a href="https://paobc.gr/">Παναθηναϊκός</a> αντιμετωπίζει στο Κάουνας τη Ζαλγκίρις του… καταπράσινου Σάρας και θέλει να κάνει νέα αρχή! Ώρα έναρξης 19.30.</h4>
      <p><a href="https://newspao.gr/panathinaiko-zalgkiris-etoimos-gia-neo-xekinima-ti-ora-paizei-o-panathinaikos/">Παναθηναϊκό – Ζαλγκίρις ώρα</a>: Ο Αργύρης Πεδουλάκης αποτελεί παρελθόν από τον Παναθηναϊκό και το τριφύλλι με το Γιώργο Βόβορα στον πάγκο θέλει να κάνει μια νέα αρχή.</p>
      <p>Οι πράσινοι χρειάζονται ένα μεγάλο και για να αλλάξει η ψυχολογία, αλλά και για να μην χαθεί… επικίνδυνα το τραίνο της 8δας. </p>
      <p>Στα θετικά, το γεγονός ότι ο Τζίμερ Φριντέρ είναι απόλυτα έτοιμος για το συγκεκριμένο παιχνίδι. </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/neo-quot-ochi-quot-moynie-ston-panathinaiko-to-poso-poy-arnithike-3/">
          <b>Νεο “όχι” Μουνιέ στον Παναθηναϊκό – Το ποσό που αρνήθηκε</b>
        </a>
      </p>
      <p>
        <b>
          <a href="https://newspao.gr/ta-noymera-toy-koyrmpeli-theloyn-ypervasi-gia-na-meinei-2/">Τα νούμερα του Κουρμπέλη θέλουν υπέρβαση για να μείνει</a>
        </b>
      </p>
      <p>
        <b>
          <a href="https://newspao.gr/zalgkiris-panathinaikos-oi-diaitites-toy-agona-2/">Ζαλγκίρις – Παναθηναϊκός: Οι διαιτητές του αγώνα</a>
        </b>
      </p>
      <p>
        <b>
          <a href="https://newspao.gr/oyaili-mas-prokalese-ekplixi-i-apochorisi-pedoylaki/">Ουάιλι: «Μας προκάλεσε έκπληξη η αποχώρηση Πεδουλάκη»</a>
        </b>
      </p>
      <h4>«Πάνοπλη» η Ζαλγκίρις με Παναθηναϊκό – Μέσα και ο Γκριγκόνις</h4>
      <p>Η ομάδα του Σαρούνας Γιασικεβίτσιους δεν αντιμετωπίζει προβλήματα τραυματισμών, καθώς και ο 25χρονος σούτινγκ γκαρντ, Μάριους Γκριγκόνις, αναμένεται να αγωνιστεί κανονικά. </p>
      <p>Ο ποιοτικός παίκτης, που «σκότωσε» τη Φενέρμπαχτσε στην Πόλη πριν από λίγες εβδομάδες, αντιμετώπιζε ένα πρόβλημα στον αστράγαλο και δεν προπονούταν τις τελευταίες μέρες. Μάλιστα, ο Γκριγκόνις έχει πάρει… απουσίες και στο λιθουανικό πρωτάθλημα, λόγω του συγκεκριμένου τραυματισμού. </p>
      <h4>Η ανάλυση του Γιώργου Βόβορα…</h4>
      <p>Ο κόουτς του «τριφυλλιού» δήλωσε αρχικά, λίγο πριν από την αναχώρηση της ομάδας για Κάουνας: «Προερχόμαστε από δυο πολύ κακές ήττες. Ήταν πολύ σημαντικό το ματς του Σαββάτου, ώστε να δείξουμε μία αντίδραση, να αλλάξει η κατάσταση και λίγο πνευματικά η διάθεση των παιδιών. </p>
      <p>Πάμε σε ένα πολύ δύσκολο παιχνίδι απέναντι σε μία ομάδα που προέρχεται από δυο ήττες και θα βγάλει σίγουρα μεγάλη ενέργεια. Έτσι κι αλλιώς, η Ζαλγκίρις στο γήπεδο της παίζει πολύ επιθετικά. Αν θέλουμε να έχουμε πραγματικές ελπίδες, θα πρέπει να ελέγξουμε τα λάθη και τα ριμπάουντ. Είναι δυο τομείς που θα κρίνουν το παιχνίδι». </p>
      <h4>Συνεχίζοντας, αναφέρθηκε σε πιθανές αλλαγές που έχει επιφέρει η παρουσία του στο «τιμόνι»:</h4>
      <p>«Δεν χρειάζονται πολλές αλλαγές. Έχουμε χάσει πολλά ματς στις λεπτομέρειες. Αν είχαμε κερδίσει κάποια από τα ματς που κρίθηκαν στον πόντο, θα ήταν διαφορετικά τα πράγματα. Το πιο σημαντικό είναι να είσαι 40 λεπτά προσηλωμένος στο πλάνο σου, να μην επηρεαστείς από την επιθετική άμυνα της Ζαλγκίρις. Αν μείνουμε πιστοί, μπορούμε να φτάσουμε στη νίκη». </p>
      <p>Όσον αφορά στο προηγούμενο ματς με την Άλμπα, τόνισε: «Ήταν ένα πολύ κακό παιχνίδι, στο οποίο δεν είχαμε συγκέντρωση. Συνήθως μετά από μία τόσο κακή ήττα, οι παίκτες είναι συγκεντρωμένοι. Το πιστεύω ότι θα γίνει, γιατί χρειαζόμαστε νίκες σε δύσκολες έδρες». </p>
      <p>Κλείνοντας, σχολίασε την κατάσταση του Τζίμερ Φριντέτ: «Έκανε χθες μια καλή προπόνηση, δεν είχε ενοχλήσεις και πιστεύω πως δεν θα υπάρχει πρόβλημα». </p>
    </article>
  </body>
</html>