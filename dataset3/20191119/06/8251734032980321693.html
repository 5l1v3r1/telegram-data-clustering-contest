<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/renato-bianco-da-funzionario-del-comune-a-scrittore/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-19T06:58:46+00:00"/>
    <meta property="og:title" content="Renato Bianco da funzionario del Comune a scrittore"/>
    <meta property="og:description" content="Renato Bianco da funzionario del Comune a scrittore. Venerdì 22 novembre, alle 18 alla Mondadori Bookstore, anteprima a Vercelli del nuovo romanzo."/>
  </head>
  <body>
    <article>
      <h1>Renato Bianco da funzionario del Comune a scrittore</h1>
      <h2>Venerdì 22 novembre, alle 18 alla Mondadori Bookstore, anteprima a Vercelli del nuovo romanzo.</h2>
      <address>
        <time datetime="2019-11-19T06:58:46+00:00">19 Nov 2019, 06:58</time>
      </address>
      <figure>
        <img src="https://notiziaoggivercelli.it/media/2019/11/BIANCORENATO-650x441.jpg"/>
      </figure>
      <p>Renato Bianco da funzionario del Comune a scrittore. Venerdì 22 novembre, alle 18 alla Mondadori Bookstore, anteprima a Vercelli del nuovo romanzo.</p>
      <h3>Renato Bianco da funzionario del Comune a scrittore</h3>
      <p>Alle 18 del 22 novembre l’autore vercellese ospite alla Mondadori Bookstore per raccontare la nuova pubblicazione Quel primo bacio (Interlinea) presentata con Fabio Ponzana.</p>
      <p>L’autore vercellese d’adozione e Dirigente Settore Cultura del Comune di Vercelli, presenterà in anteprima la sua seconda pubblicazione letteraria, Quel primo bacio (Interlinea), alla Mondadori Bookstore in via Cavour 4, a dialogo con il professor Fabio Ponzana, curatore dell’introduzione del romanzo, dove scrive:«Introdurre un libro di Renato Bianco equivale più che mai a presentarne l’autore. Riservato, schivo, profondamente acuto e intelligente, questo mio fratello d’acquisto vive “serenamente imprigionato” nel suo ufficio di Dirigente Settore Cultura del Comune di Vercelli. Vi entra all’alba e ne esce a ora tarda, spesso sotto minaccia degli addetti alle pulizie che, umanamente, desidererebbero ce-nare entro le 20. Ma è solo dopo il pasto serale che il mio amico, smessi gli abiti formali del funzionario, indossa le ali del sognatore, quelle che lo porteranno lontano pur nella solitudine del suo studio.».<br/>Iside e Filippo si conoscono giovanissimi, per caso, una mattina in biblioteca. Un incontro che resterà nel cuore ad entrambi: chiuso e introverso fino all’eccesso lui, aperta e spontanea lei, sembrano però destinati a vivere due vite completamente diverse e separate, due esperienze agli antipodi. Se lui infatti tende sempre di più a isolarsi e a cercare la solitudine, lei invece si apre a nuovi incontri, allacciando un legame sentimentale con Thomas, un ragazzo che grazie al suo sostegno riuscirà a trovare la propria strada nel mondo. Ma una serie di eventi, impossibili da prevedere, porterà le loro vite a incrociarsi di nuovo, dando ad entrambi una nuova possibilità di conoscersi: sapranno coglierla questa volta?</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/prefettura-uffici-del-primo-piano-chiusi-per-lavori/"/>
      </related>
      <p><b>Renato Bianco</b> è nato a Torino nel 1955. Opera nella pubblica amministrazione, dove si è sempre occupato del complesso mondo dei Comuni. Ora vive e lavora a Vercelli, dove dirige il settore Cultura della città. Nel 2017 ha pubblicato il giallo Delitto in Gipsoteca a Casale Monferrato per i tipi dell’editore Macchione.</p>
    </article>
  </body>
</html>