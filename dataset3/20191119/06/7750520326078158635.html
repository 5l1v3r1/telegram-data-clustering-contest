<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-cherkasah-vykryly-prodavtsiv-nelegalnogo-elitnogo-alkogolyu.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T06:40:33+00:00"/>
    <meta property="og:title" content="У Черкасах викрили продавців нелегального елітного алкоголю"/>
    <meta property="og:description" content="У Черкасах викрили продавців нелегального елітного алкоголю"/>
  </head>
  <body>
    <article>
      <h1>У Черкасах викрили продавців нелегального елітного алкоголю</h1>
      <h2>Чоловіки через мережу Інтернет замовляли елітний алкоголь іноземного виробництва та реалізовували його без марок акцизного податку за помірними цінами місцевим жителям</h2>
      <address>
        <time datetime="2019-11-19T06:40:33+00:00">19 Nov 2019, 06:40</time>
      </address>
      <figure>
        <img src="https://1news.com.ua/wp-content/uploads/2019/11/7-8.jpg"/>
      </figure>
      <p>У Черкасах викрили групу осіб, яка займалась продажем контрафактного елітного алкоголю місцевим жителям за помірними цінами.</p>
      <p>Про це повідомляє 1NEWS.</p>
      <p>До поліцейських Черкащини надійшла оперативна інформація, що в місті Черкаси група осіб організувала продаж контрафактних алкогольних товарів. Під час опрацювання матеріалів, співробітниками слідчого управління спільно з працівниками кримінального блоку поліції області інформація знайшла своє підтвердження. Як з’ясувалося, незаконний бізнес організували троє жителів міста Черкаси. Чоловіки через мережу Інтернет замовляли елітний алкоголь іноземного виробництва та реалізовували його без марок акцизного податку за помірними цінами місцевим жителям.</p>
      <p>Отримавши необхідну доказову базу поліцейські провели ряд санкціонованих обшуків, в результаті яких вилучено більше 300 коробок з контрафактним елітним алкоголем відомих торгових марок, ємкістю 2-3 літри кожна, два автомобілі, які використовували зловмисники під час вчинення злочинної діяльності, мобільні телефони та записи з чорною бухгалтерією.</p>
      <p>На даний час тривають слідчі дії по кримінальному провадженню, відкритому за частиною 1 статті 204 (Незаконне виготовлення, зберігання, збут або транспортування з метою збуту підакцизних товарів) та частиною 3 статті 190 (Шахрайство), Кримінального кодексу України. Поліцейські встановлюють повне коло осіб причетних до вчинення даного кримінального правопорушення.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>