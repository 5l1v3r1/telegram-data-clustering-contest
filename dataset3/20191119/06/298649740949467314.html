<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/19/il-governo-trovi-lanima-o-affonderemo-zingaretti-top10_20191119_074253/"/>
    <meta property="og:site_name" content="Askanews"/>
    <meta property="article:published_time" content="2019-11-19T06:42:53+00:00"/>
    <meta property="og:title" content="“Il governo trovi l’anima o affonderemo” (Zingaretti)"/>
    <meta property="og:description" content="Roma, 19 nov. (askanews) – “Il governo trovi l’anima o noi e Di Maio affonderemo insieme”: è il monito che il segretario del Pd, Nicola Zingaretti, lancia oggi in una intervista al quotidiano la Repubblica. “La manovra finanziaria ha un’anima” dice Zingaretti, “il governo ancora no. E se non la trova rischia”. “Tra tweet, post […]"/>
  </head>
  <body>
    <article>
      <h1>“Il governo trovi l’anima o affonderemo” (Zingaretti)</h1>
      <h2>Il segretario del Pd: e il vincitore sarà Salvini</h2>
      <address>
        <time datetime="2019-11-19T06:42:53+00:00">19 Nov 2019, 06:42</time>
      </address>
      <figure>
        <img src="http://www.askanews.it/wp-content/uploads/2019/11/20191119_074243_B677D3F8.jpg"/>
      </figure>
      <p>Roma, 19 nov. (askanews) – “Il governo trovi l’anima o noi e Di Maio affonderemo insieme”: è il monito che il segretario del Pd, Nicola Zingaretti, lancia oggi in una intervista al quotidiano la Repubblica. “La manovra finanziaria ha un’anima” dice Zingaretti, “il governo ancora no. E se non la trova rischia”.</p>
      <p>“Tra tweet, post e rivendicazioni – avverte – può finire come nel film Wargames, giochi di guerra. Alla fine non ci sono vincitori. In questo caso ce ne sarebbe uno ma non dentro la maggioranza: Salvini”.</p>
      <p>Zingaretti continua comunque a credere nel patto tra Pd-5stelle-Italia Viva e Leu: “Non si può governare insieme da avversari. Alleati è un concetto diverso. Dico di più: chi esercita il potere, cioè occupa posti di responsabilità, scrive leggi e fa le nomine, deve sentire il compito etico di portare avanti un progetto comune. È tutto il contrario, questo, delle alchimie politiche e delle alleanze”.</p>
      <p>Plg/Int9</p>
    </article>
  </body>
</html>