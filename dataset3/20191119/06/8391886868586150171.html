<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/anahtar-deligi/anahtar-deligi-19112019-h374756.html"/>
    <meta property="og:site_name" content="HABER 61"/>
    <meta property="article:published_time" content="2019-11-19T06:22:42+00:00"/>
    <meta property="og:title" content="Anahtar Deliği 19.11.2019"/>
    <meta property="og:description" content="Trabzon Kulislerinden yansıyanlar"/>
  </head>
  <body>
    <article>
      <h1>Anahtar Deliği 19.11.2019</h1>
      <h2>Trabzon Kulislerinden yansıyanlar</h2>
      <address>
        <time datetime="2019-11-19T06:22:42+00:00">19 Nov 2019, 06:22</time>
      </address>
      <p><b>YİNE O TARTIŞMA ALEVLENDİ </b><br/><br/>Beşiktaş’tan sonra Fenerbahçe Kulübü İstanbul Büyükşehir Belediye Başkanı Ekrem İmamoğlu’nu makamında ziyaret ettiler. <br/><br/>Ekrem İmamoğlu bu ziyareti fotoğraflarıyla birlikte şu notu düşerek paylaştı;”Bugün ziyaretimize gelen Fenerbahçe Spor Kulübü Başkanı Ali Koç’a ve kulüp yöneticilerine teşekkür ederim. İstanbulumuzun bu köklü ve değerli kulübüne sportif faaliyetlerinde başarılar dilerim.”<br/>Her Ekrem İmamoğlu’nu bir kulüp yönetimi ziyaret etse gözler <a href="https://www.haber61.net/haberleri/trabzon">Trabzon</a>spor Başkanı Ahmet Ağaoğlu’na çevriliyor.<br/><br/>Ağaoğlu ve ekibi neden ziyaret etmiyorlar diye sıkı bir tartışma alevleniyor.</p>
      <p>
        <b>KORAY AYDIN’A GÖNDERME YAPTI CEVAP GECİKMEDİ</b>
      </p>
      <p>AK Parti Trabzon Milletvekili Bahar Ayvazoğlu, dün sosyal medya hesabından bazı paylaşımlarda bulundu.<br/><br/>İYİ Parti Genel Başkan Yardımcısı Koray Aydın’a son yaptığı açıklamalardan dolayı da göndermede bulundu.<br/><br/>Paylaşımlar içerisinde şöyle bir ifade kullandı;<br/><br/>“Milliyetçilik Koray Aydın ismi ile hatırlanamayacak kadar geniş  kavramdır. Bu nedenledir ki; müstakim, emin ve fehim olabilmek hırsınızın, nefsinizin ve egonuzun yerleştiği zeminle uyuşmaz ve size böyle talihsiz açıklamalar yaptırarak kamoyuna neydi ne oldu muhakemesi yaptırır.”<br/>Bu gönderme sonrası İYİ Parti Ortahisar İlçe Başkanı Muhammet Erkan, Ayvazoğlu’nu kastederek, “Sayın Koray Aydın beye cevap vermeye çalışana bakar mısınız? Güler misin? Ağlar mısın? Demekki AK Parti gerçekten bitti ki cevap vermeye çalışma sırası hanımefendiye gelmiş..” Diyerek yazdı.</p>
      <p>
        <b>ÇEKİŞME BİTTİ ŞİMDİ DİĞER MODA GEÇİLDİ</b>
      </p>
      <p>AK Parti Trabzon’da kongre sürecinde ilginç şeyler yaşanıyor. Bazen bunları aktarıyoruz. <br/><br/>Mesela şu an bariz gördüğümüz şu; AK Parti Trabzon İl Başkanı HAydar Revi ile Trabzon Büyükşehir Belediye Başkanı Murat Zorluoğlu arasında bundan birkaç ay önce ciddi bir sorun vardı. Buz dağı fena büyümüştü! Şu an ısınan hava o buzları eritti gibi gözüküyor. Şu anda bakıldığında Trabzon Büyükşehir Belediye Başkanı Zorluoğlu ile İl Başkanı Haydar Revi arasında iyi ilişki moduna geçildi.</p>
      <p>
        <b>AHMET METİN GENÇ GÜMRÜKÇÜOĞLU’NU NASIL ANDI</b>
      </p>
      <p>KTÜ’de öğrencilerin programına katılan Ortahisar Belediye Başkanı Ahmet Metin Genç, Trabzon Büyükşehir Belediyesi eski Başkanı yine kendisi gibi AK Partili Orhan Fevzi Gümrükçüoğlu ile temel görüş ayrılıkları yaşadığını ve bunlardan bir tanesinin Maraş caddesine yapılmasını düşündüğü düzenlemeyle alakalı olduğunu vurguladı.<br/><br/>Ortahisar Belediye Başkanı Ahmet Metin Genç, Karadeniz Teknik Üniversitesi (KTÜ) Şehir ve Bölge Planlama bölümü öğrencilerinin proje sergi açılışına katıldı.<br/><br/>Burada imar uygulamaları hakkında öğrencilerin sorularını cevapladı. <br/><br/>Ahmet Metin Genç her soruya cevap verdi.<br/><br/>Hiçbirini es geçmedi. <br/><br/>Mesela en dikkat çekici sorulardan bir tanesi Maraş Caddesi idi.<br/><br/>Derya Kaymak isimli öğrencinin Maraş caddesiyle ilgili sorusuna ise,<br/><br/>“Maraş Caddesi bu haliyle birlikte şehrimize yakışmıyor. Hatta önceki dönem belediye başkanımızla temel görüş ayrılıklarımızdan bir tanesi de budur. Maraş Caddesi bu haliyle şehrimize yakışmıyor, hepimiz bunda hemfikiriz değil mi? Yeni bir şey, başka bir şey yapmalıyız Maraş Caddesi'ne... "<br/> Esra Günaydın adlı öğrencinin Çömlekçi Kentsel Dönüşüm Projesi’nin son durumuyla ilgili sorusuna ise şöyle cevap verdi; <br/><br/> “Çömlekçi dönüşüm projemiz özeleştiri yaptığımız projedir. Biz insanlardan oy isterken bu projenin şu anda tamamlanacağını paylaşmıştık. Ama yapamadık. Siyasetçi yaptığını da yapamadığını da toplumun karşısına çıkıp şeffaf bir şekilde anlatırsa ki, ben anlattım, toplumun ona itimatı devam eder. Bu proje eylül ayında 9,7 hektara kadar daraltıldı. Çok büyük alanda kentsel dönüşüm yapmak mülkiyet haklarıyla ilgili kısıtlamalara neden oluyordu. Bu anlamda Narlıbahçe projemizi de dönüşüm alanından çıkardık. Dedik ki, bir alana odaklanalım, ona çalışalım ve 9.7 hektarlık alanı bitirelim istedik.”</p>
      <p><b>HAMSİ KOKUSUNU ONLAR ALMIYOR MU?</b><br/>Çarşıbaşı İlçesi’nde yaşanan hamsi kokusu normal hayatı olumsuz etkiliyor.<br/><br/>İnsanlar sokağa bile çıkmakta zorlanıyorlar. <br/><br/>Lakin her nedense İlçenin sivil toplum örgütlerinden, siyasi parti temsilcilerinden, ilçeyi yönetenlerden, Çarşıbaşı Platformu’ndan ses çıkmıyor.<br/><br/>Sus pus olmuşlar.<br/><br/>Ne olduğunu söylemiyorlar?<br/><br/>Ne olacağını söylemiyorlar?<br/><br/>Bu konuda ne gibi bir çalışma var diye ilçe kaymakamlığına seslenmiyorlar.<br/><br/>Adeta sus pus olmuşlar.<br/><br/>Haliyle soruyoruz, hayırdır size koku gel diyor mu?<br/><br/>Misafirimizi bile ilçeye davet edemiyoruz diyor vatandaş.<br/><br/>Bilmem farkında mısınız?</p>
      <p>
        <i>Güncelleme Tarihi: 19 Kasım 2019, 09:33</i>
      </p>
    </article>
  </body>
</html>