<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/tayvan-huawei-icin-dugmeye-basti"/>
    <meta property="og:site_name" content="CNN Türk"/>
    <meta property="article:published_time" content="2019-11-19T06:54:38+00:00"/>
    <meta property="og:title" content="Tayvan Huawei için düğmeye bastı"/>
    <meta property="og:description" content="Tayvan Huawei telefonları için yasaklama kararı..."/>
  </head>
  <body>
    <article>
      <h1>Tayvan Huawei için düğmeye bastı</h1>
      <h2>Tayvan Huawei telefonları için yasaklama kararı aldı. İlginç bir hatadan dolayı üç Huawei modeli Tayvan’da kullanılmayacak.</h2>
      <address><time datetime="2019-11-19T06:54:38+00:00">19 Nov 2019, 06:54</time> by <a rel="author">Ecevit Bıktım</a></address>
      <p><a href="https://www.cnnturk.com/haberleri/huawei">Huawei</a>’nin ağzı Amerika ile Çin arasındaki ekonomik savaştan dolayı yanmıştı. Huawei’nin canını şimdi de <a href="https://www.cnnturk.com/haberleri/tayvan">Tayvan</a> hükümeti sıktı. Tayvan’da Huawei’nin üç modeli için yasaklanma kararı çıkarıldı. Peki, bu karar neden çıktı?</p>
      <p>Aklınıza ilk olarak ya gizlilik ya da Android lisansı gelebilir. Ancak sebep bunlardan dolayı değil. Bildiğiniz gibi Çin ile Tayvan arasında siyasi bir gerginlik söz konusu. Çin Halk Cumhuriyeti, Çin Cumhuriyeti’ni meşru olarak tanımıyor. Aynı şekilde Çin Cumhuriyeti, Çin Halk Cumhuriyeti’ni tanımıyor.</p>
      <p>Yaklaşık 70 yıldır süren bu gerginlikte Tayvan, Çin Cumhuriyeti’nde yer alıyor. Bu genel kültür bilgisini verdikten sonra gelelim Huawei’nin telefonlarının yasaklanma nedenine. Huawei’nin üç <a href="https://www.cnnturk.com/haberleri/telefon">telefon</a> modelinde saat bölümüne girildiğinde Tayvan, Çin Halk Cumhuriyeti’ne bağlı olarak göründüğü ortaya çıktı.</p>
      <p>Tayvan hükümeti de bunu kabul etmediği için 70 yıllık sürtüşmenin de etkisiyle tabii Huawei’nin telefonlarını yasaklama kararı aldı. Huawei P30, Huawei P30 Pro ve Nova 5T modellerini yasaklayacak olan Tayvan, bu kararının arkasında duracak gibi görünüyor.</p>
      <p>Aslında bir güncelleme ile Tayvan’ın saat bölümünde Çin Cumhuriyet’ine bağlı olarak gösterilmesi mümkün. Bakalım Çin hükümetine çok yakın olan Huawei, bu konuda hükümetten bağımsız davranıp bölgeyi düzeltecek mi yoksa Çin’in baskısı altında kalacak mı?</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/huawei-sound-x-apple-homepoda-rakip-oluyor"/>
        <a href="https://www.cnnturk.com/teknoloji/dunyanin-en-buyuk-robotik-turnuvasi-nasil-gecti"/>
        <a href="https://www.cnnturk.com/teknoloji/eluga-ray-810-tanitildi"/>
      </related>
    </article>
  </body>
</html>