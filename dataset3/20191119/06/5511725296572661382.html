<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/basketbols/kurucs-nba-atgriezas-ar-danku-nets-ceturtais-zaudejums-piecos-macos.d?id=51648903"/>
    <meta property="og:site_name" content="DELFI"/>
    <meta property="article:published_time" content="2019-11-19T06:08:39+00:00"/>
    <meta property="og:title" content="Kurucs NBA atgriežas ar 'danku'; 'Nets' ceturtais zaudējums piecos mačos "/>
    <meta property="og:description" content="Latviešu basketbolists Rodions Kurucs pirmdien atgriezās Nacionālās basketbola līgas (NBA) vienības Bruklinas &quot;Nets&quot; sastāvā, izceļoties ar diviem punktiem, taču viņa pārstāvētā komanda piedzīvoja jau astoto neveiksmi šosezon."/>
  </head>
  <body>
    <article>
      <h1>Kurucs NBA atgriežas ar 'danku'; 'Nets' ceturtais zaudējums piecos mačos </h1>
      <address><time datetime="2019-11-19T06:08:39+00:00">19 Nov 2019, 06:08</time> by <a rel="author">LETA</a></address>
      <p>
        <b>Latviešu basketbolists <a href="https://www.delfi.lv/temas/rodions-kurucs">Rodions Kurucs</a> pirmdien atgriezās Nacionālās basketbola līgas (<a href="https://www.delfi.lv/temas/nba">NBA</a>) vienības Bruklinas "<a href="https://www.delfi.lv/temas/nets">Nets</a>" sastāvā, izceļoties ar diviem punktiem, taču viņa pārstāvētā komanda piedzīvoja jau astoto neveiksmi šosezon.</b>
      </p>
      <p>"Nets" savā laukumā ar rezultātu 86:115 (18:18, 17:41, 33:25, 18:31) piekāpās Indianas "Pacers", piedzīvojot jau astoto neveiksmi 13 spēlēs un ceturto zaudējumu pēdējās piecās cīņās.</p>
      <p>Kurucs laukumā pavadīja sešas minūtes un piecas sekundes, kuru laikā guva divus punktus un izcīnīja divas bumbas zem groziem. Basketbolists grozā raidīja savu vienīgo divpunktu metienu, caurgājienā triecot bumbu grozā no augšas, bet "trejacis" bija neprecīzs. Tāpat viņš nopelnīja vienu piezīmi, bet "Nets" ar latvieti ierindā zaudēja par sešiem punktiem vairāk nekā iemeta.</p>
      <figure>
        <iframe src="https://www.youtube.com/embed/t2pkKmuon0o" width="560" height="315" data-service="Youtube" scrolling="no"/>
      </figure>
      <p>Jau ziņots, ka Kurucs pirms divām dienām tika nosūtīts uz NBA attīstības jeb G līgu, kurā aizvadīja vienu spēli, izceļoties ar 14 punktiem.</p>
      <p>Nākamā spēlē "Nets" paredzēta trešdien Ņūorleānas "Hornets".</p>
      <p>Bruklinas klubs ar piecām uzvarām 13 spēlēs Austrumu konferencē ieņem devīto vietu.</p>
    </article>
  </body>
</html>