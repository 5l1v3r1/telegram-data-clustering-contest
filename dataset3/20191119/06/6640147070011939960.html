<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/half-life-alyx-annunciato-valve/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T06:14:00+00:00"/>
    <meta property="og:title" content="Half-Life Alyx annunciato ufficialmente da Valve | Game Division"/>
    <meta property="og:description" content="Valve ha finalmente annunciato ufficialmente che Half-Life Alyx è attualmente in sviluppo e ci dice quando riceveremo nuove informazioni in merito."/>
  </head>
  <body>
    <article>
      <h1>Half-Life Alyx annunciato ufficialmente da Valve | Game Division</h1>
      <address>
        <time datetime="2019-11-19T06:14:00+00:00">19 Nov 2019, 06:14</time>
      </address>
      <p>Nella giornata di ieri, un nuovo rumor proveniente da un noto insiders (che aveva svelato anticipatamente DOTA Underlords) ci aveva permesso di scoprire l’esistenza di <b>Half-Life Alyx</b>, un titolo VR in sviluppo presso gli studi di Valve. Confermato che non si trattava di un enormemente tardivo pesce d’aprile, abbiamo potuto scoprire anche l’annuncio ufficiale sarebbe arrivato a dicembre, durante i The Video Game Awards 2019.</p>
      <p>In realtà il leaker ha sbagliato, perché l’annuncio è arrivato già oggi. Valve, tramite il proprio account Twitter, ha <b>confermato ufficialmente che mostrerà Half-Life Alyx, il loro “gioco VR di punta”</b>, questo giovedì alle 19.00. Potete vedere il tweet qui sotto, corredato da un’immagine generica con i loghi di Valve, Steam VR e, ovviamente, Half-Life.</p>
      <figure>
        <iframe data-src="https://twitter.com/valvesoftware/status/1196566870360387584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/04/half-life-30525.768x432.jpg"/>
        </figure>
        <figure>
          <img src="https://www.tomshw.it/images/images/2019/01/half-life-2-13086.768x432.jpg"/>
        </figure>
        <figure>
          <img src="https://www.tomshw.it/images/images/2019/01/half-life-2-13085.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/steam-cloud-gaming-come-google-stadia/">Steam sta lavorando a una piattaforma di cloud gaming come Google Stadia?</a></p>
      <p>Attualmente <b>non ci sono informazioni aggiuntive riguardo Half-Life Alyx</b>. Basandoci su quanto rivelato dall’insider, si tratterebbe di un gioco con una forte componente esplorativa. Inoltre, pare che Valve non abbia intenzione, per ora, di dedicarsi a un gioco della serie “tradizionale” per PC. Sono ovviamente solo voci, ma sono tutto sommato credibili. Sono passati dieci anni da quando Valve ha rilasciato l’ultimo Half-Life e a questo punto l’idea di un Half-Life 3 sembra sempre più lontana.</p>
      <p>Rimanendo in tema Half-Life Alyx, <b>è possibile che il sottotitolo sia legato ad Alyx Vance</b>, personaggio del secondo capitolo: questo nuovo gioco sarà in qualche modo basato su di lui? Per ora non lo sappiamo. L’attesa per nuove informazioni non sarà troppo lunga, quindi prepariamoci a tre giorni intensi in attesa di un nuovo Half-Life: è una frase che forse non molti speravano di poter leggere.</p>
      <blockquote>Half-Life 3 non è confermato, ma almeno un nuovo gioco è in arrivo. Mentre attendete nuove informazioni su Half-Life Alyx, bevetevi qualcosa di caldo nella <a href="https://toms.it/3zn6F">tazza a tema Black Mesa</a>.</blockquote>
    </article>
  </body>
</html>