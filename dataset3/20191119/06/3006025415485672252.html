<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/governor.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-19T06:49:00+00:00"/>
    <meta property="og:title" content="வடக்கு ஆளுநர் யார்?பரபரப்பில் அதிகாரிகள்!"/>
    <meta property="og:description" content="வடமாகாண ஆளுநராக யார் நியமிக்கப்படுவார்களென்ற பதற்றம் அதிகாரிகள் மட்டத்தில் பரவி காணப்படுகின்றது அதிலும் முன்னாள் இராணுவ அதிகாரி சந்திர..."/>
  </head>
  <body>
    <article>
      <h1>வடக்கு ஆளுநர் யார்?பரபரப்பில் அதிகாரிகள்!</h1>
      <address><time datetime="2019-11-19T06:49:00+00:00">19 Nov 2019, 06:49</time> by <a rel="author">டாம்போ</a></address>
      <figure>
        <img src="https://1.bp.blogspot.com/-u8xj3vrV5sU/XdOBJaK0g7I/AAAAAAAAMlU/c0kVfEzwhT4IPDPLuct5y8Ixf19atmuLgCNcBGAsYHQ/s1600/npg.jpg"/>
      </figure>
      <p>வடமாகாண ஆளுநராக யார் நியமிக்கப்படுவார்களென்ற பதற்றம் அதிகாரிகள் மட்டத்தில் பரவி காணப்படுகின்றது அதிலும் முன்னாள் இராணுவ அதிகாரி சந்திரசிறி மீள ஆளுநர் கதிரைக்கு வருவாராவென்ற பரபரப்பு அனைத்து மட்டத்திலும் வரிரவி காணப்படுகின்றது.</p>
      <p>இதனிடையே நடந்து முடிவடைந்த ஜனாதிபதித் தேர்தலில் கோட்டாபய ராஜபக்ச அமோக வெற்றியீட்டியதையடுத்துப் புதிய ஜனாதிபதியாக பதவியேற்றுள்ளதுடன்; வடமாகாணத்தின் புதிய ஆளுநராக யாரை நியமிப்பது? என்பது தொடர்பில் கோட்டாபய ராஜபக்ச தற்போது தீவிரமாகப் பரிசீலித்து வருவதாகத் தகவல்கள் தெரிவிக்கின்றன.</p>
      <p>இதற்கமைய வடமாகாண முன்னாள் ஆளுநரும், யாழ். மாவட்ட முன்னாள் இராணுவக் கட்டளைத் தளபதியுமான மேஜர்.ஜெனரல் ஜி. ஏ. சந்திரசிறி, வடமாகாண முன்னாள் ஆளுநர் ரெஜினோல்ட் குரே, யாழ். மாவட்ட முன்னாள் கட்டளைத் தளபதி மேஜர்- ஜெனரல் தர்சன ஹெட்டியாராய்ச்சி, ஊவா மாகாண ஆளுநரும், ஜனாதிபதி சட்டத்தரணியுமான மைத்திரி குணரட்ண  ஆகிய நால்வரின் பெயர்கள் தற்போது குறித்த பதவிக்காகப் பரிசீலனையிலுள்ளதாகவும் தெரிவிக்கப்படுகிறது.</p>
      <p>முன்னாள் ஆளுநர் சந்திரசிறி இராணுவ ஆட்சி போன்றே வடமாகாணசபையில் ஆளுநராக செயற்பட்டதுடன் பல மோசடிகளில் ஈடுபட்டதாகவும் குற்றஞ்சாட்டப்பட்டிருந்தமை குறிப்பிடத்தக்கது.</p>
    </article>
  </body>
</html>