<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/popscience/v-yaponiji-znayshli-kistki-odnogo-z-pershih-v-sviti-ptahiv-50054302.html"/>
    <meta property="og:site_name" content="НВ"/>
    <meta property="article:published_time" content="2019-11-19T06:04:00+00:00"/>
    <meta property="og:title" content="Голуб юрського періоду. В Японії знайшли кістки одного з перших в світі птахів"/>
    <meta property="og:description" content="У японській префектурі Фукуї біля міста Кацуяма виявлені скам’янілі кістки птаха, який жив на Землі близько 120 млн років тому."/>
  </head>
  <body>
    <article>
      <h1>Голуб юрського періоду. В Японії знайшли кістки одного з перших в світі птахів</h1>
      <h2>У японській префектурі Фукуї біля міста Кацуяма виявлені скам’янілі кістки птаха, який жив на Землі близько 120 млн років тому.</h2>
      <address><time datetime="2019-11-19T06:04:00+00:00">19 Nov 2019, 06:04</time> by <a rel="author">Антон Ходоренко</a></address>
      <p>Новий вид назвали Fukuipteryx prima, птиця була розміром з голуба і є однією з найбільш примітивних птахів, коли-небудь виявлених, <a href="http://www.sci-news.com/paleontology/fukuipteryx-prima-07808.html">відзначають</a> вчені.</p>
      <p>«Fukuipteryx prima — це птах, що не є орнітотораціном, і це перша така знахідка, яку ми знаємо за межами північно-східного Китаю», — говорить доктор Такуя Імаі, дослідник з Інституту досліджень динозаврів при університеті префектури Фуку.</p>
      <p>У птиці виявили куприкову кістку зі зрощених задніх хвостових хребців (пігостіль). Ця пластина характерна для сучасних пернатих, але відсутня у доісторичних.</p>
      <p>Аналіз кісток показує, що знайдений птах, ймовірно, був підлітком (віком менше одного року), він майже досяг зрілості скелета.</p>
      <p>Птах мав низку особливостей, які схожі на інших ранніх птахів, включаючи археоптерикса. Проте, Fukuipteryx prima був набагато більш просунутим, ніж археоптерикс. Доктор Імаі і його співавтори вважають, що Fukuipteryx prima був здатним до обмеженого польоту.</p>
      <p>За їх словами, птах мешкав недалеко від водойми в середовищі, з помірним і теплим кліматом, з нетривалим, сухим сезоном. Поки неясно, чи був у Fukuipteryx prima дзьоб, як у сучасних птахів, або щелепи з зубами, як у археоптериксів.</p>
      <hr/>
    </article>
  </body>
</html>