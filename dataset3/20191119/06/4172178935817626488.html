<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/euroleague/article/73813/euroleague-ektos-edras-anametriseis-gia-olympiako-kai-panathinaiko"/>
    <meta property="og:site_name" content="ΦΩΣ"/>
    <meta property="article:published_time" content="2019-11-19T06:57:05+00:00"/>
    <meta property="og:title" content="EuroLeague: Εκτός έδρας αναμετρήσεις για Ολυμπιακό και Παναθηναϊκό"/>
    <meta property="og:description" content="Σήμερα Τρίτη (19/11) ανοίγει η αυλαία της δεύτερης Διαβολoβδομάδας της φετινής σεζόν της Ευρωλίγκας, με την προσοχή όλων να είναι στραμμένη τόσο στο Μόναχο..."/>
  </head>
  <body>
    <article>
      <h1>EuroLeague: Εκτός έδρας αναμετρήσεις για Ολυμπιακό και Παναθηναϊκό</h1>
      <h2>Σήμερα Τρίτη (19/11) ανοίγει η αυλαία της δεύτερης Διαβολoβδομάδας της φετινής σεζόν της Ευρωλίγκας, με την προσοχή όλων να είναι στραμμένη τόσο στο Μόναχο όσο και στο Κάουνας. </h2>
      <address><time datetime="2019-11-19T06:57:05+00:00">19 Nov 2019, 06:57</time> by <a rel="author">Γ. ΤΣΑΚΑΛΗΣ</a></address>
      <p>Η <b>9η αγωνιστική</b> ξεκινά σήμερα <b>(19/11)</b> και μαζί της και η δεύτερη <b>Διαβολοβδομάδα</b> στην σεζόν <b>2019-20</b> της <b>EuroLeague</b>.</p>
      <p>Όπως είναι λογικό τα βλέμματα όλων είναι στραμμένα στο <b>Μόναχο</b>, όπου η <b>Μπάγερν</b> υποδέχεται τον <b>Ολυμπιακό</b> <b>(19/11, 21:30, Novasports 1 HD</b>), αλλά και στο <b>Κάουνας</b>, όπου η <b>Ζαλγκίρις</b> υποδέχεται την έτερη ελληνική ομάδα, τον <b>Παναθηναϊκό</b> <b>(19/11, 19:30, Novasports 2 HD)</b>.</p>
      <h3>Απόβαση στην Γερμανία: Μέρος πρώτο</h3>
      <p>Όσον αφορά το παιχνίδι των «ερυθρόλευκων» με τους <b>Βαυαρούς</b>, οι παίκτες του <b>Κεμζούρα</b> ταξίδεψαν στην <b>Γερμανία</b> με αναπτερωμένο το ηθικό ύστερα από την νίκη στο <b>ΣΕΦ</b> απέναντι στην <b>Ζαλγκίρις (83-74)</b> την προηγούμενη αγωνιστική, έχοντας παράλληλα ως μοναδικό τους στόχο την νίκη η οποία θα «τουμπάρει» το κλίμα εντός της <b>Πειραϊκής</b> ομάδας και θα τους φέρει στο σερί των 4 νικών και 5 ηττών.</p>
      <p>Από την άλλη πλευρά, η πολύ δυνατή στην έδρα της <b>Μπάγερν</b>, «τρέχει» το ίδιο σερί με τους <b>«ερυθρόλευκους» (3-5)</b> και παίζοντας μπροστά στο κοινό της θέλει να αποδείξει πως αξίζει μια θέση στην τελική 8αδα. Πονοκέφαλο στον προπονητή των <b>Βαυαρών, Ντέγιαν Ράντονιτς</b>, δημιουργούν οι απουσίες των <b>Χιούστις και Μπρέι</b>, αλλά και η πιθανή απουσία του <b>Τζέντοβιτς</b>, η παρουσία του οποίου είναι καταλυτική για την ομάδα του.</p>
      <h3>Ένας πρώην «πράσινος» στον δρόμο του</h3>
      <p>Ο <b>Παναθηναϊκός</b> ταξίδεψε στην <b>Λιθουανία και στο Κάουνας</b>, όπου ύστερα από την ήττα στις λεπτομέρειες από την<b> Άλμπα στο ΟΑΚΑ</b>, τον περιμένει ο γνώριμος του, <b>Σαρούνας Γιασικεβίτσιους</b> και η <b>Ζαλγκίρις.</b></p>
      <p>Οι «πράσινοι» έχοντας ως υπηρεσιακό προπονητή των <b>Γιώργο Βόβορα</b> και μη έχοντας κάποια απουσία, εφόσον ο <b>Φριντέτ</b> ταξίδεψε και αυτός μαζί με την αποστολή, στοχεύουν σε μια νίκη η οποία θα τους «ξυπνήσει» από τον λήθαργο που έχουν βυθιστεί το τελευταίο διάστημα, ο οποίος τους έχει φέρει στο σερί των <b>4 νικών και ηττών αντίστοιχα</b>.</p>
      <p>Οι <b>Λιθουανοί</b> από την άλλη, ερχόμενοι την ήττα στο <b>ΣΕΦ</b> από την ομάδα του <b>Πειραιά</b>, θα αγωνιστούν μπροστά στο πολύ «καυτό» κοινό τους και θέλουν να βάλουν τέλος στα κακά αποτελέσματα και να ξεκολλήσουν από το <b>3-5,</b> με το «τριφύλλι» να φαντάζει ως το εύκολο... θύμα.</p>
      <p>
        <b>Από εκεί και ύστερα, εκτός από τα παιχνίδια των ελληνικών ομάδων, διεξάγονται και άλλοι 5 αγώνες το βράδυ της Τρίτης (19/11), οι οποίοι είναι οι εξής:</b>
      </p>
      <p>
        <i><b>21:00</b> Άλμπα Βερολίνου - Ερυθρός Αστέρας (Novasports 5 HD)</i>
      </p>
      <p>
        <i><b>21:45</b> Βιλερμπάν - Αναντολού Εφές (Novasports 4 HD)</i>
      </p>
      <p>
        <i><b>21:45</b> Ολίμπια Μιλάνο - Μακάμπι Τελ Αβίβ (Novasports 3 HD)</i>
      </p>
      <p>
        <i><b>22:00</b> Ρεάλ Μαδρίτης - Χίμκι (Novasports 2 HD)</i>
      </p>
      <p>
        <i><b>22:00</b> Βαλένθια - Ζενίτ Αγ.Πετρούπολης (Novasports 4 HD)</i>
      </p>
      <p>
        <b>Η 9η αγωνιστική της EuroLeague συνεχίζεται και το βράδυ της Τετάρτης (20/11) με τους εξής αγώνες:</b>
      </p>
      <p>
        <i><b>22:00</b> Μπαρτσελόνα - Φενέρμπαχτσε (Novasports 1 HD)</i>
      </p>
      <p>
        <i><b>22:00</b> Μπασκόνια - ΤΣΣΚΑ Μόσχας (Novasports 2 HD)</i>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/stiles/san-simera/article/30771/teleytaia-toy-epithymia-i-fanela-toy-thryloy"/>
        <a href="https://www.fosonline.gr/polo/eyropi/article/73768/olympiakos-me-spantaoy-gia-to-pente-sta-pente"/>
        <a href="https://www.fosonline.gr/podosfairo/superleague/article/73797/giati-na-paixei-o-gkigierme"/>
        <a href="https://www.fosonline.gr/podosfairo/ethnikes-omades/article/73801/ti-eipe-o-grammenos-gia-tin-epistoli-toy-olympiakoy"/>
        <a href="https://www.fosonline.gr/podosfairo/superleague/article/73793/agonistike-xana-me-algeria-o-soyntani"/>
        <a href="https://www.fosonline.gr/sports/xantmpol/article/73775/me-tileoptiki-metadosi-to-olympiakos-melsoyngken"/>
      </related>
    </article>
  </body>
</html>