<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://alkas.lt/2019/11/19/skotijoje-pristatyta-fotografo-g-trimako-kuryba/"/>
    <meta property="og:site_name" content="alkas.lt"/>
    <meta property="article:published_time" content="2019-11-19T06:00:00+00:00"/>
    <meta property="og:title" content="Škotijoje pristatyta fotografo G. Trimako kūryba"/>
    <meta property="og:description" content="Fotografo Gintauto Trimako parodą „Išėjimai“ pristatyta Glazgo „Gatvės lygio fotodarbų galerijoje“ Škotijoje. „Išėjimų“ darbus menininkas sukūrė keliaudamos Neringos pakrante nuo Juodkrantės iki Nidos ir fotografuodamas pajūrio pakrantėse esančius laiptus, taką nuo jūros bei kitus žmonių paliktus pėdsakus, juos jungdamas į vientisą vaizdą su jūriniu peizažu. „Išėjimai“ išsiskiria kūrinių talpumu: serijoje analizuojamos tokios temos kaip rutina ir joje pradingstantis laikas, meditatyvumas ir gyvenimo, tarsi pasirodymo, dokumentavimas. Nagrinėjamos temos ypač svarbios šiuolaikiniam žmogui, gyvenančiam greitame ir besikeičiančiame pasaulyje, tad albumas būtų puiki priemonė šiandieninį gyventoją skatinti giliau analizuoti esamas problemas ir jį supantį pasaulį pasitelkiant G. Trimako kūrybą."/>
  </head>
  <body>
    <article>
      <h1>Škotijoje pristatyta fotografo G. Trimako kūryba</h1>
      <address>
        <time datetime="2019-11-19T06:00:00+00:00">19 Nov 2019, 06:00</time>
      </address>
      <p>Fotografo Gintauto Trimako parodą „Išėjimai“ pristatyta Glazgo „Gatvės lygio fotodarbų galerijoje“ Škotijoje. „Išėjimų“ darbus menininkas sukūrė keliaudamos Neringos pakrante nuo Juodkrantės iki Nidos ir fotografuodamas pajūrio pakrantėse esančius laiptus, taką nuo jūros bei kitus žmonių paliktus pėdsakus, juos jungdamas į vientisą vaizdą su jūriniu peizažu. „Išėjimai“ išsiskiria kūrinių talpumu: serijoje analizuojamos tokios temos kaip rutina ir joje pradingstantis laikas, meditatyvumas ir gyvenimo, tarsi pasirodymo, dokumentavimas. Nagrinėjamos temos ypač svarbios šiuolaikiniam žmogui, gyvenančiam greitame ir besikeičiančiame pasaulyje, tad albumas būtų puiki priemonė šiandieninį gyventoją skatinti giliau analizuoti esamas problemas ir jį supantį pasaulį pasitelkiant G. Trimako kūrybą.</p>
      <p>„Serijoje svarbūs laiko dokumentacijos, tipologinis bei fotografijos klaidinimo aspektai. Džiugu, jog „Išėjimų“ svarbą įžvelgė ir prie šio projekto prisidėjo Nacionalinės dailės galerijos vadovė Lolita Jablonskienė bei „Šiuolaikino meno šiaurinės galerijos“ direktorius Alistairas Robinsonas (Alistair Robinson). Jų indėlis į G. Trimako seriją ir visą menininko kūrybą išties šiuolaikinis ir be galo įdomus“, – teigia leidinio sudarytoja Ugnė Marija Makauskaitė.</p>
      <p>Be albumo pristatymo, Škotijos fotografijos centre vyko ir Gintauto Trimako kūrybinės dirbtuvės, kurių metu menininkas pristatė išskirtinį darbų spausdinimo būdą, naudojant Baltijos jūros vandenį. Toks techninis vaizdų išgavimo būdas kreipia ne tik į fotografijos, kaip medijos, aiškinimą, bet ir į Europos bei Baltijos šalių ryšį, šiandieninę sociopolitinę padėtį.</p>
      <p>Trimako kūrybą pristatyti „Gatvės lygio fotodarbų galerijoje“ pasirinkta neatsitiktinai: galerija išsiskiria profesionaliai vykdoma veikla, joje pristatomi menininkai yra plačiai žinomi visame pasaulyje. Taip pat, būtent čia Gintautas Trimakas atliko praktiką 1993 m. ir tai buvo kone svarbiausia Europos įstaiga, kurioje menininkas tobulėjo, tad albumo pristatymas tapo esminiu sugrįžimu atgal po 26 metų.</p>
      <related>
        <h4>Susiję straipsniai:</h4>
        <a href="http://alkas.lt/2013/08/09/skotijoje-prasideda-lietuvos-fotografijos-parodu-sezonas/"/>
        <a href="http://alkas.lt/2018/07/13/romualdo-pozerskio-kuryba-europos-sajungos-kulturos-paveldo-dalis/"/>
        <a href="http://alkas.lt/2019/04/21/jaunuju-rasytoju-kuryba-jau-8-ta-karta-paskleis-literaturines-slinktys/"/>
        <a href="http://alkas.lt/2018/09/07/siauliuose-atidaryta-kauniecio-giedriaus-liago-fotografiju-paroda-potemes/"/>
        <a href="http://alkas.lt/2018/06/11/kauno-fotografijos-galerijoje-vyks-grupine-paroda/"/>
      </related>
    </article>
  </body>
</html>