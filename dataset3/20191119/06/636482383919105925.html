<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/doua-surprize-majore-in-prima-zi-a-finalei-cupei-davis-20095614"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T06:54:35+00:00"/>
    <meta property="og:title" content="Două surprize majore în prima zi a finalei Cupei Davis!"/>
    <meta property="og:description" content="&quot;Noua&quot; Cupă Davis a lui Gerard Pique a debutat cu prima zi la Madrid. Două surprize mari și-au făcut loc, în rest favoriții au defilat pe terenurile"/>
  </head>
  <body>
    <article>
      <h1>Două surprize majore în prima zi a finalei Cupei Davis!</h1>
      <address><time datetime="2019-11-19T06:54:35+00:00">19 Nov 2019, 06:54</time> by <a rel="author">Sabin P.</a></address>
      <p>
        <b>„Noua” Cupă Davis a lui Gerard Pique a debutat cu prima zi la Madrid. Două surprize mari și-au făcut loc, în rest favoriții au defilat pe terenurile foarte rapide din „Caja Magica”. Canada a șocat Italia cu două victorii superbe la simplu, cedând însă partida de dublu, ce nu mai avea miză.</b>
      </p>
      <p>Belgia a învins fără probleme Columbia, scor 2-1, primele puncte fiind bifate de Steve Darcis, 6-3, 6-2 cu Santiago Giraldo, respectiv David Goffin, 3-6, 6-3, 6-3 cu Daniel Galan Riveros. Înfrângerea suferită de dublul Gille/Vliegen în fața liderilor mondiali Cabal/Farah nu a mai contat, așa că europenii au pornit cu dreptul în finală. Condusă în teren de Karen Khachanov și Andrey Rublev, Rusia a defilat cu deținătoarea trofeului, Croația, câștigând toate cele 3 meciuri. Mai întâi, Rublev a învins cu 6-3, 6-3 pe Borna Gojo, apoi Khachanov a câștigat un meci ceva mai dificil cu Borna Coric, scor 6-7, 6-4, 6-4. Khachanov și Rublev nu s-au lăsat mai prejos, au făcut pereche și la dublu, trecând în 2 seturi de Dodig/Mektic.</p>
      <p>Surpriza zilei a venit din confruntarea Italia – Canada, unde europenii porneau totuși ca favoriți. Rezerva Vasek Pospisil a intrat pe teren și l-a învins în 2 seturi, scor 7-6, 7-5 pe Fabio Fognini, ieșit total din formă în ultima perioadă, apoi Denis Shapovalov a câștigat un duel cu 3 ție-break-uri, 7-6, 6-7, 7-6 cu Matteo Berrettini, proaspăt întors de la Turneul Campionilor. Italienii și-au adjudecat meciul de dublu, toți cei 4 jucători de la simplu fiind pe teren și la această probă, însă scorul era stabilit. Marți se vor disputa nu mai puțin de 6 confruntări, iar liderul mondial Rafael Nadal este așteptat să evolueze pentru Spania în partida cu Rusia.</p>
      <p> </p>
      <h4>Programul zilei de marți la Madrid</h4>
      <p>
        <b>12:00 Argentina – Chile</b>
      </p>
      <p>
        <b>12:00 Franța – Japonia</b>
      </p>
      <p>
        <b>12:00 Kazakhstan – Olanda</b>
      </p>
      <p>
        <b>19:00 Australia – Columbia</b>
      </p>
      <p>
        <b>19:00 Spania – Rusia</b>
      </p>
      <p>
        <b>19:00 SUA – Canada</b>
      </p>
    </article>
  </body>
</html>