<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/nu-o-recunosti-cum-arata-carmen-iohannis-in-tinerete-in-copilarie-prima-doamna-a-luat-lectii-de-balet-si-de-pian-20095561"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T06:44:55+00:00"/>
    <meta property="og:title" content="Nu o recunoști! Cum arăta Carmen Iohannis în tinereţe! În copilărie, Prima Doamnă a luat lecții de balet și de pian"/>
    <meta property="og:description" content="Fiecare apariție a soției lui Klaus Iohannis este intens comentată și dezbătută, mai ales din cauza derapajelor vestimentare pe care “le-a bifat” cu brio."/>
  </head>
  <body>
    <article>
      <h1>Nu o recunoști! Cum arăta Carmen Iohannis în tinereţe! În copilărie, Prima Doamnă a luat lecții de balet și de pian</h1>
      <address><time datetime="2019-11-19T06:44:55+00:00">19 Nov 2019, 06:44</time> by <a rel="author">Alice Zotta</a></address>
      <p>
        <b>Fiecare apariție a soției lui Klaus Iohannis este intens comentată și dezbătută, mai ales din cauza derapajelor vestimentare pe care “le-a bifat” cu brio. În tinerețe însă, Carmen Iohannis avea alte gusturi și se îmbrăca foarte diferit. În plus, mulți ani, Prima Doamnă a României a ales să își poarte părul natural și, ulterior, s-a vopsit brunetă. Ea formează un cuplu cu actualul preşedinte al României de aproape 30 de ani. </b>
      </p>
      <h3>Cum arăta Carmen Iohannis în tinereţe</h3>
      <p>Pe 2 noiembrie, Karmen Iohannis a împlinit 59 de ani și… privind înapoi, spre trecut, observăm că Prima Doamnă a României s-a schimbat enorm. După cum puteți vedeta în poza din dreapta colajului, dar și în galeria foto a articolului, în tinerețe, soția lui Klaus Iohannis purta părul lung, închis la culoare și breton – un look total schimbat față de cel actual. În acea perioadă, ea a avea alte preferințe vestimentare: purta mai mult pantaloni şi haine largi, închise la culoare, care nu îi subliniau silueta. Acum însă, partenera de viață a președintelui României preferă hainele colorate, îi plac pastelurile, imprimeurile florale şi fustele deasupra genunchiului.</p>
      <p>Carmen Iohannis  provine dintr-o familie catolică înstărită din satul Sântu, situat în județul Mureș. Tatăl său, Ion Lăzurcă, a fost blănar, o meserie bănoasă la vremea respectivă.</p>
      <figure>
        <img src="https://www.cancan.ro/wp-content/uploads/2019/11/cum-arata-carmen-iohannis-in-tinerete-888-1024x601.jpg"/>
        <figcaption>Colaj cu două fotografii în care apare Karmen Iohannis, pe vremea când era adolescentă © one.ro</figcaption>
      </figure>
      <h3>În copilărie, Prima Doamnă a luat lecții de balet și de pian</h3>
      <p>Pe când era o copilă, Carmen Iohannis a luat lecții de balet, iar acest amănunt prețios a ajutat-o să nu aibă probleme cu greutatea. În plus, soția președintelui știe să cânte și la pian, pentru că a urmat cursurile unui profesor foarte bun pe vremea când era adolescentă.</p>
      <p>Când avea 22 de ani, Carmen Iohannis l-a cunoscut pe soțul ei; era încă studentă, iar șapte ani mai târziu s-au căsătorit. Înainte să devină prima doamnă a României, Carmen a lucrat ca profesoară la Agnita și Sibiu, alături de soțul ei. După ce Klaus Iohannis a preluat președinția României, Carmen Iohannis a decis să își păstreze jobul de profesoară de engleză la Colegiul Național Gheorghe Lazăr din Sibiu.</p>
    </article>
  </body>
</html>