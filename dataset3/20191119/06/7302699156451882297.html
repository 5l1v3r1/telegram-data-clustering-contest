<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/stockmarket/detail/9620000110918"/>
    <meta property="og:site_name" content="MGR Online"/>
    <meta property="article:published_time" content="2019-11-19T06:14:00+00:00"/>
    <meta property="og:title" content="ธนชาตประกาศลดดอกเบี้ยเงินกู้ลง 0.35% มีผล 1 ธ.ค.นี้"/>
    <meta property="og:description" content="ธนาคารธนชาต จำกัด (มหาชน) ช่วยลดภาระต้นทุนด้านค่าใช้จ่ายอัตราดอกเบี้ยในการดำเนินธุรกิจของลูกค้าเอสเอ็มอี และลูกค้ารายย่อย เพื่อปรับตัวต่อความท้าทายจากสภาวะเศรษฐกิจของไทยในปัจจุบัน รวมถึงการตอบรับทิศทางการลดดอกเบี้ยนโยบายของคณะกรรม"/>
  </head>
  <body>
    <article>
      <h1>ธนชาตประกาศลดดอกเบี้ยเงินกู้ลง 0.35% มีผล 1 ธ.ค.นี้</h1>
      <address><time datetime="2019-11-19T06:14:00+00:00">19 Nov 2019, 06:14</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011477301.JPEG"/>
      </figure>
      <p><b>ธนาคารธนชาต จำกัด (มหาชน) </b>ช่วยลดภาระต้นทุนด้านค่าใช้จ่ายอัตราดอกเบี้ยในการดำเนินธุรกิจของลูกค้าเอสเอ็มอี และลูกค้ารายย่อย เพื่อปรับตัวต่อความท้าทายจากสภาวะเศรษฐกิจของไทยในปัจจุบัน รวมถึงการตอบรับทิศทางการลดดอกเบี้ยนโยบายของคณะกรรมการนโยบายการเงิน (กนง.) โดยประกาศลดอัตราดอกเบี้ยเงินกู้ของลูกค้ารายย่อยชั้นดี (MRR) ลง 0.35% จากเดิม 7.500% มาอยู่ที่ 7.150% มีผลตั้งแต่วันที่ 1 ธันวาคม 2562 เป็นต้นไป<br/><br/>ทั้งนี้ การปรับลดอัตราดอกเบี้ยเงินกู้ MRR ในครั้งนี้ นอกจากจะช่วยเหลือลูกค้ารายย่อยแล้ว ยังสอดคล้องต่อนโยบายกระตุ้นเศรษฐกิจของภาครัฐที่มีผลต่อการขับเคลื่อนเศรษฐกิจของประเทศโดยภาพรวม</p>
    </article>
  </body>
</html>