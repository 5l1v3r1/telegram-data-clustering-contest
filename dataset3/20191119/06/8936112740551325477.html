<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/siatkowka,119/konflikt-w-reprezentacji-siatkarek-trener-jacek-nawrocki-spotkal-sie-z-zawodniczkami,986505.html"/>
    <meta property="og:site_name" content="TVN24"/>
    <meta property="article:published_time" content="2019-11-19T06:39:00+00:00"/>
    <meta property="og:title" content="Konflikt w kadrze siatkarek. Selekcjoner spotkał się z zawodniczkami"/>
    <meta property="og:description" content="Jacek Nawrocki, selekcjoner reprezentacji Polski siatkarek, spędził miniony we Włoszech, gdzie spotkał się z zawodniczkami występującymi w tym kraju. Zdaniem Polskiego Związku Piłki Siatkowej, rozm..."/>
  </head>
  <body>
    <article>
      <h1>Konflikt w kadrze siatkarek. Selekcjoner spotkał się z zawodniczkami</h1>
      <address>
        <time datetime="2019-11-19T06:39:00+00:00">19 Nov 2019, 06:39</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/e1681512-756c-40f5-bb16-c09a61910d96.jpg?type=1&amp;srcmode=0&amp;srcx=1/1&amp;srcy=21/100&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/b21243fb-decb-4ca4-b3d3-14f4a0137996-480p.mp4"/>
          <figcaption>Polska - Ukraina na mistrzostwach Europy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/596dedf4498e258e4bdc9fd70df9a859/cd3b7703-a855-405e-9ad1-dfa0c95230a9-480p.mp4"/>
          <figcaption>Polskie siatkarki ograły mistrzynie olimpijskie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/84c6494d30851c63a55cdb8cb047fadd/f3b8ae97-ff56-47ba-85eb-1460ac112c0e-480p.mp4"/>
          <figcaption>Polskie siatkarki pokazały charakter</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/d3a58690-ad42-416c-9c6c-205c856f423e-480p.mp4"/>
          <figcaption>Polskie siatkarki wróciły z mistrzostw Europy</figcaption>
        </figure>
        <figcaption>Polskie siatkarki mają za sobą udany sezon reprezentacyjny Foto: Newspix | Video: Newspix</figcaption>
      </slideshow>
      <h3>Jacek Nawrocki, selekcjoner reprezentacji Polski siatkarek, spędził miniony we Włoszech, gdzie spotkał się z zawodniczkami występującymi w tym kraju. Zdaniem Polskiego Związku Piłki Siatkowej, rozmowy dotyczące rozwiązania konfliktu w kadrze były "konstruktywne".</h3>
      <p>Nawrocki wraz z członkami sztabu szkoleniowego w poniedziałek wrócił z Włoch, gdzie występuje kilka kluczowych zawodniczek z jego kadry: Joanna Wołosz, Agnieszka Kąkolewska, Magdalena Stysiak, Malwina Smarzek-Godek oraz zaczynająca dopiero seniorską karierę Zuzanna Górecka. Celem jego wizyty była próba rozwiązania konfliktu, do którego doszło pomiędzy nim, a zawodniczkami. Sprawa ujrzała światło dzienne dwa tygodnie temu, choć siatkarki już po mistrzostwach Europy informowały PZPS o złej współpracy z trenerem.</p>
      <h3>Nie zdradzą szczegółów</h3>
      <related>
        <a href="https://eurosport.tvn24.pl/siatkowka,119/albo-sie-porozumieja-albo-pozarzynaja-byla-mistrzyni-europy-o-konflikcie-w-kadrze,983924.html"/>
      </related>
      <p>Szczegóły i efekty rozmów nie są jednak znane, ale według związku były w ocenie PZPS "konstruktywne".</p>
      <p>"Trener, zawodniczki oraz przedstawiciele związku ustalili, że szczegóły tych rozmów pozostaną wewnętrzną kwestią zainteresowanych i szkoleniowiec tego zobowiązania chce dochować" - napisano w  komunikacie.<br/><br/>PZPS poinformował również, że selekcjoner rozmawia także z kadrowiczkami występującymi w Lidze Siatkówki Kobiet.</p>
      <p>Nawrocki niedługo ogłosi powołania na styczniowy kontynentalny turniej kwalifikacyjny do igrzysk olimpijskich. Polki w holenderskim Apeldoorn zagrają w grupie z gospodyniami, Bułgarią i Azerbejdżanem. W drugiej grupie rywalizować będą Turcja, Belgia, Niemcy i Chorwacja. Tylko zwycięzca imprezy uzyska prawo startu w Tokio.</p>
      <h3>Związek murem za trenerem</h3>
      <p>Konflikt, czy jak wiele mediów określiło "bunt siatkarek", pojawił się po niezwykle udanym sezonie dla żeńskiej reprezentacji, która we wrześniu zajęła czwarte miejsce na mistrzostwach Europy, a wcześniej zagrała w turnieju finałowym Ligi Narodów.</p>
      <p>Kadrowiczki w specjalnym oświadczeniu wytknęły selekcjonerowi m.in. braki warsztatowe - błędy w prowadzeniu zespołu czy nieudzielanie konstruktywnych wskazówek.<br/><br/>Zarzuty dotyczyły także niewłaściwego odzywania się trenera do swoich podopiecznych, a także spraw pozasportowych - jeden z członków sztabu szkoleniowego miał mieć zażyłe, bliskie relacje z jedną z zawodniczek. Reprezentantki, które podpisały się pod oświadczeniem (13 zawodniczek), nie widziały możliwości dalszej współpracy z Nawrockim.<br/><br/>Związek stanął jednak murem za szkoleniowcem i w tym samym czasie przedłużył z nim umowę do 2022 roku. Sam selekcjoner <b><a href="https://eurosport.tvn24.pl/siatkowka,119/bunt-w-kadrze-siatkarek-trener-reprezentacji-polski-jacek-nawrocki-odniosl-sie-do-zarzutow,984724.html">odniósł się do zarzutów</a></b> na łamach "Przeglądu Sportowego".</p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/1f71e393b3809197ed66df836fe833e5/ff25a939-7c76-499a-936d-41ce5a625ae7.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Jacek Nawrocki jest trenerem kadry od 2015 roku<cite>Źródło: Newspix</cite></figcaption>
      </figure>
      <p>Autor: pqv/TG / Źródło: PAP</p>
    </article>
  </body>
</html>