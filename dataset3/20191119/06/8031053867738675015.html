<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%af%ce%bd%ce%b1-15-%ce%bd%ce%b5%ce%ba%cf%81%ce%bf%ce%af-%ce%b1%ce%bd%ce%b8%cf%81%ce%b1%ce%ba%cf%89%cf%81%cf%8d%cf%87%ce%bf%ce%b9-%ce%b1%cf%80%cf%8c-%ce%ad%ce%ba%cf%81%ce%b7%ce%be%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T06:08:47+00:00"/>
    <meta property="og:title" content="Κίνα: 15 νεκροί ανθρακωρύχοι από έκρηξη μεθανίου (βίντεο)"/>
    <meta property="og:description" content="Εξερράγη αέριο σε στοά ορυχείου στην επαρχία Σανσί, στη βόρεια Κίνα, με τραγικό απολογισμό τον θάνατο δεκαπέντε ανθρακωρύχων και τον τραυματισμό άλλων εννέα, σύμφωνα με τα όσα μετέδωσε το πρακτορείο ειδήσεων Νέα Κίνα."/>
  </head>
  <body>
    <article>
      <h1>Κίνα: 15 νεκροί ανθρακωρύχοι από έκρηξη μεθανίου (βίντεο)</h1>
      <address>
        <time datetime="2019-11-19T06:08:47+00:00">19 Nov 2019, 06:08</time>
      </address>
      <p>
        <b>Εξερράγη αέριο σε στοά ορυχείου στην επαρχία Σανσί, στη βόρεια Κίνα, με τραγικό απολογισμό τον θάνατο δεκαπέντε ανθρακωρύχων και τον τραυματισμό άλλων εννέα, σύμφωνα με τα όσα μετέδωσε το πρακτορείο ειδήσεων Νέα Κίνα.</b>
      </p>
      <p>Η έκρηξη σημειώθηκε το μεσημέρι της Δευτέρας κοντά στην πόλη Πινγκγιάο, ενώ στις στοές εργάζονταν 35 ανθρακωρύχοι, ανέφερε το πρακτορείο. Έντεκα εξ αυτών κατάφεραν να διαφύγουν, διευκρίνισε το Νέα Κίνα, επικαλούμενο τις τοπικές αρχές.</p>
      <p>Πάντα κατά το Νέα Κίνα, οι τραυματίες νοσηλεύονται σε σταθερή κατάσταση σε νοσοκομείο.</p>
      <p>Τα πολύνεκρα δυστυχήματα είναι συχνά στα ανθρακωρυχεία της Κίνας: 21 εργαζόμενοι έχασαν τη ζωή τους τον Οκτώβριο του 2018 στη Σαντόνγκ (ανατολικά), άλλοι τουλάχιστον 59 τον Δεκέμβριο του 2016 στις επαρχίες Εσωτερική Μογγολία (βόρεια) και Χαϊλοτζιάνγκ (βορειοανατολικά).</p>
      <figure>
        <iframe src="https://www.youtube.com/embed/oFK2Xc1vIH8" width="560" height="315" data-service="Youtube" scrolling="no"/>
      </figure>
    </article>
  </body>
</html>