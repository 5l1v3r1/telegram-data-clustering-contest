<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23499758-rebelii-hutti-capturat-doua-nave-apartinand-coreei-sud-una-arabiei-saudite.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T06:07:00+00:00"/>
    <meta property="og:title" content="Rebelii hutti au capturat două nave aparținând Coreei de Sud și una, Arabiei Saudite​"/>
    <meta property="og:description" content="Coaliția pentru lupta împotriva mișcării insurgente hutti, condusă de Arabia Saudită, a anunțat luni capturarea de către membrii rețelei rebele a unui remorcher ce tracta o platformă de foraj"/>
  </head>
  <body>
    <article>
      <h1>Rebelii hutti au capturat două nave aparținând Coreei de Sud și una, Arabiei Saudite​</h1>
      <address><time datetime="2019-11-19T06:07:00+00:00">19 Nov 2019, 06:07</time> by <a rel="author">A.Z.</a></address>
      <p><b>Coaliția pentru lupta împotriva mișcării insurgente hutti, condusă de Arabia Saudită, a anunțat luni capturarea de către membrii rețelei rebele a unui remorcher ce tracta o platformă de foraj aparținând Coreei de Sud, în sudul Mării Roșii, scrie Mediafax, citând Reuters.</b> <br/><br/>Conform comunicatului transmis de purtătorul de cuvânt al coaliției, Turki al-Malki, nava ar fi fost sechestrată duminică de către rebelii înarmați, fără a oferi informații legate de numărul echipajului aflat la bordul acesteia. <br/><br/>Ministerul de Externe al Coreei de Sud a anunțat capturarea a două dintre navele sale, un remorcher și o dragă de nisip, fiecare având câte un național sud-coreean la bord; alături de care erau alte patru persoane cu naționalitate necunoscută. Ambele nave aparțineau companiei sud-coreene Woongjin Development. <br/><br/>Complementar, oficialul de la Seul a confirmat capturarea remorcherului aparținând Arabiei Saudite, care tracta cele două nave ale Coreei de Sud și care avea la bordul său alte 10 persoane. Conform unei declarații transmise de oficialul hutti Mohammed Ali al-Houthi, gruparea rebelă a capturat o „navă suspectă” în Marea Roșie, iar echipajul acesteia este tratat bine.<br/><br/>„Gărzile de coastă din Yemen... verifică să vadă dacă nava aparține statelor agresive sau Coreei de Sud, caz în care aceasta va fi eliberată după completarea procedurilor legale”, a adăugat oficialul hutti.​</p>
    </article>
  </body>
</html>