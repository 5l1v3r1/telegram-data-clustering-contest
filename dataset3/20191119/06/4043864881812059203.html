<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232370/"/>
    <meta property="og:site_name" content="Українська правда"/>
    <meta property="article:published_time" content="2019-11-19T06:53:20+00:00"/>
    <meta property="og:title" content="Пожежа у військовій частині на Львівщині погубила офіцера й травмувала ще одного"/>
    <meta property="og:description" content="Близько 5.00 ранку в одній з військових частин, що дислокуються у селищі Старичі, Яворівського району Львівської області, сталася пожежа."/>
  </head>
  <body>
    <article>
      <h1>Пожежа у військовій частині на Львівщині погубила офіцера й травмувала ще одного</h1>
      <address>
        <time datetime="2019-11-19T06:53:20+00:00">19 Nov 2019, 06:53</time>
      </address>
      <p>Під ранок у військовій частині у селищі Старичі Львівської області сталася пожежа, через яку один офіцер загинув і один отримав опіки й травми.</p>
      <p><b>Джерело:</b> Facebook-сторінка <a href="https://www.facebook.com/UkrainianLandForces/photos/a.514271382109058/1151863415016515/?type=3&amp;theater">Сухопутних військ</a> Збройних сил України</p>
      <p><b>Дослівно</b>: "Сьогодні, 19 листопада 2019 року, близько 5.00 ранку в одній з військових частин, що дислокуються у селищі Старичі, Яворівського району Львівської області, сталася пожежа. Внаслідок загоряння будівлі загинув офіцер, ще один дістав травм і з опіками був оперативно доставлений до Центральної районної лікарні міста Новояворівськ.</p>
      <p>Пожежа локалізована".</p>
      <p><b>Деталі:</b> Причини та обставини події з'ясовують представники Військової служби правопорядку ЗСУ та Національної поліції.</p>
      <related>
        <a href="https://www.pravda.com.ua/news/2019/11/1/7230646/"/>
        <a href="https://www.pravda.com.ua/news/2019/09/9/7225775/"/>
        <a href="https://www.pravda.com.ua/news/2019/08/29/7224814/"/>
      </related>
    </article>
  </body>
</html>