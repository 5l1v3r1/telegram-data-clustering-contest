<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828013.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T06:00:00+00:00"/>
    <meta property="og:title" content="شرایط نقل و انتقالات بازیکنان در نیم فصل/ استقلال دو بازیکن بیشتر می گیرد"/>
    <meta property="og:description" content="به گزارش فارس، نقل و انتقالات زمستانی فوتبال ایران از 26 آذر ماه آغاز خواهد شد. بر این اساس طبق آئین نامه نقل و انتقالات هر باشگاه در نیم فصل در صورتیکه فهرستش جای خالی داشته باشد می تواند حداکثر 6 بازیکن جذب کند. البته باشگاه ها می‌توانند به هر تعداد بازیکن که بخواهند از فهرست خود خارج کنند اما حداکثر 6 بازیکن می توانند مبادله یا جذب کنند."/>
  </head>
  <body>
    <article>
      <h1>شرایط نقل و انتقالات بازیکنان در نیم فصل/ استقلال دو بازیکن بیشتر می گیرد</h1>
      <address>
        <time datetime="2019-11-19T06:00:00+00:00">19 Nov 2019, 06:00</time>
      </address>
      <p>در نقل و انتقالات نیم فصل لیگ برتر هر تیم در صورت داشتن جای خالی در فهرست می تواند حداکثر ۶ بازیکن جذب کند.</p>
      <p>به گزارش فارس، نقل و انتقالات زمستانی فوتبال ایران از 26 آذر ماه آغاز خواهد شد. بر این اساس طبق آئین نامه نقل و انتقالات هر باشگاه در نیم فصل در صورتیکه فهرستش جای خالی داشته باشد می تواند حداکثر 6 بازیکن جذب کند. البته باشگاه ها می‌توانند به هر تعداد بازیکن که بخواهند از فهرست خود خارج کنند اما حداکثر 6 بازیکن می توانند مبادله یا جذب کنند.</p>
      <p>از سویی دیگر باشگاه هایی که بازیکنانشان دچار مصدومیت شدید شده باشند و تا پایان فصل قادر به بازی نباشند می توانند با خارج کردن این نفرات از فهرست خود بازیکنان جدیدی جذب کنند. به این ترتیب در صورتیکه استقلال داریوش شجاعیان و محسن کریمی مصدوم را از فهرست خود خارج کند به غیر از 6 بازیکن سهمیه‌ای می تواند دو بازیکن سهمیه پزشکی نیز جذب نماید و این باشگاه حق جذب 8 بازیکن را خواهد داشت.</p>
      <p>پرسپولیس هم در صورتیکه نام جونیور مهاجم برزیلی خود را از فهرست خارج کند در نیم فصل می تواند بازیکن جدیدی جایگزین او کند.</p>
    </article>
  </body>
</html>