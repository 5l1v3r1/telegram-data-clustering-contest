<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/19/kylie-jenner-vendera-azienda-cosmetici-coty/"/>
    <meta property="og:site_name" content="Il Post"/>
    <meta property="article:published_time" content="2019-11-19T06:58:01+00:00"/>
    <meta property="og:title" content="Kylie Jenner venderà il 51 per cento della sua società di cosmetici a Coty, la grande azienda che possiede i marchi Max Factor e Rimmel"/>
    <meta property="og:description" content="Nel 2020 Kylie Jenner – sorellastra della celebre Kim Kardashian e influencer diventata miliardaria grazie alla sua azienda Kylie Cosmetics – venderà il 51 per cento di Kylie Cosmetics alla grande azienda di profumeria Coty, per 600 milioni di dollari. Lo hanno annunciato la stessa Jenner e Coty, che tra gli altri"/>
  </head>
  <body>
    <article>
      <h1>Kylie Jenner venderà il 51 per cento della sua società di cosmetici a Coty, la grande azienda che possiede i marchi Max Factor e Rimmel</h1>
      <address>
        <time datetime="2019-11-19T06:58:01+00:00">19 Nov 2019, 06:58</time>
      </address>
      <p>Nel 2020 Kylie Jenner – sorellastra della celebre Kim Kardashian e influencer <a href="https://www.ilpost.it/2019/03/06/kylie-jenner-miliardaria-forbes/">diventata miliardaria grazie alla sua azienda Kylie Cosmetics</a> – venderà il 51 per cento di Kylie Cosmetics alla grande azienda di profumeria Coty, per 600 milioni di dollari. Lo hanno annunciato la stessa Jenner e Coty, che tra gli altri possiede i marchi di cosmetici Max Factor e Rimmel. Jenner continuerà a essere a capo della direzione creativa dell’azienda e a gestirne la comunicazione.</p>
      <p>Kylie Cosmetics esiste dal 2015 e grazie alla popolarità di Jenner sui social network – su Instagram ha più di 150 milioni di follower – l’ha resa la più giovane miliardaria non ereditiera del mondo. Oggi Jenner ha 22 anni.</p>
    </article>
  </body>
</html>