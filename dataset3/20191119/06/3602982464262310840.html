<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/luis-enrique-terugkeer-bondscoach-spanje/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T06:49:45+00:00"/>
    <meta property="og:title" content="‘Luis Enrique keert terug als bondscoach Spanje, maar niet op een nette manier’"/>
    <meta property="og:description" content="Niet Roberto Moreno, maar Luis Enrique zal Spanje komende zomer naar de Europese titel moeten leiden. Dat meldt de Spaanse krant El Mundo. Luis Enrique deed 5 maanden geleden nog een stap terug vanwege tragische familieomstandigheden. Zijn 9-jarig dochtertje had botkanker en overleed in september aan de gevolgen hiervan. Moreno nam zijn plaats in en gidste…"/>
  </head>
  <body>
    <article>
      <h1>‘Luis Enrique keert terug als bondscoach Spanje, maar niet op een nette manier’</h1>
      <address>
        <time datetime="2019-11-19T06:49:45+00:00">19 Nov 2019, 06:49</time>
      </address>
      <p>
        <b>Niet Roberto Moreno, maar Luis Enrique zal Spanje komende zomer naar de Europese titel moeten leiden. Dat meldt de Spaanse krant <i>El Mundo</i>.</b>
      </p>
      <p>Luis Enrique deed 5 maanden geleden nog een stap terug vanwege tragische familieomstandigheden. Zijn 9-jarig dochtertje had botkanker en <a href="https://sportnieuws.nl/voetbal/waarom-hij-stopte-luis-enrique-verliest-dochtertje-9-aan-botkanker/">overleed in september aan de gevolgen hiervan</a>. Moreno nam zijn plaats in en gidste Spanje als groepswinnaar met 26 punten uit 10 duels naar Euro 2020.<br/><br/><b>Soap door de voorzitter</b><br/>Maar vlak vóór de laatste EK-kwalificatiewedstrijd van <i>La Roja</i> (5-0 winst op Roemenië) kwamen al de eerste berichten van voorzitter Luis Rubiales naar buiten dat Luis Enrique opnieuw bondscoach zou worden. Moreno was dan ook na de wedstrijd voor geen enkel interview beschikbaar, sloeg de persconferentie over en zou zelfs al zijn spelersgroep in tranen hebben verteld dat dit zijn laatste duel als bondscoach was.<br/><br/>Het is niet voor het eerst dat bondsvoorzitter Luis Rubiales met zo'n slechte timing handelt. Eerder ontsloeg hij toenmalig bondscoach Julen Lopetegui een paar dagen voor de start van het WK 2018.</p>
      <figure>
        <img src="https://sportnieuws.nl/app/uploads/2019/11/imageName160903810_original.jpg"/>
      </figure>
      <figure>
        <iframe data-src="https://twitter.com/EJCASTELAO/status/1196557663691296768" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>