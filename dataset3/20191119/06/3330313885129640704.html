<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904299/-psv-geeft-signaal-af-en-wil-verlengen-met-malen-concurrent-lammers-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T06:52:00+00:00"/>
    <meta property="og:title" content="'PSV zet in op nieuw contract voor spits 'die node wordt gemist' tijdens crisis'"/>
    <meta property="og:description" content="PSV ziet toekomst in Sam Lammers. De Brabanders willen het contract van de spits verlengen, meldt het Eindhovens Dagblad. Zijn huidige verbintenis loopt tot medio 2021. Donyell Malen werd de afgelopen weken node gemist in de spits bij PSV, maar ook zijn beoogde stand-in Lammers zit nog in de lappenmand. De 22-jarige Goirlenaar is op de weg terug na een knieblessure en sluit vermoedelijk na de winterstop weer aan bij de selectie van coach Mark van Bommel, die met zijn ploeg op trainingskamp gaat naar Qatar."/>
  </head>
  <body>
    <article>
      <h1>'PSV zet in op nieuw contract voor spits 'die node wordt gemist' tijdens crisis'</h1>
      <address>
        <time datetime="2019-11-19T06:52:00+00:00">19 Nov 2019, 06:52</time>
      </address>
      <p>
        <b>PSV ziet toekomst in Sam Lammers. De Brabanders willen het contract van de spits verlengen, meldt het Eindhovens Dagblad. Zijn huidige verbintenis loopt tot medio 2021.</b>
      </p>
      <p>Donyell Malen werd de afgelopen weken node gemist in de spits bij PSV, maar ook zijn beoogde stand-in Lammers zit nog in de lappenmand. De 22-jarige Goirlenaar is op de weg terug na een knieblessure en sluit vermoedelijk na de winterstop weer aan bij de selectie van coach Mark van Bommel, die met zijn ploeg op trainingskamp gaat naar Qatar.</p>
      <p>Lammers speelde vorig seizoen op huurbasis voor sc Heerenveen. Namens de Friezen kwam hij zestien keer tot scoren. Mede door die goede prestaties denkt PSV dat hij van waarde kan zijn. De spits wil zelf ook in het Philips Stadion actief blijven, waardoor het <i>ED</i> verwacht dat beide partijen er wel uitkomen.</p>
      <p>Naast Malen en Lammers is ook Steven Bergwijn herstellende van een blessure. Bovendien is met Maxi Romero nog een andere spits verhuurd. Het in crisis verkerende PSV hervat de competitie zondag met een thuisduel met sc Heerenveen.</p>
      <figure>
        <iframe data-src="https://twitter.com/RikElfrink/status/1196563185991667712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>