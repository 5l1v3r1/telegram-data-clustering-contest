<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Ju%C5%BC+dzisiaj+rusza+w+Krakowie+26.+festiwal+Etiuda+%26+Anima-135530"/>
    <meta property="og:site_name" content="Filmweb"/>
    <meta property="article:published_time" content="2019-11-19T06:21:57+00:00"/>
    <meta property="og:title" content="Już dzisiaj rusza w Krakowie 26. festiwal Etiuda &amp; Anima"/>
    <meta property="og:description" content="Festiwal odbędzie się w dniach 19-24 listopada 2019 roku"/>
  </head>
  <body>
    <article>
      <h1>Już dzisiaj rusza w Krakowie 26. festiwal Etiuda &amp; Anima</h1>
      <address>
        <time datetime="2019-11-19T06:21:57+00:00">19 Nov 2019, 06:21</time>
      </address>
      <p>
        <b>26. Międzynarodowy Festiwal Filmowy Etiuda&amp;Anima odbędzie się w dniach 19-24 listopada 2019 roku w Krakowie. Program bieżącej edycji oferuje miłośnikom X Muzy mnóstwo atrakcji, m.in. znany i lubiany cykl "Autoportrety twórców animacji".</b>
      </p>
      <p>Projekcjom tytułowych konkursów w kategoriach Etiuda oraz Anima będzie towarzyszyć stały cykl <b>"Autoportrety twórców animacji"</b>. Interaktywne spektakle, podczas których największe osobistości współczesnej animacji artystycznej spotykają się na żywo z publicznością opowiadając o tajnikach swojej pracy, są jednymi z najbardziej oczekiwanych punktów programu każdej edycji festiwalu Etiuda&amp;Anima. <br/><br/>Jako pierwszy przed festiwalową publicznością wystąpi <a href="https://www.filmweb.pl/person/Igor+Kovalyov-195858">Igor Kovaljov</a>, ukraiński filmowiec i współzałożyciel moskiewskiej Pilot School of Animation. Jego krótkie filmy animowane<b> "<a href="https://www.filmweb.pl/film/Andrey+Svislotskiy-1992-439632">Andrei Svislotski</a>"</b> (1992), <b>"Hen, His Wife"</b> (1990), <b>"<a href="https://www.filmweb.pl/film/Lataj%C4%85cy+Nansen-1999-95758">Flying Nansen</a>"</b> (1999), <b>"<a href="https://www.filmweb.pl/film/Milch-2005-382966">Milch</a>" </b>(2005) oraz <b>"<a href="https://www.filmweb.pl/film/Przed+mi%C5%82o%C5%9Bci%C4%85-2015-779468">Before Love</a>"</b> (2015) otrzymały wiele nagród i wyróżnień, spotykając się z uznaniem w środowisku filmowym.  <br/><br/>Bohaterką drugiej odsłony tegorocznych <b>"Autoportretów" </b>będzie natomiast nasza rodaczka, <a href="https://www.filmweb.pl/person/Izabela+Pluci%C5%84ska-409791">Izabela Plucińska</a>, laureatka Srebrnego Niedźwiedzia festiwalu Berlinale za krótkometrażowy film <b>"<a href="https://www.filmweb.pl/film/Jam+Session-2005-233160">Jam Session</a>"</b> (2005). <a href="https://www.filmweb.pl/person/Izabela+Pluci%C5%84ska-409791">Plucińska </a>specjalizuje się w animacji plastelinowej, a jej najnowszy film <b>"<a href="https://www.filmweb.pl/film/Portret+Suzanne-2019-831016">Portret Suzanne</a>"</b> (2019) – groteskowa historia o miłości na podstawie opowiadania Rolanda Topora – powalczy w tegorocznym konkursie festiwalowym w kategorii Anima. <br/><br/><b>Autoportrety twórców animacji (I) – <a href="https://www.filmweb.pl/person/Igor+Kovalyov-195858">Igor Kovaljov</a></b> <br/>Małopolski Ogród Sztuki, Sala Duża, 21 listopada (czwartek), godzina 18:30 <br/><br/><b>Autoportrety twórców animacji (II) – <a href="https://www.filmweb.pl/person/Izabela+Pluci%C5%84ska-409791">Izabela Plucińska</a></b> <br/>Małopolski Ogród Sztuki, Sala Duża , 22 listopada (piątek), godzina 18:30</p>
    </article>
  </body>
</html>