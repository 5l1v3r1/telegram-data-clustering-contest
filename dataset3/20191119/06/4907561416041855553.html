<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ucuza-telefon-alma-rehberi-haber-fotograf-2220359"/>
    <meta property="og:site_name" content="Posta"/>
    <meta property="article:published_time" content="2019-11-19T06:57:12+00:00"/>
    <meta property="og:title" content="Ucuza telefon alma rehberi"/>
    <meta property="og:description" content="Son dönemde dolar kurunun da etkisiyle akıllı telefonlar cep yakıyor. Ancak, daha fazla ödemeden ihtiyaca göre telefon almak da mümkün. Peki en iyisi pahalı olan mı? İhtiyaç nasıl belirlenmeli? Banka kredisi mi, kontratlı alım mı? Ucuz telefon alma tüyolarını Murat Gülderen yazdı."/>
  </head>
  <body>
    <article>
      <h1>Ucuza telefon alma rehberi</h1>
      <address>
        <time datetime="2019-11-19T06:57:12+00:00">19 Nov 2019, 06:57</time>
      </address>
      <h3>Son dönemde dolar kurunun da etkisiyle akıllı telefonlar cep yakıyor. Ancak, daha fazla ödemeden ihtiyaca göre telefon almak da mümkün. Peki en iyisi pahalı olan mı? İhtiyaç nasıl belirlenmeli? Banka kredisi mi, kontratlı alım mı? <a href="https://www.posta.com.tr/haberler/ucuz-telefon">Ucuz telefon</a> alma tüyolarını Murat Gülderen yazdı.</h3>
      <figure>
        <img src="https://i.pstimaj.com/img/78/700x0/5dd38f8866a97caed008272d"/>
      </figure>
      <p>Türk halkı 2-3 yılda bir telefon değiştiriyor. Gençlerde bu 1 yıla kadar düşüyor. Son dönemde artan fiyatlarla bu süre uzasa da halen çok erken telefon değiştirme modası hakim. Çünkü her çıkan yeni model cezbediyor. Buna karşılık, tasarruf yapmanın gerekli olduğu bir dönemden geçiyoruz. O yüzden benzer özellikteki telefonlara daha fazla para ödemeyin. Ödeyecekseniz de bu önerileri dikkate almanızda fayda var. </p>
      <figure>
        <img src="https://i.pstimaj.com/img/78/700x0/5dd38f88ae298b1b54b19203"/>
      </figure>
      <h4>İhtiyacınızı belirleyin</h4>
      <p>Öncelikle telefonun özelliklerini ihtiyacınız olanla sınırlayın. Bu yollla gereksiz özellikler için boşuna para harcamaktan kurtulursunuz. Peki ihtiyaç nasıl belirlenir ve en uygun cihaz ne zaman, nasıl ve nerelerden satın alınır? </p>
      <p>Pahalı cihazlarda birkaç kamera, yüz ile kontrol, hızlı şarj, yapay zeka gibi özellikler ile güçlü RAM ve işlemciler vardır. </p>
      <figure>
        <img src="https://i.pstimaj.com/img/78/700x0/5dd38f8eae298b1b54b19205"/>
      </figure>
      <p>Telefonu eğer sadece sosyal medya ve konuşma için kullanacaksanız tek bir 12 MP kamera, 2 GB RAM fazlasıyla yeter. </p>
      <p>Telefonu güçlü oyunlar oynamak için alacaksanız işlemcinin, RAM’ın ve bataryanın güçlü, ekranın da büyük olması gerek. </p>
      <figure>
        <img src="https://i.pstimaj.com/img/78/700x0/5dd38f8eae298b1a8a71616e"/>
      </figure>
      <p>Son çıkan telefonun bir önceki modeliyle arasında ciddi özellik farkları olmadığını bilmelisiniz. </p>
      <p>Eğer ciddi bir ihtiyacınız yoksa son model telefon almak gereksiz.</p>
      <figure>
        <img src="https://i.pstimaj.com/img/78/700x0/5dd38ff0ae298b1a8be4d2a9"/>
      </figure>
      <h4>Sakın acele etmeyin</h4>
      <p>E-ticaret siteleri çok büyük fırsatlarla tüketicilerin karşısına çıkıyor. Özellikle büyük indirimlerin olduğu ‘11.11’, 29 Kasım’daki Efsane Cuma ve 2 Aralık’taki Cyber Monday gibi özel günlerde bazı telefon modellerinde hatırı sayılır indirimler oluyor. Telefon almadan mutlaka sabırlı olun ve internet sitelerinde karşılaştırma yapın. Bu yolla aynı telefonu 500 liraya varan avantajlarla alabilirsiniz.</p>
      <figure>
        <img src="https://i.pstimaj.com/img/78/700x0/5dd38ff066a97cae20fbc937"/>
      </figure>
      <h4>CEP'teki örnek hesap</h4>
      <p>Tarifeye ek kampanyalarda Huawei’nin Y5 modeli ayda 119 TL’ye 12 ay taksitle 1428 TL’ye geliyor. Bu cihazın peşin fiyatı ise 1299 TL. Samsung Galaxy Note 10, 1.673 liralık 6 ay taksitle 10 bin TL. Bu cihazın peşin fiyatı ise 9.900 TL.</p>
      <figure>
        <img src="https://i.pstimaj.com/img/78/700x0/5dd3903fae298b1b54b19207"/>
      </figure>
      <p>Samsung Galaxy A70 ise yine tarifeye ek olarak 12 ay taksitle 4.280 TL. Cihazın peşin fiyatı ise 3.999 TL. 64 GB’lık iPhone 11 Pro Max’e baktığımızda ise 2.290 TL’lik 6 aylık taksitlerle fiyatı 13.560 TL’ye geliyor. Cihazın peşin fiyatı 11.999 bin TL.</p>
      <figure>
        <img src="https://i.pstimaj.com/img/78/700x0/5dd390ac66a97caed0082731"/>
      </figure>
      <h4>Krediyi nereden almalı?</h4>
      <p>Telefonları banka kredisiyle mi almak daha avantajlı yoksa operatörlerin kontratlı tarife taksitleriyle mi? Bu durum değişkenlik gösteriyor. Bu nedenle dikkatli bir inceleme şart. Tarifeye ek demek alacağınız telefonun taksit tutarının faturanıza yansıtılması demek. Örneğin; bir operatörde peşin fiyatı 1.999 TL olan bir telefon tarifeye ek 169.60 TL ve 12 ay taksitle 2.035 TL’ye geliyor. </p>
      <figure>
        <img src="https://i.pstimaj.com/img/78/700x0/5dd390c6ae298b1b54b19209"/>
      </figure>
      <p>Bir başka deyişle 36 lira farkla 12 ay taksit imkanı doğuyor. Bu krediye göre büyük avantaj anlamına geliyor. Ancak bu fark peşin fiyatı 7.299 TL olan iPhone 11’de sadece 6 ay vade için 817 TL’ye çıkıyor. İşte bu noktada banka kredisine de bakmakta fayda var. Çünkü aynı vadede faizi yüzde 0.99 olan kredinin 350-400 TL daha avantajlı olduğu görülüyor.</p>
      <figure>
        <img src="https://i.pstimaj.com/img/78/700x0/5dd39236ae298b1b54b1920f"/>
      </figure>
      <h4>İşte en cazip ve güçlü telefonlar</h4>
      <figure>
        <img src="https://i.pstimaj.com/img/78/90x50/5dcf936fae298b6f2c04c2bc"/>
      </figure>
      <p>SIRADAKİ HABER Öğrenciye ek gelir</p>
    </article>
  </body>
</html>