<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/abd-disisleri-bakan-pompeo-iranin-nukleer-santraliyle-ilgili-yaptirimlara-erteleme-yok"/>
    <meta property="og:site_name" content="euronews"/>
    <meta property="article:published_time" content="2019-11-19T06:49:24+00:00"/>
    <meta property="og:title" content="Pompeo: İran'ın nükleer santraliyle ilgili yaptırımlara erteleme yok"/>
    <meta property="og:description" content="Amerika Birleşik Devletleri (ABD), İran'ın Fordov yeraltı nükleer santralinde yeniden uranyum zenginleştirmeye başlamasını gerekçe göstererek bu tesisle ilgili yaptırımları artık ertelemeyeceğini açıkladı"/>
  </head>
  <body>
    <article>
      <h1>Pompeo: İran'ın nükleer santraliyle ilgili yaptırımlara erteleme yok</h1>
      <address><time datetime="2019-11-19T06:49:24+00:00">19 Nov 2019, 06:49</time> by <a rel="author">Faruk Can</a></address>
      <p>Amerika Birleşik Devletleri (ABD), İran'ın Fordov yeraltı nükleer santralinde yeniden uranyum zenginleştirmeye başlamasını gerekçe göstererek bu tesisle ilgili yaptırımları artık ertelemeyeceğini açıkladı.</p>
      <p>ABD Dışişleri Bakanı Mike Pompeo dünyanın en büyük terör sponsoru için müsaade edilebilecek uranyum zenginleştirme miktarının sıfır olduğunu belirterek "İran'ın bu eski gizli üste uranyum zenginleştirmesini haklı gösterecek bir neden yok" sözlerini kullandı.</p>
      <p>Birleşmiş Milletler'e bağlı atom enerjisi ajansı ve İran hükümeti 2009 yılında kadar gizli tuttuğu santralde yeniden uranyum zenginleştirmeye başlandığını duyurmuştu.</p>
      <p>Amerika Birleşik Devletleri'nin 2015 yılında İran'la imzalanan nükleer antlaşmadan çekilmesinin ardından Tahran yönetimi Avrupalı devletlerin çabalarına rağmen verdiği taahhütlerden uzaklaşmaya devam ediyor.</p>
      <p>Antlaşma kapsamında İran uluslararası yaptırımların çoğunun kaldırılması karşılığında uranyum zenginleştirme programını askıya almayı kabul etmişti.</p>
      <p>Gazetecilere konuşan Pompeo yaptırımlara yapılan ertelemenin 15 Aralık'da biteceğini söyledi.</p>
      <ul>
        <li>
          <a href="https://tr.euronews.com/2019/11/18/iran-hukumeti-ulke-capinda-interneti-neden-ve-nasil-kesti">İran hükümeti ülke çapında interneti neden ve nasıl kesti?</a>
        </li>
        <li>
          <a href="https://tr.euronews.com/2019/11/18/iran-da-halk-neden-sokakta-bardagi-tasiran-son-damla-benzin-zamm-mi">İran'da halk neden sokakta? Bardağı taşıran son damla benzin zammı mı?</a>
        </li>
      </ul>
      <p>Ek kaynaklar<b> • Reuters</b></p>
    </article>
  </body>
</html>