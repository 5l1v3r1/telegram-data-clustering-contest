<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ziua-barbatului-de-ce-sunt-sarbatoriti-barbatiii-pe-19-noiembrie-20095608"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T06:55:38+00:00"/>
    <meta property="og:title" content="Ziua bărbatului. De ce sunt sărbătoriti bărbațiii pe 19 noiembrie"/>
    <meta property="og:description" content="Ziua Bărbatului este sărbătorită, în mod oficial, atât în România, cât și în alte cel puțin 60 de state de pe glob, în data de 19 noiembrie.  Ziua"/>
  </head>
  <body>
    <article>
      <h1>Ziua bărbatului. De ce sunt sărbătoriti bărbațiii pe 19 noiembrie</h1>
      <address><time datetime="2019-11-19T06:55:38+00:00">19 Nov 2019, 06:55</time> by <a rel="author">Alina S.</a></address>
      <p>
        <b>Ziua Bărbatului este sărbătorită, în mod oficial, atât în România, cât și în alte cel puțin 60 de state de pe glob, în data de 19 noiembrie. </b>
      </p>
      <p>Ziua Bărbatului a fost declarată pe 19 noiembrie și este celebrată în peste 60 de state, printre care: Australia, India, China sau Statele Unite. Obiectivele sărbătoririi Zilei Internaţionale a Bărbaţilor includ concentrarea asupra sănătăţii bărbaţilor, îmbunătăţirea relaţiilor dintre sexe, promovarea egalităţii între sexe şi prezentarea de modele masculine de urmat.</p>
      <p>Ziua Bărbatului este marcată în lume prin activități cât se poate de variate, de la seminarii publice, conferințe, la festivaluri, activități școlare, programe speciale la radio și la televiziune, slujbe religioase etc.</p>
      <p>Potrivit statisticilor ale Organizației Mondiale a Sănătății, la nivel global, speranța de viață a bărbaților era, la naștere, de 69 de ani, în timp ce speranța de viață a femeilor era de 74 de ani. De asemenea, în majoritatea țărilor lumii, rata suicidului la bărbați este de aproape trei ori mai mare decât la femei, notează site-ul www.internationalmensday.com, adăugând, totodată, că bărbații sunt, în multe state, victime ale discriminării legislative la nivelul familiei.</p>
      <h3>Ziua Bărbatului, scurtă istorie</h3>
      <p>Încă din anii ’60 mai mulți bărbați au încercat să marcheze o astfel de zi în luna februarie, pentru a fi aproape de 8 martie, zi dedicată femeilor. Mai recent, au existat încercări de a institui această zi, la nivel național, în mai multe țări, precum Canada, Franța, SUA, Columbia, Rusia, Canada, China, în speranța ca și alte țări să le urmeze exemplul. În anul 1994, mai multe organizații din Statele Unite, din Europa și din Australia au marcat această zi tot în februarie, la inițiativa profesorului Thomas Oaster, de la Universitatea din Missouri, dar anul următor evenimentul nu a mai avut același succes, iar Oaster a renunțat să se mai ocupe de organizarea lui.</p>
      <p>Treptat, mai multe state au renunțat la marcarea acestei zile, cu excepția Asociației Malteze pentru Drepturile Bărbaților, care a continuat să o celebreze. În 1999, Trinidad și Tobago au marcat această zi la o altă dată, respectiv la 19 noiembrie, bucurându-se de succes în țările din zona Caraibilor. Prin urmare, în 2009, Comitetul Asociației Malteze pentru Drepturile Bărbaților a votat schimbarea datei, urmând ca ziua dedicată bărbaților să fie sărbătorită la 19 noiembrie, aliniindu-se, astfel, cu celelalte țări care începuseră să o celebreze la această dată.</p>
      <h3>Ziua Bărbatului în România</h3>
      <p>Legea nr. 22/2016 pentru declararea zilei de 8 martie — Ziua femeii și 19 noiembrie — Ziua bărbatului a fost promulgată de președintele României, Klaus Iohannis, la 3 martie 2016, și publicată în Monitorul Oficial la 7 martie 2016.</p>
      <p>Ziua Bărbatului nu trebuie însă confundată cu Ziua Tatălui, care se sărbătorește pe 13 mai.</p>
      <p>În mod popular, Ziua Bărbatului în România este considerată și pe 9 martie, imediat după <b><a href="https://www.cancan.ro/8-martie-ziua-femeii-traditii-si-obiceiuri-19948552">8 martie Ziua Femeii</a></b>, când sunt și <b><a href="https://www.cancan.ro/sfintii-40-de-mucenici-traditii-si-obiceiuri-19949181">cei 40 de Mucenici</a></b> și obiceiul spune că se beau 40 de pahare.</p>
      <h3>Ziua Bărbatului, obiective</h3>
      <p>De Ziua Bărbatului au fost stabilite următoarele obiective și sunt aplicate în mod egal pentru bărbați și băieți, indiferent de vârsta lor, capacitate, statut social, etnie, orientare sexuală, identitate de gen, credință religioasă și status relațional:</p>
      <ul>
        <li>Pentru a promova modele masculine pozitive, nu doar vedete de cinema, sportivi, ci bărbați muncitori de zi cu zi, care trăiesc vieți decente, oneste.</li>
      </ul>
      <ul>
        <li>Pentru a sărbători contribuțiile pozitive ale bărbaților pentru societate, comunitate, familie, căsătorie, îngrijire a copilului, precum și la mediul înconjurător.</li>
      </ul>
      <ul>
        <li>Pentru a se focusa asupra sănătății și bunăstării bărbaților din punct de vedere social, emoțional, fizic și spiritual.</li>
      </ul>
      <ul>
        <li>Pentru a evidenția discriminarea împotriva bărbaților, în domeniile serviciilor sociale, atitudinilor și așteptărilor sociale, și în față legii.</li>
      </ul>
      <ul>
        <li>Pentru a îmbunătăți relațiile de gen și promovarea egalității de gen.</li>
        <li>Pentru a crea o lume mai bună și mai sigură, în care oamenii pot fi în condiții de siguranță și pot să crească pentru a ajunge la potențialul lor maxim.</li>
      </ul>
    </article>
  </body>
</html>