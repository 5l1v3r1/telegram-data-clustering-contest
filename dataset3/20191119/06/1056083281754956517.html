<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818028/%D9%81%D8%A7%D8%B2-%D8%A7%D8%AC%D8%B1%D8%A7%DB%8C%DB%8C-%D9%86%D8%B8%D8%A7%D9%85-%D8%AC%D8%A7%D9%85%D8%B9-%D9%BE%D8%A7%DB%8C%D8%B4-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-19T06:54:55+00:00"/>
    <meta property="og:title" content="فاز اجرایی نظام جامع &quot;پایش&quot; دانشگاه آزاد اعلام شد"/>
    <meta property="og:description" content="رئیس دانشگاه آزاد اسلامی بخشنامه فاز اجرایی نظام جامع پژوهش اثرگذار یکپارچه شبکه‌ای (پایش) دانشگاه آزاد اسلامی را ابلاغ کرد."/>
  </head>
  <body>
    <article>
      <h6 class="kicker">با ابلاغ بخشنامه‌ای از سوی طهرانچی؛</h6>
      <h1>فاز اجرایی نظام جامع "پایش" دانشگاه آزاد اعلام شد</h1>
      <address><time datetime="2019-11-19T06:54:55+00:00">19 Nov 2019, 06:54</time> by <a rel="author">رقیه‌السادات حسینی</a></address>
      <p>رئیس دانشگاه آزاد اسلامی بخشنامه فاز اجرایی نظام جامع پژوهش اثرگذار یکپارچه شبکه‌ای (پایش) دانشگاه آزاد اسلامی را ابلاغ کرد.</p>
      <p><b>به گزارش ایسنا</b>، دکتر محمدمهدی طهرانچی بخشنامه فاز اجرایی نظام جامع پژوهش اثرگذار یکپارچه شبکه‌ای (پایش) دانشگاه آزاد اسلامی را به معاونان، رؤسای مراکز و مدیران کل سازمان مرکزی، رؤسای استان‌ها، واحدها و مراکز آموزشی دانشگاه آزاد اسلامی ابلاغ کرد.</p>
      <p>دکتر طهرانچی در این بخشنامه تأکید کرده است: فاز اجرایی نظام جامع پژوهش اثرگذار یکپارچه شبکه‌ای (پایش) دانشگاه آزاد اسلامی در راستای پیاده‌سازی اقدام ۷-۲ از مجموعه اقدامات سند اسلامی شدن دانشگاه‌ها برای جهت‌دهی پایان‌نامه‌های تحصیلات تکمیلی با رویکرد مسئله‌محور و ناظر بر نیازهای دارای اولویت کشور و با توجه به اقدامات ۵-۳ مبنی بر الزام هدایت پایان‌نامه‌ها و رساله‌های دانشجویان تحصیلات تکمیلی به پروژه‌های مسئله‌محور و موردنیاز جامعه مبتنی بر ارزش‌های اسلامی در بخش‌های صنعتی، اقتصادی، کشاورزی، خدماتی، اجتماعی و رفاهی انجام خواهد شد.</p>
      <p>در این بخشنامه آمده است: مصوبه شورای عالی تحصیلات تکمیلی برای تسریع و اجرای هرچه بهتر این نظام، ارائه شده و موارد آن لازم‌الاجراست.</p>
      <p>بر اساس اعلام روابط عمومی دانشگاه آزاد اسلامی، بر اساس بندهای مصوبه شورای عالی تحصیلات تکمیلی دانشگاه آزاد اسلامی، تمامی دانشجویان تحصیلات تکمیلی باید نسبت به ثبت‌نام و انتخاب زمینه‌های پژوهشی خود از طریق سایت irn.iau.ac.ir اقدام کنند. استان‌هایی که دارای برنامه علمی فعال در نظام پایش آزاد هستند، نسبت به راه‌اندازی دبیرخانه برنامه علمی، تشکیل کمیته‌های علمی و شورای حوزه دانشی مربوطه در اسرع وقت اقدام کنند.</p>
      <p>انتهای پیام</p>
    </article>
  </body>
</html>