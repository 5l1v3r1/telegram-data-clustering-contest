<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1998211/t%C3%BCrkiyeden-suriyede-yeni-askeri-harekat-uyar%C4%B1s%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-19T06:15:00+00:00"/>
    <meta property="og:title" content="Türkiye'den Suriye'de yeni askeri harekat uyarısı"/>
    <meta property="og:description" content="Dışişleri Bakanı Mevlüt Çavuşoğlu, teröristlerin bölgeden çekilmemesi halinde Suriye’nin kuzeydoğusunda yeni bir askeri harekatı başlatacaklarını söyledi. Çavuşoğlu, TBMM Plan ve Bütçe Komisyonu'nda yaptığı konuşmada, ABD ve Rusya’yı işaret ederek, “"/>
  </head>
  <body>
    <article>
      <h1>Türkiye'den Suriye'de yeni askeri harekat uyarısı</h1>
      <address>
        <time datetime="2019-11-19T06:15:00+00:00">19 Nov 2019, 06:15</time>
      </address>
      <p>Dışişleri Bakanı Mevlüt Çavuşoğlu, teröristlerin bölgeden çekilmemesi halinde Suriye’nin kuzeydoğusunda yeni bir askeri harekatı başlatacaklarını söyledi.<br/><br/>Çavuşoğlu, TBMM Plan ve Bütçe Komisyonu'nda yaptığı konuşmada, ABD ve Rusya’yı işaret ederek, “Biz burada iki ülkeyle 5 gün içinde mutabakata vardık. Burada şu anda bu mutabakatın gereğini yaptılar mı tamamen? Hayır yapmadılar. Buradan bir netice alamazsak tıpkı ABD ile denedikten sonra harekatı başlattığımız gibi yine gereğini yapacağız” dedi.<br/><br/>ABD Başkan Yardımcısı Mike Pence’in 17 Ekim’de yaptığı Ankara ziyareti sırasında, Türkiye’nin 9 Ekim’de Suriye’nin kuzeydoğusunda YPG’yi temizlemek için başlattığı Barış Pınarı Harekatı’nın durması konusunda anlaşmaya varılmıştı.<br/><br/>Anlaşma, YPG unsurlarının Türkiye sınırından çekilmesini, sınırda 32 kilometre derinliğe sahip güvenli bölge kurulmasını ve Türkiye topraklarının Kürt güçlerinden ayrılmasını öngörüyor.<br/><br/>Türkiye ve Rusya’da YPG unsurlarının Türkiye sınırındaki bölgeden çekilmesini içeren anlaşma çerçevesinde Suriye’nin kuzeydoğusunda ortak devriyeler yürütüyor.</p>
    </article>
  </body>
</html>