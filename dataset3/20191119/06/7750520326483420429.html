<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/zelenskyj-nezakonno-vydilyv-bogdanu-derzhavnu-ohoronu-zmi.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T06:25:05+00:00"/>
    <meta property="og:title" content="Зеленський незаконно виділив Богдану державну охорону – ЗМІ"/>
    <meta property="og:description" content="Зеленський незаконно виділив Богдану державну охорону - ЗМІ"/>
  </head>
  <body>
    <article>
      <h1>Зеленський незаконно виділив Богдану державну охорону – ЗМІ</h1>
      <h2>Після того як у Богдана запитали, чому в нього державні охоронці і його машина - на "удошному" номері, він прибрав номери УДО зі своєї Tesla</h2>
      <address>
        <time datetime="2019-11-19T06:25:05+00:00">19 Nov 2019, 06:25</time>
      </address>
      <figure>
        <img src="https://1news.com.ua/wp-content/uploads/2019/11/6-12.jpg"/>
      </figure>
      <p>Керівник Офіса президента Андрій Богдан отримав за розпорядженням президента Володимира Зеленського охоронців з Управління державної охорони, хоча посада голови ОП не входить до переліку чиновників, для яких держохорона передбачена законом.</p>
      <p>Про це йдеться у розслідуванні “Наших Грошей” на Bihus.Info, – інформує 1NEWS.</p>
      <p>Зеленський підписав документ, яким забезпечив Богдана держохороною, 26 червня. Охорона УДО оплачується за бюджетні кошти.</p>
      <p>Журналіст-розслідувач Максим Опанасенко стверджує, що охоронці УДО для Богдана – пряме порушення закону.</p>
      <p>Згідно з законом, державна охорона надається президенту, прем’єру, першому віце-прем’єру, керівництву парламенту, головам Конституційного та Верховного судів, міністру закордонних справ і генпрокурору.</p>
      <p>Крім того, Офіс президента – не державний орган, а Богдан – не держслужбовець.</p>
      <p>Після того як у Богдана запитали, чому в нього державні охоронці і його машина – на “удошному” номері, він прибрав номери УДО зі своєї Tesla.</p>
      <p>Джерело: <a href="https://www.facebook.com/bihus.info/posts/2654003004652386">Bihus.info</a></p>
    </article>
  </body>
</html>