<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/bassano/pedinano-i-figli-ma-la-madre-sventa-il-furto-1.7787048"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-19T06:00:00+00:00"/>
    <meta property="og:title" content="Pedinano i figli ma la madre sventa il furto"/>
    <meta property="og:description" content="."/>
  </head>
  <body>
    <article>
      <h1>Pedinano i figli <br/>ma la madre <br/>sventa il furto</h1>
      <address><time datetime="2019-11-19T06:00:00+00:00">19 Nov 2019, 06:00</time> by <a rel="author">F.C.</a></address>
      <p><b>BASSANO.</b> «I ladri hanno pedinato i miei figli e sono riusciti a scendere fino alla rampa dei garage, li ho messi in fuga urlando». Elisabetta Benincà, moglie del titolare dei magazzini Bèrmax, storico negozio di abbigliamento di piazzale Cadorna, fa ancora fatica a raccontare la brutta avventura vissuta la sera della scorsa domenica, quando si è trovata faccia a faccia con due malviventi, che si erano introdotti nel garage del suo palazzo con il chiaro intento di mettere a segno l’ennesima razzia.</p>
      <p>Solo per un caso anche la donna era scesa al piano interrato ed è stato allora che si è accorta di quei individui. «Ho avuto paura. Il palazzo è blindato, ma trovarsi di fronte i malviventi è un’esperienza che non si dimentica - conclude -. Credo sia fondamentale segnalare, anche sui social, in modo che il maggior numero di persone sappia cosa succede in giro, dobbiamo tenere la guardia alta, sempre».  </p>
    </article>
  </body>
</html>