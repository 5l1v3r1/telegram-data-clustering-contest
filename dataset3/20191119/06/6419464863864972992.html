<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/kairos-vroches-kai-kataigides-se-oli-ti-chora-poy-tha-chtypisoyn/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T06:10:48+00:00"/>
    <meta property="og:title" content="Καιρός: Βροχές και καταιγίδες σε όλη τη χώρα – Πού θα χτυπήσουν"/>
    <meta property="og:description" content="Ο καιρός θα συνεχίσει στο ίδιο μοτίβο και σήμερα καθώς προβλέπονται βροχές και καταιγίδες στο μεγαλύτερο μέρος της χώρας."/>
  </head>
  <body>
    <article>
      <h1>Καιρός: Βροχές και καταιγίδες σε όλη τη χώρα – Πού θα χτυπήσουν</h1>
      <address>
        <time datetime="2019-11-19T06:10:48+00:00">19 Nov 2019, 06:10</time>
      </address>
      <p>Ο <a href="https://neaselida.gr/tag/keros/">καιρός</a> θα συνεχίσει στο ίδιο <b>μοτίβο και σήμερα</b> καθώς προβλέπονται <a href="https://neaselida.gr/tag/vroches/">βροχές</a> και <a href="https://neaselida.gr/tag/kategides/">καταιγίδες</a> στο μεγαλύτερο μέρος της χώρας.</p>
      <p><b>Σύμφωνα με τη</b>ν πρόβλεψη της <a href="https://neaselida.gr/tag/emy/">ΕΜΥ,</a> από το πρωί θα επικρατούν τοπικές βροχές στο Ιόνιο, τα ηπειρωτικά και την Κρήτη, καθώς και πρόσκαιρα στις Κυκλάδες. Από το απόγευμα ωστόσο, αναμένεται να ενταθεί η βροχή σταδιακά και να είναι ισχυρή τη νύχτα, με τοπικές καταιγίδες.</p>
      <p>Οι άνεμοι θα πνέουν νότιοι, νοτιοανατολικοί στο Ιόνιο απ<b>ό 6 έως 7 μποφόρ</b> και όπως ενημέρωσε η<a href="https://neaselida.gr/tag/emy/"> ΕΜΥ</a>, από τις καιρικές συνθήκες ευνοείται η μεταφορά σκόνης στα δυτικά και τα νότια. Η θερμοκρασία θα παρουσιάσει μικρή πτώση, ενώ η πτώση αναμένεται να συνεχιστεί μέχρι το τέλος της εβδομάδας.</p>
      <h3>Η πρόγνωση του καιρού</h3>
      <h3>ΜΑΚΕΔΟΝΙΑ, ΘΡΑΚΗ</h3>
      <ul>
        <li>Καιρός: Νεφώσεις παροδικά αυξημένες με ασθενείς τοπικές βροχές που βαθμιαία θα ενταθούν και θα εκδηλωθούν σποραδικές καταιγίδες κυρίως στην κεντρική και ανατολική Μακεδονία. Η ορατότητα τις πρωινές ώρες θα είναι κατά τόπους περιορισμένη.</li>
      </ul>
      <ul>
        <li>Άνεμοι: Ανατολικοί νοτιοανατολικοί 3 με 4 και τη νύχτα τοπικά 5 μποφόρ.</li>
      </ul>
      <ul>
        <li>Θερμοκρασία: Από 11 έως 19 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</li>
      </ul>
      <h3>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</h3>
      <ul>
        <li>Καιρός: Νεφώσεις με τοπικές βροχές και στο Ιόνιο μεμονωμένες καταιγίδες. Από το μεσημέρι τα φαινόμενα θα ενταθούν και θα εκδηλωθούν και σποραδικές καταιγίδες, πιθανώς κατα τόπους ισχυρές από τις βραδινές ώρες.</li>
        <li>Άνεμοι: Νοτιοανατολικοί 3 με 4 ενισχυόμενοι βαθμιαία από το μεσημέρι σε 4 με 6 και τη νυχτα στο Ιόνιο τοπικά 7 μποφόρ.</li>
        <li>Θερμοκρασία: Από 13 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</li>
      </ul>
      <h3>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</h3>
      <ul>
        <li>Καιρός: Νεφώσεις παροδικά αυξημένες με τοπικές βροχές. Σταδιακά θα εκδηλωθούν και σποραδικές καταιγίδες κυρίως στα νότια.</li>
        <li>Άνεμοι: Νότιοι νοτιοανατολικοί 3 με 5 μποφόρ.</li>
        <li>Θερμοκρασία: Από 13 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</li>
      </ul>
      <h3>ΚΥΚΛΑΔΕΣ, ΚΡΗΤΗ</h3>
      <ul>
        <li>Καιρός: Nεφώσεις παροδικά αυξημένες με τοπικές βροχές κυρίως στα δυτικά όπου θα εκδηλωθούν και μεμονωμένες καταιγίδες μέχρι το απόγευμα.</li>
        <li>Άνεμοι: Νοτιοανατολικοί 4 με 5 μποφόρ.</li>
        <li>Θερμοκρασία: Από 15 έως 21 βαθμούς Κελσίου.</li>
      </ul>
      <h3>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</h3>
      <ul>
        <li>Καιρός: Στα βόρεια νεφώσεις με τοπικές βροχές και μέχρι το απόγευμα και μεμονωμένες καταιγίδες. Στα υπόλοιπα λίγες νεφώσεις πρόσκαιρα αυξημένες.</li>
        <li>Άνεμοι: Νοτιοανατολικοί 4 με 5 μποφόρ.</li>
        <li>Θερμοκρασία: Από 16 έως 21 βαθμούς Κελσίου. Στα βόρεια 2 με 3 βαθμούς χαμηλότερη.</li>
      </ul>
      <h3>ΑΤΤΙΚΗ</h3>
      <ul>
        <li>Καιρός: Νεφώσεις παροδικά αυξημένες με τοπικές βροχές και μεμονωμένες καταιγίδες.</li>
        <li>Άνεμοι: Νότιοι νοτιοανατολικοί 3 με 5 μποφόρ.</li>
        <li>Θερμοκρασία: Από 14 έως 20 βαθμούς Κελσίου.</li>
      </ul>
      <h3>ΘΕΣΣΑΛΟΝΙΚΗ</h3>
      <ul>
        <li>Καιρός: Νεφώσεις με τοπικές βροχές και μετά το μεσημέρι πιθανώς μεμονωμένες καταιγίδες.</li>
        <li>Άνεμοι: Ανατολικοί νοτιοανατολικοί 2 με 4 μποφόρ.</li>
        <li>Θερμοκρασία: Από 13 έως 18 βαθμούς Κελσίου.</li>
      </ul>
      <related>
        <a href="https://neaselida.gr/ellada/kapnisma-pio-tsoychtero-to-prostimo-se-internet-kafe-apo-o-ti-se-nosokomeio-video/"/>
      </related>
    </article>
  </body>
</html>