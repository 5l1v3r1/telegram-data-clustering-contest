<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-yuvraj-singh-laughs-uncontrollably-when-windies-cricketer-chadwick-walton-speaks-punjabi-watch-funny-video-2857409.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T06:43:28+00:00"/>
    <meta property="og:title" content="इस विंडीज खिलाड़ी की पंजाबी सुन युवराज सिंह नहीं रोक पाए हंसी- VIDEO"/>
    <meta property="og:description" content="पूर्व भारतीय ऑलराउंडर खिलाड़ी युवराज ने कुछ वक्त पहले अंतरराष्ट्रीय क्रिकेट से संन्यास लिया। इंटरनेशनल क्रिकेट से संन्यास लेने के बाद विदेशी लीग में खेल रहे हैं। कनाडा टी-20 लीग में खेलने के बाद अब..."/>
  </head>
  <body>
    <article>
      <h1>इस विंडीज खिलाड़ी की पंजाबी सुन युवराज सिंह नहीं रोक पाए हंसी- VIDEO</h1>
      <address><time datetime="2019-11-19T06:43:28+00:00">19 Nov 2019, 06:43</time> by <a rel="author">लाइव हिन्दुस्तान टीम,नई दिल्ली</a></address>
      <p>पूर्व भारतीय ऑलराउंडर खिलाड़ी युवराज ने कुछ वक्त पहले अंतरराष्ट्रीय क्रिकेट से संन्यास लिया। इंटरनेशनल क्रिकेट से संन्यास लेने के बाद विदेशी लीग में खेल रहे हैं। कनाडा टी-20 लीग में खेलने के बाद अब युवराज अबु धाबी में चल रही टी10 लीग में खेल रहे हैं। हमेशा से साथी खिलाड़ियों के साथ मस्ती करते वाले युवी इस लीग में विदेशी खिलाड़ियों के साथ जमकर मस्ती कर रहे हैं। इसके साथ ही वह विदेशी खिलाड़ियों को पंजाबी की ट्रेनिंग भी दे रहे हैं।</p>
      <p>युवराज सिंह ने अपने ऑफिशियल टि्वटर हैंडिल से एक मजेदार वीडियो शेयर किया है। इस वीडियो में युवराज के साथ वेस्टइंडीज के खिलाड़ी चाडविक वॉल्टन हैं। चाडविक पंजाबी में कुछ कह रहे हैं, जिसे सुनने के बाद युवराज सिंह अपनी हंसी नहीं रोक पा रहे हैं। </p>
      <h3>
        <a href="https://www.livehindustan.com/cricket/story-gautam-gambhir-trolled-after-citing-ms-dhoni-reminder-as-reason-behind-missed-century-in-wc-2011-final-2857349.html">धौनी पर दिए बयान को लेकर ट्रोल हुए गंभीर, यूजर्स ने सुनाई खरी-खरी</a>
      </h3>
      <h3>
        <a href="https://www.livehindustan.com/cricket/story-virat-kohli-and-shikhar-dhawan-respond-to-ajinkya-rahane-dreaming-about-pink-test-post-2857341.html">अजिंक्य रहाणे ने पिंक बॉल के साथ सोते हुए शेयर की PIC, विराट-शिखर ने किया मजेदार कमेंट</a>
      </h3>
      <p>इस वीडियो में चाडविक युवराज सिंह से टी-10 लीग में चलने के लिए कहते हैं। युवराज सिंह भी चाडविक को पंजाबी में जवाब देते हैं, लेकिन जमैका के इस खिलाड़ी की पंजाबी सुनकर युवी अपनी हंसी को भी कंट्रोल नहीं कर पाते। यह वीडियो काफी मजेदार है, जिसमें चाडविक पूरी तरह से युवराज सिंह की पंजाबी को कॉपी करने की कोशिश करते हैं। </p>
      <figure>
        <iframe data-src="https://twitter.com/YUVSTRONG12/status/1196529450659266562?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>बता दें कि युवराज सिंह फिलहाल अबु धाबी में चल रही टी-10 लीग में मराठा अरेबियंस के लिए खेल रहे हैं। इस टूर्नामेंट में युवराज ने अबतक दो मैच खेले हैं, लेकिन कुछ खास कमाल नहीं कर पाए हैं। युवराज ने टी-10 लीग के अपने डेब्यू मैच में 10 रन बनाए थे। इसके बाद दूसरे मैच में कलंदर्स के खिलाफ 14 रनों की पारी खेल पाए थे। </p>
      <p>वहीं, चाडविक वॉल्टन एक वेस्टइंडीज खिलाड़ी हैं, जिन्हें 'रोप' के नाम से भी जाना जाता है। वॉल्टन दाएं हाथ के बल्लेबाज और विकेटकीपर हैं।</p>
    </article>
  </body>
</html>