<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/wikipedia-nin-kurucu-ortagindan-facebook-a-haber-odakli-rakip-platform-wt-social-889898"/>
    <meta property="og:site_name" content="Onedio"/>
    <meta property="article:published_time" content="2019-11-19T07:54:10+00:00"/>
    <meta property="og:title" content="Wikipedia'nın Kurucu Ortağından Facebook'a 'Haber Odaklı' Rakip Platform: WT:Social"/>
    <meta property="og:description" content="Wikipedia'nın kurucu ortağı Jimmy Wales, üyelerin bağışlarıyla ayakta duracak yeni bir sosyal medya platformu kurdu: WT:Social. Facebook'a rakip görül..."/>
  </head>
  <body>
    <article>
      <h1>Wikipedia'nın Kurucu Ortağından Facebook'a 'Haber Odaklı' Rakip Platform: WT:Social</h1>
      <address><time datetime="2019-11-19T07:54:10+00:00">19 Nov 2019, 07:54</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4>Wikipedia'nın kurucu ortağı Jimmy Wales, üyelerin bağışlarıyla ayakta duracak yeni bir <a href="https://onedio.com/etiket/sosyal-medya/507fd604b815ea3842258789">sosyal medya</a> platformu kurdu: WT:Social. <a href="https://onedio.com/etiket/facebook/50187b65295c0432640034f3">Facebook</a>'a rakip görülen yeni platform 'kullanıcı verilerini satmayacağını ve reklamlar yerine kullanıcıların bağışlarıyla ayakta kalmaya çalışacağını' söyledi.</h4>
      <h3>Şimdiden 160 binden fazla kullanıcısı var</h3>
      <figure>
        <img src="https://img-s1.onedio.com/id-5dd396e927bc74a015039584/rev-0/w-500/s-f50bb3bca27c1b08b5b1b1a80c1021b792f328d8.jpg"/>
      </figure>
      <p><a href="https://www.bbc.com/turkce/haberler-dunya-50469984">BBC Türkçe'de yer alan habere göre</a> Wales, platformun şimdiden 160 binden fazla kullanıcısı olduğunu söyledi. Platforma üye olmak isteyenler önce bekleme listesine alınacak ve kendilerinden başka kullanıcıları davet etmeleri istenecek. </p>
      <p>Kullanıcı olmak isteyenler ücretli üyelik seçeneğini <a href="https://onedio.com/etiket/tercih/57ab11709461fa5413c37e77">tercih</a> edebilecek.</p>
      <h3>Üyeler yanıltıcı başlıkları değiştirebilecek</h3>
      <figure>
        <img src="https://img-s1.onedio.com/id-5dd396cddabb18e8324e7346/rev-0/w-500/s-70a6c79537abc840d3f1d2c748bb41956742a61f.jpg"/>
        <figcaption>WT:Social, 'haber odaklı' bir platform olduğunu ve üyelerin 'yanıltıcı' başlıkları değiştirebileceklerini ifade etti.<br/>Kullanıcılar kendi ağlarındaki üyelerin paylaştığı makaleleri görebilecek. Önce en üstte en yeni makale, daha sonra ilgi alanlarına göre ayarlanan algoritma ile altlara doğru diğer makaleler görülecek.</figcaption>
      </figure>
      <h3>Üyelik ücretleri ülkelere göre değişkenlik gösteriyor</h3>
      <figure>
        <img src="https://img-s1.onedio.com/id-5dd396abc65446b514e1f7ac/rev-0/w-500/s-b9574401b5c2ea2cb23dd744e6398a47a0a7a7f4.jpg"/>
        <figcaption>Üyelik <a href="https://onedio.com/etiket/ingiltere/50273314cc161f8ec1342339">İngiltere</a>'de aylık 10 sterlin, yıllık 80 sterlin. Avrupa'da aylık 12 euro, yıllık 90 euro, <a href="https://onedio.com/etiket/amerika-birlesik-devletleri/50187e1bcc161f8ec134216e">ABD</a>'de ise aylık 13 dolar, yıllık 100 dolar.</figcaption>
      </figure>
      <h3>"Büyük sosyal ağların tercih ettiği 'reklamla yürütülen iş modellerinin' sorunlu"</h3>
      <figure>
        <img src="https://img-s1.onedio.com/id-5dd39970e327958314366b8c/rev-1/w-500/o-25x35/s-03dbe8b5406277371e89eb61653ce150b7efddc3.jpg"/>
        <figcaption>WT:Social'ın tanıtım mesajında şu ifadeler var:<br/>"Kendi seçimlerinizi yapabilmenizi, kendi istediğiniz içerikleri <a href="https://onedio.com/etiket/tercih/57ab11709461fa5413c37e77">tercih</a> edebilmenizi, yanıltıcı başlıkları doğrudan değiştirebilmenizi veya paylaşımlardaki sorunları bildirmenizi sağlayacağız."<br/>Jimmy Wales, Financial Times gazetesine verdiği mülakatta, büyük sosyal ağların tercih ettiği 'reklamla yürütülen iş modellerinin' sorunlu olduğunu söyledi. Wales bu modelle 'en çok kazananın, en düşük kaliteli içerik sunanlar' olduğunu belirtti.</figcaption>
      </figure>
      <h3>Wales daha önce sahte haberlerle mücadele için Wikitribune adlı platformu kurmuştu</h3>
      <figure>
        <img src="https://img-s2.onedio.com/id-5dd399f6a0450db1143a1b0f/rev-0/w-500/s-988c123c5dd82475e464cf47b4bb61a8752f0fc1.jpg"/>
        <figcaption>Wales, 2017 yılında da sahte haberlerle mücadele için bağışlarla yürütülen Wikitribune adlı haber platformunu kurmuştu. Ama platform Ekim 2018'de, profesyonel gazetecilerden oluşan ekibini dağıtmak durumunda kaldı.</figcaption>
      </figure>
      <h3>"Kısa sürede rakamlarını artırması gerekiyor"</h3>
      <figure>
        <img src="https://img-s2.onedio.com/id-5dd39a882f901ad01475bc61/rev-0/w-500/s-704bee5c363bd71771631aa758188845a97a8a5e.jpg"/>
        <figcaption>WT:Social, Wikipedia'dan ayrı bir oluşum.<br/><a href="https://onedio.com/etiket/sosyal-medya/507fd604b815ea3842258789">Sosyal medya</a> danışmanı Zoe Cairns, platformun dev rakiplerine karşı ayakta durabilmesi için kısa sürede rakamlarını artırması gerektiğini söylüyor.<br/>Cairns, "Çok fazla para akıtılmalı. İnsanlar sosyal medyanın ücretsiz olmasına çok alışkın. Şirketler bunun için para ödeyebilir ama insanlar haberlere parmaklarının ucuyla ücretsiz erişmeye alışık" dedi.</figcaption>
      </figure>
    </article>
  </body>
</html>