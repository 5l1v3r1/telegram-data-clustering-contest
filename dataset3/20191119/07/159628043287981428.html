<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/honaz/honazda-500-yillik-2-murat-camisi-restore-edilecek/"/>
    <meta property="og:site_name" content="Denizli Haber"/>
    <meta property="article:published_time" content="2019-11-19T07:22:00+00:00"/>
    <meta property="og:title" content="Honaz’da 500 yıllık 2. Murat Camisi restore edilecek"/>
    <meta property="og:description" content="Honaz’da bulunan 500 yıllık 2. Murat Cami’nin restore edilerek ayağa kaldırılmasını sağlayacak proje Honaz Belediyesi ile yüklenici firma arasında imzalandı."/>
  </head>
  <body>
    <article>
      <h1>Honaz’da 500 yıllık 2. Murat Camisi restore edilecek</h1>
      <h2>Honaz’da bulunan 500 yıllık 2. Murat Cami’nin restore edilerek ayağa kaldırılmasını sağlayacak proje Honaz Belediyesi ile yüklenici firma arasında imzalandı.</h2>
      <address><time datetime="2019-11-19T07:22:00+00:00">19 Nov 2019, 07:22</time> by <a rel="author">Haber Merkezi</a></address>
      <p>Honaz’da 15. yüzyılda Sultan 2. Murat tarafından yaptırılan 2. Murat Camisi’ni ayağa kaldırılması için ilk adım atıldı. Caminin duvarları her geçen yıl daha fazla yıkılırken, Honaz Belediye Başkanı Yüksel Kepenek camide uzman ekiple incelemelerde bulunmuştu. Yapılan incelemelerin ardından caminin restore edilerek ayağa kaldırılması için çalışmalara başlandı.</p>
      <figure>
        <img src="https://www.denizlihaber.com/medya/2019/11/denizli-honaz-cami-restorasyon-1.jpg"/>
      </figure>
      <p>Bu kapsamda Honaz Belediye Başkanı Yüksel Kepenek ile 3A Proje ve Mimarlık Yönetim Kurulu Başkanı Ercan Karakaya arasında sözleşme imzalandı.</p>
      <p>Sözleşme kapsamında Sultan Murat Cami’de rölöve, restitüsyon, restorasyon, inşaat mühendisliği, mekanik mühendisliği, elektrik mühendisliği, çevre düzenleme projelerinin ve zemin etüt raporlarının hazırlanması ile ilgili olarak anlaşmaya varıldı.</p>
      <figure>
        <img src="https://www.denizlihaber.com/medya/2019/11/denizli-honaz-cami-restorasyon-2.jpg"/>
      </figure>
      <p>Honaz Belediye Başkanı Yüksel Kepenek ile 3A Proje ve Mimarlık Yönetim Kurulu Başkanı Ercan Karakaya sözleşmeye imza attı.</p>
      <figure>
        <img src="https://www.denizlihaber.com/medya/2019/11/denizli-honaz-cami-restorasyon-3.jpg"/>
      </figure>
      <p>Bu imzanın tarihi önem taşıdığını belirten Honaz Belediye Başkanı Yüksel Kepenek, “Bize atalarımızın yadigarı olan 2. Murat Camisi’nin restore edilerek ibadet edilebilir hale gelmesi için sözleşmemizi imzaladık. Bizim için çok değerli olan bu yapı muhakkak ayağa kaldırılmalı. Önce restore edilecek, daha sonra ayağa kaldırılacak 500 yıllık camimizi en güzel şekilde yapacağız. Tamamlandıktan sonra bu tarihi camide hep beraber namaz kılacak, ibadetlerimizi yapacağız. Ben bu projede emeği geçen herkese teşekkür ediyorum ve ilçemize hayırlı olmasını diliyorum” dedi.</p>
    </article>
  </body>
</html>