<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/268be7e157f31abc/un-roman-a-fost-prins-cu-o-geanta-cu-aproape-8-kg-de-marijuana-se-plimba-cu-autobuzul-cand-a-fost-gasit-de-politisti.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T07:53:36+00:00"/>
    <meta property="og:title" content="Un român a fost prins cu o geantă cu aproape 8 kg de marijuana; Se plimba cu autobuzul când a fost găsit de polițiști!"/>
    <meta property="og:description" content="Un român în vârstă de 24 de ani a fost prins, pe 14 noiembrie, cu o geantă în care avea 7,7 kilograme de cocaină."/>
  </head>
  <body>
    <article>
      <h1>Un român a fost prins cu o geantă cu aproape 8 kg de marijuana; Se plimba cu autobuzul când a fost găsit de polițiști!</h1>
      <address><time datetime="2019-11-19T07:53:36+00:00">19 Nov 2019, 07:53</time> by <a rel="author">Jurnal.md</a></address>
      <p>
        <b>Un român în vârstă de 24 de ani a fost prins, pe 14 noiembrie, cu o geantă în care avea 7,7 kilograme de cocaină.</b>
      </p>
      <p>Tânărul se afla într-un autobuz cu care mergea din Algeciras (un orășel aflat în apropiere de Gibraltar), spre Barcelona, a notat <a href="https://ziarulromanesc.es/roman-de-24-de-ani-prins-de-cainii-antidrog-la-alicante-cu-o-valiza-plina-cu-77-kilograme-de-marijuana-intr-un-autobuz-spre-barcelona/">ziarulromanesc.es.</a> În stația de autobuz din Alicante, poliția locală a făcut un control într-un autobuz. Unitatea Canină a Poliției Locale din Alicante l-a detectat datorită mirosului puternic emanat de drogurile din valiză. </p>
      <p>La inspecția autobuzului, un câine a marcat unul dintre pasageri și, ulterior, după deschiderea portbagajului, unde mirosea puternic a marijuana, câinele a marcat și un bagaj din interior.</p>
      <p>Agenții au cerut pasagerilor să-și identifice valizele și l-au localizat pe proprietarul valizei marcate de câine care, atunci când a fost întrebat dacă are vreo substanță narcotică în interior, a confirmat ce avea în interior.</p>
      <p>Românul a fost arestat și dus la Secția Poliției Naționale.</p>
      <figure>
        <img src="http://static.cdn.jurnaltv.md/superdesk/20191119091148/a2c2d6e542e0f91ecdd82076333a046e99ec85d92af442f3a2d16aa5b3133899.jpg"/>
        <figcaption>ziarulromanesc.es</figcaption>
      </figure>
    </article>
  </body>
</html>