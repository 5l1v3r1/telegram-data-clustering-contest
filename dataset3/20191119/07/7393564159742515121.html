<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2577434/susidi-prizovnika-pobili-oficera-sihivskogo-vijskkomatu-pid-cas-vrucenna-povistki"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-19T07:51:00+00:00"/>
    <meta property="og:title" content="Сусіди призовника побили офіцера Сихівського військкомату під час вручення повістки"/>
    <meta property="og:description" content="У Львові побили офіцера, який прийшов вручати повістку"/>
  </head>
  <body>
    <article>
      <h1>Сусіди призовника побили офіцера Сихівського військкомату під час вручення повістки</h1>
      <address><time datetime="2019-11-19T07:51:00+00:00">19 Nov 2019, 07:51</time> by <a rel="author">Даниїл Задорожний</a></address>
      <p><i>18 листопада в будинку по вулиці Татарській, 2а військовослужбовця Сихівського районного військового комісаріату напали сусіди військовозобов'язаного, якого прийшли "забирати в армію".</i><br/><br/>До призовника, який у зазначений час не з'явився у військовий комісаріат, прийшов військовослужбовець, щоб вручити йому повістку. Про це повідомила пресслужба комісаріату. Призовник, збираючи речі, подзвонив сусіду поверхом вище і описав ситуацію. Сусід, перебуваючи у стані алкогольного сп'яніння, спустився на другий поверх і запропонував офіцерові вийти на вулицю. <br/><br/>Рухаючись вниз сходами, чоловік раптово напав на офіцера, завдавши кілька ударів руками в голову. Впавшого військовослужбовця чоловік продовжував бити ногами, згодом до нього приєднався його "колега" з того ж третього поверху. <br/><br/>Далі у ситуацію втрутився патруль поліції, який проїжджав повз. Нападники зачинилися у своїй квартирі і погрожували правоохоронцям вже з вікна. Особу одного з кривдників вже встановили, постраждалий звернувся по допомогу у лікарню, однак поліція наразі ніяк не прокоментувала ситуацію.</p>
      <p>Нагадаємо, що у Львові вирішили <a href="https://www.032.ua/news/2577192/na-starovinnomu-paviljoni-u-strijskomu-parku-zamaluut-mural-studentiv-uku">замалювати </a>мурал студентів УКУ, який зображає мозок із написом in brain we trust.</p>
      <p>Джерело інформації: <a href="https://www.facebook.com/oblviyskomat/?__xts__%5B0%5D=68.ARAu1mJ0g2DCu4FtMgD41gftCIX9quszspMQ7xrSSQ20j_7H0d97VK5fzCcv9EwDa0ENTM8hp1qqZB80qlwmnPrCkrUanBx2la2FSEY_Iy8-p7VJV13whCzpCA4uWMAYirMEdH1n4sCCxHs82Uen80VdkoDceMwnTk51-tKUKT3dsvhoO52AxFST7Bm-oNbMoIK9h51sqyzQZFgGt9O2qxQ745XNbDuGWhQfkQ5fP-c68vEdTqImrtQr7M05JGC4lcLNUwc0Rmc7koXW9E1YiakHSIC34NNFGOkuqns53WUpT1hlSDYG-zhtJeyfJGgddN_7UWifidi4Svw3v7eYJVw&amp;__tn__=k%2AF&amp;tn-str=k%2AF">пресслужба </a><a href="https://www.facebook.com/oblviyskomat/?__xts__%5B0%5D=68.ARAu1mJ0g2DCu4FtMgD41gftCIX9quszspMQ7xrSSQ20j_7H0d97VK5fzCcv9EwDa0ENTM8hp1qqZB80qlwmnPrCkrUanBx2la2FSEY_Iy8-p7VJV13whCzpCA4uWMAYirMEdH1n4sCCxHs82Uen80VdkoDceMwnTk51-tKUKT3dsvhoO52AxFST7Bm-oNbMoIK9h51sqyzQZFgGt9O2qxQ745XNbDuGWhQfkQ5fP-c68vEdTqImrtQr7M05JGC4lcLNUwc0Rmc7koXW9E1YiakHSIC34NNFGOkuqns53WUpT1hlSDYG-zhtJeyfJGgddN_7UWifidi4Svw3v7eYJVw&amp;__tn__=k%2AF&amp;tn-str=k%2AF">Львівського обласного військового комісаріату</a></p>
    </article>
  </body>
</html>