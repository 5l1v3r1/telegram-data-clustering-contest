<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/turk-spor-basininin-aci-gunu-duayen-gazeteci-hayatini-kaybetti-215509h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T07:11:31+00:00"/>
    <meta property="og:title" content="Türk spor basınının acı günü! Duayen gazeteci hayatını kaybetti!"/>
    <meta property="og:description" content="Yazılı basında salon sporlarının ve alternatif sporların bir numaralı gazetecisi Celal Demirbilek, alzheimer tedavisi gördüğü Beylikdüzü Devlet Hastanesi'nde 66 yaşında hayatını kaybetti."/>
  </head>
  <body>
    <article>
      <h1>Türk spor basınının acı günü! Duayen gazeteci hayatını kaybetti!</h1>
      <h2>Yazılı basında salon sporlarının ve alternatif sporların bir numaralı gazetecisi Celal Demirbilek, alzheimer tedavisi gördüğü Beylikdüzü Devlet Hastanesi'nde 66 yaşında hayatını kaybetti.</h2>
      <address>
        <time datetime="2019-11-19T07:11:31+00:00">19 Nov 2019, 07:11</time>
      </address>
      <p>Amatör sporlara verdiği önem ve yaptığı haberlerle gündemi belirleyen gazeteci Celal Demirbilek, hayatını kaybetti. Bir süre önce alzheimer teşhisi konan duayen gazeteci, ilerleyen yaşına karşın basketbol ve voleybol başta olmak üzere birçok salon sporu müsabakasını yerinde izlemesiyle takdir toplamıştı.</p>
      <p>
        <b>SPOR BASINININ ÖDÜL CANAVARIYDI</b>
      </p>
      <p>Haberleriyle 100'ün üzerinde ödül alan Celal Demirbilek, İstanbul'da Beylikdüzü Devlet Hastanesi yoğun bakımında tedavi görüyordu. Alzheimer hastalığıyla mücadele eden 66 yaşındaki gazeteci, bu gece hayata gözlerini yumdu. Demirbilek'in naaşı, çarşamba günü Yeşilyurt Camii'nde öğle namazını takiben kılınacak cenaze namazının ardından toprağa verilecek. </p>
      <figure>
        <img src="https://www.olay.com.tr/d/other/2019-11-19-020002-1-d3sw.jpg"/>
      </figure>
      <p>
        <b>NAİM'İN TÜRKİYE SERÜVENİNDE PAY SAHİBİ</b>
      </p>
      <p>Ödül canavarı lakaplı Demirbilek, olimpiyat şampiyonu rekortmen halterci Naim Süleymanoğlu'nun Aralık 1986'da Türkiye'ye gelişine de büyük katkı sağlamıştı. Son olarak görev aldığı Karar gazetesinde Süleymanoğlu'nun Türkiye serüvenini "Naim'i 15 yıl bekleyen ceket" başlıklı haberiyle anlatan deneyimli gazeteci, ünlü haltercinin vefatından önce yaptığı son görüşmesinden önemli notlar aktarmıştı.</p>
      <figure>
        <img src="https://www.olay.com.tr/d/other/2019-11-19-020107-1-fhjz.jpg"/>
      </figure>
      <p><b>Eski mesai arkadaşları yasta</b><br/><br/>Spor basınının önemli isimlerden Celal Demirbilek'in hayatını kaybetmesinin ardından, eski mesai arkadaşları da üzüntülerini sosyal medyadan dile getirdiler.</p>
    </article>
  </body>
</html>