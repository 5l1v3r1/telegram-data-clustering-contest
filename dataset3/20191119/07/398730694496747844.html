<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/janice-blir-musikhjalpens-resande-reporter/"/>
    <meta property="og:site_name" content="DN.SE"/>
    <meta property="article:published_time" content="2019-11-19T07:02:49+00:00"/>
    <meta property="og:title" content="Janice blir ”Musikhjälpens” resande reporter"/>
    <meta property="og:description" content="Artisten Janice är Sveriges Radios program ”Musikhjälpens” resande reporter i år. Hon kommer att åka till Uganda, där hon har sina rötter."/>
  </head>
  <body>
    <article>
      <h1>Janice blir ”Musikhjälpens” resande reporter</h1>
      <address><time datetime="2019-11-19T07:02:49+00:00">19 Nov 2019, 07:02</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Artisten Janice är Sveriges Radios program ”Musikhjälpens” resande reporter i år. Hon kommer att åka till Uganda, där hon har sina rötter.</b>
      </p>
      <p>”Jag är så hedrad över detta uppdrag. Ser verkligen fram emot att åka till Uganda och hoppas att vi kan göra ’Musikhjälpen’ 2019 till ett riktigt bra år och att vi tillsammans kan göra skillnad, både med förändrade attityder och med konkret hjälp åt dem som behöver det mest,” säger Janice i ett pressmeddelande.</p>
      <p>Publikens ambassadörer är Arantxa Alvarez och Aron Andersson. Arantxa Alvarez uppgift är att vara länken mellan tittarna och lyssnarna och programledarna i buren, hon var publikens ambassadör 2014. Aron Andersson var ambassadör 2017 och 2018 och ska nu bege sig ut på en resa för att besöka olika initiativ för ”Musikhjälpen” runtom i landet.</p>
      <p>Årets programledare är Farah Abadi, Miriam Bryant och Daniel Hallberg. ”Musikhjälpen” sänds från Västerås mellan den 9 och 15 december i P3, SVT Play och SVT. Temat är ”<a href="https://www.dn.se/kultur-noje/arets-tema-for-musikhjalpen-klart/">Sex är inte ett vapen</a>”.</p>
    </article>
  </body>
</html>