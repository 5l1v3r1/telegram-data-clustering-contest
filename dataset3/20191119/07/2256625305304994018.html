<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158819_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-19T07:44:00+00:00"/>
    <meta property="og:title" content="Георги Дерменджиев отива на жребия за баражите"/>
    <meta property="og:description" content="Треньорът ще е придружаван от Михаил Касабов"/>
  </head>
  <body>
    <article>
      <h1>Георги Дерменджиев отива на жребия за баражите</h1>
      <address>
        <time datetime="2019-11-19T07:44:00+00:00">19 Nov 2019, 07:44</time>
      </address>
      <p>Селекционерът на националния отбор по футбол Георги Дерменджиев ще присъства на тегленето на жребия в Швейцария за баражите от турнира Лига на нациите.<br/> <br/>България ще научи своя съперник на 22 ноември, петък, а събитието ще се проведе в Нион, където е централата на УЕФА.<br/> <br/>Наставникът ще бъде част от делегацията на “лъвовете” в компанията на настоящия президент на централата Михаил Касабов и други представители на администрацията на БФС, пише “Труд”.<br/> <br/>Веднага след като паднат въпросителните около противника, с който ще спорят нашите за място на финала, от футболния съюз ще стартират преговори за приятелски мач. Той трябва да се играе през февруари и да бъде генерална репетиция за предстоящите важни срещи.<br/> <br/>Ако “трикольорите” спечелят и двата си мача от баражите, то те ще си осигурят място сред 24-те финалиста на Евро 2020. Първият бараж е на 26 март. Най-вероятният ни съперник е отбора на Шотландия.</p>
      <p> </p>
    </article>
  </body>
</html>