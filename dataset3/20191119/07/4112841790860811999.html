<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76723-Seriovy-vrah-ktory-sa-priznal-k-stovkam-obeti-Dokument-od-Netflixu-preskuma-zvratenu-mysel-Henryho-Lee-Lucasa"/>
    <meta property="og:site_name" content="REFRESHER"/>
    <meta property="article:published_time" content="2019-11-19T07:35:00+00:00"/>
    <meta property="og:title" content="Sériový vrah, ktorý sa priznal k stovkám obetí. Dokument od Netflixu preskúma zvrátenú myseľ Henryho Lee Lucasa"/>
    <meta property="og:description" content="Zabil naozaj niekoľko stoviek ľudí? Alebo si veľkú časť svojho príbehu iba vymyslel?"/>
  </head>
  <body>
    <article>
      <h1>Sériový vrah, ktorý sa priznal k stovkám obetí. Dokument od Netflixu preskúma zvrátenú myseľ Henryho Lee Lucasa</h1>
      <address><time datetime="2019-11-19T07:35:00+00:00">19 Nov 2019, 07:35</time> by <a rel="author">Jakub Paulík</a></address>
      <p>
        <b>Zabil naozaj niekoľko stoviek ľudí? Alebo si veľkú časť svojho príbehu iba vymyslel?</b>
      </p>
      <p>Pre milovníkov kriminálnych prípadov si po dokumentárnej sérii o <b><a href="https://refresher.sk/76486-Bol-nacistickym-dozorcom-Ivanom-Hroznym-ktory-odrezaval-zajatcom-usi-alebo-nevinnym-clovekom-Netflix-predstavil-hrozivy-pribeh">dozorcovi z koncentračného tábora</a> </b>pripravil Netflix ďalšiu lahôdku. V nej sa pozrieme na život neslávne známeho sériového vraha <a href="https://refresher.sk/33273-Henry-Lee-Lucas-a-Otis-Toole-spolecne-vrazdili-pojidali-sve-obeti-posmrtne-je-znasilnovali-a-jejich-tela-prodavali-sekte"><b>Henryho Lee Lucasa</b></a>. Ten mal mať údajne na konte <b>niekoľko stoviek obetí</b>.</p>
      <related>
        <a href="https://refresher.sk/69425-31-najhorsie-kriminalnicky-Slovenska-Vrahyne-odsudene-na-dlhorocne-tresty-a-preco-hrozi-Alene-Zsuzsovej-dozivotie"/>
      </related>
      <p>Postupom času sa ale zistilo, že časová os v jeho tvrdeniach nesedí. Z akého dôvodu si brutálny zločinec Lucas vlastne vymýšľal? To sa dozvieš v piatich častiach dokumentárnej série <b>The Confession Killer</b>. Debutová upútavka k tejto novinke naznačuje, že sa divák bude môcť ponoriť do nejednoznačného vyšetrovania zaplneného opisom mnohých brutálnych vrážd.</p>
      <figure>
        <iframe src="https://www.youtube.com/embed/mWPbC9Fp-yk" width="700" height="370" data-service="Youtube" scrolling="no"/>
      </figure>
      <p>Lucas počas svojej zločineckej kariéry nezabíjal iba cudzincov, ale postaral sa aj o <b>usmrtenie vlastnej matky</b>, ktorú dobodal nožom. Väčšiu časť svojej vražednej púte zdieľal s mužom menom Otis Tool, ktorý bol zároveň jeho milencom.</p>
      <p>O réžiu The Confession Killer sa postaral na Oscara nominovaný<b> Robert Kenner</b> (Food, Inc.) a <b>Taki Oldham</b> (The Billionaire’s Tea Party, Go for Broke, Inside the Birdcage). Všetky časti budú na streamovacej platforme Netflix dostupné od <b>6. decembra 2019</b>.</p>
      <figure>
        <img src="https://i.refresher.sk/public/jakub-p/35138b826ae96c2e85aac5528826ca46.jpg"/>
        <figcaption>
          <cite>Netflix</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/25956-Toma-Hardyho-bude-v-gangsterke-Legend-plne-platno"/>
        <a href="https://refresher.sk/75654-Novy-trailer-naznacuje-ze-Ray-Donovan-bude-muset-vyresit-spoustu-problemu-i-ve-3-serii"/>
        <a href="https://refresher.sk/30790-V-napinavom-krimithrilleri-Triple-9-sa-proti-sebe-postavia-policajti-ale-i-mafiani"/>
        <a href="https://refresher.sk/29007-Exkluzivne-Slovenska-kriminalka-Cerveny-kapitan-Dominika-Dana-puta-nasu-pozornost-skvelym-trailerom"/>
        <a href="https://refresher.sk/39454-Temny-belgicky-thriller-ktory-si-vzal-na-musku-temu-pedofilie-vas-nenecha-ani-na-okamih-vydychnut-Tip-na-film"/>
        <a href="https://refresher.sk/69036-Novy-Mindhunter-Serial-Criminal-od-Netflixu-bude-objasnovat-vsetky-pripady-v-klaustrofobickych-vysetrovacich-miestnostiach"/>
        <a href="https://refresher.sk/51897-Vrazdili-znasilnovali-a-jedli-svoje-obete-Tychto-nechutnych-10-filmov-vam-priblizi-skutocne-zivoty-najobavanejsich-seriovych-vrahov"/>
        <a href="https://refresher.sk/69400-Gangstri-z-Peaky-Blinders-zmlatili-muza-pretoze-pil-nealkoholicke-pivo-Sex-a-drogy-kralovali-povojnovej-Britanii"/>
      </related>
    </article>
  </body>
</html>