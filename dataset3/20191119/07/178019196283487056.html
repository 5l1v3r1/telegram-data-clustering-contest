<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/plyty_glowne/plyta_glowna_gigabyte_z390_aorus_master_g2_edition_do_esportu"/>
    <meta property="og:site_name" content="PurePC"/>
    <meta property="article:published_time" content="2019-11-19T07:00:01+00:00"/>
    <meta property="og:title" content="Płyta główna Gigabyte Z390 AORUS MASTER G2 Edition do e-sportu"/>
    <meta property="og:description" content="Gigabyte zaprezentował swoją nową płytę główną. Model Z390 AORUS MASTER G2 Edition to wersja limitowana, powstała we współpracy z największą europejską drużyną e-sportową"/>
  </head>
  <body>
    <article>
      <h1>Płyta główna Gigabyte Z390 AORUS MASTER G2 Edition do e-sportu</h1>
      <address><time datetime="2019-11-19T07:00:01+00:00">19 Nov 2019, 07:00</time> by <a rel="author">Przemysław Banasiak</a></address>
      <figure>
        <img src="https://www.purepc.pl/files/Image/m165/27517.jpg"/>
      </figure>
      <p>Każdy z nas zdaje sobie sprawę, że inna płyta główna potrzebna jest do jednostki biurowej, maszyny serwerowej i komputera gracza. Pytanie jednak czy segment gamingowy jest tak rozległy, by można go było podzielić na konstrukcje dedykowane zwykłym śmiertelnikom oraz fanom e-sportu? Zdaniem Gigabyte tak! Dowodem na to ma być nowa płyta główna Z390 AORUS MASTER G2 Edition, która powstała we współpracy z europejską drużyną G2. Prócz topowej specyfikacji, rozbudowanej i dobrze chłodzonej sekcji zasilania, podświetlenia RGB LED, dobrego układu dźwiękowego i metalowego backplate płyta przyozdobiona została grafikami zespołu e-sportowego. Czy to jednak nie jest zbytnie szaleństwo?</p>
      <h3>💬 Sklepowa data premiery oraz sugerowana cena nie zostały podane. Jednak jak zwykle w przypadku edycji limitowanych tanio raczej nie będzie.</h3>
      <figure>
        <img src="https://www.purepc.pl/image/news/2019/11/18_plyta_glowna_gigabyte_z390_aorus_master_g2_edition_do_e_sportu_0_b.jpg"/>
      </figure>
      <h3>🔗 <a href="https://www.purepc.pl/plyty_glowne/odwiedzilismy_fabryke_msi_shenzhen_to_tutaj_rodzi_sie_gaming">Odwiedziliśmy fabrykę MSI Shenzhen. To tutaj rodzi się Gaming</a></h3>
      <p>Z390 AORUS MASTER G2 Edition to płyta główna w formacie ATX, która wyposażona została w chipset Intel Z390 oraz gniazdo LGA 1151 dedykowane procesorom 8. i 9. generacji. Mamy tutaj do czynienia z 12-fazową, cyfrową sekcją zasilania chłodzoną żebrowanymi radiatorami z prawdziwego zdarzenia wyposażonymi w rurkę cieplną i termopady wysokiej klasy. Ciepło z VRM odprowadza również metalowy backplate. Na laminacie znajdziemy cztery banki na pamięci RAM DDR4 o pojemności do 128 GB i taktowaniu do 4400 MHz (OC), trzy wzmocnione sloty PCI Express x16 oraz trzy PCI Express x1. Dla nośników danych przewidziano sześć złącz SATA III oraz trzy M.2 (dwa z nich typu 22110, jedno 2280) z metalowymi radiatorami.</p>
      <figure>
        <img src="https://www.purepc.pl/image/news/2019/11/18_plyta_glowna_gigabyte_z390_aorus_master_g2_edition_do_e_sportu_1_b.png"/>
      </figure>
      <figure>
        <img src="https://www.purepc.pl/image/news/2019/11/18_plyta_glowna_gigabyte_z390_aorus_master_g2_edition_do_e_sportu_2_b.jpg"/>
      </figure>
      <h3>🔗 <a href="https://www.purepc.pl/plyty_glowne/asus_z390_rog_maximus_xi_hero_wifi_test_wypasionej_plyty_glownej">ASUS Z390 ROG Maximus XI Hero WiFi - Test mocarnej płyty głównej</a></h3>
      <p>Za dźwięk w Z390 AORUS MASTER G2 Edition odpowiada kodek Realtek ALC1220-VB oraz DAC ESS SABRE 9118, zaś kontrolery sieciowe (przewodowy i bezprzewodowe 802.11a/b/g/n/ac 2.4/5 GHz + Bluetooth) to bliżej nieokreślone rozwiązania Intela. Na panelu I/O płyty głównej znajdziemy przycisk Power i Clear CMOS, wyjścia antenowe od karty WiFi, cztery USB 2.0, trzy USB 3.1 Gen 1 typu A, dwa USB 3.1 Gen 1 typu A, jedno USB 3.1 Gen 2 typu C, port HDMI, RJ-45 oraz sześć złącz audio. Sklepowa data premiery oraz sugerowana cena nie zostały podane. Jednak jak zwykle w przypadku edycji limitowanych tanio raczej nie będzie.</p>
      <footer>Źródło: Gigabyte</footer>
      <related>
        <h4>Powiązane publikacje</h4>
        <a href="https://www.purepc.pl/plyty_glowne/nowe_biosy_dla_amd_am4_skracaja_czasy_bootowania_komputera"/>
        <a href="https://www.purepc.pl/plyty_glowne/gigabyte_zapowiada_plyte_glowna_aorus_z_chipsetem_amd_trx40"/>
        <a href="https://www.purepc.pl/plyty_glowne/intel_lga_4677_nowy_olbrzymi_socket_zobaczymy_juz_w_2021_roku"/>
        <a href="https://www.purepc.pl/plyty_glowne/amd_b550a_nadciaga_nowy_chipset_dla_tanich_plyt_glownych"/>
        <a href="https://www.purepc.pl/plyty_glowne/plyty_glowne_amd_trx40_nie_dla_threadripperow_1_i_2_generacji"/>
      </related>
    </article>
  </body>
</html>