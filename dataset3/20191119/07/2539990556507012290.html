<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/7/160/Artykul/2405973,Natalia-Kukulska-i-Marek-Napiorkowski-zaczaruja-najmlodszych"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T07:39:00+00:00"/>
    <meta property="og:title" content="Natalia Kukulska i Marek Napiórkowski zaczarują najmłodszych"/>
    <meta property="og:description" content="Gośćmi audycji &quot;Muzyczna Jedynka&quot; będą wokalistka Natalia Kukulska i gitarzysta Marek Napiórkowski."/>
  </head>
  <body>
    <article>
      <h1>Natalia Kukulska i Marek Napiórkowski zaczarują najmłodszych</h1>
      <address>
        <time datetime="2019-11-19T07:39:00+00:00">19 Nov 2019, 07:39</time>
      </address>
      <p>
        <b>Gośćmi audycji "Muzyczna Jedynka" będą wokalistka Natalia Kukulska i gitarzysta Marek Napiórkowski.</b>
      </p>
      <p>Artyści w sobotę (23.11) wezmą udział w Koncercie Laureatów I Konkursu Dziecięcych Talentów Polskiego Radia Dzieciom "Głosem Dziecka". Zaprezentują kołysankowy koncert "Szukaj w snach". Wyjątkowe kompozycje gitarzysty Marka Napiórkowskiego otulone ciepłym głosem Natalii Kukulskiej zaczarują najmłodszych, a dorosłych widzów zabiorą w sentymentalną podróż po wysmakowanych brzmieniach, które kreują cenieni muzycy. Na rozmowę zapraszamy o godz. 14.30.</p>
      <p>Z kolei o godz. 13.15 porozmawiamy z kierownikiem artystycznym Mazowieckiego Teatru Muzycznego im. Jana Kiepury Jakubem Milewskim o nowej siedzibie teatru i planach repertuarowych.</p>
      <p>***</p>
      <p>
        <b>Na audycję <a href="https://www.polskieradio.pl/7/160">"Muzyczna Jedynka"</a> w środę (20.11) w godz. 13.00-15.00 zaprasza <a href="https://www.polskieradio.pl/Pawel-Sztompke/Tag172930">Paweł Sztompke</a>.</b>
      </p>
      <p>kk</p>
      <related>
        <a href="https://www.polskieradio.pl/7/160/Artykul/2402818,Michal-Szczygiel-moj-charakter-przejawia-sie-w-utworach"/>
      </related>
      <related>
        <a href="https://www.polskieradio.pl/7/160/Artykul/2402919,Slawomir-Przybyl-o-Megafonie-sklania-do-zastanowienia-sie"/>
      </related>
    </article>
  </body>
</html>