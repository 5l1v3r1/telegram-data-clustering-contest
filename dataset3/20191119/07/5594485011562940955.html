<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/gsta-mgla-v-sofiya-vidimostta-e-ogranichena_news710119.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T07:24:00+00:00"/>
    <meta property="og:title" content="Гъста мъгла в София, видимостта е ограничена"/>
    <meta property="og:description" content="Водачите да шофират с повишено внимание"/>
  </head>
  <body>
    <article>
      <h1>Гъста мъгла в София, видимостта е ограничена</h1>
      <h2>Водачите да шофират с повишено внимание</h2>
      <address>
        <time datetime="2019-11-19T07:24:00+00:00">19 Nov 2019, 07:24</time>
      </address>
      <p>https://blitz.bg/obshtestvo/gsta-mgla-v-sofiya-vidimostta-e-ogranichena_news710119.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574140249-zhzhzh.jpg"/>
      </figure>
      <p><b>Гъста мъгла е обвила София, видимостта е намалена. Водачите да шофират с повишено внимание, с по-ниска скорост и с по-голяма дистанция.<br/><br/><a href="https://blitz.bg/intsidenti/vnimanie-koshmar-na-am-trakiya-ot-ptna-politsiya-blokirat-dvizhenieto_news709991.html">Вчера „Пътна полиция“ временно създаде изкуствена тапа в района от 34 до 24 км на магистрала "Тракия заради гъста мъгла.</a></b><br/>  <br/>Мярката бе предприета с цел избягване на пътни инциденти в участъка поради падналата изключително гъста мъгла - под 20 метра.<br/><br/>Екипи на „Пътна полиция“ на място насочваха трафика в една лента в участък с добра видимост.<br/><br/>Полицията апелира водачите да шофират с повишено внимание, с по-ниска скорост и с по-голяма дистанция.</p>
      <p>Във вторник времето ще е облачно и мъгливо в равнините и покрай големите реки. В хода на деня облачността ще се разкъса от запад на изток, но следобед отново ще е значителна.<br/><br/>Привечер са възможни слаби превалявания в Югозападна България – около Сандански и Гоце Делчев.<br/><br/>Температурите днес – от 11 градуса в Северозападна България до 18 в източните райони. На местата ще има мъгли, а термометърът ще държи ниски температури по-дълго през деня.</p>
      <p>В планините ще е слънчево с повече облачност следобед и вечерта.<br/><br/>По високите части температурите ще са около 5-6 градуса, в ниското – до 12. Най-топло във вторник следобед ще е около Черноморието – термометрите там ще показват 16-18 градуса.</p>
    </article>
  </body>
</html>