<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158816_1.html"/>
    <meta property="og:site_name" content="Novsport"/>
    <meta property="article:published_time" content="2019-11-19T07:12:00+00:00"/>
    <meta property="og:title" content="Енрике поднови тренировки, но без бегови упражнения"/>
    <meta property="og:description" content="Нужно е да сме много внимателни с него, не искаме да го рискуваме, коментираха от ЦСКА"/>
  </head>
  <body>
    <article>
      <h1>Енрике поднови тренировки, но без бегови упражнения</h1>
      <address>
        <time datetime="2019-11-19T07:12:00+00:00">19 Nov 2019, 07:12</time>
      </address>
      <p>Крилото на ЦСКА Енрике Рафаел проведе първа тренировка в Панчарево от няколко месеца насам. Бразилецът се завърна в София през уикенда, а вчера се яви на базата. Както се очакваше, той няма да е на разположение до края на 2019-а.<br/> <br/>Надеждите са Енрике да поднови пълноценни занимания при старта на зимната подготовка, но това може да се случи и в нейния ход.<br/> <br/>От ЦСКА заявиха пред "Тема спорт", че Енрике все още не е започнал дори бегови упражнения, тъй като състоянието на коляното му не го позволява.<br/> <br/>"Енрике трябва да се подложи на определени процедури по пътя към своето възстановяване. Стъпка по стъпка той ще поднови беговите занимания. Нужно е да сме много внимателни с него, не искаме да го рискуваме", коментираха от щаба.<br/> <br/>Енрике получи травмата в началото на юли по време на лагера в Австрия. Впоследствие се оказа, че проблемът се е усложнил, тъй като се очакваше да е на линия през август. ЦСКА потвърди вчера, че Енрике е претърпял операция.<br/> <br/>Пълноценни занимания вече водят вратарят Бусато и левият бек Мазику, които пропуснаха спаринга с Арис (0:2) заради леки травми. Те ще са на разположение за мача с Ботев Враца.<br/> <br/>Бикел обаче взима участие в около 50% от заниманията наравно с тима и отпада за двубоя. Същото се отнася и за Юрич.</p>
      <p> </p>
    </article>
  </body>
</html>