<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/politics/chehiya-oblaga-facebook-google-i-ostanalite-tehnologichni-giganti-s-nov-danak.html"/>
    <meta property="og:site_name" content="Money.bg"/>
    <meta property="article:published_time" content="2019-11-19T07:30:29+00:00"/>
    <meta property="og:title" content="Чехия облага Facebook, Google и останалите технологични гиганти с нов данък"/>
    <meta property="og:description" content="Те ще трябва да плащат 7 процента върху приходите си в страната"/>
  </head>
  <body>
    <article>
      <h1>Чехия облага Facebook, Google и останалите технологични гиганти с нов данък</h1>
      <address>
        <time datetime="2019-11-19T07:30:29+00:00">19 Nov 2019, 07:30</time>
      </address>
      <p>Правителството на Чехия одобри предложение за 7 процента дигитален данък, насочен към световните интернет гиганти като Facebook, Google и Amazon, съобщиха от местното Министерство на финансите, цитирани от Reuters.</p>
      <p>Предложените текстове все още трябва да бъдат одобрени от парламента преди да се превърнат в закона. Те са насочени към приходите, спечелени от таргетирана реклама, предоставянето на услугата дигитален пазар и продажба на лични данни на потребители</p>
      <p>Данъкът ще трябва да бъде плащан от компании, които имат приходи от поне €750 милиона годишно и 100 милиона крони ($4,32 милиона) от чешкия пазар, както и поне 200 хил. потребили.</p>
      <p>Министерство на финансите изчислява, че данъкът, който ще бъде в сила временно до постигане на световна сделка, ще увеличи приходите в бюджета с 2,1 милиарда крони през следващата година, ако влезе в сила през юни, и по около 5 милиарда годишно през следващите години.</p>
      <p>Чехия не е единствената страна, която въвежда данък срещу приходите на интернет гигантите като Facebook и Google, като подобен ход вече предприеха Франция и Италия. САЩ, дом на повечето гиганти, е против нов налог.</p>
    </article>
  </body>
</html>