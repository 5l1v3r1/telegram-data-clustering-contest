<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/former-bjp-mla-accuses-woman-of-rape/273015/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-19T07:58:45+00:00"/>
    <meta property="og:title" content="मध्य प्रदेश: BJP के पूर्व विधायक पर युवती ने लगाए दुष्कर्म के आरोप, केस दर्ज"/>
    <meta property="og:description" content="मध्य प्रदेश के झाबुआ से भारतीय जनता पार्टी (भाजपा) के पूर्व विधायक शांतिलाल बिलवाल के खिलाफ दुष्कर्म का मामला दर्ज किया गया है।"/>
  </head>
  <body>
    <article>
      <h1>मध्य प्रदेश: BJP के पूर्व विधायक पर युवती ने लगाए दुष्कर्म के आरोप, केस दर्ज</h1>
      <address><time datetime="2019-11-19T07:58:45+00:00">19 Nov 2019, 07:58</time> by <a rel="author">JKR Staff</a></address>
      <p>मध्य प्रदेश के झाबुआ से भारतीय जनता पार्टी (भाजपा) के पूर्व विधायक शांतिलाल बिलवाल के खिलाफ दुष्कर्म का मामला दर्ज किया गया है। दरअसल, भाजपा नेता के खिलाफ एक महिला ने दुष्कर्म का केस दर्ज करवाया है। महिला ने शांतिलाल बिलवाल पर शादी का झांसा देकर 2004 में उसके साथ दुष्कर्म का आरोप लगाया है। हालांकि, शांतिलाल बिलवाल अभी पुलिस की गिरफ्त से दूर हैं।</p>
      <figure>
        <img src="http://www.jantakareporter.com/wp-content/uploads/2019/11/bjp.png"/>
      </figure>
      <p>बताया जा रहा है कि युवती ने बिलवाल के खिलाफ पहले भी ऐसी शिकायत की थी, लेकिन तब समझौता हो गया था। ताजा समाचार यह है कि उसी युवती ने दोबारा कोतवाली थाने में रिपोर्ट दर्ज कराया है कि पूर्व विधायक शांतिलाल बिलवाल 2004 से उसे शादी का झांसा देकर शारीरिक शोषण कर रहा है।</p>
      <p>बिलवाल के खिलाफ कोतवाली पुलिस ने अपराध क्रमांक 1012/19 में IPC की धारा 376, 376(2)N और 506 के अंतर्गत मामला दर्ज किया है। बताया जा रहा है कि इस रिपोर्ट की भनक बिलवाल को लग गई तो वो पहले ही शहर से फरार हो गया है। पुलिस ने पूर्व विधायक की खोज शुरु कर दी है।</p>
      <figure>
        <iframe src="https://www.youtube.com/embed/b6j6yDKoxE0" width="696" height="392" data-service="Youtube" scrolling="no"/>
      </figure>
      <p>एक <a href="https://mpbreakingnews.in/Breaking-News/Former-BJP-MLA-accuses-woman-of-rape,-case-registered-56211">मीडिया रिपोर्ट</a> के मुताबिक, भाजपा नेता का कहना है कि उसने महिला के साथ विधिवत शादी की थी। उसके पिता को वधू मूल्य भी चुकाया था। समाज की पंचायत में भी समझौता हो चुका है। पिछले महीने ही उन्होंने महिला के साथ कोर्ट मैरिज के तहत स्टाम्प पर लिखा-पढ़ी भी करवाई है। नियमानुसार छह माह के भीतर शादी को रजिस्टर्ड कराया जा सकता है। प्रकरण दर्ज होने पर पुलिस पूर्व विधायक के घर पहुंची, लेकिन वे नहीं मिले। फिलहाल पूर्व विधायक की तलाश जारी है।</p>
    </article>
  </body>
</html>