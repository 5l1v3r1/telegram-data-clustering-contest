<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/tech/galaxy-s11-svelate-caratteristiche-e-funzioni-del-comparto-fotografico/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T07:26:08+00:00"/>
    <meta property="og:title" content="Galaxy S11, svelate caratteristiche e funzioni del comparto fotografico"/>
    <meta property="og:description" content="Nuove interessanti indiscrezioni sul prossimo top di gamma di casa Samsung, il Galaxy S11."/>
  </head>
  <body>
    <article>
      <h1>Galaxy S11, svelate caratteristiche e funzioni del comparto fotografico</h1>
      <h2>Nuove interessanti indiscrezioni sul prossimo top di gamma di casa Samsung, il Galaxy S11.</h2>
      <address><time datetime="2019-11-19T07:26:08+00:00">19 Nov 2019, 07:26</time> by <a rel="author" href="https://www.investireoggi.it/tech/author/danielemagliulo/" target="_blank">Daniele Magliuolo</a></address>
      <p>Ci vorrà ancora un bel po’ prima di poter toccare con mano il nuovo <b>Galaxy S11</b> di Samsung, ma lo smartphone sta già facendo parlare di sé un bel po’, soprattutto per il comparto fotografico che, oltre a presentare un sensore principale da 108 MP, avrà anche interessanti nuove funzionalità.</p>
      <h3>Rumors Galaxy S11</h3>
      <p>Finalmente volta pagina, Samsung cambia e prepara un <b>comparto fotografico</b> da urlo. In sostanza, per il modello S10 aveva riciclato il sensore da 12 MP dell’S7, ora però si va tutto daccapo. Gli esperti di XDA Developers hanno scoperto nel codice dell’app Samsung Camera vari riferimenti al sensore da 108 megapixel e alle funzionalità supportate, tra cui la registrazione video 8K. Per saperne di più, o quanto meno per vedere confermate alcune di queste indiscrezioni, dovremo attendere molto probabilmente febbraio 2020, quando ci sarà la l’annuncio del nuovo smartphone.</p>
      <p>Intanto, i rumors si concentrano su altre indiscrezioni della scheda tecnica, a partire dal possibile processore che sarà quasi sicuramente <b>Exynos 990</b> (alias Exynos 9830) che supporta video 4K in 120fps e 8K in 30fps. Il codice della Samsung Camera citata poco sopra cita appunto anche tale risoluzione, oltre che il sensore da 108 MP e il rapporto di aspetto 20:9, tre caratteristiche che dunque faranno parte del nuovo smartphone.</p>
      <p>Sono, inoltre, presenti anche nuove <b>funzionalità</b>. Come ad esempio la Director’s View chepermette di bloccare un soggetto nel frame e cambiare quello in primo piano, ma anche la Night Hyperlapse che è invece l’attuale Hyperlapse in modalità notturna. Sarà inoltre presente la funzione Single Take Photo che permette di catturare la scena in una serie di immagini e brevi video, muovendo lo smartphone per 15 secondi. Insomma, uno smartphone top di gamma con caratteristiche e funzioni fotografiche davvero all’avanguardia.</p>
      <p>Potrebbe interessarti anche <a href="https://www.investireoggi.it/tech/huawei-mate-x-vendite-alla-grande-nel-primo-week-end-cinese/">Huawei Mate X, vendite alla grande nel primo week end cinese</a></p>
    </article>
  </body>
</html>