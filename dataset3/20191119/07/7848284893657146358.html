<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/cds-centrocampo-in-emergenza-sensi-non-e-ancora-pronto-e-anche-gagliardini-e-in-dubbio-323448"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T07:27:10+00:00"/>
    <meta property="og:title" content="CdS - Centrocampo in emergenza: Sensi non è ancora pronto e anche Gagliardini è in dubbio"/>
    <meta property="og:description" content="Stefano Sensi a Torino non partirà dal 1', anzi. Secondo il Corriere dello Sport, sarà difficile anche che sia semplicemente a disposizione perché con lui sarà usata la..."/>
  </head>
  <body>
    <article>
      <h1>CdS - Centrocampo in emergenza: Sensi non è ancora pronto e anche Gagliardini è in dubbio</h1>
      <address><time datetime="2019-11-19T07:27:10+00:00">19 Nov 2019, 07:27</time> by <a rel="author">Alessandro Cavasinni</a></address>
      <p><b>Stefano Sensi </b>a Torino non partirà dal 1', anzi. Secondo il <i>Corriere dello Spor</i>t, sarà difficile anche che sia semplicemente a disposizione perché con lui sarà usata la massima prudenza. "L’obiettivo è evitare qualsiasi altro incidente di percorso, magari per averlo a disposizione nella trasferta decisiva di Praga, quando i nerazzurri si giocheranno la Champions e il genio di Sensi farebbe tremendamente comodo. Anche part time - si legge -. Con Sensi in bilico, la mediana soffre anche perché pure <b>Gagliardini </b>non è al top. L’ex Atalanta, che aveva dato forfait a Dortmund e contro l’Hellas, sta continuando a lavorare a parte senza forzare perché l’affaticamento muscolare che lo aveva messo ko prima della sosta non fa ancora parte del passato. Tornerà in gruppo a breve? Domani alla Pinetina si rivedranno <b>Barella</b>, <b>Vecino </b>e <b>Brozovic</b>, ma il primo vero allenamento al completo sarà quello di giovedì. I tre nazionali dunque dovranno fare gli straordinari contro Toro e Slavia Praga perché, anche se <i>Gaglia </i>sabato dovesse essere convocato, l’unico davvero pronto sarebbe <b>Borja Valero</b>, un solo minuto giocato finora". </p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>