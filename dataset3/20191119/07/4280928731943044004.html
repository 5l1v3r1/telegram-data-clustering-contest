<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/sakerhet/klartecken-for-hemlig-dataavlasning-i-sverige-6978912"/>
    <meta property="og:site_name" content="Ny Teknik"/>
    <meta property="article:published_time" content="2019-11-19T07:48:00+00:00"/>
    <meta property="og:title" content="Klartecken för hemlig dataavläsning i Sverige"/>
    <meta property="og:description" content="Regeringens förslag om hemlig dataavläsning får klartecken av Lagrådet."/>
  </head>
  <body>
    <article>
      <h1>Klartecken för hemlig dataavläsning i Sverige</h1>
      <address><time datetime="2019-11-19T07:48:00+00:00">19 Nov 2019, 07:48</time> by <a rel="author">TT / Ny Teknik</a></address>
      <h4>Regeringens förslag om hemlig dataavläsning får klartecken av Lagrådet.</h4>
      <p>Det innebär att polisen snart får möjlighet att gå in i brottsmisstänktas datorer och mobiler för att komma åt krypterad information.</p>
      <p>Enligt Lagrådets bedömning är underlaget som regeringen presenterar "tillräckligt för att motivera att hemlig dataavläsning införs som ett nytt hemligt tvångsmedel".</p>
      <p>Men Lagrådet pekar på vikten av att det görs "en ingående utvärdering av behovet, nyttan och proportionaliteten innan det fattas beslut huruvida lagstiftningen ska förlängas eller permanentas".</p>
      <related>
        <a href="https://www.nyteknik.se/sakerhet/har-ar-riskerna-med-att-hacka-kriminellas-mobiler-6976549"/>
      </related>
      <p>Hemlig dataavläsning kan exempelvis innebära att polisen i hemlighet installerar ett program i en dator eller mobiltelefon. Det kan också innebära installation av hårdvara. På så sätt kan polisen kringgå kryptering.</p>
      <p>Till skillnad från hemlig teleavlyssning, som omfattar skickade meddelanden, kan polisen även komma åt lagrade uppgifter, till exempel bilder eller filer och lösenord, på enheterna.</p>
      <p>Regeringens mål är att lagen om hemlig dataavläsning ska träda i kraft den 1 mars 2020.</p>
      <p>Så här sa inrikesminister Mikael Damberg (S) i oktober när han presenterade regeringens lagrådsremiss om hemlig dataavläsning.</p>
      <p>– Det här är ett mycket kraftfullt tvångsmedel, som bara får användas vid mycket allvarlig brottslighet.</p>
      <related>
        <h4>Relaterade artiklar</h4>
        <a href="https://www.nyteknik.se/sakerhet/har-ar-riskerna-med-att-hacka-kriminellas-mobiler-6976549"/>
        <a href="https://www.nyteknik.se/sakerhet/m-om-hemlig-dataavlasning-sent-och-for-klent-6975861"/>
        <a href="https://www.nyteknik.se/sakerhet/polisen-ska-fa-hacka-misstanktas-datorer-6975771"/>
      </related>
    </article>
  </body>
</html>