<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/ppda-a-pornit-ofensiva-impotriva-lui-igor-dodon-si-psrm-andrei-nastase-cere-procurorilor-sa-initieze-o-cauza-penala_3059549.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T07:17:01+00:00"/>
    <meta property="og:title" content="PPDA a pornit ofensiva împotriva lui Igor Dodon şi PSRM. Andrei Năstase cere procurorilor să iniţieze o cauză penală"/>
    <meta property="og:description" content="Andrei Năstase a cerut anularea ordonanţei procuraturii anticorupţie prin care a fost respinsă cererea de iniţiere a unui proces penal privind finanţarea ilegală din străinătate a PSRM şi tragerea la răspundere a preşedintelui Igor Dodon pentru trădare de"/>
  </head>
  <body>
    <article>
      <h1>PPDA a pornit ofensiva împotriva lui Igor Dodon şi PSRM. Andrei Năstase cere procurorilor să iniţieze o cauză penală</h1>
      <address><time datetime="2019-11-19T07:17:01+00:00">19 Nov 2019, 07:17</time> by <a rel="author">PUBLIKA.MD</a></address>
      <p><b>Andrei Năstase a cerut anularea ordonanţei procuraturii anticorupţie prin care a fost respinsă cererea de iniţiere a unui proces penal privind finanţarea ilegală din străinătate a PSRM şi tragerea la răspundere a preşedintelui Igor Dodon pentru trădare de patrie.</b> </p>
      <p>Năstase a cerut dispunerea unei anchete complete pe faptele menţionate. </p>
      <p>Amintim că procuratura anticorupţie s-a autosesizat pe marginea imaginilor publicate de publika.md, în care șeful statului, Igor Dodon, îi spunea lui <a href="http://www.plahotniuc.md/">Vlad Plahotniuc</a> că pentru întreținerea formațiunii rușii alocă lunar între 600 și 700 de mii de dolari.</p>
      <p>Pe 8 iulie 2019, a fost emisă o ordonanță de refuz în pornirea unui dosar penal, deoarece "nu s-au confirmat careva acțiuni de finanțare ilegală a PSRM" după verificările efectuate drept urmare a apariției în public a înregistrării video a discuției dintre președintele Igor Dodon, fostul lider al <a href="http://www.pdm.md/ro/">PDM</a>, Vladimir Plahotniuc, și fostul vicepreședinte la <a href="http://www.pdm.md/ro/">PDM</a> Serghei Iaralov.</p>
      <p>Andrei Năstase a declarat, astăzi, că imaginile video difuzate de Publika TV sunt veridice şi că urmează a fi examinate drept probe. </p>
      <p>Întrebat de ce a depus astăzi această solicitare şi nu atunci când se afla la guvernare, Andrei Năstase a răspuns că a respectat nişte proceduri şi rigorile legii. </p>
      <p>În cazul în care cererea sa nu va fi admisă, Andrei Năstase a spus că o va contesta în instanţă. În acelaşi timp, Năstase a nu a exclus şi organizarea unor proteste în stradă.   </p>
      <p>CITEȘTE ȘI: <a href="https://www.publika.md/proba-video-igor-dodon-a-insistat-pe-federalizarea-republicii-moldova-_3044563.html">PROBĂ VIDEO: Igor Dodon a insistat pe federalizarea Republicii Moldova</a></p>
    </article>
  </body>
</html>