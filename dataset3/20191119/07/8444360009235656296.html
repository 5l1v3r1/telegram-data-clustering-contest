<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/patra-ragizei-kardies-i-ekklisi-tis-manas-sta-81-xronia-tis-na-do-to-paidi-mou-kai-as-pethano/2918681/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T07:44:06+00:00"/>
    <meta property="og:title" content="Πάτρα: Ραγίζει καρδιές η έκκληση της μάνας στα 81 χρόνια της – “Να δω το παιδί μου και ας πεθάνω”!"/>
    <meta property="og:description" content="Μια τραγική ανθρώπινη ιστορία στην Πάτρα που προκάλεσε δάκρυα συγκίνησης. Πρωταγωνίστρια μία μητέρα 81ος ετών..."/>
  </head>
  <body>
    <article>
      <h1>Πάτρα: Ραγίζει καρδιές η έκκληση της μάνας στα 81 χρόνια της – “Να δω το παιδί μου και ας πεθάνω”!</h1>
      <h2>Μια τραγική ανθρώπινη ιστορία στην Πάτρα που προκάλεσε δάκρυα συγκίνησης. Πρωταγωνίστρια μία μητέρα 81ος ετών...</h2>
      <address><time datetime="2019-11-19T07:44:06+00:00">19 Nov 2019, 07:44</time> by <a rel="author">Newsit Newsroom</a></address>
      <p>Οι συλλήψεις αλλοδαπών στο λιμάνι της Πάτρας που επιχειρούν με πλαστά έγγραφα να φύγουν παράνομα για την Ιταλία, είναι καθημερινές.</p>
      <p>Πρόσφατο περιστατικό που προκάλεσε αίσθηση, η σύλληψη μιας 81χρονης Σύριας στο λιμάνι της Πάτρας, η οποία επιχείρησε να ταξιδέψει για Ιταλία, με πλαστά έγγραφα.</p>
      <p>Όπως απεδείχθη, η ηλικιωμένη ήθελε να πάει στη Γερμανία για να δει το μοναδικό εν ζωή παιδί της. Συνελήφθη μαζί με έναν 34χρονο στο λιμάνι το Σάββατο 16 Νοεμβρίου, σύμφωνα με την ανακοίνωση του Λιμεναρχείου.</p>
      <p>Η ηλικιωμένη ήταν σε κατάσταση σοκ. Όπως είπε έχει χάσει όλα της τα παιδιά στον πόλεμο και το μόνο που ήθελε ήταν να αγκαλιάσει το μοναδικό της πλεον παιδί, που ζει στη Γερμανία, πριν κλείσει τα μάτια της.</p>
      <p>Η 81χρονη από τη Συρία συνελήφθη και λίγες ώρες αργότερα αφέθηκε ελεύθερη.</p>
      <p>Οι εντοπισμοί αλλοδαπών στο λιμάνι της Πάτρας με πλαστά έγγραφα, κατά καιρούς, αναδεικνύουν τραγικές καταστάσεις ανθρώπων, που βυθίζονται στον πόνο και την απόγνωση.</p>
      <p>Κατά διαστήματα έχουν εντοπιστεί αλλοδαποί μέσα σε πορτοκάλια, καρπούζια, σε φύλλα αλουμινίου, σε φάρμακα και πολλά άλλα είδη φορτίων, ενώ έχουν καταγραφεί και πιο απίθανες “κρυψώνες”.</p>
      <p>Πηγή: <a href="https://tempo24.news/eidisi/264670/i-tragiki-istoria-tis-81hronis-syrias-poy-synelifthi-sto-limani-tis-patras-na-do-to">tempo24.gr</a></p>
    </article>
  </body>
</html>