<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/usta-oyuncuya-veda-yildiz-kenter-son-yolculuguna-ugurlaniyor-889897"/>
    <meta property="og:site_name" content="Onedio"/>
    <meta property="article:published_time" content="2019-11-19T07:27:49+00:00"/>
    <meta property="og:title" content="Usta Oyuncuya Veda: Yıldız Kenter Son Yolculuğuna Uğurlanıyor"/>
    <meta property="og:description" content="91 yaşında hayata veda eden usta sanatçı Yıldız Kenter, bugün toprağa verilecek."/>
  </head>
  <body>
    <article>
      <h1>Usta Oyuncuya Veda: Yıldız Kenter Son Yolculuğuna Uğurlanıyor</h1>
      <address><time datetime="2019-11-19T07:27:49+00:00">19 Nov 2019, 07:27</time> by <a rel="author" href="https://onedio.com/profil/freigeist" target="_blank">FreiGeist</a></address>
      <h4>91 yaşında hayata veda eden usta sanatçı Yıldız Kenter, bugün toprağa verilecek.</h4>
      <h3>Usta sanatçı için Kenter Tiyatrosu’nda tören düzenlendi.</h3>
      <figure>
        <img src="https://img-s2.onedio.com/id-5dd3c052d31b0b4721f40391/rev-0/w-500/s-c7fbdbdeb4c78491afd11e20cec605803ac455a2.jpg"/>
        <figcaption>Tilbe Saran, Mehmet Birkiye, Zeynep Oral ve Genco Erkal gibi isimlerin de ünlü tiyatrocuyla anılarını paylaştığı törene sanat camiasından isimlerinin yanı sıra çok sayıda tiyatrocu ve oyuncu da katıldı.</figcaption>
      </figure>
      <h3>"Onun varlığı bize daima güç verdi"</h3>
      <figure>
        <img src="https://img-s2.onedio.com/id-5dd3bedf84dadca340b41647/rev-0/w-500/s-ccda20a665395bab8fc7bea667b5902029cfc73e.jpg"/>
        <figcaption>Sanatçının torunu Müşfik Uzun, "Hepiniz onu bir şekilde tanıyorsunuz, belki öğrencisi belki izleyicisi belki de iş arkadaşı olarak. Ben ise bugün torunu olarak size anneanne Yıldız Kenter'i anlatmak istiyorum." dedi.<br/>Anneannesini hayatı boyunca çok sevdiklerini, Kenter'in de kendisinden ve kardeşinden desteğini eksik etmediğini anlatan Uzun,  "Yaşamımızdaki tüm önemli kilometre taşlarında hep yanımızda hep arkamızdaydı. Onun varlığı bize daima güç verdi ve her zaman bize olan sevgisini çokça hissettirdi." ifadesini kullandı.</figcaption>
      </figure>
      <h3>"En önemli tiyatro insanımızı, hocaların hocasını, canımızı kaybettik"</h3>
      <figure>
        <img src="https://img-s1.onedio.com/id-5dd3c15dd28b770a22d7dfb2/rev-0/w-500/s-a36daca8534f2f77b256dfdedb5fff7d4d883c32.jpg"/>
        <figcaption>Oyuncu Sumru Yavrucuk  "Türk tiyatrosunun başı sağ olsun" dedi ve şöyle devam etti:<br/>"Kuşkusuz en önemli <a href="https://onedio.com/etiket/tiyatro/50546e350228f60917601ac4">tiyatro</a> insanımızı, hocaların hocasını, canımızı kaybettik. Bütün hayatı sevgi ve bu sevgiyi yaymakla geçti. Onu düşündüğüm zaman sevgisini ve sanata tutkusunu hatırlıyorum."</figcaption>
      </figure>
      <h3>"Bu son yıllarda çok fazla değer kaybettik."</h3>
      <figure>
        <img src="https://img-s2.onedio.com/id-5dd3c287d28b770a22d7dfb9/rev-0/w-500/s-7464fd71c72c214f9b90b10129bde7ffd3302e65.jpg"/>
        <figcaption>Törene katılan oyuncu Nevra Serezli şunları söyledi:<br/>"Tiyatronun temel taşlarından biri. Ben gözümü açtım, Yıldız ve Müşfik Kenter ile tanıştım. 1963 senesinden beri her oyununu izledim. Beraber <a href="https://onedio.com/etiket/ingiltere/50273314cc161f8ec1342339">İngiltere</a>'de bir <a href="https://onedio.com/etiket/oyun/57b6f00196d8957324880f58">oyun</a> oynama şerefine nail oldum. Her zaman çok hayranlıkla izlediğim bir sanatçıydı. İyi bir usta ve hocam da oldu bir sene. Bazı insanlar var ya hani 'onlar hiçbir zaman gitmezmiş' gibi düşünülür. Yıldız hocamın gidişi böyle çok şok etti beni. Çünkü o hep vardır. Hep bu tiyatroda şu perde açılacaktır. Biz de arkaya kulise gidip onu öpeceğiz ve kutlayacağız. O da bizi karşılayacak, gibi geliyor. Bu son yıllarda çok fazla değer kaybettik."</figcaption>
      </figure>
      <h3>Törenin ardından Yıldız Kenter'in naaşı, alkışlar eşliğinde cenaze namazının kılınacağı camiye doğru yola çıktı.</h3>
      <figure>
        <img src="https://img-s1.onedio.com/id-5dd3bf3fd31b0b4721f40374/rev-0/w-500/s-338d7ba80839b8b37f204db318bc41e68d02bf04.jpg"/>
      </figure>
      <h3>Sanatçı, Levent Afet Yolal Camisi’nde öğle vakti kılınacak cenaze namazının ardından Aşiyan Kabristanı’nda toprağa verilecek.</h3>
      <figure>
        <img src="https://img-s2.onedio.com/id-5dd3c24d36395db224d5a3c3/rev-1/w-500/o-56x26/s-1590963e52a3718a496f65bcfe23111278d145e5.jpg"/>
      </figure>
    </article>
  </body>
</html>