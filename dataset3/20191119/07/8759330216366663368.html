<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904300/na-chadli-krijgt-ook-andere-rode-duivel-welverdiende-rust-was-ongelooflijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T07:00:00+00:00"/>
    <meta property="og:title" content="Na Chadli krijgt ook andere Rode Duivel ‘welverdiende’ rust: ‘Was ongelooflijk'"/>
    <meta property="og:description" content="RSC Anderlecht-speler Nacer Chadli zal niet spelen tegen Cyprus maar ook een andere Rode Duivel krijgt al zeker rust van bondscoach Roberto Martinez. Thomas Vermaelen krijgt ‘welverdiende’ rust."/>
  </head>
  <body>
    <article>
      <h1>Na Chadli krijgt ook andere Rode Duivel ‘welverdiende’ rust: ‘Was ongelooflijk'</h1>
      <address>
        <time datetime="2019-11-19T07:00:00+00:00">19 Nov 2019, 07:00</time>
      </address>
      <p>
        <b>RSC Anderlecht-speler Nacer Chadli zal niet spelen tegen Cyprus maar ook een andere Rode Duivel krijgt al zeker rust van bondscoach Roberto Martinez. Thomas Vermaelen krijgt ‘welverdiende’ rust.</b>
      </p>
      <p>“We kunnen wel enkele frisse benen gebruiken want de match tegen Rusland was veeleisend”, wordt Martinez geciteerd door <i>Het Laatste Nieuws</i>. Volgens de bondscoach speelde Vermaelen een sterke partij tegen de Russische nationale ploeg. De verdediger kwam terug van een kuitblessure.</p>
      <p>“Wat Thomas in Rusland liet zien, was ongelooflijk”, gaat Martinez verder. “Hij is een voorbeeld voor de jeugd. Zijn attitude, hoe hij verdedigt, hoe hij altijd klaar staat voor de ploeg. Fantastisch.” Denayer wordt hoogstwaarschijnlijk de vervanger van Vermaelen.</p>
      <p><b>Chadli</b><br/><a href="https://www.voetbalprimeur.be/nieuws/904258/martinez-laat-chadli-rusten-tegen-cyprus-tot-groot-jolijt-van-anderlecht.html">Eerder werd al bekend dat Chadli</a> van Anderlecht niet zal spelen tegen Cyprus. “Nacer heeft de voorbije dagen een goeie verzorging gekregen. Hij is fit en zou kunnen spelen, maar we hebben besloten om geen risico's met hem te nemen. Nacer is terug naar Anderlecht”, aldus Martinez.</p>
      <p><b>Vermoedelijke opstelling:</b> Courtois - Alderweireld, Boyata, Denayer - Castagne, Tielemans, Witsel, De Bruyne - T. Hazard, Lukaku, E. Hazard.</p>
      <aside>Lees meer<br/><a href="https://www.voetbalprimeur.be/nieuws/904271/rode-duivels-kunnen-113-jaar-oud-record-evenaren-tegen-cyprus.html?itm_source=www.voetbalprimeur.be&amp;itm_medium=highlighted-content">Rode Duivels kunnen 113 jaar oud record evenaren tegen Cyprus</a></aside>
    </article>
  </body>
</html>