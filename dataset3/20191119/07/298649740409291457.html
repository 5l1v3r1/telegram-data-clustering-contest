<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/19/a-hong-kong-il-politecnico-%c3%a8-ancora-sotto-assedio-top10_20191119_083831/"/>
    <meta property="og:site_name" content="Askanews"/>
    <meta property="article:published_time" content="2019-11-19T07:38:31+00:00"/>
    <meta property="og:title" content="A Hong Kong il Politecnico è ancora sotto assedio"/>
    <meta property="og:description" content="Roma, 19 nov. (askanews) – Sono circa cento i manifestanti pro-democrazia a Hong Kong ancora asserragliati all’interno del campus del Politecnico, circondato dalle forze di polizia. Lo riporta la Bbc ricordando che l’assedio al campus sta entrando nel suo terzo giorno. Centinaia sono invece quelli usciti dal campus, accompagnati da alcuni mediatori autorizzati dalla polizia […]"/>
  </head>
  <body>
    <article>
      <h1>A Hong Kong il Politecnico è ancora sotto assedio</h1>
      <h2>Un centinaio di manifestanti asserragliato all'interno</h2>
      <address>
        <time datetime="2019-11-19T07:38:31+00:00">19 Nov 2019, 07:38</time>
      </address>
      <figure>
        <img src="http://www.askanews.it/wp-content/uploads/2019/11/20191119_083824_507A71E1.jpg"/>
      </figure>
      <p>Roma, 19 nov. (askanews) – Sono circa cento i manifestanti pro-democrazia a Hong Kong ancora asserragliati all’interno del campus del Politecnico, circondato dalle forze di polizia. Lo riporta la Bbc ricordando che l’assedio al campus sta entrando nel suo terzo giorno. Centinaia sono invece quelli usciti dal campus, accompagnati da alcuni mediatori autorizzati dalla polizia a entrare nella struttura. I manifestanti sotto i 18 anni sono stati lasciati andare via, gli altri sono stati arrestati sul posto.</p>
      <p>Il capo dell’esecutivo di Hong Kong Carrie Lam ha intanto dichiarato che non ci sarà alcun bisogno di chiedere l’intervento dell’Esercito di liberazione della Cina fin quando il suo governo e la polizia potranno gestire i disordini.</p>
      <p>La governatrice ha dichiarato che domani le scuole riapriranno.</p>
      <p>Lam ha anche aggiunto di volere una soluzione pacifica per la fine delle violenze nella zona universitaria.</p>
      <p>PInt9</p>
    </article>
  </body>
</html>