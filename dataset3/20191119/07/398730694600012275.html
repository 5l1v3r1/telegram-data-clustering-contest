<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/lastbil-i-olycka-pa-e6-vagen-avstangd-i-bada-riktningar/"/>
    <meta property="og:site_name" content="DN.SE"/>
    <meta property="article:published_time" content="2019-11-19T07:19:28+00:00"/>
    <meta property="og:title" content="Lastbil i olycka på E6 – långa köer"/>
    <meta property="og:description" content="En lastbil har kört in i mitträcket på E6 i höjd med Frillesås, söder om Kungsbacka. Motorvägen är helt stängd för trafik i båda riktningar."/>
  </head>
  <body>
    <article>
      <h1>Lastbil i olycka på E6 – långa köer</h1>
      <address><time datetime="2019-11-19T07:19:28+00:00">19 Nov 2019, 07:19</time> by <a rel="author" href="https://www.dn.se/av/carl-cato/" target="_blank">Carl Cato</a></address>
      <p>
        <b>En lastbil har kört in i mitträcket på E6 i höjd med Frillesås, söder om Kungsbacka. Motorvägen är delvis stängd för trafik och flera kilometer långa köer har bildats.</b>
      </p>
      <p>Olyckan inträffade vid 07.45 vid Frillesås i norra Halland. Lastbilen står så illa till att trafiken på E6 måste ledas om.</p>
      <p>Vid 10-tiden var det flera kilometer långa köer i båda riktningar på motorvägen.</p>
      <p>– Lastbilen står över vägen i nordgående riktning och blockerar båda körfälten, säger Conny Eriksson, inre befäl vid räddningstjänsten väst.</p>
      <p><b>Inledningsvis stängdes vägen</b> av för trafik såväl mot Göteborg som söderut, men vid 08.30 kunde ett körfält öppnas för södergående trafik.</p>
      <p>– Man har kunnat släppa på lite där nu, säger Conny Eriksson.</p>
      <p>Enligt räddningstjänsten har ingen människa skadats i olyckan.</p>
      <p>– Alla inblandade klarade sig bra, säger Conny Eriksson.</p>
    </article>
  </body>
</html>