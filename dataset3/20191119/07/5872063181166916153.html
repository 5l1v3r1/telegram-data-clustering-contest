<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560708/stis-floges-duo-spitia-stin-kriti/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T07:53:00+00:00"/>
    <meta property="og:title" content="Στις φλόγες δύο σπίτια και ένα αυτοκίνητο στην Κρήτη"/>
    <meta property="og:description" content="Σε δύο διαφορετικά περιστατικά σε Λασίθι και Ηράκλειο οι πυροσβέστες"/>
  </head>
  <body>
    <article>
      <h1>Στις φλόγες δύο σπίτια και ένα αυτοκίνητο στην Κρήτη</h1>
      <address>
        <time datetime="2019-11-19T07:53:00+00:00">19 Nov 2019, 07:53</time>
      </address>
      <p>
        <b>Σε δύο διαφορετικά περιστατικά σε Λασίθι και Ηράκλειο οι πυροσβέστες</b>
      </p>
      <p>Φωτιά άρπαξαν δύο σπίτια στην Κρήτη, λόγω δύο διαφορετικών περιστατικών στη Νεάπολη και τις Άνω Αρχάνες.</p>
      <p>Το πρώτο περιστατικό σημειώθηκε στην Οδό Θέμιδος στη Νεάπολη Λασιθίου, όταν η αποθήκη στον 1<sup>ο</sup> όροφο διπλοκατοικίας άρπαξε φωτιά πέντε λεπτά πριν από τις δύο το μεσημέρι.</p>
      <p>Στο σημείο έσπευσαν 5 άνδρες με 2 οχήματα της Πυροσβεστικής Υπηρεσίας Αγίου Νικολάου, οι οποίοι και έσβησαν την πυρκαγιά, προτού επεκταθεί.</p>
      <p>Η φωτιά ξέσπασε υπό άγνωστες αιτίες και προκάλεσε μικρές υλικές ζημιές.</p>
      <p>Ενώ, και στις 5:30 το απόγευμα, 6 πυροσβέστες με 2 οχήματα του 1<sup>ου</sup> Πυροσβεστικού Σταθμού Ηρακλείου έσπευσαν για την κατάσβεση φωτιάς σε σπίτι του 1<sup>ου</sup> ορόφου στην περιοχή των Άνω Αρχανών.</p>
      <p>Η επέμβασή τους, ωστόσο, δεν ήταν απαραίτητη, αφού η φωτιά είχε ήδη σβήσει από πολίτες.</p>
      <p>Πάντως, και η συγκεκριμένη φωτιά ξέσπασε υπό άγνωστες αιτίες και άφησε πίσω της μικρές υλικές ζημιές.</p>
      <p>
        <b>Και αυτοκίνητο στις φλόγες</b>
      </p>
      <p>Υπό άγνωστες αιτίες άρπαξε φωτιά και ένα αυτοκίνητο στην Πλατεία Κουνουπάκη στην Ιεράπετρα λίγο πριν τις έξι το απόγευμα της Δευτέρας.</p>
      <p>Τη φωτιά έσβησαν 2 άνδρες με 1 όχημα της Πυροσβεστικής Υπηρεσίας Ιεράπετρας, ενώ είναι ευτύχημα ότι από τη φωτιά προκλήθηκαν μόνο μικρές υλικές ζημιές.</p>
      <p>
        <i>(Φωτογραφία αρχείου)</i>
      </p>
    </article>
  </body>
</html>