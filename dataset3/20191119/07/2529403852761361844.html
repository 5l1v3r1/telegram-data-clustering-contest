<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/bebe-primeggia-anche-ad-amsterdam-219495"/>
    <meta property="og:site_name" content="Oggi Treviso"/>
    <meta property="article:published_time" content="2019-11-19T07:47:02+00:00"/>
    <meta property="og:title" content="Bebe primeggia anche ad Amsterdam"/>
    <meta property="og:description" content="MOGLIANO - Bebe ancora su un podio europeo: è accaduto al termine della terza giornata di gara della tappa di Amsterdam del circuito di Coppa del Mondo di scherma paralimpica.  "/>
  </head>
  <body>
    <article>
      <h1>Bebe primeggia anche ad Amsterdam</h1>
      <h2>L'atleta paralimpica di Mogliano si conferma ai vertici della disciplina nella tappa olandese di Coppa del Mondo</h2>
      <address>
        <time datetime="2019-11-19T07:47:02+00:00">19 Nov 2019, 07:47</time>
      </address>
      <p><b>MOGLIANO </b>- Bebe ancora su un podio europeo: è accaduto al termine della terza giornata di gara della tappa di Amsterdam del circuito di Coppa del Mondo di scherma paralimpica.<br/><br/><b>Beatrice 'Bebe' Vio</b> continua a inanellare successi, mettendo in bacheca anche la tappa olandese.<br/><br/>La campionessa paralimpica e iridata ha, infatti, vinto la gara di fioretto femminile categoria B, grazie al 15-4 inflitto in finale alla cinese <b>Zhou Jingjing</b>, che ha seguito il 15-4 piazzato in semifinale alla russa <b>Irina Mishurova</b>.<br/><br/>Con l'identico punteggio, l'azzurra aveva vinto il match dei quarti di finale contro l'altra cinese<b> Kang Su</b>, mentre agli ottavi aveva avuto ragione dell'ungherese <b>Boglarka Mezo</b> per 15-3.</p>
    </article>
  </body>
</html>