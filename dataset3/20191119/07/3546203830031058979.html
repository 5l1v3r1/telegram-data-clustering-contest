<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1549647983_Evropeyskiyat_sayuz_dava_500_mln_evro_za_borba_s_klimatichnite_promeni"/>
    <meta property="og:site_name" content="webcafé"/>
    <meta property="article:published_time" content="2019-11-19T07:52:00+00:00"/>
    <meta property="og:title" content="Европейският съюз дава 500 млн. евро за борба с климатичните промени"/>
    <meta property="og:description" content="Европейската комисия, Съветът на Европейския съюз и Европейският парламент се споразумяха за бюджета на Европейския съюз (ЕС) за 2020 г. Финансовата рамка сега трябва да бъде гласувана в комисиите и в пленарната зала на парламента."/>
  </head>
  <body>
    <article>
      <h1>Европейският съюз дава 500 млн. евро за борба с климатичните промени</h1>
      <address><time datetime="2019-11-19T07:52:00+00:00">19 Nov 2019, 07:52</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2017/07/06/european-parliament-inside/1170x719.jpg"/>
        <figcaption>Европейските институции се споразумяха за Бюджет 2020<cite>Снимка: © European Parliament</cite></figcaption>
      </figure>
      <p>Европейската комисия, Съветът на Европейския съюз и Европейският парламент се споразумяха за бюджета на Европейския съюз (ЕС) за 2020 г. Финансовата рамка сега трябва да бъде гласувана в комисиите и в пленарната зала на парламента.</p>
      <p>21% от общия бюджет отива за борба с климатичните промени. 589,6 милиона евро например са заделени за програмата LIFE за околната среда и изменението на климата. Това е увеличение с 5,6% в сравнение с миналата година.</p>
      <p>Други 13,46 млрд. евро отиват за програмата "Хоризонт 2020", която традиционно е свързана с цели около климата.</p>
      <p>Целият бюджет на ЕС се равнява на близо 168,7 милиарда евро бюджетни кредити за поети задължения или за договори, които могат да бъдат сключени през следващата година, както и около 153,6 милиарда евро бюджетни кредити за плащания. Почти половината от вторите - 84 млрд. евро - са за повишаване конкурентоспособността на икономиката.</p>
      <p>Земеделските стопани ще получат над 58 млрд. евро, за сателитната система "Галилео" са предвидени 1,2 млрд., а за програмата "Еразъм" - 2,89 млрд.</p>
      <related>
        <h4>Още</h4>
        <a href="https://www.webcafe.bg/newscafe/svyat/id_1943787142"/>
        <a href="https://www.webcafe.bg/newscafe/svyat/id_1387604619"/>
        <a href="https://www.webcafe.bg/newscafe/obshtestvo/id_1036949514"/>
        <a href="https://www.webcafe.bg/newscafe/obshtestvo/id_1755914927"/>
        <a href="https://www.webcafe.bg/newscafe/svyat/id_2033512425"/>
      </related>
    </article>
  </body>
</html>