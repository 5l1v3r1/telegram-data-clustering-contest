<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-reactionat-un-taximetrist-din-bucuresti-dupa-ce-a-fost-rugat-de-client-sa-nu-se-mai-joace-pe-telefon-in-timp-ce-conduce-hai-sa-iti-spun-ceva-continuarea-e-scandaloasa-20095693"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T07:52:02+00:00"/>
    <meta property="og:title" content="Cum a reacționat un taximetrist din București după ce a fost rugat de client să nu se mai joace pe telefon în timp ce conduce: „Hai să îți spun ceva”. Continuarea e scandaloasă"/>
    <meta property="og:description" content="Nu mai este o surpriză pentru nimeni că o cursă cu taxiul te poate pune în fața unor întâmplări neobișnuite. Clienții povestesc, de-a lungul timpului, tot"/>
  </head>
  <body>
    <article>
      <h1>Cum a reacționat un taximetrist din București după ce a fost rugat de client să nu se mai joace pe telefon în timp ce conduce: „Hai să îți spun ceva”. Continuarea e scandaloasă</h1>
      <address><time datetime="2019-11-19T07:52:02+00:00">19 Nov 2019, 07:52</time> by <a rel="author">Cristian Lisandru</a></address>
      <p>
        <b>Nu mai este o surpriză pentru nimeni că o cursă cu taxiul te poate pune în fața unor întâmplări neobișnuite. Clienții povestesc, de-a lungul timpului, tot felul de experiențe, plăcute sau mai puțin plăcute, iar un taximetrist din București a devenit ”personaj negativ” după ce i s-a cerut… să nu se mai joace pe telefonul mobil în timp ce conduce. </b>
      </p>
      <p>Clientul respectiv a fost extrem de surprins atunci când a constatat că șoferul se juca pe telefonul mobil în timp ce se afla în cursă, așa că l-a filmat pe acesta. Totodată, l-a întrebat pe șofer de ce încalcă legea, prevederile referitoare la folosirea telefonului mobil în timp ce te afli la volan fiind extrem de dure. Reacția șoferului nu a fost cea așteptată de client, iar acesta a preferat să coboare din mașină. Însă, ulterior, a postat pe pagina de socializare dialogul șocant pe care l-a avut cu șoferul.</p>
      <h3>Un răspuns halucinant</h3>
      <p><i><b>„De exemplu, e legal să vă jucaţi pe telefon în timp ce conduceţi?”</b></i>, a întrebat clientul nemulțumit. <i><b>„Dacă-mi asum amenda, eu consider că da”</b></i>, a fost răspunsul halucinant al taximetristului, informează <a href="https://a1.ro/news/social/dialog-halucinant-clienttaximetrrist-in-trafic-nu-conteaza-ca-imi-puneti-viata-in-pericol-id931027.html">a1.ro</a>.</p>
      <p>Conform sursei precizate mai sus, sindicatul taximetriștilor a reacționat, fiind întrunită comisia de disciplină: <b><i>„Considerăm că nimeni nu este mai presus de lege. Împotriva acestul domn conducător auto, deja firma respectivă a întrunit comisia de disciplină şi se va propune o penalizare de zece la sută pe următoarele trei luni de zile”</i></b>, a declarat Vasile Ștefănescu.</p>
      <p> </p>
    </article>
  </body>
</html>