<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215808/Happietaria-viert-zilveren-jubileum-aan-Henri-Dunantlaan"/>
    <meta property="og:site_name" content="RTV Noord"/>
    <meta property="article:published_time" content="2019-11-19T07:15:00+00:00"/>
    <meta property="og:title" content="Happietaria viert zilveren jubileum aan Henri Dunantlaan"/>
    <meta property="og:description" content="Aan de Henri Dunantlaan in Stad zit normaal gesproken geen restaurant, maar vanaf 21 november wel. Pop-uprestaurant voor het goede doel Happietaria opent daar dan de deuren."/>
  </head>
  <body>
    <article>
      <h1>Happietaria viert zilveren jubileum aan Henri Dunantlaan</h1>
      <address>
        <time datetime="2019-11-19T07:15:00+00:00">19 Nov 2019, 07:15</time>
      </address>
      <p>Dit tijdelijke restaurant, dat volledig wordt gerund door vrijwilligers (vaak studenten), keert jaarlijks terug in de maanden november en december. Dit jaar met een zilveren randje, want Happietaria Groningen bestaat 25 jaar.</p>
      <h3>Proefdiner</h3>
      <p>Maandagavond werd een proefdiner geserveerd voor besturen van studentenverenigingen. Zo'n 'generale repetitie' levert veel informatie op, vertelt Irene van Doornik van Happietaria. 'Ze vonden het eten goed, maar de porties soms te groot. Ook was het wat warm in het pand en stond de muziek voor sommigen te hard en voor anderen te zacht.'</p>
      <p>Vrijwilliger Anne staat in de keuken om het eten te bereiden. 'Het is wel even wennen', zegt ze. 'Normaal kook ik voor vier mensen en nu voor tachtig. Maar we hebben een goede keuken en grote pannen. Ik heb ook veel mensen om me heen die me helpen, dus dat komt wel goed.'</p>
      <h3>Ton opbrengst</h3>
      <p>Het goede doel van dit jaar is de bestrijding van mensenhandel in AziÃ«. Vorig jaar heeft Happietaria iets meer dan een ton ingezameld. 'Die lijn zetten we natuurlijk graag voort', besluit Van Doornik.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/201668/Koken-en-uitserveren-voor-het-goede-doel"/>
      </related>
    </article>
  </body>
</html>