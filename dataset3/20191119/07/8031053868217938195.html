<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%bf%ce%b9%ce%bf%cf%82-%ce%b2%ce%bf%cf%85%ce%bb%ce%b5%cf%85%cf%84%ce%ae%cf%82-%cf%84%ce%b7%cf%82-%ce%bd%ce%ad%ce%b1%cf%82-%ce%b4%ce%b7%ce%bc%ce%bf%ce%ba%cf%81%ce%b1%cf%84%ce%af%ce%b1%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T07:45:46+00:00"/>
    <meta property="og:title" content="Ποιος βουλευτής της Νέας Δημοκρατίας είναι ο αρχαιότερος σε όλη την Ευρώπη;"/>
    <meta property="og:description" content="Ο αρχαιότερος βουλευτής της Ευρώπης, με την έννοια ότι έχει τα περισσότερα χρόνια ως εκπρόσωπος του έθνους στο Κοινοβούλιο της χώρας του, αυτή τη στιγμή είναι Έλληνας. Πρόκειται για τον γνωστό βουλευτή Β’ Πειραιώς της Νέας Δημοκρατίας κ. Γιάννη Τραγάκη, ο οποίος μάλιστα το διατυμπανίζει."/>
  </head>
  <body>
    <article>
      <h1>Ποιος βουλευτής της Νέας Δημοκρατίας είναι ο αρχαιότερος σε όλη την Ευρώπη;</h1>
      <address>
        <time datetime="2019-11-19T07:45:46+00:00">19 Nov 2019, 07:45</time>
      </address>
      <p>
        <b>Ο αρχαιότερος βουλευτής της Ευρώπης, με την έννοια ότι έχει τα περισσότερα χρόνια ως εκπρόσωπος του έθνους στο Κοινοβούλιο της χώρας του, αυτή τη στιγμή είναι Έλληνας. Πρόκειται για τον γνωστό βουλευτή Β’ Πειραιώς της Νέας Δημοκρατίας κ. Γιάννη Τραγάκη, ο οποίος μάλιστα το διατυμπανίζει.</b>
      </p>
      <p>Στο πρόσφατο δείπνο που παρέθεσε ο Πρόεδρο της Δημοκρατίας στο Προεδρικό Μέγαρο προς τιμήν του Κινέζου προέδρου Σι Τζινπίνγκ ήταν προσκεκλημένος και ο κ. Τραγάκης με την ιδιότητα του προέδρου της Επιτροπής Ελληνο-κινεζικής Φιλίας της Βουλής των Ελλήνων. Όταν λοιπόν ο ανώτατος πολιτειακός άρχοντας της χώρας σύστησε τον Πειραιώτη βουλευτή στον υψηλό καλεσμένο, ο κ. Τραγάκης έσπευσε να ενημερώσει τον ισχυρό άνδρα της Ασίας για το επίτευγμά του. Ο κ. Τζινπίνγκ ενθουσιάστηκε και τον συνεχάρη θερμά.</p>
      <p>Για την ιστορία να σημειώσουμε ότι ο κ. Τραγάκης εξελέγη για πρώτη φορά βουλευτής στις πρώτες εκλογές της Μεταπολίτευσης τον Νοέμβριο του 1974, τέτοιες μέρες δηλαδή πριν από 45 ολόκληρα χρόνια. Έκτοτε επανεξελέγη στις εκλογικές αναμετρήσεις του Νοεμβρίου 1977, του Ιουνίου 1989, του Νοεμβρίου 1989, του Απριλίου 1990, του Μαρτίου 2004, του Σεπτεμβρίου 2007, του Οκτωβρίου 2009, του Μαΐου 2012, του Ιουνίου 2012, τον Ιανουάριο του 2015, τον Σεπτέμβριο του 2015 και πρόσφατα, τον Ιούλιο του 2019.</p>
      <figure>
        <img src="https://www.newsbeast.gr/files/1/2019/11/tr.jpg"/>
      </figure>
    </article>
  </body>
</html>