<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904304/boussatta-haalt-uit-na-racisme-tegen-mendes-moreira-denk-ik-is-een-hersenloze-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T07:38:00+00:00"/>
    <meta property="og:title" content="Kritiek op 'hypocriete' KNVB: 'Al 30 jaar aan het roer, die moeten beter weten'"/>
    <meta property="og:description" content="Voormalig profvoetballer Dries Boussatta heeft hard uitgehaald naar het groepje FC Den Bosch-supporters en de KNVB na het duel tussen Den Bosch en Excelsior in de Keuken Kampioen Divisie. De wedstrijd werd kort stilgelegd na racistische spreekkoren aan het adres van Ahmad Mendes Moreira. &quot;Het is hypocriet. Het zijn weer moraalridders, er gebeurt wat en dan roepen ze weer wat&quot;, begint Boussatta aan tafel bij De Wereld Draait Door als de rol van de KNVB ter sprake komt. &quot;Wat is er nu veranderd met twintig jaar geleden? Eigenlijk helemaal niets. Denk aan de vorige keer, dat Kenneth Vermeer terugkwam in de ArenA en er hing een pop, KNVB met een grote mond. Maar wat gebeurt er daadwerkelijk? Helemaal niets.&quot; Mendes Moreira accepteert excuses Van der Ven: 'Had te maken met zijn juichen' Racistisch bejegende Mendes Moreira loopt leeg: 'K-zwarte, k-neger, Zwarte Piet' Bossche trainer betuigt spijt: 'Vond het erg om Mendes Moreira's emoties te zien'"/>
  </head>
  <body>
    <article>
      <h1>Kritiek op 'hypocriete' KNVB: 'Al 30 jaar aan het roer, die moeten beter weten'</h1>
      <address>
        <time datetime="2019-11-19T07:38:00+00:00">19 Nov 2019, 07:38</time>
      </address>
      <p>
        <b>Voormalig profvoetballer Dries Boussatta heeft hard uitgehaald naar het groepje FC Den Bosch-supporters en de KNVB na het duel tussen Den Bosch en Excelsior in de Keuken Kampioen Divisie. De wedstrijd werd kort stilgelegd na racistische spreekkoren aan het adres van Ahmad Mendes Moreira.</b>
      </p>
      <p>"Het is hypocriet. Het zijn weer moraalridders, er gebeurt wat en dan roepen ze weer wat", begint Boussatta aan tafel bij <i>De Wereld Draait Door </i>als de rol van de KNVB ter sprake komt. "Wat is er nu veranderd met twintig jaar geleden? Eigenlijk helemaal niets. Denk aan de vorige keer, dat Kenneth Vermeer terugkwam in de ArenA en er hing een pop, KNVB met een grote mond. Maar wat gebeurt er daadwerkelijk? Helemaal niets."</p>
      <p>"Ik heb mezelf er altijd een beetje voor buitengesloten, tijdens de wedstrijd ben je er mee bezig. In Den Haag met name. Als je dan achterom kijkt en je ziet volwassen mannen met zo'n intentie dat soort woorden schelden waar een kind van tien, elf of twaalf jaar bijstaat, dan denk ik: het is een hersenloze."</p>
      <p>"Ik heb die wedstrijd thuis helemaal bekeken en ik dacht toen ook meteen: die trainer dat is ook een hersenloze. Maar de emoties zijn een beetje bedaard en een dag later denk ik toch: het is een heel onervaren trainer en die heeft iets heel doms gezegd. Den Bosch? Zelfde verhaal. Die hebben dit nog nooit meegemaakt. Ze maken allemaal fouten en die fouten vind ik nog menselijk. Maar de KNVB is al 30 jaar hier aan het roer, die moeten beter weten."</p>
      <figure>
        <iframe data-src="https://twitter.com/dwdd/status/1196509116094648321?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904257/mendes-moreira-accepteert-excuses-van-der-ven-had-te-maken-met-zijn-juichen-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904128/mendes-moreira-loopt-leeg-voor-de-camera-denk-je-dat-we-dit-moeten-accepteren-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904171/den-bosch-trainer-van-der-ven-door-het-stof-dat-is-achteraf-niet-slim-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>