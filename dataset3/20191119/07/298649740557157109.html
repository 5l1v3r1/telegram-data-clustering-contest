<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/19/iniziato-lo-sgombero-della-cavallerizza-reale-a-torino-top10_20191119_083502/"/>
    <meta property="og:site_name" content="Askanews"/>
    <meta property="article:published_time" content="2019-11-19T07:35:02+00:00"/>
    <meta property="og:title" content="Iniziato lo sgombero della Cavallerizza Reale a Torino"/>
    <meta property="og:description" content="Torino, 19 nov. (askanews) – E’ in corso l’operazione di sgombero degli occupanti della Cavallerizza Reale di Torino. Lo ha reso noto la Questura di Torino, che ha precisato che il complesso, patrimonio dell’Unesco, verrà messo in sicurezza in vista di una complessiva riqualificazione dell’area. Il 21 ottobre scorso un incendio aveva distrutto uno dei […]"/>
  </head>
  <body>
    <article>
      <h1>Iniziato lo sgombero della Cavallerizza Reale a Torino</h1>
      <h2>Operazione scattata questa mattina presto</h2>
      <address>
        <time datetime="2019-11-19T07:35:02+00:00">19 Nov 2019, 07:35</time>
      </address>
      <figure>
        <img src="http://www.askanews.it/wp-content/uploads/2019/11/20191119_083454_C6C0E9B6.jpg"/>
      </figure>
      <p>Torino, 19 nov. (askanews) – E’ in corso l’operazione di sgombero degli occupanti della Cavallerizza Reale di Torino. Lo ha reso noto la Questura di Torino, che ha precisato che il complesso, patrimonio dell’Unesco, verrà messo in sicurezza in vista di una complessiva riqualificazione dell’area.</p>
      <p>Il 21 ottobre scorso un incendio aveva distrutto uno dei tetti della Cavallerizza. E il questore di Torino, Giuseppe De Matteis, ripercorrendo alcuni degli interventi della polizia a partire da luglio, riguardanti spaccio e aggressioni e persino una presunta violenza sessuale all’interno del complesso, aveva commentato: “Bisogna mettere mano alla situazione della Cavallerizza di Torino, dove c’è una situazione di occupazione che in alcune parti produce criminalità. Urge un intervento, perché c’è un problema di ordine pubblico, di cui parliamo da tempo con il prefetto e il sindaco. L’incendio di oggi prova che lì possono accadere cose pericolose”.</p>
      <p>Int9</p>
    </article>
  </body>
</html>