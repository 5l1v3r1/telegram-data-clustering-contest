<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/proteggici-da-lass%C3%B9-canta-tra-coro-degli-angeli-addio-don-fausto-parroco-dei-giovani-219496"/>
    <meta property="og:site_name" content="Oggi Treviso"/>
    <meta property="article:published_time" content="2019-11-19T07:52:28+00:00"/>
    <meta property="og:title" content="&quot;Proteggici da lassù e canta tra il coro degli angeli&quot;: addio a don Fausto, parroco dei giovani"/>
    <meta property="og:description" content="CONEGLIANO - Si è spento ieri sera, intorno alle 21: è stato parroco di Parè dal 1982 al 2016, anno in cui divenne collaboratore dell’unità pastorale di San Pio X, Collalbrigo e Parè."/>
  </head>
  <body>
    <article>
      <h1>"Proteggici da lassù e canta tra il coro degli angeli": addio a don Fausto, parroco dei giovani</h1>
      <h2>E' stato parroco di Parè dal 1982 al 2016</h2>
      <address>
        <time datetime="2019-11-19T07:52:28+00:00">19 Nov 2019, 07:52</time>
      </address>
      <p><b>CONEGLIANO</b> - Addio a <b>don Fausto Scapin</b>, parroco dei giovani. Si è spento ieri sera, intorno alle 21: è stato parroco di Parè dal 1982 al 2016, anno in cui divenne collaboratore dell’unità pastorale di San Pio X, Collalbrigo e Parè. Ha continuato ad essere un punto di riferimento – soprattutto per i più giovani – fino all’aprile del 2019.<br/><br/> <br/><br/>Da qualche mese era a riposo: le sue condizioni di salute sono progressivamente peggiorate, fino alla morte, sopraggiunta ieri sera, che ha scosso profondamente tutta la città. Nato a Montegaldella, nel vicentino, nel 1934, era stato ordinato sacerdote nel 1962, a Pieve di Soligo.<br/><br/> <br/><br/>“Proteggici da lassù e canta tra il coro degli angeli. Grazie per la tua vita spesa tra noi”, così lo ha salutato – con un messaggio su Facebook - la Parrocchia di Parè.<br/><br/> <br/><br/>“Una figura davvero notevole, la sua, generosa ed energica. Una preghiera per lui, ora, ma credo anche tanta gratitudine per il suo essersi donato con passione alla sua comunità - penso alla parrocchia di Parè ma anche alle comunità precedenti - ed ai giovani, per i quali non si è mai risparmiato. Grazie, don Fausto, ora riposa nella pace e nella gioia del Signore”: così invece lo ha ricordato <b>don Alessio Magoga</b>, direttore de <i>l’Azione</i>.</p>
    </article>
  </body>
</html>