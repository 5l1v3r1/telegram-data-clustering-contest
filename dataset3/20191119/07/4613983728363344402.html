<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/economics/tsenata-na-petrola-spada-pazarat-e-iznerven-ot-pregovorite-sasht-kitay.html"/>
    <meta property="og:site_name" content="Money.bg"/>
    <meta property="article:published_time" content="2019-11-19T07:54:36+00:00"/>
    <meta property="og:title" content="Цената на петрола спада. Пазарът е изнервен от преговорите САЩ - Китай"/>
    <meta property="og:description" content="Сутринта Brent се търгува по $62,28, а WTI - по $56,82 за барел"/>
  </head>
  <body>
    <article>
      <h1>Цената на петрола спада. Пазарът е изнервен от преговорите САЩ - Китай</h1>
      <address>
        <time datetime="2019-11-19T07:54:36+00:00">19 Nov 2019, 07:54</time>
      </address>
      <p>Борсовите котировки на петрола във вторник се понижават за втори ден на фона на очакването на новини и намаляващия оптимизъм за по-бърз ход на преговорите между САЩ и Китай.</p>
      <p>Януарските фючърси за сорта Brent днес сутринта на лондонската борса ICE Futures днес сутринта поевтиняват с $0,16 и се търгуват по $62,28 за барел. В понеделник цената на тези контракти спадна с $0,86 (1,36%), до $62,44 за барел.</p>
      <p>Цената на декемврийските фючърси за американския WTI в същото време на нюйоркската стокова борса се понижава с $0,23, до $56,82 за барел. В хода на вчерашната сесия тя се понижи с $0,67 (1,16%), до $57,05 за барел.</p>
      <p>Анкетираните от Bloomberg анализатори прогнозират, че запасите от суровината в САЩ през миналата седмица са се увеличили с 1,5 млн. барела. Очаква се добивът на шистов петрол от най-големите находища в страната през следващия месец да нараства.</p>
      <p>Пазарът продължава да е много чувствителен към рисковете, свързани с търговските конфликти, посочва главният стратег на CMC Markets в Сидни, Майкъл Макарти, цитиран от агенцията. Според него цените не петрола ще останат под негативен натиск, докато се очаква споразумението между САЩ и Китай.</p>
      <p>CNBC съобщи в понеделник, позовавайки се на източник от китайското правителство, че Пекин е мрачно настроен за перспективите на сделка. Китайската страна се притеснява от коментарите на американския президент Доналд Тръмп относно липсата на споразумение за поетапна отмяна на въведените митнически тарифи.</p>
    </article>
  </body>
</html>