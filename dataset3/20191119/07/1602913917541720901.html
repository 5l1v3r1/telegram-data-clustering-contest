<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/urmeaza-gala-zf-2019-21-noiembrie-30-de-ani-de-capitalism-30-de-ani-de-business-in-romania-3-generatii-de-antreprenori-cine-duce-romania-mai-departe-si-unde-18592683"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T07:18:00+00:00"/>
    <meta property="og:title" content="Urmează Gala ZF 2019, 21 noiembrie 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?"/>
    <meta property="og:description" content="Galerie foto"/>
  </head>
  <body>
    <article>
      <h1>Urmează Gala ZF 2019, 21 noiembrie 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?</h1>
      <address><time datetime="2019-11-19T07:18:00+00:00">19 Nov 2019, 07:18</time> by <a rel="author" href="https://www.zf.ro/autor/alina-elena-vasiliu" target="_blank">Alina-Elena Vasiliu</a></address>
      <slideshow>
        <figure>
          <img src="https://storage0.dms.mpinteractiv.ro/media/1/1481/21334/18592683/1/gala-zf-2016-1.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18592683/2/gala-zf-2016-2.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18592683/3/gala-zf-2016-3.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18592683/4/gala-zf-2016-4.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18592683/5/gala-zf-2016-5.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21334/18592683/6/gala-zf-2016-6.jpg?width=620"/>
        </figure>
      </slideshow>
      <p>Galerie foto</p>
      <figure>
        <img src="https://storage0.dms.mpinteractiv.ro/media/1/1481/21334/18592683/7/2-cifre.jpg"/>
      </figure>
      <p>Gala ZF din 2016 a marcat 18 ani de existenţă a publicaţiei, alături de clasa de business a României, antreprenori, directori, manageri, bancheri, avocaţi, consultanţi români şi străini.</p>
      <p>La eveniment au fost prezenţi 600 de participanţi, iar ZF a acordat zece premii pentru cele mai valoroase companii din economie şi trei premii speciale pentru cel mai spectaculos salt în cei zece ani de la intrarea României în Uniunea Europeană, pentru cea mai mare tranzacţie din 2016 şi pentru cel mai puternic brand din retailul farmaceutic.</p>
      <p>Invitaţii speciali ai galei din 2016 au fost Paul Donovan, economist-şef global al băncii elveţiene UBS Wealth Management, şi Philip Stephens, analist politic şi coordonator al Financial Times.</p>
      <p>„Avem în faţă o provocare majoră. Suntem puşi în faţa unor schimbări dramatice în modul în care economia mondială funcţionează. Şi asta afectează Uniunea Europeană, care încă este cea mai mare economie din lume, şi implicit România, ca parte importantă în această economie“, spunea Paul Donovan la gala ZF din 2016.</p>
      <p>Printre premianţii acelui an, conform catalogului „Cele mai valoroase companii din România“, s-au numărat Kaufland, Catena – Fildas Group, Albalact, Hidroelectrica, Petrom, Orange România, Renault România, Telekom, BCR, Fondul Proprietatea. Primele trei locuri au fost adjudecate de Hidroelectrica (locul 1), Petrom (locul 2) şi Orange (locul 3).</p>
      <p>În fiecare an, catalogul este realizat de Ziarul Financiar în colaborare cu casa de investiţii Capital Partners.</p>
    </article>
  </body>
</html>