<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/oikonomia/anadromika-eos-2-100e-kai-ayxiseis-125e-gia-syntaxioychoys/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T07:45:46+00:00"/>
    <meta property="og:title" content="Αναδρομικά: Έως 2.100€ και αυξήσεις 125€ για συνταξιούχους"/>
    <meta property="og:description" content="Αναδρομικά ενός 10μήνου ως 2.100 ευρώ και αυξήσεις ως 125 ευρώ δρομολογούνται στις επικουρικές συντάξεις 450.000 συνταξιούχων Δημοσίου, ΔΕΚΟ, και τραπεζών."/>
  </head>
  <body>
    <article>
      <h1>Αναδρομικά: Έως 2.100€ και αυξήσεις 125€ για συνταξιούχους</h1>
      <address>
        <time datetime="2019-11-19T07:45:46+00:00">19 Nov 2019, 07:45</time>
      </address>
      <p><a href="https://neaselida.gr/tag/anadromika/">Αναδρομικά</a> ενός <b>10μήνου ως 2.100 ευρώ</b> και <a href="https://neaselida.gr/tag/ayxiseis-syntaxeon/">αυξήσεις</a> ως <b>125 ευρώ</b> δρομολογούνται στις <a href="https://neaselida.gr/tag/epikoyrikes-syntaxeis/">επικουρικές</a> <a href="https://neaselida.gr/tag/syntaxis/">συντάξεις</a> <b>450.000</b> <a href="https://neaselida.gr/tag/syntaxioychoi-dimosioy/">συνταξιούχων Δημοσίου</a>, ΔΕΚΟ, και τραπεζών.</p>
      <h3>Για παράδειγμα</h3>
      <p><b>Οι <a href="https://neaselida.gr/tag/syntaxiouchi/">συνταξιούχοι</a> του Δημοσίου</b> ή και ΔΕΚΟ που είχαν, λόγω υψηλών αποδοχών και πολλών ετών ασφάλισης (άνω των 37), επικουρικές από τις μειώσεις, δικαιούνται αναδρομικά 2.100 ευρώ για ένα 10μηνο επιστροφών για το διάστημα από την απόφαση του ΣτΕ του Ιούνιο του 2015 ως το νόμο Κατρούγκαλου, του Μάιο του 2016. Όσοι είχαν μέσες επικουρικές των 450 ευρώ πριν από τις μειώσεις δικαιούνται αναδρομικά 1.200 ευρώ.</p>
      <p><b>Τις μεγαλύτερες επικουρικές</b> από τα τρία Ταμεία του Δημοσίου (ΤΕΑΔΥ, ΤΑΔΚΥ, ΤΕΑΠΟΚΑ) είχαν κυρίως οι συνταξιούχοι από το ΤΕΑΠΟΚΑ (επικουρικά ασφαλιστικών οργανισμών) και το ΤΑΔΚΥ (επικουρικό δήμων) με ποσοστά υπολογισμού σύνταξης 35% και 31% αντίστοιχα για τα 35 έτη. Στο ΤΕΑΔΥ, οι επικουρικές είχαν ποσοστά 20% ως 25% καθώς οι ασφαλισμένοι προέρχονταν από 12 επιμέρους Ταμεία αρωγής υπουργείων και υπηρεσιών που εντάχθηκαν στο ΤΕΑΔΥ το 2008.</p>
      <h3>Οι συνταξιούχοι Δημοσίου</h3>
      <p><b>Συνταξιούχος με επικουρική 730 ευρώ το 2010</b> μικτά πριν από τις μειώσεις, είχε διαδοχικές περικοπές με τη σύνταξη να κατεβαίνει στα 657 ευρώ με το νόμο 398612011, στα 526 ευρώ με το νόμο 4051/2012, στα 447 ευρώ με το νόμο 4093/2012, στα 424 ευρώ, με το «ψαλίδι» 5,2% (το 2014) και στα 299 ευρώ τον Ιούνιο του 2016 με το νόμο 4387. 0 συνταξιούχος δικαιούται αναδρομικά 2.102 ευρώ από τις αντισυνταγματικές μειώσεις των νόμων 4051 και 4093 και επιπλέον παίρνει αύξηση 124 ευρώ αναδρομικά από 4 Οκτωβρίου 2019 ώστε η επικουρική να ανέλθει στα 299 ευρώ, γιατί κρίθηκε αντισυνταγματικά και η περικοπή που είχε με το νόμο Κατρούγκαλου το 2016.</p>
      <h3>Επίσης</h3>
      <p><b>Συνταξιούχος με επικουρική 595 ευρώ το 2010</b> είχε διαδοχικές περικοπές, με τη σύνταξη να πέφτει στα 547 ευρώ με το νόμο 3986/2011, στα 438 ευρώ με το νόμο 4051/2012, στα 372 ευρώ με το νόμο 4093/2012, στα 353 με το «ψαλίδι» 5,2% (το 2014) και στα 241 ευρώ τον Ιούνιο του 2016 με το νόμο 4387! 0 συνταξιούχος δικαιούται αναδρομικά 1.752 ευρώ και αύξηση 112 ευρώ ώστε η επικουρική να επανέλθει στα 353 ευρώ.</p>
      <p><b>Συνταξιούχος με επικουρική 406 ευρώ το 2010.</b> Με τις μειώσεις από το 2011 ως το 2016, η σύνταξή του κατέβηκε στα 171 ευρώ. Ο συνταξιούχος δικαιούται αναδρομικά 1.080 ευρώ από την επιστροφή για 10 μήνες των μειώσεων των νόμων 4051 και 4093 και αύξηση 92 ευρώ από 4 Οκτωβρίου 2019 ώστε π επικουρική να επανέλθει στα 263 ευρώ.</p>
      <p><b>Συνταξιούχος με επικουρική 244 ευρώ τα 2010</b>. Με τις μειώσεις από το 2011 ως το 2016, η σύνταξή του κατέβηκε στα 113 ευρώ. O συνταξιούχος δικαιούται αναδρομικά 464 ευρώ και αύξηση 74 ευρώ από 4 Οκτωβρίου 2019 ώστε η επικουρική να ανέβει στα 187 ευρώ.</p>
      <p><b>Συνταξιούχος με επικουρική 190 ευρώ</b> το 2010 παίρνει σήμερα 103 ευρώ. Δεν είχε όλες τις μειώσεις αλλά μόνον από τους νόμους 4093 και 4387. Δικαιούται αναδρομικά μόνον 95 ευρώ και αύξηση 68 ευρώ από 4 Οκτωβρίου 2019 ώστε η επικουρική να ανέβει στα 171 ευρώ.</p>
      <related>
        <a href="https://neaselida.gr/oikonomia/anadromika-apo-570e-kai-ayxiseis-eos-150e-gia-syntaxioychoys/"/>
        <a href="https://neaselida.gr/oikonomia/koinoniko-merisma-i-oristiki-apofasi-poioi-kai-pote-tha-to-paroyn/"/>
      </related>
      <p>πηγή: Εφημερίδα <a href="https://www.eleftherostypos.gr/oikonomia/">Ελεύθερος Τύπος</a></p>
    </article>
  </body>
</html>