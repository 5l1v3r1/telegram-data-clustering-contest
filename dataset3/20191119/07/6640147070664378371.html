<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/google-stadia-digital-foundry/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T07:20:00+00:00"/>
    <meta property="og:title" content="Google Stadia: vantaggi e svantaggi del servizio secondo Digital Foundry | Game Division"/>
    <meta property="og:description" content="Google Stadia è disponibile da oggi: ecco cosa ne pensate la nota testata Digital Foundry, che elenca vantaggi e svantaggi del servizio streaming."/>
  </head>
  <body>
    <article>
      <h1>Google Stadia: vantaggi e svantaggi del servizio secondo Digital Foundry | Game Division</h1>
      <address>
        <time datetime="2019-11-19T07:20:00+00:00">19 Nov 2019, 07:20</time>
      </address>
      <p>Oggi è ufficialmente il D1 di <a href="http://www.tomshw.it/videogioco/google-stadia/">Google Stadia</a>, il nuovo servizio di game streaming del colosso di Mountain View. La piattaforma è accessibile a tutti coloro i quali hanno preordinato la Founder’s Edition, che dovrebbero ricevere in giornata il proprio codice di attivazione. Certo, per giocare direttamente su TV è necessario prima ricevere il proprio bundle con Chromecast Ultra e Stadia Controller. L’eccitazione è molta e le speranze grandi, ma ora è il momento dei fatti: Digital Foundry ha quindi messo alla prova il servizio e ha stilato una prima analisi di Google Stadia.</p>
      <p>La testata ha confrontato <b>la latenza tra la pressione di un tasto e l’esecuzione dell’azione</b>. Specificando che non si tratta di test definitivi, e che ci sono molti elementi che possono variare i risultati, Google Stadia ha presentato una latenza di circa 40-50 ms superiore a Xbox One X. Si tratta di un risultato accettabile, secondo la testata, e una latenza di 144ms a 60 FPS su Destiny 2 è più che adeguata per giocare.</p>
      <figure>
        <img src="https://www.tomshw.it/images/images/2019/11/google-stadia-63705.jpg"/>
      </figure>
      <p>Dove invece ci sono problemi, è nella stabilità di alcuni giochi, oltre ad alcuni bug legati al sonoro e la presenza di artefatti grafici e, sopratutto, cali di risoluzione. Il tutto ovviamente con una connessione di primo livello (200 Mbps secondo quanto riportato). In generale, <b>i giochi di Google Stadia perdono il confronto con Xbox One X in termini di risoluzion</b>e.</p>
      <p>Digital Foundry infine commenta il servizio in sé. Secondo la testata, Google Stadia è attualmente troppo costosa: 10 euro al mese per accedere a un 4K, che per ora non è realmente presente in molti giochi – bloccati a 1080p -, è troppo (anche se bisogna considerare che l’abbonamento include giochi gratuiti). In conclusione, secondo DF Google Stadia è “interessante” ma non esattamente pronto a reggere il confronto con le altre piattaforme. <b>Voi cosa ne pensate?</b></p>
    </article>
  </body>
</html>