<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904308/-mijn-favoriete-middenveld-is-compleet-pr-pper-moet-altijd-naast-de-jong-staan-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T07:43:00+00:00"/>
    <meta property="og:title" content="'Mijn favoriete middenveld is compleet: Pröpper moet altijd naast De Jong staan'"/>
    <meta property="og:description" content="Theo Janssen vindt dat Davy Pröpper heeft laten zien dat hij thuishoort in de basis van het Nederlands elftal. De 28-jarige middenvelder van Brighton &amp; Hove Albion voegt meer toe dan Marten de Roon, claimt het Vitesse-icoon. &quot;Kan verdedigen, een speler aan het werk zetten en met zijn passing mensen uitspelen&quot;, somt Janssen op in gesprek met VTBL. &quot;Davy versnelt het spel en vindt tussen de linies de ruimte. Hij moet gewoon altijd naast Frenkie de Jong staan. Frenkie is de lopende man, Pröpper de passende. Ik snap dat Marten de Roon het redelijk gedaan heeft en een trainer altijd op hem kan bouwen, maar aan de bal is De Roon beperkter dan Pröpper.&quot;"/>
  </head>
  <body>
    <article>
      <h1>'Mijn favoriete middenveld is compleet: Pröpper moet altijd naast De Jong staan'</h1>
      <address>
        <time datetime="2019-11-19T07:43:00+00:00">19 Nov 2019, 07:43</time>
      </address>
      <p>
        <b>Theo Janssen vindt dat Davy Pröpper heeft laten zien dat hij thuishoort in de basis van het Nederlands elftal. De 28-jarige middenvelder van Brighton &amp; Hove Albion voegt meer toe dan Marten de Roon, claimt het Vitesse-icoon.</b>
      </p>
      <p>"Kan verdedigen, een speler aan het werk zetten en met zijn passing mensen uitspelen", somt Janssen op in gesprek met <a href="https://www.vtbl.nl/nieuws/artikel/4926091/oranje-nederland-ek-kwalificatie-estland-koeman-cillessen-dumfries-ligt-ake"><i>VTBL</i></a>. "Davy versnelt het spel en vindt tussen de linies de ruimte. Hij moet gewoon altijd naast Frenkie de Jong staan. Frenkie is de lopende man, Pröpper de passende. Ik snap dat Marten de Roon het redelijk gedaan heeft en een trainer altijd op hem kan bouwen, maar aan de bal is De Roon beperkter dan Pröpper."</p>
      <p>"Davy hoort echt thuis in de discussie over wie in Oranje op het middenveld moeten spelen", benadrukt Janssen, die altijd voor een blok met Pröpper en Frenkie de Jong zou kiezen. Hij ziet bovendien dat Georginio Wijnaldum weer fit is. "Met hem is mijn favoriete middenveld compleet. Als Pröpper, Wijnaldum en Frenkie niet spelen, ga ik niet kijken! Het moet een leuke wedstrijd worden tegen Estland en dat zie ik wel gebeuren met deze drie. Zij vullen elkaar goed aan."</p>
      <p>Het Nederlands elftal besluit de EK-kwalificatie met een wedstrijd tegen Estland in de Johan Cruijff Arena. De formatie van bondscoach Ronald Koeman heeft het ticket voor het EK 2020 reeds op zak.</p>
    </article>
  </body>
</html>