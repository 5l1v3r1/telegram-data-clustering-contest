<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%84%ce%ad%cf%86%ce%b1%ce%bd%ce%bf%cf%82-%cf%84%cf%83%ce%b9%cf%84%cf%83%ce%b9%cf%80%ce%ac%cf%82-%cf%83%cf%84%ce%bf%ce%bd-7%ce%bf-%ce%bf%cf%85%cf%81%ce%b1%ce%bd%cf%8c-%ce%bc%ce%b5%cf%84%ce%ac.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T07:55:38+00:00"/>
    <meta property="og:title" content="Στέφανος Τσιτσιπάς: Στον 7ο ουρανό μετά τη νίκη, τραγουδούσε «I’m so excited» (βίντεο)"/>
    <meta property="og:description" content="Στον έβδομο ουρανό βρισκόταν ο Στέφανος Τσιτσιπάς αμέσως μετά την κατάκτηση του ATP Finals."/>
  </head>
  <body>
    <article>
      <h1>Στέφανος Τσιτσιπάς: Στον 7ο ουρανό μετά τη νίκη, τραγουδούσε «I’m so excited» (βίντεο)</h1>
      <address>
        <time datetime="2019-11-19T07:55:38+00:00">19 Nov 2019, 07:55</time>
      </address>
      <p>
        <b>Στον έβδομο ουρανό βρισκόταν ο Στέφανος Τσιτσιπάς αμέσως μετά την κατάκτηση του ATP Finals.</b>
      </p>
      <p>Και πώς να μην ήταν άλλωστε, καθώς αυτό που κατάφερε ήταν πολύ σπουδαίο. Με τη νίκη του αυτή ο Τσιτσιπάς, έγινε ο νεότερος πρωταθλητής στο φινάλε της σεζόν, μετά από τον 20χρονο Λέιτον Χιούτι το 2001 και ο έκτος νεότερος πρωταθλητής στην 50ετή ιστορία του τουρνουά.</p>
      <p>O Τσιτσιπάς, φεύγει απ’ το Λονδίνο με 1300 βαθμούς ATP , θα πλησιάσει σε απόσταση 400 βαθμών τον 5ο της κατάταξης Ντανίλ Μεντβέντεφ και θα προσθέσει στο λογαριασμό του το ποσό των 2.6εκ. Δολαρίων.</p>
      <p>Δείτε τον Στέφανο Τσιτσιπά να τραγουδά<br/>Ο Έλληνας τενίστας, αμέσως μετά τον αγώνα πετούσε από τη χαρά του και δεν μπορούσε να κρύψει τον ενθουσιασμό του για αυτό του το επίτευγμα. Όταν τον πλησίασε η κάμερα των διοργανωτών και αφού είχε σηκώσει το κύπελλο, το οποίο είχε συνεχώς δίπλα του, ο Στέφανος Τσιτσιπάς, αντί να κάνει κάποια δήλωση, άρχισε να τραγουδά! Δεν τραγούδησε βέβαια κάποιο τυχαίο τραγούδι, αλλά το «I’m so excited» των Pointer Sisters που σημαίνει «Είμαι τόσο ενθουσιασμένος».</p>
      <figure>
        <iframe data-src="https://twitter.com/atptour/status/1196382756932136960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>«Ένας πολύ ευτυχισμένος άνθρωπος», έγραψαν στη λεζάντα του βίντεο που ανέβασαν στο twitter οι διοργανωτές του τουρνουά.</p>
    </article>
  </body>
</html>