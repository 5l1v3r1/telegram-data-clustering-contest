<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/eski-erkek-arkadas-dehseti-215514h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T07:25:49+00:00"/>
    <meta property="og:title" content="Eski erkek arkadaş dehşeti"/>
    <meta property="og:description" content="Isparta'da bıçaklanan 19 yaşındaki üniversite öğrencisi hayatını kaybetti. Olay sonrası kaçan katil zanlısı eski erkek arkadaş, polise teslim oldu."/>
  </head>
  <body>
    <article>
      <h1>Eski erkek arkadaş dehşeti</h1>
      <h2>Isparta'da bıçaklanan 19 yaşındaki üniversite öğrencisi hayatını kaybetti. Olay sonrası kaçan katil zanlısı eski erkek arkadaş, polise teslim oldu.</h2>
      <address>
        <time datetime="2019-11-19T07:25:49+00:00">19 Nov 2019, 07:25</time>
      </address>
      <p>Isparta'da eski erkek arkadaşı tarafından bıçaklandığı iddia edilen 19 yaşındaki üniversite öğrencisi kız hayatını kaybetti.</p>
      <p>Alınan bilgiye göre, Fatih Mahallesi'ndeki bir apartta kalan Isparta Uygulamalı Bilimler Üniversitesi Fotoğrafçılık Bölümü birinci sınıfı öğrencisi Güleda Cankel ile eski erkek arkadaşı olduğu öne sürülen kişi arasında henüz belirlenemeyen nedenle tartışma çıktı.</p>
      <p>Tartışmanın ardından bıçaklanan Cankel, sağlık ekibinin müdahalesine rağmen kurtarılamadı.</p>
      <p>Polislerin incelemesinin ardından genç kızın cenazesi, Süleyman Demirel Üniversitesi Uygulama ve Araştırma Hastanesinin morguna kaldırıldı.</p>
      <p>Olay yerinden kaçan şüphelinin daha sonra polise teslim olduğu öğrenildi.</p>
    </article>
  </body>
</html>