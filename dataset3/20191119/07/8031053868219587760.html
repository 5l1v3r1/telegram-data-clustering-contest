<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b8%ce%b5%cf%83%cf%83%ce%b1%ce%bb%ce%bf%ce%bd%ce%af%ce%ba%ce%b7-%ce%bc%ce%b1%ce%b8%ce%b7%cf%84%ce%ae%cf%82-%ce%ba%ce%b1%cf%84%ce%b1%ce%b3%ce%b3%ce%ad%ce%bb%ce%bb%ce%b5%ce%b9-%ce%b5%cf%80%ce%af.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T07:08:42+00:00"/>
    <meta property="og:title" content="Θεσσαλονίκη: Μαθητής καταγγέλλει επίθεση με σιδερογροθιές μέσα στην αυλή του σχολείου – Συνελήφθη 14χρονος (βίντεο)"/>
    <meta property="og:description" content="Επίθεση από τρία άτομα κατήγγειλε ότι δέχτηκε χθες ένας 13χρονος μαθητής στην αυλή του Α΄ Γυμνασίου Ευκαρπίας, στη Θεσσαλονίκη."/>
  </head>
  <body>
    <article>
      <h1>Θεσσαλονίκη: Μαθητής καταγγέλλει επίθεση με σιδερογροθιές μέσα στην αυλή του σχολείου – Συνελήφθη 14χρονος (βίντεο)</h1>
      <address>
        <time datetime="2019-11-19T07:08:42+00:00">19 Nov 2019, 07:08</time>
      </address>
      <p>
        <b>Επίθεση από τρία άτομα κατήγγειλε ότι δέχτηκε χθες ένας 13χρονος μαθητής στην αυλή του Α΄ Γυμνασίου Ευκαρπίας, στη Θεσσαλονίκη.</b>
      </p>
      <p>Όπως ανέφερε η μητέρα του, στον ΣΚΑΪ, τρία άτομα του επιτέθηκαν με σιδερογροθιές χτυπώντας τον στον πρόσωπο. Σύμφωνα με τα όσα ισχυρίστηκε ο 13χρονος, σε διάλειμμα του σχολείου τον πλησίασαν και του έριξαν, όπως λέει, τρεις μπουνιές στο πρόσωπο. «<i>Χθες βρισκόμουν με την παρέα μου στην μπροστινή αυλή του σχολείου. Ήρθαν τρία παιδιά χωρίς να τους ξέρουν και μου είπαν έλα εδώ να σου μιλήσουμε. Ήταν δύο εξωσχολικοί και ο ένας ήταν από το σχολείο. Εγώ δεν ήθελα και με τράβηξαν από τα χέρια πίσω από τον χώρο του γυμναστηρίου. Με χτύπησαν στο πρόσωπο, στη μύτη και στα χείλη κι στη συνέχεια έφυγαν</i>», σημείωσε ο μαθητής. Ο ίδιος αιμόφυρτος πήγε στον διευθυντή του σχολείου και του διηγήθηκε τι συνέβη.</p>
      <p>Οι γονείς του 13χρονου κατέθεσαν μήνυση για σωματικές βλάβες στο αστυνομικό τμήμα της περιοχής.</p>
      <p>Στο πλαίσιο έρευνας, συνελήφθησαν ένας 14χρονος και οι γονείς για παραμέληση εποπτείας ανηλίκου. Μάλιστα, ο 14χρονος πήγε από μόνος του στην Αστυνομία, όπου παραδέχτηκε την πράξη του.</p>
      <p>Οι γονείς και ο 14χρονος αφέθηκαν ελεύθεροι με προφορική εντολής εισαγγελέα.</p>
      <figure>
        <iframe src="https://www.youtube.com/embed/XSsh-BdsYLc" width="560" height="315" data-service="Youtube" scrolling="no"/>
      </figure>
    </article>
  </body>
</html>