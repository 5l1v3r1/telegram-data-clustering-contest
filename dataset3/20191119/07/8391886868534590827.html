<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gundem/feto-nun-tsk-daki-kripto-yapilanmasina-sorusturma-133-h374769.html"/>
    <meta property="og:site_name" content="HABER 61"/>
    <meta property="article:published_time" content="2019-11-19T07:38:45+00:00"/>
    <meta property="og:title" content="FETÖ'nün TSK'daki kripto yapılanmasına soruşturma: 133 gözaltı kararı"/>
    <meta property="og:description" content="İzmir Cumhuriyet Başsavcılığınca yürütülen FETÖ soruşturması kapsamında aralarında 3 albay, 5 binbaşı ve 5 yüzbaşının da bulunduğu 82'si muvazzaf 133 şüpheli hakkında gözaltı kararı çıkartıldı."/>
  </head>
  <body>
    <article>
      <h1>FETÖ'nün TSK'daki kripto yapılanmasına soruşturma: 133 gözaltı kararı</h1>
      <h2>İzmir Cumhuriyet Başsavcılığınca yürütülen FETÖ soruşturması kapsamında aralarında 3 albay, 5 binbaşı ve 5 yüzbaşının da bulunduğu 82'si muvazzaf 133 şüpheli hakkında gözaltı kararı çıkartıldı.</h2>
      <address>
        <time datetime="2019-11-19T07:38:45+00:00">19 Nov 2019, 07:38</time>
      </address>
      <p>İzmir Cumhuriyet Başsavcılığının, Türk Silahlı Kuvvetlerindeki (TSK) Fetullahçı Terör Örgütü'ne (FETÖ) yönelik soruşturmaları devam ediyor. </p>
      <p>Bu kapsamda FETÖ'nün TSK yapılanması içerisinde faaliyet gösterdikleri ve "mahrem imamlarca" ankesör ya da büfe telefonlarından arandıkları belirlenen 82'si muvazzaf, 133 şüpheli hakkında yakalama kararı verildi.</p>
      <p>İl Emniyet Müdürlüğü ekipleri, İzmir merkezli 45 ilde eş zamanlı operasyon başlattı.</p>
      <p>Gözaltı kararı verilenler arasında muvazzaf 3 albay, 5 binbaşı, 5 yüzbaşı, 12 üsteğmen, 54 astsubay ve 3 uzman çavuş ile 14 kapatılan askeri okul öğrencisi ve meslekten ihraç edilen, emekli, istifa, sözleşme feshi gibi nedenlerle ilişiği kesilen 2 albay 2 yarbay, 3 yüzbaşının olduğu belirtildi. </p>
      <p>
        <b>101 şüpheli gözaltına alındı</b>
      </p>
      <p>Ekiplerce zanlıların adreslerine düzenlenen operasyonlarda 101 şüpheli gözaltına alındı. </p>
      <p>Diğer şüphelileri yakalama çalışmaları sürüyor.</p>
    </article>
  </body>
</html>