<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/moldova/politica/corneliu-ciurea-igor-dodon-anuntat-majorarile-pensii-salarii-a-si-consolida-pozitia-prezidentiale-1_5dd39a3a5163ec42712c165b/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T07:35:01+00:00"/>
    <meta property="og:title" content="Corneliu Ciurea: Igor Dodon a anunţat majorările de pensii şi salarii pentru a-şi consolida poziţia înainte de prezidenţiale"/>
    <meta property="og:description" content="Anunţul privind majorarea pensiilor şi salariilor, acordarea unor anumite ajutoare pentru păturile defavorizate a fost făcut de Igor Dodon pentru ca acesta să-şi consolideze poziţia înainte de alegerile prezidenţiale care urmează să aibă loc anul viitor. Opinia aparţine comentatorului Corneliu Ciurea care consideră că nu este nimic ieşit din comun când un politician recurge la asemenea mişcări pentru a-şi face imagine, transmite IPN."/>
  </head>
  <body>
    <article>
      <h1>Corneliu Ciurea: Igor Dodon a anunţat majorările de pensii şi salarii pentru a-şi consolida poziţia înainte de prezidenţiale</h1>
      <address><time datetime="2019-11-19T07:35:01+00:00">19 Nov 2019, 07:35</time> by <a rel="author">Iurii Botnarenco</a></address>
      <h4>Anunţul privind majorarea pensiilor şi salariilor, acordarea unor anumite ajutoare pentru păturile defavorizate a fost făcut de Igor Dodon pentru ca acesta să-şi consolideze poziţia înainte de alegerile prezidenţiale care urmează să aibă loc anul viitor. Opinia aparţine comentatorului Corneliu Ciurea care consideră că nu este nimic ieşit din comun când un politician recurge la asemenea mişcări pentru a-şi face imagine, transmite IPN.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/moldova/politica/olesea-stamate-regretabila-interventia-politicului-sectorul-judecatoresc-1_5dd39baa5163ec42712c23fa/index.html"/>
        <a href="https://adevarul.ro/moldova/politica/deputatul-sergiu-litvinenco-demisionat-functia-presedinte-comisiei-juridice-numiri-imunitati-1_5dd2c1eb5163ec4271267f4d/index.html"/>
        <a href="https://adevarul.ro/moldova/politica/premierul-ion-chicu-s-a-intalnit-ambasadorul-sua-dereck-j-hogan-1_5dd2bc155163ec4271264d2f/index.html"/>
      </related>
      <p>„Şi una dintre explicaţiile acestei ieşiri la rampă a domnului Dodon, nu a domnului Chicu, a fost tocmai necesitatea lui de a culege aplauzele şi de a fi în centrul atenţiei. Electorala următoare a influenţat această acţiune, dar nu ştiu în ce măsură politicienii pot fi blamabili pentru faptul că vor să se evidenţieze”, a spus Corneliu Ciurea în platoul TVR Moldova.<br/><br/>Vlad Kulminski, ex-consilierul fostei prim-ministre Maia Sandu, spune că nu ştie de unde o să ia bani Guvernul Chicu pentru a implementa proiectul bugetului pe care l-a prezentat recent, dar cred că, probabil, se va recurge la şmecherii financiare. „Probabil, anul viitor o să investim mai puţin în educaţie, în alte domenii”, a afirmat Kulminski.<br/><br/>Fostul consilier spune că, spre deosebire de actualul executiv, fostul Guvern nu planifica să reducă nimic din bugetul anului viitor şi toate cheltuielile prevăzute pentru 2020 urmau să fie efectuate, iar banii urmau să vină atât din ajutorul acordat de Uniunea Europeană, cât şi din creşterea economică planificată.<br/><br/>Expertul economic Veaceslav Ioniţă susţine că anul viitor creşterea veniturilor bugetare nu va fi mai mare de 8-9%, ceea ce înseamnă că majorarea salariilor cu 10% creează o problemă de aproximativ 150-200 de milioane de lei.</p>
      <hr/>
    </article>
  </body>
</html>