<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/zakonoproekt-pro-osoblyvyj-status-donbasu-rozroblyat-za-rezultatamy-zustrichi-u-normandskomu-formati-razumkov/"/>
    <meta property="og:site_name" content="Рубрика"/>
    <meta property="article:published_time" content="2019-11-19T07:00:43+00:00"/>
    <meta property="og:title" content="Законопроект про особливий статус Донбасу розроблять за результатами зустрічі у &quot;нормандському форматі&quot;, - Разумков"/>
    <meta property="og:description" content="Голова Верховної Ради Дмитро Разумков заявив, що новий законопроект “Про особливий статус Донбасу” буде розроблено за результатами зустрічі лідерів країн “нормандської четвірки” спільно з парламентом і суспільством. “І позиція президента, і позиція більшості у Верховній Раді була наступною: президент, повернувшись із “нормандської зустрічі”, разом із парламентом і головне – разом із суспільством створюватимуть законопроект, про […]"/>
  </head>
  <body>
    <article>
      <h1>Законопроект про особливий статус Донбасу розроблять за результатами зустрічі у "нормандському форматі", - Разумков</h1>
      <address><time datetime="2019-11-19T07:00:43+00:00">19 Nov 2019, 07:00</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/05/2019-05-31T170655Z_684232674_RC1968D1FAA0_RTRMADP_3_UKRAINE-PRESIDENT-APPOINTMENTS-860x580-c-1.jpg"/>
      </figure>
      <p>Фото Reuters<br/><b><b>Голова Верховної Ради Дмитро Разумков заявив, що новий законопроект “Про особливий статус Донбасу” буде розроблено за результатами зустрічі лідерів країн “нормандської четвірки” спільно з парламентом і суспільством.</b></b></p>
      <p>“І позиція президента, і позиція більшості у Верховній Раді була наступною: президент, повернувшись із “нормандської зустрічі”, разом із парламентом і головне – разом із суспільством створюватимуть законопроект, про який ви згадали. Без залучення всіх вищезазначених структур це буде дуже складно зробити. Президент про це говорив і вести якісь кулуарні або підкилимні розробки тих чи інших законопроектів – це порушувати ті обіцянки, котрі були дані українському суспільству”, – заявив Разумков в ефірі програми <a href="https://www.youtube.com/watch?v=uaqlbh3tKIQ">“Свобода слова”</a> на ICTV.</p>
      <p>Він здивувався, що Міністр закордонних справ Вадим Пристайко вважає роботу парламенту в питанні розробки законопроекту “Про особливий статус” неефективною.</p>
      <p>На запитання, як за 11 днів календарних днів після зустрічі лідерів “нормандської четвірки” 9 грудня (останнє у 2019 році засідання Верховної Ради відбудеться 20 грудня) буде вироблено текст нового документа про особливий статус для ОРДЛО, голова Верховної Ради відповів, що парламент уміє працювати в прискореному режимі.</p>
      <p>
        <a href="https://rubryka.com/2019/11/18/razumkov-vidpoviv-na-prohannya-advokativ-u-spravah-majdanu-sklykaty-pozachergovu-sesiyu-rady/">Разумков відповів на прохання адвокатів у справах Майдану скликати позачергову сесію Ради.</a>
      </p>
    </article>
  </body>
</html>