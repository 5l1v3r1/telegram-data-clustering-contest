<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/natrovenite-22-detsa-ostavat-v-bolnitsata-v-yambol-407078.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T07:08:10+00:00"/>
    <meta property="og:title" content="Натровените 22 деца остават в болницата в Ямбол"/>
    <meta property="og:description" content="РЗИ ще обяви утре причините"/>
  </head>
  <body>
    <article>
      <h1>Натровените 22 деца остават в болницата в Ямбол</h1>
      <address><time datetime="2019-11-19T07:08:10+00:00">19 Nov 2019, 07:08</time> by <a rel="author">Пламен Вълков</a></address>
      <p>Състоянието на приетите снощи по спешност 22 деца със симптоми на хранително отравяне в ямболската болница е добро, съобщават от лечебното заведение. Резултатите от направените проверки от Агенцията по храните и Регионалната здравна инспекция ще станат ясни утре.</p>
      <p>Без усложнения на състоянието е преминала нощта за децата, съобщи д-р Валентин Вълчев.</p>
      <p>За по-малко от два часа снощи бяха приети 20 деца от село Хаджи Димитрово. Децата са на възраст между 7 и 12 години. Всички те са посещавали училището в съседното село Дражево. Децата са почувствали зле, след като са се прибрали от училище разказаха техните родители.</p>
      <p>Кметът на община Тунджа Георги Георгиев заяви, че храната се предоставя от кетърингова фирма и една и съща за всички над 1000 деца в 10-те училища на общината.</p>
      <p>Всички се хранят с едно и също в цялата община. Пробите от храната се съхраняват в хладилници. Има изискване, според което те трябва да се съхраняват по три денонощия.</p>
      <p>До момента няма оплаквания от деца от други  населени места в община Тунджа, очакват се резултатите от пробите на храната.</p>
    </article>
  </body>
</html>