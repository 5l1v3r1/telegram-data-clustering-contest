<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000110956"/>
    <meta property="og:site_name" content="MGR Online"/>
    <meta property="article:published_time" content="2019-11-19T07:37:00+00:00"/>
    <meta property="og:title" content="&quot;โม อมีนา&quot; น้ำตาคลอ สถานะครอบครัวส่อร้าว ยืดอกรับผิดเป็นฝ่ายที่นอกใจก่อน"/>
    <meta property="og:description" content="โม อมีนา เปิดใจน้ำตาคลอ รักสามีทอมมีปัญหา เผยระหองระแหงเพราะก่อนหน้านั้นฝั่งตัวเองนอกใจ ไม่ขอฟันธงเลิกหรือไม่เลิก รอให้ผ่านช่วง ธ.ค. ค่อยตัดสินใจ ลั่นอยากให้เป็นครั้งสุดท้าย ไม่อยากเสิร์จกูเกิลแล้วเห็นแต่เรื่องรักๆ เลิกๆ แบบนี้"/>
  </head>
  <body>
    <article>
      <h1>"โม อมีนา" น้ำตาคลอ สถานะครอบครัวส่อร้าว ยืดอกรับผิดเป็นฝ่ายที่นอกใจก่อน</h1>
      <address><time datetime="2019-11-19T07:37:00+00:00">19 Nov 2019, 07:37</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011481001.JPEG"/>
      </figure>
      <p>
        <b>"โม อมีนา" เปิดใจน้ำตาคลอ รักสามีทอมมีปัญหา เผยระหองระแหงเพราะก่อนหน้านั้นฝั่งตัวเองนอกใจ ไม่ขอฟันธงเลิกหรือไม่เลิก รอให้ผ่านช่วง ธ.ค. ค่อยตัดสินใจ ลั่นอยากให้เป็นครั้งสุดท้าย ไม่อยากเสิร์จกูเกิลแล้วเห็นแต่เรื่องรักๆ เลิกๆ แบบนี้</b>
      </p>
      <figure>
        <iframe src="https://www.youtube.com/embed/WUvE0pRwVtU" width="560" height="315" data-service="Youtube" scrolling="no"/>
      </figure>
      <p>เรื่องรักเงียบไปนาน ล่าสุด <b>"โม อมีนา พินิจ"</b> ได้เปิดใจด้วยอาการน้ำตาคลอ ระหว่างบวงสรวงละคร “หนี้เกียรติยศ” ช่อง 7 ยอมรับว่ารักกับ "พลอย" สาวหล่อที่แต่งงานมาได้ 3 ปีกำลังมีปัญหา โดยก่อนหน้านี้เหตุเกิดเพราะตนนอกใจ ทำให้อีกฝ่ายระแวง รอให้ถึงเดือนธ.ค. จะตัดสินใจว่าเลิกหรือไม่เลิก <br/><br/>"ไม่รู้จะตอบว่าอะไร ยากจัง <b>คือจริงๆ โมกับพลอยผ่านอะไรมาด้วยกันค่อนข้างเยอะมาก 3 ปีเนอะ เราแต่งงานครบรอบไป 2 ปีแล้วด้วย แต่ว่าปัญหามันก็มี ทั้งเรื่องใหญ่ เรื่องเล็กตามประสาชีวิตคู่</b> แต่ว่าตอนนี้จะให้โมฟันธงเลยก็ยังไม่ได้คุยกับพลอยเป็นกิจลักษณะขนาดนั้น"<br/><br/>"จริงๆ เราเคยคุยกันว่าเป็นเพื่อนเลยดีไหม โมอายุ 33 แล้ว เราแก่ลงไปทุกวัน โมเลยรู้สึกว่าโอเคถ้าเกิดวันหนึ่งไม่มีพลอยก็อยู่คนเดียว หรือถ้ามีใครเข้ามาอีก <b>ก็จะพยายามไม่ให้เป็นเหมือนที่ผ่านมา เช่น เป็นข่าว คือเสิร์จชื่อโมในโซเชียลมันก็เยอะอยู่แล้วว่าใครบ้าง เราก็ไม่ได้อยากเห็น</b> เราเปิดเข้าไปดูเอง เราก็เหนื่อย มันอยู่ในจุดที่เราอยู่คนเดียวได้เราก็อยู่"<br/><br/>เผยเป็นปัญหาสะสม อยากให้ผ่านวันเกิดไปก่อน ไม่อยากรีบตัดสินใจ <br/>"<b>จริงๆ เคยมีปัญหาเพราะว่าคนอื่นเข้ามา สุดท้ายเราก็นึกถึงว่าเราตกลงใช้ชีวิตคู่กับเขา สุดท้ายก็เข้าข้างเขา แต่ถ้าถามถึงปัญหาตอนนี้ไม่เกี่ยวกับคนอื่น มันอาจจะสะสมมาเรื่อยๆ</b> แต่ตอนนี้โมกับพลอยไม่เคยอยู่ด้วยกัน อยู่บ้านเดียวกันอยู่แล้ว ไม่เคยใช้ชีวิตอยู่ด้วยกัน ต่างคนต่างมีบ้านอยู่ โมดูแลครอบครัว เขาก็มีบ้านของเขาอยู่ แต่ว่าบางทีหนักๆ เข้ามันก็มีปัญหาบ้าง"<br/><br/>"บางทีโมทำงานเยอะเข้าเรื่องเก่าๆ มันก็จะถาโถมมาที่เรา ก็เป็นปัญหาบ้าง ช่วงนี้เลยไม่รู้จะยังไง<b> โมอยากจะให้ผ่านช่วงวันเกิดเราไปก่อน โมเกิด 3 ธันวาคม ก็ไม่อยากจะโฟกัสอะไรมากตอนนี้ อยากให้มันผ่านๆ ออกไป</b> ไม่อยากรีบตัดสินใจทำอะไร ไม่อยากรีบร้อนอะไรทั้งนั้น ตอนนี้โมค่อยๆ แล้ว แก่แล้วมั้ง"<br/><br/>"อารมณ์นี้มาเป็นปีแล้วค่ะ แต่พยายามประคับประคองมันไว้อยู่ แต่ก็ไม่รู้ว่าสุดท้ายจะเป็นยังไง แต่ตอนนี้จะให้ฟันธงว่าเลิกหรือไม่เลิก โมไม่อยากพูด"<br/><br/>ไม่อยากใช้คำว่าอดทน <br/>"เวลาโมมีปัญหาโมไม่มีที่ปรึกษานะ โมจะไม่ปรึกษาเพื่อน ไม่ปรึกษาใคร โมจะมีปัญหากับเขาอยู่แค่สองคน เราส่วนตัวเป็นคนไม่ชอบเล่าอะไรให้คนใกล้ๆ ตัวฟัง <b>สมมติเรามีแฟนแล้วยังไม่เลิกกับแฟน ก็ไม่อยากไปเล่าปัญหา กลัวเขามองแฟนเราไม่ดี โมเลยเงียบมาตลอด ก็พยายาม ไม่อยากใช้คำว่าอดทนนะ </b>แต่ตอนนี้ถามว่ามันยากกับการพูดหรือการตัดสินใจไหม มันยากมากเลยค่ะ ถามว่าห่างกันแค่ไหน คือมันยังมีอะไรทำด้วยกันค่อนข้างเยอะ เรายังมีอะไรทำร่วมกันอยู่ มันต้องค่อยๆ เป็นค่อยๆ ไป"<br/><br/>ยันครั้งนี้ไม่เกี่ยวกับเรื่องมือที่สาม แต่ก่อนหน้านั้นเกี่ยวเต็มๆ เป็นฝั่งของตัวเอง <br/>"<b>ครั้งนี้ไม่เกี่ยว ครั้งก่อนยอมรับว่าเกี่ยวเต็มๆ เลย แต่โมไม่ได้ออกมาพูดหรือออกมาบอก แต่ว่าเคยมีปัญหาเรื่องคนอื่นมาแล้วค่ะ ยอมรับเลยว่าจากทางฝั่งเรา มีคนเข้ามาเป็นปีด้วย</b> แต่ตอนนี้ไม่ได้อะไรแล้วค่ะ เคลียร์เท่าไหร่ก็เคลียร์ไม่จบ”<br/><br/>"<b>เขาก็มีส่วนระแวงค่ะ แต่ปัญหาตอนนี้มันไม่ใช่ เขาก็ระแวงทุกคนแหละ</b> เขาต้องคิดอยู่แล้วว่าโมมีคนนั้น คนนี้เข้ามา เราก็ไม่ปฏิเสธ แต่มันไม่ใช่ปัญหาตอนนี้"<br/><br/>"<b>ณ วันนั้น เขาจับได้ ฉันผิด ฉันก็ยอมรับ เราก็โทษตัวเอง </b>เราพูดออกมาก่อนเลยว่า โอเคสาหตุที่มันระแคะระคายกัน เพราะว่าฝั่งเราก่อน แต่ก่อนหน้านั้นมันก็มีด้วยนิสัยบางอย่างเราก็เข้ากับพลอยไม่ได้ บางอย่างมันก็มีทั้งดีและไม่ดี"<br/><br/>"เรื่องความรักโมไม่เคยเสียดายเลย โมคิดว่าอนาคตข้างหน้าเราต้องเจอใครเราก็ต้องเจอ อยู่กับใครก็คนนั้น โมเชื่อเรื่องดวงเนอะ ถ้าเราไม่ได้อยู่กับใคร เดี๋ยวเขาคงออกไปเองในวันหนึ่ง ต่อให้รักแทบตาย โอ๊ย เสียดายจังเลย ไม่น่าเลิกเลย ก็ต้องเลิก ทำไง (ฟังจากโมเหมือนเราเองมีคำตอบในใจแล้ว?) สถานะตอนนี้จริงๆ คือเอาเป็นว่ายังคบกันอยู่ค่ะ"<br/><br/>ลำบากใจมาเป็นปีแล้ว <br/>"รู้ไหมว่าลำบากใจมากเลย <b>ก็จริงๆ มีปัญหามาเป็นปีแล้วนะ แต่พอเราเจอกัน คุยกันมันก็ดีเหมือนเดิม แล้วก็มีปัญหา อยู่แบบนี้ เลยมานั่งคุยกันว่าเอายังไง แต่ตอนนี้โมตัดสินใจคนเดียวไม่ได้ โมก็ต้องให้เกียรติเขาด้วยค่ะ</b> เรื่องคำตอบในใจ แต่เราก็ต้องไปเคลียร์กับเขาอีกทีหนึ่ง ที่ผ่านมาพลอยไม่หึง ไม่สนใจ เฉยๆ ไม่อะไรเลย เป็นคนไม่อะไรเลย แต่พอเขาเห็นว่ามีอะไรนิดหนึ่ง เขาจะเริ่มมีเซ้นส์"<br/><br/>ระหองระแหงเพราะอีกฝ่ายไม่ไว้ใจ <br/>"จริงๆ ก็ด้วยค่ะ หนูก็บอกพลอยว่า โอเค <b>ถ้าพลอยเห็นว่าเราไม่ใช่คนดี หรืออะไร เราให้เลิก เราไม่ได้อะไรเลย เพราะเวลาโมอยู่กับใครโมก็เป็นตัวของตัวเอง </b>ไม่ได้มาเปลี่ยนทีหลัง ไม่ใช่โม อยู่ไม่ได้ก็คืออยู่ไม่ได้ อยู่ได้คืออยู่ได้ ซึ่งครั้งนี้ไม่ใช่มือที่สามค่ะ แต่ที่ผ่านมาใช่ นี่คือปัญหาใหม่"<br/><br/>ชีวิตคู่แต่งงานมา 3 ปีไม่เป็นอย่างที่คิด ตอนนี้ไม่อยากแต่งแล้ว <br/>"<b>ไม่หรอก มันเป็นสาเหตุที่โมคิดมากอยู่ </b>ณ ตอนนี้นะ คือไม่อยากแต่งงานแล้ว ไม่เอาแล้ว เหนื่อย แต่ก็ไม่รู้เพราะมันเป็นเรื่องของอนาคต แต่ ณ ตอนนี้ไม่อยาก ดร็อปไว้ก่อน"<br/><br/>ลั่นอยากให้พลอยเป็นครั้งสุดท้าย <br/>"เราอยากจะไม่ซีเรียสเรื่องเสิร์จชื่อแล้วเจอแต่เรื่องพวกนี้ แต่พอเราเห็น ใครบ้างไม่คิด <b>ถ้าอะไรยังไง พลอยคงสุดท้ายจริงๆ ที่จะต้องมานั่งเป็นข่าวเป็นอะไร หลังจากนี้ก็ไม่ถึงกับปิดบัง ถ้าเห็นก็เห็น เราไม่ได้กลัวคอมเมนต์</b> ถ้าเกิดใครถามมาก็ตอบ ถ้าถามเรานะ แต่ถ้าวิจารณ์กันเอง โมไม่เห็นไม่ได้ยินก็เรื่องของเขา เขามีสิทธิ์"<br/><br/>"ความรักหลังจากนี้ถ้าเข้ามาในชีวิตแล้วเติมเต็มความสุขให้เราไม่ได้ หรือว่าอะไร<b> ทำให้ชีวิตเราเรียกคำว่าพอดีไม่ได้ก็อยู่คนเดียวน่าจะพอดีกว่า ทุกวันนี้ก็ยังจริงจังเรื่องความรัก แต่เป็นในมาตรฐานที่พอดี </b>ตอนนี้รักพอดีๆ พอค่ะ รักด้วยเหตุผล ทุกอย่างมีอารมณ์ มีความรู้สึก แต่ต้องมีเหตุผลตามออกมาด้วย"<br/><br/>"ถามว่ามีคนเข้ามาหาเรื่อยๆ ไหม โมเป็นคนไม่ค่อยเปิดดูไดเร็กนานๆ ทีจะเปิด แต่ถามว่ามีไหมก็มี แต่เราไม่ได้ไปคุยกับเขา หนูก็งงคนสมัยนี้ เราก็เป็นข่าวกับพลอย แต่ไดเร็กเก่ง ตอนนี้ไม่มีเข้ามา <b>ถ้าเกิดว่ามีเข้ามา สาบานเลยว่าบอก ถามว่ารู้สึกยังไงที่ไม่ว่ากี่ปีเราก็เป็นที่ต้องการ จริงเหรอ ฉันเป็นผู้หญิงที่ดูมีอะไรขนาดนั้นเลยหรอ ไม่ค่ะ โมเป็นคนตรงๆ แบบนี้แหละ</b> ยังไงก็ยังงั้นค่ะพี่"</p>
      <figure>
        <img src="https://mpics.mgronline.com/pics/Images/562000011481002.JPEG"/>
      </figure>
      <figure>
        <img src="https://mpics.mgronline.com/pics/Images/562000011481003.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000110956"/>
      </related>
    </article>
  </body>
</html>