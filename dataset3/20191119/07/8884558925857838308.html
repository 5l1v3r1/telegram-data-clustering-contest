<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/nov-mejnik-doncica-prvic-cez-40-tock"/>
    <meta property="og:site_name" content="Primorske novice"/>
    <meta property="article:published_time" content="2019-11-19T07:47:13+00:00"/>
    <meta property="og:title" content="Nov mejnik Dončića, prvič čez 40 točk"/>
    <meta property="og:description" content="Luka Dončić je v svoji komaj drugi sezoni v severnoameriški košarkarski ligi NBA dosegel nov velikanski mejnik. Prvič je na tekmi dosegel več kot 40 točk."/>
  </head>
  <body>
    <article>
      <h1>Nov mejnik Dončića, prvič čez 40 točk</h1>
      <address><time datetime="2019-11-19T07:47:13+00:00">19 Nov 2019, 07:47</time> by <a rel="author">STA</a></address>
      <p>
        <b>Luka Dončić je v svoji komaj drugi sezoni v severnoameriški košarkarski ligi NBA dosegel nov velikanski mejnik. Prvič je na tekmi dosegel več kot 40 točk.</b>
      </p>
      <figure>
        <img src="https://static.primorske.si/foto/highres/gnweb/720289_luka-doncic.jpg"/>
        <figcaption>Dončić je z odlično predstavo postal drugi najmlajši igralec v zgodovini lige NBA po LeBronu Jamesu, ki je na eni tekmi dosegel statistični trojni dvojček s 40 točkami. Foto: LD7PR</figcaption>
      </figure>
      <p><b>DALLAS</b> &gt; Dvajsetletnik je za domačo zmago Dallas Mavericks nad San Antonio Spurs s 117:110 prispeval 42 točk, 12 podaj in 11 skokov. Kar je šesti trojni dvojček slovenske košarkarske senzacije v sezoni.</p>
      <p>Dončić je z odlično predstavo postal drugi najmlajši igralec v zgodovini lige NBA po LeBronu Jamesu, ki je na eni tekmi dosegel statistični trojni dvojček s 40 točkami.</p>
      <p>Novo priložnost za novo odlično predstavo bo Dončić imel že v noči na četrtek, ko bo Dallas gostil aktualne podprvake lige NBA Golden State Warriors.</p>
    </article>
  </body>
</html>