<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_minosviti-vidkriye-sche-100-ditsadkiv-i-likviduye-do-nih-chergi/938821"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T07:53:00+00:00"/>
    <meta property="og:title" content="Міносвіти відкриє ще 100 дитсадків і ліквідує до них черги"/>
    <meta property="og:description" content="Міністерство освіти та науки маэ намір до 2024 року ліквідувати чергу в дитячі садочки. Упродовж 2020 року планує створити ще 100 закладів дошкільної освіти. Про це на публічних консультаціях з громадськістю сказала заступник міністра освіти та науки Любомира Мандзій, пише Укрінформ. ..."/>
  </head>
  <body>
    <article>
      <h1>Міносвіти відкриє ще 100 дитсадків і ліквідує до них черги</h1>
      <address><time datetime="2019-11-19T07:53:00+00:00">19 Nov 2019, 07:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938821_w_300.jpg?v=0"/>
        <figcaption>Міносвіти ліквідує черги в дитячі садки Фото: etcetera.media</figcaption>
      </figure>
      <p>Міністерство освіти та науки маэ намір до 2024 року ліквідувати чергу в дитячі садочки.</p>
      <p>Упродовж 2020 року планує створити ще 100 закладів дошкільної освіти. Про це на публічних консультаціях з громадськістю сказала заступник міністра освіти та науки <b>Любомира Мандзій</b>, пише Укрінформ.</p>
      <p>"До кінця 2020 року ми хочемо створити ще 100 нових дошкільних закладів. Зараз області подають перелік тих закладів, які вони вважають для себе пріоритетними. Загалом до кінця 2024 року ми маємо закінчити з поняттям черги в дошкільні заклади", - сказала Мандзій.</p>
      <p>У жодному регіоні України немає стовідсоткового охоплення дітей віком від 3 до 5 років дошкільною освітою. Кроки по розв'язання цієї проблеми мають бути різними в містах і в невеликих містечках чи селах. Міністерство розгляне різні форми надання дошкільної освіти - приватні дитсадки, збільшення кількості груп короткого перебування в дошкільних закладах, створення дошкільних закладів на базі закладів освіти, центрів раннього розвитку тощо.</p>
      <p>Одним з питань, які МОН вирішуватиме наступного року, буде зміна статусу працівників дошкільних закладів освіти.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_navchannya-v-privatnih-ditsadkah-kompensuye-meriya/937138"/>
      </related>
      <p>"Ми зараз працюємо над тим, що змінити фінансування, оплату праці педпрацівників, маємо відповідне доручення уряду. Думаю, що цю ситуацію до кінця 2020 року ми вирішимо", - сказав Мандзій.</p>
      <blockquote>За даними МОН, в Україні налічується 14,9 тис. закладів дошкільної освіти, які відвідує 1,3 млн дітей віком від 3 до 5 років, що складає 74% охоплення дітей дошкільною освітою.</blockquote>
    </article>
  </body>
</html>