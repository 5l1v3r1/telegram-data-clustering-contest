<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/sotul-vioricai-dancila-are-un-salariu-mai-mare-decat-sefa-psd-i-a-daruit-un-ceas-de-20-000-de-euro-si-detin-impreuna-4-case-20095650"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T07:53:25+00:00"/>
    <meta property="og:title" content="Soțul Vioricăi Dăncilă are un salariu mai mare decât șefa PSD. I-a dăruit un ceas de 20.000 de euro și dețin împreună 4 case"/>
    <meta property="og:description" content="Cu fiecare lună care trece, banii din conturile Vioricăi Viorica Dăncilă și ale soțul ei se înmulțesc considerabil! Și asta pentru că veniturile lor sunt"/>
  </head>
  <body>
    <article>
      <h1>Soțul Vioricăi Dăncilă are un salariu mai mare decât șefa PSD. I-a dăruit un ceas de 20.000 de euro și dețin împreună 4 case</h1>
      <address><time datetime="2019-11-19T07:53:25+00:00">19 Nov 2019, 07:53</time> by <a rel="author">Alice Zotta</a></address>
      <p>
        <b>Cu fiecare lună care trece, banii din conturile Vioricăi Viorica Dăncilă și ale soțul ei se înmulțesc considerabil! Și asta pentru că veniturile lor sunt spectaculoase. Cristinel Dăncilă câștigă cu mult mai mult decât șefa PSD. În plus, el este foarte darnic cu soția sa: în urmă cu ceva timp <a href="https://www.cancan.ro/cat-costa-de-fapt-ceasul-extrem-de-scump-de-aur-purtat-de-viorica-dancila-20093016">i-a dăruit un ceas de lux, în valoare de aproape 20.000 de euro</a> și ei dețin patru case. </b>
      </p>
      <h3>Soțul Vioricăi Dăncilă are un salariu mai mare decât șefa PSD</h3>
      <p>Cristinel Dăncilă, soțul candidatei din partea PSD la alegerile prezidențiale, a încasat anul trecut un venit total de 325.949 lei, adică 69.350 euro. Dintr-un calcul simplu… reiese că soțul Vioricăi Dăncilă câștigă lunar 27.163 de lei (5.780 euro) – salariul este mai mare decât cel al consoartei sale. Și asta pentru că șefa PSD câștigă în medie 24.780 lei pe lună, circa 5.270 euro, relatează revista <b><a href="https://www.viva.ro/vedete-si-evenimente/stiri/cine-este-sotul-vioricai-dancila-i-a-daruit-un-ceas-de-20-000-de-euro-si-castiga-mai-mult-decat-sefa-psd-2501481">VIVA!</a></b>.</p>
      <p>Potrivit declarației de avere pe care Viorica Dăncilă a făcut-o publică în ziua în care și-a depus candidatura pentru alegerile prezidențiale reiese că ea a câștigat anul trecut 142.519 lei de la Guvern și 32.628 euro de la Parlamentul European. Totalul câștigurilor, pentru fiecare luna a lui 2018, a fost de 51.943 lei, adică peste 11.000 de euro.</p>
      <h3>Ce proprietăți are Viorica Dăncilă pe numele ei</h3>
      <p>Viorica Dăncilă (55 de ani) a strâns de-a lungul timpului o avere considerabilă. Politicianul a fost timp de 9 ani europarlamentar, iar în ianuarie 2018 a devenit primul premier femeie al României. Fostul prim-ministru a atins un nou record după ce Liviu Dragnea a fost încarcerat, iar Viorica Dăncilă a devenit prima femeie președinte al Partidului Social Democrat, conform <b><a href="https://playtech.ro/">playtech.ro</a></b>.</p>
      <p>Viorica Dăncilă a mai scris în declarația de avere din iunie 2019 că deține un teren intravilan de 544 de metri pătrați în Brașov, precum și un teren intravilan de 1.200 de metri pătrați în comuna Giurgița din județul Dolj. Tot în Dolj, fostul premierul României deține un teren agricol de 2 hectare. Și acum să trecem la case de vacanță: o casă în Predeal de 417 metri pătrați, una în Dolj și două apartamente, în Ploiești și Videle (100 mp). Casa și apartamentul din Ploiești au fost primite moștenire.</p>
      <p>Şefa PSD are un Volkswagen Passat din anul 2014, dar și bijuterii care ajung la o valoare de 5.000 de dolari. În plus, fostul europarlamentar are un cont de economii în valoare de 100.028 lei, un fond de investiții de 17.942 dolari, precum și un fond de pensii în care sunt 40.427 lei.</p>
    </article>
  </body>
</html>