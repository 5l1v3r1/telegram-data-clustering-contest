<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/lokomotiv-plovdiv/georgi-vasilev-gocho-levski-i-tsska-sa-po-slabi-ot-loko-pd-mozhem-da-biem-ludogorets.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-19T07:19:21+00:00"/>
    <meta property="og:title" content="Георги Василев-Гочо: Левски и ЦСКА са по-слаби от Локо (Пд), можем да бием Лудогорец"/>
    <meta property="og:description" content="&quot;Имаме шансове да спечелим&quot;"/>
  </head>
  <body>
    <article>
      <h1>Георги Василев-Гочо: Левски и ЦСКА са по-слаби от Локо (Пд), можем да бием Лудогорец</h1>
      <address>
        <time datetime="2019-11-19T07:19:21+00:00">19 Nov 2019, 07:19</time>
      </address>
      <p>Георги Василев-Гочо прогнозира, че Локомотив (Пловдив) може да спечели сблъсъка с Лудогорец в събота. "Смърфовете" са втори на 6 точки зад шампионите в класирането.</p>
      <p>"Защо да няма шансове да спечелим? Защо пак да не ги бием, както миналия сезон в Разград?</p>
      <p>Ние сме най-добрият отбор в България. Който искаме, този побеждаваме. Сега ще преборим и Лудогорец и сме №1. Какъв е проблемът да спечелим в Разград? Само да не ни е страх и съдийството да е на ниво, че там може да дойдат притеснения", коментира Василев пред "Тема: Спорт".</p>
      <p>"При успех можем да мислим за нещо повече от второто място. Те Левски и ЦСКА са по-слаби от нас и се вижда от класирането и играта. Възходът ни се дължи на треньора Бруно Акрапович и на отличната стиковка. Отборът вече се обигра и сега трябва да надграждаме", каза още Гочо.</p>
    </article>
  </body>
</html>