<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/ministr-energetyky-propozytsiya-gazpromu-ye-nepryjnyatnoyu-dlya-ukrayiny/"/>
    <meta property="og:site_name" content="Рубрика"/>
    <meta property="article:published_time" content="2019-11-19T07:24:06+00:00"/>
    <meta property="og:title" content="Міністр енергетики: Пропозиція Газпрому є неприйнятною для України"/>
    <meta property="og:description" content="Надіслана 18 листопада пропозиція “Газпром” на адресу “Нафтогаз України” про продовження терміну дії існуючого або укладання нового договору про транзит газу терміном на один рік з відмовою обох сторін від усіх взаємних претензій в міжнародному арбітражі є неприйнятною. “Давайте відверто. Ця пропозиція, яка була визначена, вона є неприйнятною для України, з урахуванням того, що треба […]"/>
  </head>
  <body>
    <article>
      <h1>Міністр енергетики: Пропозиція Газпрому є неприйнятною для України</h1>
      <address><time datetime="2019-11-19T07:24:06+00:00">19 Nov 2019, 07:24</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/Oleksiy-Orzhel-860x580-c-1.jpg"/>
      </figure>
      <p>Міністр енергетики і захисту довкілля Олексій Оржель<br/><b><b>Надіслана 18 листопада пропозиція “Газпром” на адресу “Нафтогаз України” про продовження терміну дії існуючого або укладання нового договору про транзит газу терміном на один рік з відмовою обох сторін від усіх взаємних претензій в міжнародному арбітражі є неприйнятною.</b></b></p>
      <p>“Давайте відверто. Ця пропозиція, яка була визначена, вона є неприйнятною для України, з урахуванням того, що треба відмовитися від арбітражів і підписати договір всього на один рік”, – сказав міністр енергетики і захисту довкілля України Олексій Оржель в <a href="https://www.youtube.com/watch?v=uaqlbh3tKIQ">ефірі</a> телеканалу ICTV.</p>
      <p>Одночасно міністр висловив надію, що сторони ще зможуть повернутися до конструктивного діалогу.</p>
      <p>“Газпром” заявив, що компанія за підписом голови правління Олексія Міллера направила на адресу “Нафтогазу” офіційну пропозицію щодо продовження терміну дії існуючого контракту або укладення нового договору про транзит газу через територію України терміном на один рік з урахуванням прогнозного попиту європейських покупців на газ на 2020 рік.</p>
      <p>У пропозиції “Газпрому”, зокрема, має бути зазначено, що <a href="https://rubryka.com/2019/11/18/gazprom-napravyv-naftogazu-ofitsijnu-propozytsiyu-shhodo-tranzytu-gazu-yaki-umovy/">необхідними умовами</a> продовження діючого контракту або укладення нового договору є відмова обох сторін від усіх взаємних претензій в міжнародному арбітражі і припинення всіх судових розглядів.</p>
      <p>Крім того, серед умов перераховані: скасування рішення Антимонопольного комітету України про накладення на “Газпром” штрафу за нібито “порушення економічної конкуренції”; відкликання клопотання “Нафтогазу України” про ініціювання Європейською комісією розслідування проти російської компанії.</p>
      <p><b>Запропонований “Газпромом” варіант відмови “Нафтогазу” від вже виграних $3 млрд в Стокгольмському арбітражі в обмін на “знижку” при покупці газу економічно недоцільний,</b> переконаний виконавчий директор “Нафтогазу України” Юрій Вітренко.</p>
      <p>“Якщо порахувати, то ця “знижка” (у ціні на газ), про яку говорить Путін, навіть якщо просто економічно вважати, окупиться за 28 років, якщо порівнювати тільки з $ 3 млрд, які “Газпром” нам уже винен. Не говорячи про нові позови”, – сказав він в ефірі телеканалу ICTV в понеділок.</p>
      <p>“Тобто, тільки з економічної точки зору немає ніякого сенсу чекати 28 років для того, щоб отримати те, що ми отримаємо наступного року”, – додав Вітренко.</p>
    </article>
  </body>
</html>