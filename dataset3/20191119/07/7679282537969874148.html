<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-kriti-kharbanda-out-from-chehre-due-to-tantrums-she-will-not-work-with-amitabh-bachchan-and-emraan-hashmi-2857432.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T07:34:37+00:00"/>
    <meta property="og:title" content="अमिताभ बच्चन-इमरान हाशमी की फिल्म चेहरे से बाहर हुईं कृति खरबंदा"/>
    <meta property="og:description" content="फिल्म एक्ट्रेस कृति खरबंदा को हाल ही में रिलीज हुई अक्षय कुमार की फिल्म हाउसफूल -4 में देखा गया। इस फिल्म में दर्शकों ने उनकी एक्टिंग को काफी सराहा। इतना ही नहीं फिल्म हाउसफूल -4 की बॉक्स ऑफिस पर..."/>
  </head>
  <body>
    <article>
      <h1>अमिताभ बच्चन-इमरान हाशमी की फिल्म चेहरे से बाहर हुईं कृति खरबंदा</h1>
      <address><time datetime="2019-11-19T07:34:37+00:00">19 Nov 2019, 07:34</time> by <a rel="author">लाइव हिन्दुस्तान टीम,नई दिल्ली</a></address>
      <p>फिल्म एक्ट्रेस कृति खरबंदा को हाल ही में रिलीज हुई अक्षय कुमार की फिल्म हाउसफूल -4 में देखा गया। इस फिल्म में दर्शकों ने उनकी एक्टिंग को काफी सराहा। इतना ही नहीं फिल्म हाउसफूल -4 की बॉक्स ऑफिस पर लगातार कमाई जारी है। कृति जल्द ही कॉमेडी ड्रामा पागलपंती में नजर आएंगी। इस फिल्म से पहले एक्ट्रेस को लेकर एक खबर एक सामने आई थी,जिसमें कहा गया था वह अपनी बॉलीवुड की आगामी फिल्म चेहरे में एक अहम रोल प्ले करेंगी। इस फिल्म में कृति के अवाला अमिताभ बच्चन और इमरान हाशमी को अहम भूमिका में देखा जाएगा। अब इस फिल्म से जुड़ीं एक हैरान करने वाली खबर सामने आई है। खबर है कि फिल्म चेहरे से कृति खरबंदा को बाहर कर दिया गया है।  कृति ने इस फिल्म के पहले शेड्यूल की शूटिंग भी कर ली थी लेकिन अब नई हिरोइन के साथ इस पार्ट की दोबारा शूटिंग की जाएगी। अब देखना दिलचस्प होगा कि 'चेहरे' किसे काम करने का मौका मिलता है। यह फिल्म अप्रैल 2020 में रिलीज होगी।</p>
      <h3>
        <a href="https://www.livehindustan.com/entertainment/story-arbaaz-khan-rumored-girlfriend-giorgia-andriani-saki-saki-dance-viral-2857407.html">साकी-साकी' पर जमकर थिरकीं अरबाज खान की गर्लफ्रेंड जॉर्जिया एंड्रियानी, वीडियो हुआ वायरल</a>
      </h3>
      <p>टाइम्स ऑफ इंडिया की खबर के अनुसार, फिल्म चेहरे में कृति को अमिताभ बच्चन और इमरान हाशमी की इस फिल्म के लिए कास्ट किया गया था, लेकिन अब खबर आई है कि कृति इस फिल्म से आउट हो गई है। रिपोर्ट के अनुसार कृति के हाथ से ये फिल्म उन्ही की गलती के चलते निकली है। रिपोर्ट में कहा गया है कि, कृति ने नखरे इतने थे कि इस फिल्म से उन्हें हाथ धोना पड़ा है। रिपोर्ट के मुताबिक, कृति ने फिल्म का पहला शेड्यूल पूरा कर लिया था। फिल्म के सेट पर कृति के नखरों ने हर किसी को परेशान कर रखा था। </p>
      <h3>
        <a href="https://www.livehindustan.com/entertainment/story-ranu-mandal-ke-makeup-ka-bana-mazak-fans-ne-lagai-trollers-ki-class-2857413.html">रानू मंडल के मेकअप लुक का बना मजाक, फैन्स ने लगाई ट्रोलर्स की क्लास</a>
      </h3>
      <p>रिपोर्ट में यह भी बताया जा रहा है कि फिल्ममेकर्स ने कृति की कई मांगें मान भी लीं लेकिन बाद में फाइनली उनके साथ काम करना संभव नहीं हुआ। इतना ही नहीं बताया जा रहा है कि कृति की फिल्म के डायरेक्टर  रूमी जाफरी के साथ काफी बहस भी हो गई थी। साथ ही कृति की टीम के साथ उनकी डेट्स को लेकर भी गड़बड़ हो रही थी। इतना ही नहीं कृति औऱ उनकी टीम का मेकर्स की टीम से भी पंगा हो गया, टाइम को लेकर भी काफी दिक्कतें आने लगी थीं। कृति की फिल्म को लेकर बढ़ती बहसबाजी को लेकर प्रड्यूसर ने इस फिल्म से कृति को निकाले जाने का फैसला कर लिया। अब फिल्म की टीम नई हिरोइन की तलाश कर रही है।</p>
    </article>
  </body>
</html>