<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_goroskop-na-19-listopada-chim-poraduye-vivtorok/938800"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T07:00:00+00:00"/>
    <meta property="og:title" content="Гороскоп на 19 листопада: чим порадує вівторок"/>
    <meta property="og:description" content="19 листопада - день примирення, каяття та виправлення помилок. Про це Gazeta.ua розповіла астролог Олена Максимова. &quot;Спадають пристрасті. Нарешті зумієте спокійно розібратися у проблемних і суперечливих питаннях, - каже астролог. - Використайте можливість припинити давні родинні конфлікти. ..."/>
  </head>
  <body>
    <article>
      <h1>Гороскоп на 19 листопада: чим порадує вівторок</h1>
      <address><time datetime="2019-11-19T07:00:00+00:00">19 Nov 2019, 07:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938800_w_300.jpg?v=0"/>
        <figcaption>Вівторок порадує несподіваними зустрічами. Фото: astrozodiac.net</figcaption>
      </figure>
      <p>19 листопада - день примирення, каяття та виправлення помилок. Про це <a href="https://gazeta.ua/">Gazeta.ua</a> розповіла астролог <b>Олена Максимова</b>.</p>
      <p>"Спадають пристрасті. Нарешті зумієте спокійно розібратися у проблемних і суперечливих питаннях, - каже астролог. - Використайте можливість припинити давні родинні конфлікти. Просіть пробачення у скривджених вами людей. Саме у цей день можна повернути втрачені нещодавно стосунки. Не поспішайте рухатися вперед. Часом майбутнє залежить від уміння мудро визнати свою помилку і виправити її. Вівторок порадує несподіваними зустрічами. Знайомство матиме романтичне продовження".</p>
      <p>Овен</p>
      <p>Не носіть у гаманці великої суми. Гроші швидко спливатимуть. Свідомо стримуйте бажання придбати ще якусь дрібничку. Погіршення самопочуття негативно впливатиме на ваш настрій. Побачення доведеться скасувати.</p>
      <p>Телець</p>
      <p>Добрий час для початку інтимних стосунків. Відмініть роботу, яку запланували на вечір. Не стримуйте своєї сексуальності.</p>
      <p>Близнюки</p>
      <p>Порозумітися з коханими буде не складно. Несподіваною перешкодою для розвитку стосунків стануть їхні давні друзі. Не вступайте у боротьбу. Поводьтеся шляхетно.</p>
      <p>Рак</p>
      <p>Не шкодуйте за втраченими грошима. Прагніть збільшити свій прибуток. Можливостей для цього буде достатньо. Знадобиться уміння змовчати у відповідь на несправедливі звинувачення родичів. Не провокуйте їх до конфлікту.</p>
      <p>Лев</p>
      <p>Ваші милі багато часу проводитимуть за роботою. Їх непокоїтиме зниження заробітку. Допоможіть їм. Про побачення поки що краще не питати.</p>
      <p>Діва</p>
      <p>Пильнуйте за своїми речами. Бережіть майно від пошкодження. Ваша недбалість обернеться на збитки. Зранку зробіть усе можливе для створення теплого настрою в домі.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_goroskop-na-1824-listopada-nazvali-znaki-yakim-schastitime-najbilshe/938552"/>
      </related>
      <p>Терези</p>
      <p>Усе складатиметься добре. Коштів вистачатиме. Утримайтеся від придбання транспортних засобів. Вони недовго служитимуть. Ваші обранці не спроможні будуть контролювати свої емоції. Не ображайте їх навіть жартома. Пригорніть до себе й перегляньте разом улюблений фільм.</p>
      <p>Скорпіон</p>
      <p>Добрий день для укріплення ваших фінансових позицій. Найбільш важливі грошові операції здійсніть у ранкові години.</p>
      <p>Стрілець</p>
      <p>Не перебільшуйте своїх чеснот. Ви подобаєтеся оточуючим і без прикрас. Менше говоріть. Нехай красномовними будуть ваші вчинки.</p>
      <p>Козеріг</p>
      <p>Вам посміхнеться фортуна. Та лише увечері. Тому є сенс затриматися на роботі. В оточенні приємних людей почуватиметеся чудово. Відпочиньте у гарному товаристві.</p>
      <p>Водолій</p>
      <p>Без грошей ви не залишатиметеся. Не прагніть швидкого заробітку. Приводів для розчарувань буде достатньо. Але руйнувати існуючі стосунки не слід. Побудьте на відстані один від одного.</p>
      <p>Риби</p>
      <p>Це найбільш несприятливий день тижня. Зведіть витрати до мінімуму. Не варто йти до шефа з проханням про підвищення заробітку.</p>
      <blockquote>19 листопада в Україні стане холодніше. Синоптики попередили, коли <a href="https://gazeta.ua/articles/life/_nasuvayutsya-zamorozki-sinoptiki-dali-svizhij-prognoz/938662">чекати заморозків</a>.</blockquote>
    </article>
  </body>
</html>