<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259771/kairos-vroxes-kai-kataigides-se-oli-ti-xora"/>
    <meta property="og:site_name" content="LiFO"/>
    <meta property="article:published_time" content="2019-11-19T07:54:00+00:00"/>
    <meta property="og:title" content="Καιρός: Βροχές και καταιγίδες σε όλη τη χώρα"/>
    <meta property="og:description" content="Αναλυτική πρόβλεψη του καιρού από την ΕΜΥ"/>
  </head>
  <body>
    <article>
      <h1>Καιρός: Βροχές και καταιγίδες σε όλη τη χώρα</h1>
      <h2>Αναλυτική πρόβλεψη του καιρού από την ΕΜΥ</h2>
      <address><time datetime="2019-11-19T07:54:00+00:00">19 Nov 2019, 07:54</time> by <a rel="author">NEWSROOM</a></address>
      <p>
        <b>Βροχές και καταιγίδες αναμένονται την Τρίτη στο μεγαλύτερο μέρος της χώρας σύμφωνα με την πρόβλεψη της <a href="https://www.lifo.gr/tags/%CE%9A%CE%B1%CE%B9%CF%81%CF%8C%CF%82">Εθνικής Μετεωρολογικής Υπηρεσίας.</a></b>
      </p>
      <p>Στο Ιόνιο, στα ηπειρωτικά και πρόσκαιρα στις Κυκλάδες και στην Κρήτη αναμένονται τοπικές βροχές και καταιγίδες, οι οποίες τις απογευματινές ώρες σταδιακά θα ενταθούν. Ευνοείται μεταφορά σκόνης στα δυτικά και τα νότια. Οι άνεμοι θα πνέουν νότιοι νοτιοανατολικοί και από το απόγευμα στο Ιόνιο θα ενισχυθούν σε 6 με 7 μποφόρ. Η ορατότητα τις πρωινές ώρες θα είναι κατά τόπους περιορισμένη.</p>
      <p>Αναλυτικότερα η πρόβλεψη από την ΕΜΥ</p>
      <p>Αττική</p>
      <p>Καιρός: Νεφώσεις παροδικά αυξημένες με τοπικές βροχές και μεμονωμένες καταιγίδες.<br/>Άνεμοι: Νότιοι νοτιοανατολικοί 3 με 5 μποφόρ. Θερμοκρασία: Από 14 έως 20 βαθμούς Κελσίου.</p>
      <p>Θεσσαλονίκη</p>
      <p>Καιρός: Νεφώσεις με τοπικές βροχές και μετά το μεσημέρι πιθανώς μεμονωμένες καταιγίδες.<br/>Άνεμοι: Ανατολικοί νοτιοανατολικοί 2 με 4 μποφόρ. Θερμοκρασία: Από 13 έως 18 βαθμούς Κελσίου.</p>
      <p>Μακεδονία, Θράκη</p>
      <p>Καιρός: Νεφώσεις παροδικά αυξημένες με ασθενείς τοπικές βροχές που βαθμιαία θα ενταθούν και θα εκδηλωθούν σποραδικές καταιγίδες κυρίως στην κεντρική και ανατολική Μακεδονία. Η ορατότητα τις πρωινές ώρες θα είναι κατά τόπους περιορισμένη. Άνεμοι: Ανατολικοί νοτιοανατολικοί 3 με 4 και τη νύχτα τοπικά 5 μποφόρ. Θερμοκρασία: Από 11 έως 19 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>Νησιά Ιονίου, Ήπειρος, Δυτική Στερεά, Δυτική Πελοπόννησος</p>
      <p>Καιρός: Νεφώσεις με τοπικές βροχές και στο Ιόνιο μεμονωμένες καταιγίδες. Από το μεσημέρι τα φαινόμενα θα ενταθούν και θα εκδηλωθούν και σποραδικές καταιγίδες, πιθανώς κατά τόπους ισχυρές από τις βραδινές ώρες. Άνεμοι: Νοτιοανατολικοί 3 με 4 ενισχυόμενοι βαθμιαία από το μεσημέρι σε 4 με 6 και τη νύχτα στο Ιόνιο τοπικά 7 μποφόρ. Θερμοκρασία: Από 13 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>Θεσσαλία, Ανατολική Στερεά, Εύβοια, Ανατολική Πελοπόννησος</p>
      <p>Καιρός: Νεφώσεις παροδικά αυξημένες με τοπικές βροχές. Σταδιακά θα εκδηλωθούν και σποραδικές καταιγίδες κυρίως στα νότια. Άνεμοι: Νότιοι νοτιοανατολικοί 3 με 5 μποφόρ.Θερμοκρασία: Από 13 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>Κυκλάδες, Κρήτη</p>
      <p>Καιρός: Νεφώσεις παροδικά αυξημένες με τοπικές βροχές κυρίως στα δυτικά όπου θα εκδηλωθούν και μεμονωμένες καταιγίδες μέχρι το απόγευμα. Άνεμοι: Νοτιοανατολικοί 4 με 5 μποφόρ. Θερμοκρασία: Από 15 έως 21 βαθμούς Κελσίου.</p>
      <p>Νησιά Ανατολικού Αιγαίου, Δωδεκάνησα</p>
      <p>Καιρός: Στα βόρεια νεφώσεις με τοπικές βροχές και μέχρι το απόγευμα και μεμονωμένες καταιγίδες. Στα υπόλοιπα λίγες νεφώσεις πρόσκαιρα αυξημένες. Άνεμοι: Νοτιοανατολικοί 4 με 5 μποφόρ. Θερμοκρασία: Από 16 έως 21 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>Με πληροφορίες από ΑΠΕ-ΜΠΕ</p>
    </article>
  </body>
</html>