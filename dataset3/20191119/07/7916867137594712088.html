<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134763-hardeno-westbrooko-ir-capelos-trio-atvede-rockets-i-astuntaja-pergale-paeiliui.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T07:36:00+00:00"/>
    <meta property="og:title" content="Hardeno, Westbrooko ir Capelos trio atvedė „Rockets“ į aštuntąją pergalę paeiliui"/>
    <meta property="og:description" content="Jamesas Hardenas puolime ir toliau fiksuoja sunkiai suvokiamus rodiklius, o jo vedama Hjustono „Rockets“ (11-3) Nacionalinėje krepšinio asociacijoje (NBA) žygiuoja pergalingu keliu. Šį kartą Teksaso klubas savo aikštėje 132:108 (29:30, 35:20, 35:26, 33:32) nepasigailėjo Portlando „Trail Blazers“ (5-9) krepšininkų ir iškovojo aštuntąją pergalę iš eilės. Hardenui užteko 33 minučių, kad pelnytų 36 taškus (6/9 dvit., 5/10 trit., 9/10 baud.), atkovotų 6 ..."/>
  </head>
  <body>
    <article>
      <h1>Hardeno, Westbrooko ir Capelos trio atvedė „Rockets“ į aštuntąją pergalę paeiliui</h1>
      <address>
        <time datetime="2019-11-19T07:36:00+00:00">19 Nov 2019, 07:36</time>
      </address>
      <p>Nuotr.: Reuters - Scanpix</p>
      <figure>
        <a href="https://www.basketnews.lt/paveikslelis-207144-any1000x1000.jpg">
          <img src="https://www.basketnews.lt/paveikslelis-207144-any630x500.jpg"/>
        </a>
      </figure>
      <p>Nuotr. Reuters - Scanpix</p>
      <p>Jamesas Hardenas puolime ir toliau fiksuoja sunkiai suvokiamus rodiklius, o jo vedama Hjustono „Rockets“ (11-3) Nacionalinėje krepšinio asociacijoje (NBA) žygiuoja pergalingu keliu.</p>
      <p>Šį kartą Teksaso klubas savo aikštėje <a href="https://www.basketnews.lt/rungtynes/ziureti/83383-houston-rockets-portland-trail-blazers.html"><b>132:108</b> (29:30, 35:20, 35:26, 33:32)</a> nepasigailėjo Portlando „Trail Blazers“ (5-9) krepšininkų ir iškovojo aštuntąją pergalę iš eilės.</p>
      <p>Hardenui užteko 33 minučių, kad pelnytų 36 taškus (6/9 dvit., 5/10 trit., 9/10 baud.), atkovotų 6 kamuolius ir atliktų 5 rezultatyvius perdavimus.</p>
      <figure>
        <iframe src="https://www.youtube.com/embed/hkzEvX3KKsU" width="630" height="354" data-service="Youtube" scrolling="no"/>
      </figure>
      <p>Gynėjas su vidutiniškai per rungtynes pelnomais 39,2 taško užtikrintai pirmauja lygoje. Antras geriausias taškų rinkėjas NBA Giannis Antetokounmpo per mačą įmeta 30,3 taško.</p>
      <p>„Manau, kad daugelis žmonių tokį Hardeno žaidimą priima kaip normalų, nes tai tęsiasi ir tęsiasi, bet tai nėra normalu, nes niekas daugiau to negali padaryti. Jis gali vadintis vienu geriausių taškų rinkėju lygos istorijoje“, – komandos draugą gyrė Russellas Westbrookas.</p>
      <p>Praėjusį mačą gavęs poilsio Westbrookas dvikovoje su „Blazers“ surinko trigubą dublį – 28 taškai (6/15 dvit., 3/11 trit., 7/9 baud.), 13 atkovotų kamuolių ir 10 rezultatyvių perdavimų. Tai buvo 3-iasis gynėjo trigubas dublis šį sezoną bei 141-asis karjeroje.</p>
      <p>Gynėjų duetui puikiai talkino Clintas Capela. Aukštaūgis per 35 minutes pelnė 22 taškus (10/17 dvit., 2/3 baud.), atkovojo 20 kamuolių ir blokavo 4 varžovų metimus.</p>
      <figure>
        <iframe src="https://www.youtube.com/embed/5vuartRZ-vM" width="630" height="354" data-service="Youtube" scrolling="no"/>
      </figure>
      <p>Šveicarui tai buvo ketvirtosios rungtynės paeiliui, kuomet jis atkovoja 20 kamuolių ir jis tapo pirmuoju tokiu „Rockets“ krepšininku nuo 1971-ųjų Elvino Hayeso pasiekimo.</p>
      <p>„Po rungtynių šiek tiek su juo kalbėjau ir jis pasveikino mane. Didžiuojuosi ir tikiuosi judėti į priekį“, – po mačo teigė Capela.</p>
      <p>„Blazers“ ekipoje, kuri artėjančią naktį Naujajame Orleane laukia Carmelo Anthony debiuto, rezultatyviausiai žaidė 25 taškus (5/7 dvit., 5/12 trit.) įmetęs C.J. McCollumas.</p>
      <p>
        <i>„Rockets“: Jamesas Hardenas 36 (9/10 baud.), Russellas Westbrookas 28 (6/15 dvit., 13 atk. kam., 10 rez. perd.), Clintas Capela 22 (10/17 dvit., 22 atk. kam., 4 blk.), P.J. Tuckeris 13, Danuelis House'as 11.</i>
      </p>
      <p>
        <i>„Blazers“: C.J. McCollumas 25 (5/12 trit.), Skalas Libissiere'as 15, Damianas Lillardas 13 (11 rez. perd.), Kentas Bazemore'as, Hassanas Whiteside'as (8 atk. kam.) ir Nassiras Little'as po 11, Anfernee Simonsas 10.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204011-crop100x150.jpg"/>
      </figure>
      <p><a href="https://www.basketnews.lt/zaidejai/12218-clint-capela.html">Clint Capela</a> Taškai: 22 Naudingumas: 35 Blokuoti metimai: 4 Atkovoti kamuoliai: 20</p>
    </article>
  </body>
</html>