<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/judo-club-provinciale-bottino-di-podi-a-bagheria.html"/>
    <meta property="og:site_name" content="Tempostretto"/>
    <meta property="article:published_time" content="2019-11-19T07:00:56+00:00"/>
    <meta property="og:title" content="Judo Club Provinciale. Bottino di podi a Bagheria"/>
    <meta property="og:description" content="Il Judo Club Provinciale ancora una volta si afferma nell’attività agonistica. Ottimi i risultati ottenuti al Criterium. Sfortunato Gemelli che non si qualifica per la fase finale dei Campionati Esordienti"/>
  </head>
  <body>
    <article>
      <h1>Judo Club Provinciale. Bottino di podi a Bagheria</h1>
      <address><time datetime="2019-11-19T07:00:56+00:00">19 Nov 2019, 07:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>Il Judo Club Provinciale ancora una volta si afferma nell’attività agonistica. Ottimi i risultati ottenuti al Criterium. Sfortunato Gemelli che non si qualifica per la fase finale dei Campionati Esordienti</i>
      </p>
      <p>La società A.S.D. Judo Club Provinciale ha partecipato con i propri atleti alla 4a tappa del Criterium Giovanissimi svoltasi a Bagheria (PA). Esperienza positiva che aggiunge un altro tassello alla preparazione agonistica futura dei piccoli atleti.</p>
      <p>Risultati soddisfacenti con tre medaglie d’argento conquistate da Di Giorgio Noemi Kg. 23 classe fanciulle; Bonamonte Arianna Kg.26 classe fanciulle e Cavò Domenico Kg.5o classe ragazzi.</p>
      <p>Nella giornata di domenica 17 novembre si è svolta la qualificazione dei Campionati Italiani Esordienti B, alla quale ha partecipato l’atleta Gemelli Giuseppe nei Kg.81 conquistando la medaglia di bronzo che non è stata sufficiente per la qualificazione alla fase finale che si svolgerà a Roma il 7 dicembre.</p>
    </article>
  </body>
</html>