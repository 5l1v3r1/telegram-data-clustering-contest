<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/zahranici/rusky-navrh-smlouvy-o-dodavkach-plynu-je-pro-ukrajinu-neprij/r~cae8b7200a9c11ea9b40ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-19T07:24:38+00:00"/>
    <meta property="og:title" content="Ruský návrh smlouvy o dodávkách plynu je nepřijatelný, tvrdí Ukrajina"/>
    <meta property="og:description" content="Rusko nabídlo Ukrajině smlouvu na rok za podmínky ukončení právních sporů, které spolu Moskva a Kyjev v souvislosti s dodávkami plynu vedou."/>
  </head>
  <body>
    <article>
      <h1>Ruský návrh smlouvy o dodávkách plynu je nepřijatelný, tvrdí Ukrajina</h1>
      <address>
        <time datetime="2019-11-19T07:24:38+00:00">19 Nov 2019, 07:24</time>
      </address>
      <p>Podmínkou je ukončení všech právních sporů, které spolu Moskva a Kyjev v souvislosti s dodávkami a tranzitem plynu vedou.</p>
      <p>"Návrh, který jsme obdrželi, je pro Ukrajinu nepřijatelný vzhledem ke skutečnosti, že se máme vzdát arbitrážních rozhodnutí a podepsat dohodu pouze na jeden rok," uvedl ministr. Ukrajinská energetická společnost Naftogaz už dříve upozornila, že upřednostňuje dlouhodobou smlouvu a že s krátkodobou dohodou souhlasit nebude.</p>
      <p>Současná desetiletá smlouva o dodávkách ruského plynu na Ukrajinu a tranzitu plynu přes Ukrajinu do Evropy vyprší 31. prosince. Obě strany jsou kvůli ní ve sporu od ruské anexe Krymu v roce 2014.</p>
      <p>Související</p>
      <h3>Dánové přes odpor USA schválili plynovod Nord Stream 2. Ruský plyn poteče ještě letos</h3>
      <figure>
        <img src="https://cdn.xsd.cz/resize/8176da3ffd053094b7109f8a17126cf7_resize=240,135_.jpg?hash=e3bfad1a34027c0882680f6a95945ed8"/>
      </figure>
      <p>Rusko potřebuje čas, aby mohlo dokončit výstavbu plynovodů, které obcházejí Ukrajinu. Díky nim bude moci pokračovat v dodávkách plynu do Evropy, která je největším odběratelem ruského plynu. Bez prodloužení dohody hrozí, že tisíce domácností v Evropě nebudou mít v zimním období dostatek plynu.</p>
      <p>V Bruselu se již uskutečnilo několik kol rozhovorů o nové dohodě o dodávkách a tranzitu plynu. Jednání však zatím nepřinesla žádné hmatatelné výsledky.</p>
      <p>Loni Gazprom dodal do Evropy více než 200 miliard metrů krychlových plynu, z toho 87 miliard metrů krychlových bylo dopraveno přes Ukrajinu. Pro Kyjev tranzit představuje významné příjmy, přes Ukrajinu putuje plyn i do České republiky.</p>
    </article>
  </body>
</html>