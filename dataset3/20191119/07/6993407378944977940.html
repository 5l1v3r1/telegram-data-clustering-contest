<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-lviv-pozhezha-u-viyskoviy-chastyni/30279759.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T07:38:52+00:00"/>
    <meta property="og:title" content="Львів: внаслідок пожежі у військовій частині загинув військовий"/>
    <meta property="og:description" content="У Львові близько 5-ї ранку в одній з військових частин, що дислокуються у селищі Старичі, Яворівського району Львівської області, сталася пожежа. Про це повідомили у міністерстві оборони України. «В"/>
  </head>
  <body>
    <article>
      <h1>Львів: внаслідок пожежі у військовій частині загинув військовий</h1>
      <address>
        <time datetime="2019-11-19T07:38:52+00:00">19 Nov 2019, 07:38</time>
      </address>
      <p>У Львові близько 5-ї ранку в одній з військових частин, що дислокуються у селищі Старичі, Яворівського району Львівської області, сталася пожежа. Про це <a href="http://www.mil.gov.ua/news/2019/11/19/na-lvivshhini-v-odnij-z-vijskovih-chastin-stalasya-pozhezha/">повідомили у міністерстві оборони України</a>.</p>
      <p>«Внаслідок загоряння будівлі загинув офіцер, ще один дістав травм і з опіками був оперативно доставлений до Центральної районної лікарні міста Новояворівськ. Пожежу локалізовано», – мовиться у повідомленні.</p>
      <p>Представники Військової служби правопорядку у ЗСУ та поліцейські з’ясовують причини та обставини інциденту.</p>
      <p>Речник ГУ ДСНС Віталій Туровцев розповів Радіо Свобода, що повідомлення про пожежу надійшло о 05:03. Пожежа сталася у технічному приміщенні у старій будівлі.</p>
      <p>«Коли прибули рятувальники, будівля була повністю у вогні. Внаслідок пожежі отримав термічний опік спини та обох верхніх кінцівок Сергій П., 1978 року народження та в стані середньої важкості його госпіталізували до Новояворівської районної лікарні. Офіцер, який був на місці пожежі, загинув», – зазначив Туровцев.</p>
      <p>Пожежу повністю ліквідували о 08:08.</p>
    </article>
  </body>
</html>