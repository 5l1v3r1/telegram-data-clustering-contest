<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/okamzity-prepis-v-androidu-jiz-umi-zobrazit-neverbalni-zvuky/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-19T07:30:42+00:00"/>
    <meta property="og:title" content="Okamžitý přepis v Androidu již umí zobrazit neverbální zvuky"/>
    <meta property="og:description" content="V únoru tohoto roku Google představil funkci Okamžitý přepis, která je dostupná v Obchodě Play a stává se následně součástí systému. Jako samostatnou aplikaci ji nenajdete, ale lze ji aktivovat v nastaveni v sekci Přístupnost. Následně stačí dvěma prsty přejet od spodního okraje displeje a dojde k aktivaci. Funkce jako taková živě přepisuje mluvenou řeč. […]"/>
  </head>
  <body>
    <article>
      <h1>Okamžitý přepis v Androidu již umí zobrazit neverbální zvuky</h1>
      <address><time datetime="2019-11-19T07:30:42+00:00">19 Nov 2019, 07:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>V únoru tohoto roku Google představil funkci <a href="https://dotekomanie.cz/2019/02/google-predstavuje-funkci-ziveho-prepisu-live-transcribe/">Okamžitý přepis</a>, která je dostupná v Obchodě Play a stává se následně součástí systému. Jako samostatnou aplikaci ji nenajdete, ale lze ji aktivovat v nastaveni v sekci Přístupnost. Následně stačí dvěma prsty přejet od spodního okraje displeje a dojde k aktivaci. Funkce jako taková živě přepisuje mluvenou řeč. Nyní ale již jsou dostupné nové funkce, které byly oznámeny na Google I/O 2019.</p>
      <p>
        <a href="https://dotekomanie.cz/2019/07/google-predstavil-rozsireni-zesilovac-zvuku-pro-android/">Zesilovač zvuku pro Android získává nový vzhled a je dostupnější [aktualizováno]</a>
      </p>
      <h3>Okamžitý přepis a neverbální zvuky</h3>
      <p>Funkce Okamžitý přepis do této chvíle dokázala přetransformovat mluvenou řeč na psané písmo. V poslední době jsme se dočkali několika novinek, mezi které patří gesto pro smazání aktuálního přepisu, možnost kopírování nebo historie až tři dny zpětně.</p>
      <p>Jednou ze zajímavějších funkcí je ale zobrazení informace o neverbálním zvukovém projevu. To znamená, že aplikace za pomocí umělé inteligence dokáže rozpoznat například štěkání, ťukání na dveře, hudbu, šeptání nebo i kašlání.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/2019-11-19-071723-1440x815x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/2019-11-19-071654-1434x815x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/2019-11-19-071609-1440x815x.jpg"/>
        </figure>
      </slideshow>
      <p>V rámci představení novinky se dokonce jeden z uživatelů Twitteru zeptal na sociální síti, jestli aplikace by uměla rozpoznat stav, „kdy někdo vypustil větry“. Dotyčný se dočkal odpovědi, že ano, systém by to uměl rozpoznat, ale není dostatek dat pro naučení systému pro detekci.</p>
      <p>Ale nyní vážně. Funkce jako taková se nyní stává velmi schopnou, zejména pro neslyšící, případně pro ty, co mají komplikace se sluchem. Stačí vše spustit a následně sledovat, jestli se zobrazí text, případně nějaká informace o neverbálním zvuku.</p>
      <table bordered="">
        <tr>
          <td>
            <pic src="https://lh3.googleusercontent.com/zoHzg24cs3KeC7RFIEP777asjlmSYE7_zzW3PPgscgp-QBGGLFnHmFPk60f-R41qeVrR=s180" width="100" height="100"/>
          </td>
          <td><a href="https://play.google.com/store/apps/details?id=com.google.audio.hearing.visualization.accessibility.scribe&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>Live Transcribe<br/></b></a>Research at Google<br/>Zdarma</td>
          <td>
            <a href="https://play.google.com/store/apps/details?id=com.google.audio.hearing.visualization.accessibility.scribe&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">ANDROID</a>
          </td>
        </tr>
      </table>
      <footer>Zdroj: <a href="https://9to5google.com/2019/05/16/android-ml-fart-detection/#c4ca4/">9to5google.com</a></footer>
    </article>
  </body>
</html>