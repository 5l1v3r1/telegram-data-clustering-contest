<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vastmanland/tjuvar-korde-sonder-bilfirmas-port-och-drog-med-tva-suzuki"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T07:30:00+00:00"/>
    <meta property="og:title" content="Tjuvar körde sönder porten på bilfirma i Västerås – drog med två bilar"/>
    <meta property="og:description" content="Strax efter klockan tre natten till tisdag slog tjuvarna till mot en bilfirma på Tunbytorp. Två bilar stals, en förstördes och byggnaden fick stora skador. När väktar kom till platsen var gärningsmännen borta."/>
  </head>
  <body>
    <article>
      <h1>Tjuvar körde sönder porten på bilfirma i Västerås – drog med två bilar</h1>
      <address><time datetime="2019-11-19T07:30:00+00:00">19 Nov 2019, 07:30</time> by <a rel="author">Susanna Ahnlund</a></address>
      <p>
        <b>Strax efter klockan tre natten till tisdag slog tjuvarna till mot en bilfirma på Tunbytorp. Två bilar stals, en förstördes och byggnaden fick stora skador. När väktar kom till platsen var gärningsmännen borta.</b>
      </p>
      <p>Genom att krossa ett fönster tog sig gärningsmännen in på bilfirman vid Omformargatan. Därifrån bröt de sedan upp ett nyckelskåp och fick tillgång till firmans fordon. En väktare larmades och ringde i sin tur polisen. Två bilar stals och det finns misstanke om att en tredje användes för att forsera firmans port. </p>
      <p>– Man har kört sönder en port men i vilken riktigt det är vet vi inte, det finns ett skadat fordon kvar på platsen, säger Daniel Wikdahl, presstalesperson på polisen.  </p>
      <p>Exakt hur stölderna gått till hoppas polisen få veta genom den tekniska undersökningen som görs under tisdag morgon. Händelserna rubriceras som stöld och inbrott.</p>
    </article>
  </body>
</html>