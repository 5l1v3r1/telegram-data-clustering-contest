<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/biyografi/sanatci-gulay-kimdir-h374771.html"/>
    <meta property="og:site_name" content="HABER 61"/>
    <meta property="article:published_time" content="2019-11-19T07:07:18+00:00"/>
    <meta property="og:title" content="Sanatçı Gülay Kimdir?"/>
    <meta property="og:description" content="Gülay Sezer kimdir, nerelidir, kaç yaşındadır? İşte detaylar..."/>
  </head>
  <body>
    <article>
      <h1>Sanatçı Gülay Kimdir?</h1>
      <h2>Gülay Sezer kimdir, nerelidir, kaç yaşındadır? İşte detaylar...</h2>
      <address>
        <time datetime="2019-11-19T07:07:18+00:00">19 Nov 2019, 07:07</time>
      </address>
      <p>
        <b><a href="https://www.haber61.net/haberleri/g%C3%BClay">GÜLAY</a> KİMDİR?</b>
      </p>
      <p>Gülay Sezer bilinen adıyla Gülay, 24 Mayıs 1970 tarihinde İstanbul'da dünyaya gelmiştir.</p>
      <figure>
        <img src="https://resim.haber61.net/upload/2019/11/19/g1.jpg"/>
      </figure>
      <p>
        <b>KARİYERİ:</b>
      </p>
      <p>Müzik hayatına, babası olan ünlü müzisyen ve besteci Eyüp Ercan Sezer’in bağlama ile çaldığı türkülere eşlik ederek 5 yaşında başlamış ve babası tarafından eğitilmiştir. Sanatçı, aynı zamanda uzun yıllar diş teknisyenliği yapmış  fakat müziğe olan tutkusundan dolayı teknisyenliği 2000 yılında tamamen bırakıp, 2001 yılında Kuzey Kıbrıs'ta Doğu Akdeniz Üniversitesi Müzik Bölümü'nde kompozisyon eğitimi almaya başlamıştır. 2007 yılında okuduğu bölümden, birincilikle mezun olmuştur. Ardından Gülay'ın, Gülay Sezer adıyla 1988'de çıkardığı arabesk albümü "Her Akşam"ı, 1995 yılında BMG Müzik'ten çıkan "Cesaretin Var mı?" ve 1997'de yine BMG'den çıkan Bir Sevi Masalı adlı pop albümleri izlemiştir. AR BMG Müzik'ten ayrılan Gülay, albüm çalışmalarına ara vererek 1999 yılında BRT Televizyonu için "Damlalar" isimli halk müziği programını hazırlayıp sundu. 2001 yılında Kalan Müzik'ten Damlalar, 2003 yılında Damlalar 2 adlı halk müziği albümlerini ve 2005 yılının başında da Adı Yok isimli pop albümünü çıkardı. 2006 yılında Seyhan Müzik imzasıyla Dalgalar isimli halk müziği albümünü, 2011 yılında ise yine bir pop albümü olan Aşkhane'yi çıkarmıştır. Bunun dışında İstanbul Kanatlarımın Altında adlı filmin "Aşk" adlı şarkısının sözlerini yazmış ve seslendirmiştir. Ayrıca Yaşama Hakkı adlı filmin aynı adı taşıyan şarkısının sözlerini hem yazmış ve hem de seslendirmiştir. Hamam isimli film için "İstanbul Uyurken" adlı besteyi ve tüm bunların yanında birçok televizyon dizisinin jeneriklerini seslendirmiştir.</p>
      <p>Gülay, Konya Selçuk Üniversitesi'nden 3 yıl boyunca müzik dalında "Yılın İletişimcileri" ödülünü, 1996 yılında "İFA Müzik Ödülü"nü, 2000 yılında Motif Halk Bilim Ödülleri'nden "Müziğe Teşvik" ödülünü, yine 2000 yılında Türkiye Yazarlar Birliği'nden "Yılın Programcısı" ödülünü, 2001 yılında Radyo Televizyon Gazetecileri Derneği'nden "En İyi Halk Müziği Programı" ödülünü, 2007'de "34. Altın Kelebek En İyi Türk Kadın Solisti Ödülü"nün sahibidir.</p>
      <figure>
        <img src="https://resim.haber61.net/upload/2019/11/19/g2.jpg"/>
      </figure>
      <p>
        <b>ÖZEL HAYATI:</b>
      </p>
      <p>15 Şubat 2015 tarihinde, müzisyen Serkan Boran ile dünyaevine girmiştir. Çiftin, 1992 doğumlu Nilban adında bir kızı vardır.</p>
      <p>
        <b>ALBÜMLER:</b>
      </p>
      <p>Her Akşam ("Gülay Sezer" adıyla), Cesaretin Var mı?, Bir Sevi Masalı, Damlalar, Damlalar 2,  Adı Yok, Dalgalar, Aşkhane ("Gülay Sezer" adıyla), Damlalar 3, Gri Şarkılar, Damlalar'dan Seçmeler</p>
      <p>
        <b>ROL ALDIĞI DİZİLER:</b>
      </p>
      <p>Düğün Şarkıcısı</p>
      <figure>
        <img src="https://resim.haber61.net/upload/2019/11/19/g3.jpg"/>
      </figure>
    </article>
  </body>
</html>