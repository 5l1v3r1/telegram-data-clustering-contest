<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/prednamescene-aplikacije-predstavljajo-resno-varnostno-tveganje.html?RSS526c6ff515d21668325890d14c9ff3f5"/>
    <meta property="og:site_name" content="Računalniške novice"/>
    <meta property="article:published_time" content="2019-11-19T07:34:00+00:00"/>
    <meta property="og:title" content="Prednameščene aplikacije predstavljajo resno varnostno tveganje!"/>
    <meta property="og:description" content="Praktično vsi pametni mobilni telefoni, ki jih je mogoče kupiti na trgu, so opremljeni s številnimi predhodno nameščenimi mobilnimi aplikacijami. Te pa so žal vse prej kot varne."/>
  </head>
  <body>
    <article>
      <h1>Prednameščene aplikacije predstavljajo resno varnostno tveganje!</h1>
      <address>
        <time datetime="2019-11-19T07:34:00+00:00">19 Nov 2019, 07:34</time>
      </address>
      <p>Praktično vsi pametni mobilni telefoni, ki jih je mogoče kupiti na trgu, so opremljeni s številnimi predhodno nameščenimi mobilnimi aplikacijami. Te aplikacije naj bi bile uporabnikom v pomoč na način, da bi lahko mobilno napravo pričeli uporabljati kar se le da hitro. Tu gre predvsem za tiste uporabnike, ki določene mobilne naprave še nikoli do tistega trenutka niso uporabljali.</p>
      <p>Čeprav je namen proizvajalcev mobilnih naprav razumljiv, je težava v tem, da prednameščene aplikacije pogosto predstavljajo resno varnostno tveganje za uporabnike. Na to nas opozarjajo varnostni strokovnjaki podjetja Kryptowire, saj so v nedavni raziskavi prišli do spoznanja, da so prednameščene aplikacije pogosto polne varnostnih ranljivosti. Tu gre za aplikacije, ki jih uporabnik ne more odstraniti, nevarne pa so tudi v primeru, da jih sploh ne uporabljamo.</p>
      <p>Ranljivosti v prednameščenih aplikacij nepridipravom omogočajo namestitev zlonamernih kod ter spremembo varnostnih nastavitev brez uporabnikove vednost. Zaradi tega je nujno, da uporabniki redno posodabljajo tudi prednmeščene aplikacije, in sicer neglede na to, ali jih uporabljajo ali ne. Če pa je le možno, bi morali to programsko opremo nemudoma odstraniti iz mobilne naprave Android (v kolikor jih ne uporabljamo), saj več aplikacij kot je nameščenih, večje je varnostno tveganje.</p>
      <figure>
        <iframe src="https://www.youtube.com/embed/2mr3J2WXdlg" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.kryptowire.com/">Kryptowire</a></footer>
    </article>
  </body>
</html>