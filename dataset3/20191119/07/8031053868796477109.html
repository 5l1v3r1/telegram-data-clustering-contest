<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%bf-%cf%80%ce%b1%ce%ba%ce%b9%cf%83%cf%84%ce%ac%ce%bd-%ce%bc%ce%b5-%cf%80%ce%bf%ce%bb%ce%b5%ce%bc%ce%b9%ce%ba%ce%ac-%cf%80%ce%bb%ce%bf%ce%af%ce%b1-%ce%b4%ce%af%cf%80%ce%bb%ce%b1-%cf%83%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T07:34:25+00:00"/>
    <meta property="og:title" content="Το Πακιστάν με πολεμικά πλοία δίπλα στους Τούρκους θα περιπολεί στη νοτιοανατολική Μεσόγειο"/>
    <meta property="og:description" content="Τίποτα δεν γίνεται τυχαία στο Αιγαίο από την Τουρκία και η παρουσία ενός αεροσκάφους ναυτικής συνεργασίας P-3 του Πακιστάν είναι μια ακόμη επιβεβαίωση αυτής της άποψης."/>
  </head>
  <body>
    <article>
      <h1>Το Πακιστάν με πολεμικά πλοία δίπλα στους Τούρκους θα περιπολεί στη νοτιοανατολική Μεσόγειο</h1>
      <address>
        <time datetime="2019-11-19T07:34:25+00:00">19 Nov 2019, 07:34</time>
      </address>
      <p>
        <b>Τίποτα δεν γίνεται τυχαία στο Αιγαίο από την Τουρκία και η παρουσία ενός αεροσκάφους ναυτικής συνεργασίας P-3 του Πακιστάν είναι μια ακόμη επιβεβαίωση αυτής της άποψης.</b>
      </p>
      <p>Σύμφωνα με όσα γράφουν οι Τούρκοι -η Yeni Safak- το Πακιστάν θα είναι “μέρος της “ασπίδας” που έχει δημιουργήσει η Τουρκία στη νοτιοανατολική Μεσόγειο”.</p>
      <p>Όπως γράφει η εφημερίδα που στηρίζει Ερντογάν “με τη συμμετοχή του Πακιστάν η επιχείρηση αποκτά διεθνή διάσταση”.</p>
      <p>Προφανώς η Τουρκία προσπαθεί να δημιουργήσει “αντίβαρο” στην συνεργασία που υπάρχει μεταξύ Ελλάδας,Ισραήλ,Κύπρου και Αιγύπτου με τις ευλογίες των ΗΠΑ. Επέλεξε να το κάνει με το Πακιστάν. Δεν έχει και πολλές επιλογές.</p>
      <p>Το Πακιστάν συμμετείχε στην άσκηση των Τούρκων Doğu Akdeniz-2019 με τη φρεγάτα Alamgir και το αεροσκάφος P-3. Σύμφωνα με τη Yeni Safak, αυτές οι δυνάμεις θα συνεχίσουν να…περιπολούν στη νοτιοανατολική Μεσόγειο μαζί με τουρκικές ναυτικές δυνάμεις.</p>
    </article>
  </body>
</html>