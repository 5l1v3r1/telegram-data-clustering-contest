<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ad%cf%87%ce%bf%cf%85%ce%bc%ce%b5-%ce%bc%ce%b5%ce%b3%ce%ac%ce%bb%ce%bf-%cf%80%cf%81%cf%8c%ce%b2%ce%bb%ce%b7%ce%bc%ce%b1-%cf%83%cf%84%ce%b7-%cf%81%ce%bf%ce%b4%cf%8c%cf%80%ce%b7-%ce%b4%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T07:02:10+00:00"/>
    <meta property="og:title" content="«Έχουμε μεγάλο πρόβλημα στη Ροδόπη, δεν μπορούμε να ελέγξουμε τους μετανάστες»"/>
    <meta property="og:description" content="Εκατοντάδες μετανάστες διέρχονται καθημερινά – Τον κώδωνα του κινδύνου κρούει για ακόμη μια φορά ο πρόεδρος της Ένωσης Αστυνομικών Υπαλλήλων Ροδόπης, Παναγιώτης Μαχαιρίδης"/>
  </head>
  <body>
    <article>
      <h1>«Έχουμε μεγάλο πρόβλημα στη Ροδόπη, δεν μπορούμε να ελέγξουμε τους μετανάστες»</h1>
      <address>
        <time datetime="2019-11-19T07:02:10+00:00">19 Nov 2019, 07:02</time>
      </address>
      <p>
        <b>Εκατοντάδες μετανάστες διέρχονται καθημερινά – Τον κώδωνα του κινδύνου κρούει για ακόμη μια φορά ο πρόεδρος της Ένωσης Αστυνομικών Υπαλλήλων Ροδόπης, Παναγιώτης Μαχαιρίδης</b>
      </p>
      <p>Εκατοντάδες μετανάστες διέρχονται καθημερινά από τη Ροδόπη με την Αστυνομία να αδυνατεί πλέον να τους ελέγξει τόσο λόγω έλλειψης προσωπικού όσο και λόγω περιορισμένων οχημάτων σε αριθμό και υλικοτεχνικό εξοπλισμό.</p>
      <p>Ο πρόεδρος της Ένωσης Αστυνομικών Υπαλλήλων Ροδόπης, Παναγιώτης Μαχαιρίδης, μιλώντας στο OPEN TV για το πρόσφατο περιστατικό με τον τραυματισμό αστυνομικού με μαχαίρι έκρουσε για ακόμη μια φορά τον κώδωνα του κινδύνου. «Μιλάμε για εκατοντάδες μετανάστες, δεν μπορούμε να τους ελέγξουμε, έχουμε μεγάλο πρόβλημα στη Ροδόπη. Είναι εκατοντάδες, είμαι πάνω στο περιπολικό, γνωρίζω τι γίνεται.</p>
      <p>Σε καθημερινή βάση μεταφέρουμε μετανάστες», δήλωσε χαρακτηριστικά ο κ. Μαχαιρίδης.</p>
      <figure>
        <iframe src="https://www.youtube.com/embed/8gKkUO7fWdc" width="560" height="315" data-service="Youtube" scrolling="no"/>
      </figure>
      <p>Υπενθυμίζουμε ότι, μόλις πριν λίγο καιρό ο κ. Μαχαιρίδης μιλώντας στην ΕΡΤ Κομοτηνής είχε κρούσει πάλι τον κώδωνα του κινδύνου για τις ελλείψεις σε αστυνομικό προσωπικό λέγοντας χαρακτηριστικά πως «πλέον δεν μπορούμε να ανταπεξέλθουμε στα καθήκοντά μας που είναι η ασφάλεια των πολιτών και ο περιορισμός της εγκληματικότητας».</p>
      <p>Η Ένωση Αστυνομικών Υπαλλήλων Ροδόπης έχει εκφράσει την έντονη δυσαρέσκεια της για τη διαμορφωθείσα κατάσταση με ανακοινώσεις και επαφές με αρμόδιους φορείς ενώ πλέον επιρρίπτει βαρύτατες ευθύνες στη φυσική και πολιτική ηγεσία της ΕΛ.ΑΣ. δηλώνοντας αποφασισμένη να κινηθεί νομικά πλέον κατά παντός υπευθύνου προκειμένου να προασπίσει τα δικαιώματα των μελών της. Η κυβέρνηση δείχνει αν μη τι άλλο μέχρι σήμερα ανίκανη και ανήμπορη να διαχειριστεί την έξαρση του μεταναστευτικού με ότι αυτό συνεπάγεται για την ασφάλεια τόσο των Αστυνομικών όσο και των πολιτών.</p>
      <p>
        <a href="https://fonirodopis.gr/">https://fonirodopis.gr/</a>
      </p>
    </article>
  </body>
</html>