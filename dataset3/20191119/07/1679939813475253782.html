<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-al-treilea-urs-a-murit-dupa-ce-a-fost-lovit-de-o-masina-in-romania_3059553.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T07:44:23+00:00"/>
    <meta property="og:title" content="Un al treilea urs a murit după ce a fost lovit de o maşină în România"/>
    <meta property="og:description" content="Un al treilea urs a murit după ce a fost lovit de o maşină, în judeţul Mureş. De această dată, însă, animalul nu ar fi agonizat precum cel care a fost lovit de maşină, sâmbătă, în judeţul Harghita, informează Digi24.ro.Accidentul a avut loc în comuna Ghin"/>
  </head>
  <body>
    <article>
      <h1>Un al treilea urs a murit după ce a fost lovit de o maşină în România</h1>
      <address><time datetime="2019-11-19T07:44:23+00:00">19 Nov 2019, 07:44</time> by <a rel="author">PUBLIKA.MD</a></address>
      <p>
        <b>Un al treilea urs a murit după ce a fost lovit de o maşină, în judeţul Mureş. De această dată, însă, animalul nu ar fi agonizat precum cel care a fost lovit de maşină, sâmbătă, în judeţul Harghita, informează <a href="https://www.digi24.ro/stiri/actualitate/politica/inca-un-urs-a-murit-dupa-ce-a-fost-lovit-de-o-masina-1218653">Digi24.ro</a>.</b>
      </p>
      <p>Accidentul a avut loc în comuna Ghindaru din judeţul Mureş. Şoferul nu a fost rănit în urma accidentului. Este al treilea caz, în lutima săptămână, în care un urs este ucis ca urmarea a coliziunii cu un autovehicul.</p>
      <p>Prima oară, un urs a fost lovit de maşină, sâmbătă seara, în judeţul Harghita. Animalul a fost lăsat să agonizeze ore în şir pe marginea drumului, în timp ce veterinarul venit să asiste nu a putut să facă nimic pentru că nu era echipat cu tranchilizant. Ulterior, animalul a fost împuşcat pentru a îi fi curmate suferinţele<a href="https://www.digi24.ro/magazin/stil-de-viata/animale/o-ursoaica-a-murit-lovita-de-masina-pe-dn-1-in-judetul-sibiu-1218112">.</a> A doua oară, o ursoaică a murit, duminică seara, lovită de o mașină, pe DN 1, în zona localității Bradu, din județul Sibiu.</p>
      <p>Ca urmare, ministrul de Interne, Marcel Vela, a hotărât demiterea prefectului de Harghita, Andrei Jean Adrian: "Prefectul a greşit când a tratat funcţia sa de preşedinte al Comitetului Judeţean pentru Situaţii de Urgenţă ca pe o funcţie cu rol decorativ", a declarat Vela.</p>
    </article>
  </body>
</html>