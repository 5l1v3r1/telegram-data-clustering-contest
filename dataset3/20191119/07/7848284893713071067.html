<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/platini-spero-che-l-inter-lotti-fino-alla-fine-per-lo-scudetto-ma-non-oltre-il-ffp-introdotto-da-me-bisogna-vedere-chi-controlla-le-leggi-323453"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T07:46:57+00:00"/>
    <meta property="og:title" content="Platini: &quot;Spero che l'Inter lotti fino alla fine per lo scudetto, ma non oltre. Il FFP introdotto da me? Bisogna vedere chi controlla le leggi&quot;"/>
    <meta property="og:description" content="&quot;Se seguo ancora il campionato italiano? La domenica sera riesco a guardare qualche partita. Di certo la Serie A non può tornare ai fasti degli anni ’80 quando c’erano due..."/>
  </head>
  <body>
    <article>
      <h1>Platini: "Spero che l'Inter lotti fino alla fine per lo scudetto, ma non oltre. Il FFP introdotto da me? Bisogna vedere chi controlla le leggi"</h1>
      <address><time datetime="2019-11-19T07:46:57+00:00">19 Nov 2019, 07:46</time> by <a rel="author">Alessandro Cavasinni</a></address>
      <p>"Se seguo ancora il campionato italiano? La domenica sera riesco a guardare qualche partita. Di certo la Serie A non può tornare ai fasti degli anni ’80 quando c’erano due o tre stranieri fortissimi e si dividevano in tutte le squadre. La Fiorentina aveva Socrates e Passarella, l’Udinese Zico e il Torino Junior. Se la sentenza Bosman fosse arrivata in quegli anni, questi campioni avrebbero giocato tutti nella Juventus, nell’Inter e nel Milan, come succede oggi". Così <b>Michel Platini </b>intervistato da <i>Tuttosport</i>. </p>
      <p><b>La Juventus vince da otto anni in Italia, sarà ancora così? </b><br/>"Non posso dire: “Speriamo che vinca un’altra”. Al massimo posso sperare che l’Inter lotti fino alla fine per rendere più interessante il campionato, ma poi...". </p>
      <p><b>Inter e Milan hanno proprietà straniere e non sono le uniche in Italia. </b><br/>"È l’evoluzione del calcio, non mi piace molto, ma questo è il business. Il calcio va in una direzione e magari fra dieci anni il Psg si chiamerà Coca-Cola o la Juventus cambierà il nome in Jeep. Temo che accadrà quello che vediamo nel basket da anni". </p>
      <p><b>Lei ha introdotto il Fair Play Finanziario: oggi è uno strumento molto discusso. </b><br/>"Una cosa è fare la legge, poi bisogna vedere chi controlla le leggi. È stato fatto per ridurre i debiti dei club, per aiutarli, non ucciderli". </p>
    </article>
  </body>
</html>