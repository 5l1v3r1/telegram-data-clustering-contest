<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/obhajci-titulu-z-chorvatska-v-novem-formatu-davis-cupu-prohrali-s-ruskem-27391/"/>
    <meta property="og:site_name" content="tenisportal.cz"/>
    <meta property="article:published_time" content="2019-11-19T07:49:00+00:00"/>
    <meta property="og:title" content="Obhájci titulu z Chorvatska v novém formátu Davis Cupu prohráli s Ruskem"/>
    <meta property="og:description" content="Obhájci &quot;salátové mísy&quot; Chorvaté vstoupili do nového formátu Davisova poháru porážkou s Ruskem. Na úvod závěrečného turnaje pro 18 týmů se ve španělském Madridu už po dvouhrách radovaly také Belgie a Kanada."/>
  </head>
  <body>
    <article>
      <h1>Obhájci titulu z Chorvatska v novém formátu Davis Cupu prohráli s Ruskem</h1>
      <address><time datetime="2019-11-19T07:49:00+00:00">19 Nov 2019, 07:49</time> by <a rel="author">Ondřej Jirásek, TenisPortal.cz</a></address>
      <p>
        <b>Obhájci "salátové mísy" Chorvaté vstoupili do nového formátu Davisova poháru porážkou s Ruskem. Na úvod závěrečného turnaje pro 18 týmů se ve španělském Madridu už po dvouhrách radovaly také Belgie a Kanada.</b>
      </p>
      <p>Obhájci titulu Chorvaté hrají na závěrečném turnaji v Madridu bez své největší opory Marina Čiliče, kterého trápí zranění kolene. Bývalého vítěze US Open ve včerejších dvouhrách zastoupil 21letý <b>Borna Gojo</b>. Hráč třetí stovky dle očekávání nestačil 3-6 3-6 na <b>Andreje Rubljova</b>.</p>
      <p>Druhý bod pro Rusko získal <b>Karen Chačanov</b>, jenž porazil 6-7(4) 6-4 6-4 <b>Bornu Čoriče</b>. Rusové do španělské metropole rovněž dorazili bez jedné z největších hvězd, start odřekl účastník Turnaje mistrů a finalista letošního US Open Daniil Medveděv.</p>
      <p>Už po dvouhrách slavily i týmy Kanady a Belgie. <b>Vasek Pospisil</b> po setech 7-6(5) 7-5 zaskočil <b>Fabia Fogniniho</b>, <b>Denis Shapovalov</b> si v tie-breakové bitvě vyšlápl na účastníka Turnaje mistrů <b>Mattea Berrettiniho</b>. Za Belgii dle očekávání bodovali <b>Steve Darcis</b> a <b>David Goffin</b>.</p>
      <p>Davisův pohár se poprvé hraje v jiném formátu. Místo vyřazovacích bojů se koná aktuální finálový turnaj pro 18 týmů. Letošní ročník probíhá bez českých tenistů, kteří se po únorové prohře s Nizozemskem do Madridu nekvalifikovali.</p>
      <p>Vítězové šesti skupin a dva nejlepší týmy z druhých míst postoupí do čtvrtfinále, dál se bude hrát vyřazovacím způsobem. Zápasy tvoří dvě dvouhry a jedna čtyřhra.</p>
      <table>
        <tr>
          <th><b>• DAVIS CUP •</b><br/>Madrid, Španělsko, tv. povrch / hala<br/>pondělní výsledky (18. 11. 2019)</th>
        </tr>
        <tr>
          <td>
            <i>Skupina B</i>
          </td>
        </tr>
        <tr>
          <td>
            <b>Chorvatsko - Rusko 0-3</b>
          </td>
        </tr>
        <tr>
          <td>Gojo - Rubljov 3-6 3-6 ... <b>0-1</b></td>
        </tr>
        <tr>
          <td>Čorič - Chačanov 7-6(4) 4-6 4-6 ... <b>0-2</b></td>
        </tr>
        <tr>
          <td>Dodig/Mektič - Chačanov/Rubljov 6-7(3) 4-6 ... <b>0-3</b></td>
        </tr>
        <tr>
          <td/>
        </tr>
        <tr>
          <td>
            <i>Skupina D</i>
          </td>
        </tr>
        <tr>
          <td>
            <b>Belgie - Kolumbie 2-1</b>
          </td>
        </tr>
        <tr>
          <td>Darcis - Giraldo 6-3 6-2 ... <b>1-0</b></td>
        </tr>
        <tr>
          <td>Goffin - Galán 3-6 6-3 6-3 ... <b>2-0</b></td>
        </tr>
        <tr>
          <td>Gille/Vliegen - Cabal/Farah 7-6(5) 4-6 6-7(3) ... <b>2-1</b></td>
        </tr>
        <tr>
          <td/>
        </tr>
        <tr>
          <td>
            <i>Skupina F</i>
          </td>
        </tr>
        <tr>
          <td>
            <b>Itálie - Kanada 1-2</b>
          </td>
        </tr>
        <tr>
          <td>Fognini - Pospisil 6-7(5) 5-7 ... <b>0-1</b></td>
        </tr>
        <tr>
          <td>M. Berrettini - Shapovalov 6-7(5) 7-6(3) 6-7(5) ... <b>0-2</b></td>
        </tr>
        <tr>
          <td>M. Berrettini/Fognini - Pospisil/Shapovalov 6-2 3-6 6-3 ... <b>1-2</b></td>
        </tr>
      </table>
    </article>
  </body>
</html>