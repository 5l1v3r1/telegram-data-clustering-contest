<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246929/ministerul-sanatatii-28-de-persoane-spitalizate-dupa-deratizarea-din-timisoara.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T07:26:32+00:00"/>
    <meta property="og:title" content="Ministerul Sanatatii: 28 de persoane spitalizate dupa deratizarea din Timisoara"/>
    <meta property="og:description" content="Ministerul Sanatatii anunta ca, dupa deratizarea de la Timisoara, marti dimineata, erau internati 12 adulti si 16 copii, toti in stare buna, cu o evolutie favorabila."/>
  </head>
  <body>
    <article>
      <h1>Ministerul Sanatatii: 28 de persoane spitalizate dupa deratizarea din Timisoara</h1>
      <address>
        <time datetime="2019-11-19T07:26:32+00:00">19 Nov 2019, 07:26</time>
      </address>
      <p>
        <b>Ministerul Sanatatii anunta ca, dupa deratizarea de la Timisoara, marti dimineata, erau internati 12 adulti si 16 copii, toti in stare buna, cu o evolutie favorabila.</b>
      </p>
      <p>Potrivit informarii Ministerului Sanatatii, la Spitalul Judetean de Urgenta "Pius Branzeu" sunt internati 9 pacienti, care sunt in stare stabila, fara ca starea sa le fie inrautatita in ultimele ore. Acestia au simptomatologie digestiva, cu greturi si varsaturi, dar rezultatele analizelor sunt mai bune.</p>
      <p>Alti trei adulti sunt internati in stare stabila la Spitalul Municipal Timisoara.</p>
      <p>La Spitalul de Copii "Louis Turcanu" sunt internati 16 copii in stare stabila. Acestia au fost evaluati in cursul diminetii de marti. Ei sunt insotiti de cinci adulti.</p>
      <p>Conform informatiilor DSP Timis, transmise Ministerului Sanatatii, rezultatele probelor de apa analizate in laborator indica faptul ca din punct de vedere fizico - chimic <b>apa este potabila in primul bloc evacuat.</b></p>
      <p>Un copil de 3 ani, un bebelus de 9 zile si mama acestuia au murit, dupa ce in blocul in care locuiau s-a facut o dezinsectie. Ministerul Sanatatii a anuntat luni seara ca alti 12 copii si 8 adulti au fost internati in spital, acestia fiind in stare buna, cu o evolutie favorabila. In acest caz, autoritatile au deschis un dosar penal pentru ucidere din culpa.</p>
      <p>Reprezentantii ISU Timis au anuntat luni ca <a href="http://www.ziare.com/stiri/eveniment/primele-date-din-ancheta-de-la-timisoara-unde-au-murit-3-oameni-dupa-o-dezinsectie-au-fost-descoperite-substante-neurotoxice-un-club-si-un-restaurant-au-fost-inchise-1586122">au depistat prezenta unei substante neurotoxice</a> la etajele trei si patru ale blocului in care s-au inregistrat trei decese, dupa ce la sfarsitul saptamanii trecute s-a facut o actiune de dezinsectie si deratizare.</p>
      <p>Potrivit acestora, au fost evacuati locatarii tuturor celor 200 de <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">apartamente</a> din imobil.</p>
      <p>Luni seara, <a href="http://www.ziare.com/stiri/urgente/un-al-doilea-bloc-din-timisoara-a-fost-evacuat-dupa-ce-s-a-facut-deratizare-si-dezinsectie-1586190">inca un bloc de locuinte din Timisoara a fost evacuat</a>, dupa ce intr-unul dintre apartamente s-ar fi facut lucrari de dezinsectie si deratizare cu aceeasi firma care a facut actiunea si in imobilul in care trei persoane au murit si alte citeva zeci au ajuns la spital.</p>
      <p>Potrivit reprezentantilor ISU Timis, masura de evacuare completa a blocului de pe strada Vaida Voievod a fost luata preventiv, pentru efectuarea masuratorilor in vederea identificarii nivelului de substante periculoase.</p>
      <p>Usa apartamentului in care s-a facut deratizarea a fost sigilata cu banda adeziva, iar cei 31 de locatari ai blocului au fost evacuati.</p>
    </article>
  </body>
</html>