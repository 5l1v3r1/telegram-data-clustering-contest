<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/jeffrey-epsteinin-kurbani-jane-doe-ilk-kez-kamera-karsisinda-haber-fotograf-2220360"/>
    <meta property="og:site_name" content="Posta"/>
    <meta property="article:published_time" content="2019-11-19T07:00:21+00:00"/>
    <meta property="og:title" content="Jeffrey Epstein'in kurbanı Jane Doe ilk kez kamera karşısında"/>
    <meta property="og:description" content="Savcıların cinsel ilişki avcısı olarak tanımladığı ABDli milyarder Jeffrey Epsteinin kurbanları arasında yer alan Jane Doe, ilk kez kamera karşısına çıktı. Kız çocuklarına istismarda bulunan ve hamilelik çiftliği kurmak istediği öne sürülen Jeffrey Epsteinın kurbanı Jane Doenun bileğindeki Epstein intihar etmedi yazılı bileklik dikkat çekti. Basın konuşmasında Jeffrey Epsteinın taciz ettiği diğer isimleri temsilen Gloria Allred de yer aldı."/>
  </head>
  <body>
    <article>
      <h1>Jeffrey Epstein'in kurbanı Jane Doe ilk kez kamera karşısında</h1>
      <address>
        <time datetime="2019-11-19T07:00:21+00:00">19 Nov 2019, 07:00</time>
      </address>
      <h3>Savcıların 'cinsel ilişki avcısı' olarak tanımladığı ABD'li milyarder <a href="https://www.posta.com.tr/haberler/jeffrey-epstein">Jeffrey Epstein</a>'in kurbanları arasında yer alan <a href="https://www.posta.com.tr/haberler/jane-doe">Jane Doe</a>, ilk kez kamera karşısına çıktı. Kız çocuklarına istismarda bulunan ve hamilelik çiftliği kurmak istediği öne sürülen Jeffrey Epstein'ın kurbanı Jane Doe'nun bileğindeki 'Epstein intihar etmedi' yazılı bileklik dikkat çekti. Basın konuşmasında Jeffrey Epstein'ın taciz ettiği diğer isimleri temsilen Gloria Allred de yer aldı.</h3>
      <figure>
        <img src="https://i.pstimaj.com/img/78/700x0/5dd390a6ae298b1a8a716170"/>
      </figure>
      <p>Kız çocuklarına yönelik cinsel istismar ve fuhuş ağı oluşturma suçundan tutuklanan ve geçtiğimiz aylarda hücresinde hayatını kaybeden ABD'li milyarder <b>Jeffrey Epstein</b>'in kurbanlarından biri olduğunu öne süren<b> Jane Doe</b> ilk kez basın mensuplarının karşısına çıktı. Jane Doe'nun düzenlediği basın toplantısında, Epstein'in diğer kurbanlarını da temsil eden Gloria Allred de yer aldı.</p>
      <figure>
        <img src="https://i.pstimaj.com/img/78/700x0/5dd390a666a97caed1d5e39e"/>
      </figure>
      <p>Doe'nun kolundaki, '<b>Epstein intihar etmedi'</b> yazılı bileklik dikkat çekti.</p>
      <p>Dün ABD'nin Los Angeles kentinde basın toplantısı düzenleyen 31 yaşındaki Jane Doe, 15 yaşındayken Epstein'in kendisine elektronik cihaz hediye ettiğini ve cinsel istismarda bulunmaya başladığını söyledi.</p>
      <p>ABD'li milyarderin New Mexico'daki evine özel jetle götürüldüğünü ve Epstein ve iş arkadaşı tarafından başka küçük yaştaki kızlarla burada defalarca istismara uğradığını belirtti.</p>
      <figure>
        <img src="https://i.pstimaj.com/img/78/700x0/5dd390a666a97caed008272f"/>
      </figure>
      <h4>Prens Andrew iddiaları yalanladı</h4>
      <p>Epstein'in kendisini Virgin Adaları'ndaki evine de davet ettiğini belirten Jane Doe, milyarder iş insanının burada Prens Andrew'in de olacağını söylediğini aktardı.</p>
      <p>Jane Doe, Prens Andrew'e bildiklerini FBI'a anlatması ve kurbanlara yardımcı olması çağrısında bulundu. Doe iddialarını kanıtlayacak herhangi somut bir delil göstermedi.</p>
      <p>Prens Andrew, söz konusu cinsel istismar iddialarını yalanlamıştı.</p>
      <figure>
        <img src="https://i.pstimaj.com/img/78/700x0/5dd390a6ae298b1b5307a249"/>
      </figure>
      <p>ABD'de kız çocuklarına yönelik cinsel istismar ve fuhuş ağı oluşturmakla suçlanan milyarder Epstein, tutuklu bulunduğu New York Manhattan Metropolitan Merkez Hapishanesi'ndeki hücresinde 10 Ağustos'ta ölü bulunmuştu.</p>
      <p>Yetkililer, Epstein'ın ölüm sebebi olarak intihar ettiği bilgisini paylaşmıştı.</p>
      <p>Ölümünden birkaç hafta önce de Epstein, hücresinde gardiyanlar tarafından baygın halde bulunmuş, boynunda görülen çürük izleri intihar teşebbüsü veya diğer mahkumların saldırısına uğradığı şüphelerini gündeme getirmişti.</p>
      <figure>
        <img src="https://i.pstimaj.com/img/78/700x0/5dd390a666a97cae21c82cbb"/>
      </figure>
      <h4>Ev hapsi talebi reddedilmişti</h4>
      <p>66 yaşındaki Jeffrey Epstein, en küçüğü 14 olmak üzere 18 yaş altındaki onlarca kız çocuğuna cinsel istismarda bulunmak ve fuhuş ağı oluşturmak suçlamalarıyla yargılanıyordu.</p>
      <p>Epstein'in, 559 milyon dolarlık servetini teminat olarak verme karşılığında yargılanma sürecinde New York'taki 77 milyon dolarlık malikanesinde elektronik kelepçeyle ev hapsinde tutulması talebi ise mahkeme tarafından reddedilmişti.</p>
      <figure>
        <img src="https://i.pstimaj.com/img/78/700x0/5dd390a666a97cae20fbc939"/>
      </figure>
      <p>2007'de Florida'da yine benzer suçlamalar yöneltilen Jeffrey Epstein hakkındaki suçlamaları kabul ederek savcılıkla iş birliğine gitmiş, hakkındaki federal suçlamalar düşürülmüş ve <b>"fuhşa teşvik"</b> suçlamalarından yargılanmıştı.</p>
      <p>Epstein ile anlaşma yapan dönemin Miami Başsavcısı Alex Acosta ise milyardere yönelik aynı suçlamaların tekrar gündeme gelmesinin ve eleştirilerin ardından Trump'ın kabinesindeki Çalışma Bakanlığı görevinden geçen ay istifa etmişti.</p>
      <figure>
        <img src="https://i.pstimaj.com/img/78/700x0/5dd390a6ae298b1a8be4d2ad"/>
      </figure>
      <h4>Özel çiftlikte insan ırkını geliştirmeyi amaçladı</h4>
      <p>Yatırım fonu yöneticisi milyarder <b>Jeffrey Epstein</b>'in, aralarında <b>ABD Başkanı Donald Trump</b>, eski <b>ABD Başkanı Bill Clinton</b> ve <b>İngiltere York Dükü Andrew</b> gibi güçlü isimlerin de bulunduğu çevrelerle yakın arkadaşlığı kamuoyunda tartışma konusu olmuştu.</p>
      <p>Epstein'in, ABD'nin <b>New Mexico</b> eyaletindeki çiftliğinde 20 kadını özel yöntemlerle hamile bırakıp, insan ırkını geliştirmeyi amaçladığı ve bu amaçla genetik alanında ABD'nin en önemli bilim insanlarını işe aldığını anlaşılmıştı.</p>
      <p>Kaynak: Hürriyet</p>
      <figure>
        <img src="https://i.pstimaj.com/img/78/90x50/5dd2879266a97c816a5031d7"/>
      </figure>
      <p>SIRADAKİ HABER İranlı Hulk Sajad Gharibi Amerika'ya dövüşmeye gidiyor</p>
    </article>
  </body>
</html>