<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.la.lv/225-miljoni-sogad-nospeleti-azartspeles"/>
    <meta property="og:site_name" content="LA.lv"/>
    <meta property="article:published_time" content="2019-11-19T07:11:00+00:00"/>
    <meta property="og:title" content="225 miljoni šogad nospēlēti azartspēlēs0"/>
    <meta property="og:description" content="Latvijā azartspēļu kompāniju ieņēmumi no azartspēlēm šogad deviņos mēnešos pieauguši par 12,6% salīdzinājumā ar 2018.gada attiecīgo periodu un bija 225,111 miljoni eiro, liecina Izložu un azartspēļu uzraudzības inspekcijas apkopotie dati. Tostarp visvairāk ieņēmumu 2019.gada deviņos mēnešos azartspēļu kompānijas guvušas no azartspēļu automātiem – 171,12 miljonus eiro, kas ir par 9,1% vairāk nekā gadu iepriekš. Seko […]"/>
  </head>
  <body>
    <article>
      <h1>225 miljoni šogad nospēlēti azartspēlēs0</h1>
      <address><time datetime="2019-11-19T07:11:00+00:00">19 Nov 2019, 07:11</time> by <a rel="author">LETA</a></address>
      <p>Latvijā azartspēļu kompāniju ieņēmumi no azartspēlēm šogad deviņos mēnešos pieauguši par 12,6% salīdzinājumā ar 2018.gada attiecīgo periodu un bija 225,111 miljoni eiro, liecina Izložu un azartspēļu uzraudzības inspekcijas apkopotie dati.</p>
      <p>Tostarp visvairāk ieņēmumu 2019.gada deviņos mēnešos azartspēļu kompānijas guvušas no azartspēļu automātiem – 171,12 miljonus eiro, kas ir par 9,1% vairāk nekā gadu iepriekš.</p>
      <p>Seko ieņēmumi no interaktīvajām azartspēlēm, kas šogad deviņos mēnešos bija 38,796 miljonu eiro apmērā, uzrādot pieaugumu par 34,7% salīdzinājumā ar 2018.gada deviņiem mēnešiem, tostarp ieņēmumi no kazino spēles sasnieguši 27,863 miljonus eiro, ieņēmumi no totalizatora – 10,63 miljonus eiro, bet ieņēmumi no kāršu turnīriem veidoja 302,9 tūkstošus eiro.</p>
      <p>Azartspēļu kompāniju ieņēmumi no spēļu galdiem (rulete, kārtis) šogad deviņos mēnešos bija 12,681 miljona eiro apmērā, kas ir par 2,8% vairāk nekā gadu iepriekš, ieņēmumi no totalizatora vietām veidoja 2,345 miljonus eiro, kas ir par 28,2% vairāk, bet ieņēmumi no bingo spēļu zālēm bija 170 tūkstošu eiro apmērā, kas ir pieaugums par 14,8%.</p>
      <p>Vienlaikus kopējais azartspēļu kompāniju apgrozījums 2019.gada deviņos mēnešos pieaudzis par 12,2%, sasniedzot 237,139 miljonus eiro.</p>
      <related>
        <h4>Saistītie raksti</h4>
        <a href="https://www.la.lv/mediku-algam-2020-gada-pieskir-pusi-no-solitajiem-120-miljoniem-eiro"/>
        <a href="https://www.la.lv/par-budzetu-bez-opozicijas-klatbutnes"/>
        <a href="https://www.la.lv/pasvaldibas-prasa-saglabat-tam-25-no-azartspelu-nodokla-ienemumiem"/>
      </related>
      <p>Šogad septembra beigās Latvijā ekspluatācijā bija 8677 azartspēļu automāti, 15 ruletes galdi un 46 – kāršu galdi. Latvijā bija atvērtas 309 spēļu zāles, divas bingo zāles, pieci kazino un 74 totalizatora punkti.</p>
      <p>Izložu un azartspēļu uzraudzības inspekcija darbu sāka 1998.gadā un realizē valsts politiku izložu un azartspēļu organizēšanā.</p>
    </article>
  </body>
</html>