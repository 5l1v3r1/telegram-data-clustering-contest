<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742457"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T07:44:00+00:00"/>
    <meta property="og:title" content="แบงก์กสิกรฯชี้ไม่เจตนาทุจริต ปม'อาม่าฮวย'ถูกลัก350ล."/>
    <meta property="og:description" content="ธนาคารกสิกรไทย ชี้แจงไม่มีเจตนาทุจริต ปม 'อาม่าฮวย' ฟ้องร้องโดนลักเงินในบัญชี 350 ล้านบาท"/>
  </head>
  <body>
    <article>
      <h1>แบงก์กสิกรฯชี้ไม่เจตนาทุจริต ปม'อาม่าฮวย'ถูกลัก350ล.</h1>
      <address>
        <time datetime="2019-11-19T07:44:00+00:00">19 Nov 2019, 07:44</time>
      </address>
      <p>
        <b>ธนาคารกสิกรไทย ชี้แจงไม่มีเจตนาทุจริต ปม 'อาม่าฮวย' ฟ้องร้องโดนลักเงินในบัญชี 350 ล้านบาท</b>
      </p>
      <p>เมื่อวันที่ 19 พ.ย. ธนาคารกสิกรไทยออกมาชี้แจงกรณีลูกค้าคือ นางฮวย ศรีวิรัตน์ หรืออาม่าฮวย ได้ฟ้องคดีอาญาลูกสาวและพนักงานของธนาคารความผิดฐานลักทรัพย์ ทำเอกสารปลอม และใช้เอกสารปลอม เกี่ยวกับการเบิกถอนเงินจากบัญชีเงินฝากของลูกค้าและฟ้องคดีแพ่งกับธนาคารนั้น ธนาคารฯ ขอชี้แจงว่า เหตุการณ์ดังกล่าวเกิดเมื่อปี 2557 พนักงานดำเนินการไปตามความประสงค์ลูกค้าผ่านทางญาติสนิท โดยไม่มีเจตนาทุจริต ทั้งนี้ในชั้นนี้มีการฟ้องร้องเป็นคดีเข้าสู่กระบวนการยุติธรรมแล้ว ซึ่งจะต้องมีการพิสูจน์ข้อเท็จจริงทั้งรายการที่เกิดในฝั่งธนาคาร ข้อมูลความสัมพันธ์ในทางครอบครัว และข้อมูลแวดล้อมอื่น ๆ โดยธนาคารพร้อมให้ข้อเท็จจริงและนำเสนอพยานหลักฐานต่อศาล และยินดีปฏิบัติตามคำวินิจฉัยของศาลยุติธรรม<br/><br/><b>ข่าวที่เกี่ยวข้อง...<br/><a href="https://www.dailynews.co.th/crime/742436">'ทนายอนันต์ชัย'พาอาม่าร้อง'ศาลแพ่ง'ถูกลักเงิน350ล้าน</a></b></p>
    </article>
  </body>
</html>