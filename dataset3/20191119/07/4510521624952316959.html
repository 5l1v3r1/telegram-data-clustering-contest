<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/moldova/politica/olesea-stamate-regretabila-interventia-politicului-sectorul-judecatoresc-1_5dd39baa5163ec42712c23fa/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T07:38:17+00:00"/>
    <meta property="og:title" content="Olesea Stamate: Este regretabilă intervenţia politicului în sectorul judecătoresc"/>
    <meta property="og:description" content="Fosta ministră a Justiţiei Olesea Stamate susţine că este regretabilă intervenţia politicului în sectorul judecătoresc, referindu-se la faptul că un deputat socialist au luat parte la Adunarea Generală a Judecătorilor, iar preşedintele Igor Dodon i-a primit în audienţă pe unii magistraţi."/>
  </head>
  <body>
    <article>
      <h1>Olesea Stamate: Este regretabilă intervenţia politicului în sectorul judecătoresc</h1>
      <address><time datetime="2019-11-19T07:38:17+00:00">19 Nov 2019, 07:38</time> by <a rel="author">Iurii Botnarenco</a></address>
      <h4>Fosta ministră a Justiţiei Olesea Stamate susţine că este regretabilă intervenţia politicului în sectorul judecătoresc, referindu-se la faptul că un deputat socialist au luat parte la Adunarea Generală a Judecătorilor, iar preşedintele Igor Dodon i-a primit în audienţă pe unii magistraţi.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/moldova/politica/renato-usatii-deputati-pdm-s-ar-propus-350-mii-euro-parasi-partidul-1_5dd39c565163ec42712c2a87/index.html"/>
        <a href="https://adevarul.ro/moldova/politica/corneliu-ciurea-igor-dodon-anuntat-majorarile-pensii-salarii-a-si-consolida-pozitia-prezidentiale-1_5dd39a3a5163ec42712c165b/index.html"/>
        <a href="https://adevarul.ro/moldova/politica/deputatul-sergiu-litvinenco-demisionat-functia-presedinte-comisiei-juridice-numiri-imunitati-1_5dd2c1eb5163ec4271267f4d/index.html"/>
      </related>
      <p>„Noi am fost acuzaţi că ne implicăm. Noi nu ne-am implicat cu intervenţii în sectorul judecătoresc. Tot ce am spus noi a fost că nu este admisibil ca membrii judecători ai Consiliului Superior al Magistraturii să fie revocaţi în baza unui vot de neîncredere din partea colegilor judecători. Cu atât mai mult cu cât decizia a fost luată în cadrul unei adunări care a fost organizată vădit ilegal în care nu era nici măcar cvorum. Asta am spus noi – nu ca să apărăm actualii membri ai CSM, nu ca să intervenim cumva în justiţie”, a afirmat Olesea Stamate în cadrul emisiunii „Secretele puterii” de la Jurnal TV.<br/><br/>Potrivit ei, socialiştii au făcut exact inversul, favorizând acei judecători care au organizat anumite acţiuni ilegale, dându-le, într-un fel, un semnal că „aşa se poate”. „Li s-a transmis: „Deci, dacă aveţi susţinerea noastră, puteţi să mergeţi în continuare şi să vă faceţi treaba aşa cum ştiţi voi pentru că este ok”, a afirmat fosta ministră.<br/><br/>Totodată, Olesea Stamate spune că vrea să vadă conceptul reformei justiţiei propuse de socialişti. „Iniţial, am crezut că se merge pe conceptul pe care l-am propus noi – cu evaluarea externă a judecătorilor şi procurorilor. Nu ştiu dacă acesta va fi conceptul ales, însă atât timp cât politicul îşi permite să intervină în actul justiţiei, orice reformă va fi pusă sub semnul întrebării”, a continuat fosta ministră.</p>
      <hr/>
    </article>
  </body>
</html>