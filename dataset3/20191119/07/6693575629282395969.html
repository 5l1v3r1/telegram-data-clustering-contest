<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/tech/1263068/door-rode-lampjes-kan-elektrische-auto-langer-met-een-accu.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-19T07:09:03+00:00"/>
    <meta property="og:title" content="‘Door rode lampjes kan elektrische auto langer met één accu’"/>
    <meta property="og:description" content="Een simpel trucje om de mens een klein beetje voor de gek te houden, kan een behoorlijk verschil maken: rode interieurverlichting in een elektrische..."/>
  </head>
  <body>
    <article>
      <h1>‘Door rode lampjes kan elektrische auto langer met één accu’</h1>
      <address><time datetime="2019-11-19T07:09:03+00:00">19 Nov 2019, 07:09</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Een simpel trucje om de mens een klein beetje voor de gek te houden, kan een behoorlijk verschil maken: rode interieurverlichting in een elektrische auto zorgt ervoor dat de wagen langer kan rijden op één accu.</p>
      <p>Dat blijkt uit een test van autofabrikant Ford. De automaker heeft de ene elektrische Ford Transit bij wijze van experiment uitgerust met rode led-verlichting en een andere met blauwe dashboardlichtjes.</p>
      <p>In een auto met rode verlichting hebben de inzittenden het idee dat ze het warmer hebben en zetten ze dus de verwarming lager hoewel de temperatuur gelijk is aan die in een onverlichte auto of eentje met blauwe verlichting. Als de rode lampen aangaan, zetten de inzittenden de verwarming meestal omlaag.</p>
      <p>En juist die verwarming heeft volgens technici van de autofabrikant grote invloed op de afstand die een elektrische auto kan rijden. Als je de kachel aanhoudt tijdens een periode van vorst kan dat de actieradius halveren beweert Ford.</p>
      <p>De automobielfabrikant is inmiddels bezig met testritten rondom Keulen om te onderzoeken welke verlichting het meeste effect heeft. In 2021 moet de eerste volledig elektrische Ford Transit de weg op gaan.</p>
      <figure>
        <iframe src="https://www.youtube.com/embed/6-lHE-_mZHo" width="694" height="390" data-service="Youtube" scrolling="no"/>
      </figure>
      <p><b>Bron(nen):   </b><a href="https://www.ad.nl/auto/elektrische-auto-s-komen-verder-dankzij-rode-lampjes~a16bd02d/">AD</a>      </p>
    </article>
  </body>
</html>