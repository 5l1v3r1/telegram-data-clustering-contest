<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/fotografimi-gorunce-sakin-tiklamayin-215515h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T07:31:03+00:00"/>
    <meta property="og:title" content="'Fotoğrafımı görünce sakın tıklamayın!'"/>
    <meta property="og:description" content="İngiliz model Holly Deacon, fotoğraflarının sosyal medya dolandırıcıları tarafından kullanıldığını söyleyerek uyarılarda bulundu. 'Fotoğrafımı görünce sakın tıklamayın' diyen Deacon, özellikle yaşlı erkeklerin tuzağa çekildiğini duyurdu."/>
  </head>
  <body>
    <article>
      <h1>'Fotoğrafımı görünce sakın tıklamayın!'</h1>
      <h2>İngiliz model Holly Deacon, fotoğraflarının sosyal medya dolandırıcıları tarafından kullanıldığını söyleyerek uyarılarda bulundu. 'Fotoğrafımı görünce sakın tıklamayın' diyen Deacon, özellikle yaşlı erkeklerin tuzağa çekildiğini duyurdu.</h2>
      <address>
        <time datetime="2019-11-19T07:31:03+00:00">19 Nov 2019, 07:31</time>
      </address>
      <p>Holly Deacon, İngiltere'nin Portsmouth kentinde yaşıyor ve hayatını modellik yaparak kazanıyor. <br/><br/>Gençlik yıllarında modellik yapmaya başlayan Holly, Instagram sayesinde şöhretini dünya çapına ulaştırmayı başarmış.</p>
      <figure>
        <img src="https://www.olay.com.tr/d/other/501-16-819x1024-ahxq.jpg"/>
      </figure>
      <p> Holly'nin, Instagram'da yklaşık 380 bin takipçisi bulunuyor. Takipçileri onun paylaşımlarını beğeni ve yorum yağmuruna tutuyor.<br/><br/>Bugüne dek pek çok giyim markası için kamera önüne geçen Holly, Playboy da dahil olmak üzere ünlü dergiler için poz vermiş.</p>
      <figure>
        <img src="https://www.olay.com.tr/d/other/dygkxi8x0aaohdm-hkid.jpg"/>
      </figure>
      <p>Ancak Holly Deacon tam 10 yıldır uğraşmak zorunda olduğu bir problemi var. <br/><br/>İngiliz güzelin kimliğini çalan dolandırıcılar, kimi zaman onun adını kimi zamansa fotoğraflarını kullanarak insanları kandırıyor.</p>
      <figure>
        <img src="https://www.olay.com.tr/d/other/501-19-819x1024-jxwb.jpg"/>
      </figure>
      <p>
        <b>'İSMİNİZİ Mİ DEĞİŞTİRDİNİZ?'</b>
      </p>
      <p>Sosyal medyanın yanı sıra sevgili ve eş bulma siteleri de Holly'nin fotoğraflarını izinsiz olarak kullanıyor. 18 yaşından beri bu gibi hırsızlıklarla uğraştığını söyleyen Holly artık usandığını belirtiyor. Neredeyse her gün onlarca e-posta ve mesaj aldığını söyleyen Holly, hayranlarının kendisine "Başka profilleriniz de mi var?" ya da "İsminizi mi değiştirdiniz" gibi sorular yönelttiğini anlattı.<br/><br/><b>AİLESİ GERÇEK SANMIŞ</b></p>
      <p>İngiliz Daily Mail gazetesine röportaj veren Holly Deacon, bu durumun ailesini de etkilediğini söylüyor ve insanların artık o fotoğraflara tıklamamasını istiyor. Bazı fotoğraflrının eskort siteleri tarafından çalındığını söyleyen Holly'nin ailesi, bu durumu gerçek sanarak çok üzülmüş. Genç model, anne ve babasını inandırabilmek için dil dökmek zorunda kalmış.</p>
      <figure>
        <img src="https://www.olay.com.tr/d/other/158345482003202-v5nc.jpg"/>
      </figure>
      <p>Bir keresinde yaşlı bir adamın, kendisiyle tatile gideceğini düşünerek bir Noel tatili satın aldığını anlatan Holly, adama dolandırılmış olduğunu anlatmanın çok zor olduğunu dile getirdi<br/><br/>"Benimle Noel tatiline gideceğini düşünüyordu. Benim fotoğrafımı kullanan biri, yaşlı adama tatil satın aldırmış. Onu dolandırılmış olduğuna inanmam gerçekten çok zor oldu."</p>
      <figure>
        <img src="https://www.olay.com.tr/d/other/cjexigbwsaantmu-v1vy.jpg"/>
      </figure>
      <p>"Başka bir adam ise, bana hediyeler aldığını sanarak binlerce lira harcamış. Gerçekten bana mesaj atana kadar dolandırıldığından bile haberi yoktu" diyen Holly, sanal alemde her gördüğüklerini gerçek sanmama konusunda insanları uyarıyor.<br/><br/>Sahte hesaplarını her seferinde bildirdiğini söyleyen Holly, takipçilerinden de aynısını yapmalarını istiyor.</p>
    </article>
  </body>
</html>