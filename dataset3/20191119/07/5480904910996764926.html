<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/chicago-opet-prohralo-s-milwaukee-sanci-dostali-nahradnici/1822697?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-19T07:41:00+00:00"/>
    <meta property="og:title" content="Chicago opět prohrálo s Milwaukee, šanci dostali náhradníci"/>
    <meta property="og:description" content="Chicago - Basketbalisté Chicaga podruhé během pěti dnů prohráli v NBA s Milwaukee Bucks. Trenér Jim Boylen se rozhodl dát větší prostor hráčům z lavičky a Bulls doma podlehli favoritovi 101:115. Český reprezentant Tomáš Satoranský ze základní sestavy odehrál 18 minut a připsal si pět bodů, doskok a asistenci."/>
  </head>
  <body>
    <article>
      <h1>Chicago opět prohrálo s Milwaukee, šanci dostali náhradníci</h1>
      <address><time datetime="2019-11-19T07:41:00+00:00">19 Nov 2019, 07:41</time> by <a rel="author" href="http://www.ctk.cz/" target="_blank">ČTK</a></address>
      <p>Chicago - Basketbalisté Chicaga podruhé během pěti dnů prohráli v NBA s Milwaukee Bucks. Trenér Jim Boylen se rozhodl dát větší prostor hráčům z lavičky a Bulls doma podlehli favoritovi 101:115. Český reprezentant Tomáš Satoranský ze základní sestavy odehrál 18 minut a připsal si pět bodů, doskok a asistenci.</p>
      <slideshow>
        <figure>
          <img src="https://i3.cn.cz/6/1574149732_P201911190240901.jpg"/>
        </figure>
        <figure>
          <img src="https://i3.cn.cz/6/1574149643_P201911190239901.jpg"/>
        </figure>
        <figure>
          <img src="https://i3.cn.cz/6/1573893014_P201911160170701.jpg"/>
        </figure>
        <figure>
          <img src="https://i3.cn.cz/6/1573802265_P201911150296601.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3360">Fotogalerie: Basketbalová NBA 2019/20</a>
        </figcaption>
      </slideshow>
      <p>Chicago nenašlo recept na nejužitečnějšího hráče minulé sezony Janise Adetokunba, kterého sice donutilo k pěti útočným faulům a nic mu nedalo zadarmo, ale řecká hvězda přesto nasbírala 33 bodů a 10 doskoků. "Prostě jsem se neustále snažil chodil skrz jejich obranu. Jsem raději, když mi písknou útočný faul, než nějaký hloupý v obraně. Prostě musím být neustále agresivní směrem ke koši," řekl Adetokunbo, který dovedl tým ke čtvrté výhře v řadě a osmé z posledních devíti zápasů.</p>
      <p>Brook Lopez přidal 19 bodů, deset doskoků a pět bloků. Chicago táhl 21 body nováček Daniel Gafford, který přitom v předchozích čtyřech krátkých startech ani jednou nevystřelil a první body v NBA kariéře zaznamenal až dnes.</p>
      <p>Hvězdou večera NBA se stal Luka Dončič, který při výhře Dallasu v derby se San Antoniem 117:110 zaznamenal triple double za 42 bodů, 11 doskoků a 12 asistencí. Je to už jeho šestý triple double v sezoně. Navíc je spolu s LeBronem James jediným hráčem historie, který ještě před 21. narozeninami zaznamenal triple double a zároveň přes 40 bodů v jednom zápase.</p>
      <p>Dallas vedl celé utkání, ale v závěru San Antonio i díky 36 bodům DeMara DeRozana snížilo na pouhé dva body. Půl minuty před koncem ale trefil Dončič trojku a definitivně zápas rozhodl. San Antonio prohrálo poosmé z posledních devíti zápasů a prožívá nejhorší start od sezony 1996/97.</p>
      <p>Triple double si připsal i Russell Westbrook, který 28 body, 13 doskoky a deseti asistencemi dovedl Houston k výhře 132:108 nad Portlandem. Nejlepší střelec sezony James Harden mu k tomu pomohl 36 body a Clint Capela 22 body a 20 doskoky. Poraženým Blazers zatím stále chyběla nová posila Carmelo Anthony.</p>
      <p>Obhájci titulu z Toronta odehráli proti Charlotte vyrovnanou první půli, ovšem po změně stran soupeře deklasovali. Sedm jejich hráčů zaznamenalo dvouciferný počet bodů a Raptors nakonec vyhráli 132:96. OG Anunoby si 24 body vytvořil nové osobní maximum. Utkání přitom opustil už ve třetí čtvrtině, kdy dostal tvrdou ránu do oka a musel se nechat ošetřit. Na lavičku se vrátil a byl připraven nastoupit, ale trenér Nick Nurse už ho šetřil. Pro Anunobyho to byla druhá rána do hlavy během posledních tří zápasů. Proto uvažuje o tom, že bude nosit ochranné brýle.</p>
      <p>Boston zvítězil 99:85 ve Phoenixu a s bilancí 11 výher a dvou porážek se dotáhl na lídra sezony Los Angeles Lakers. Tým LA Clippers vydřel výhru 90:88 nad Oklahomou i bez hvězdy Kawhiho Leonarda, který vynechal třetí zápas po sobě. Druhá z hvězd týmu Paul George sice tentokrát dal jen 18 bodů, ale byl to právě on, kdo 26 vteřin před koncem vstřelil vítěznou trojku. Lídrem vítězů byl s 28 body a 12 doskoky Montrezl Harrell.</p>
      <h3>Výsledky NBA:</h3>
      <p>Chicago - Milwaukee 101:115 (za domácí <b>Satoranský</b> 5 bodů, 1 doskok, 1 asistence), Brooklyn - Indiana 86:115, Dallas - San Antonio 117:110, Houston - Portland 132:108, LA Clippers - Oklahoma City 90:88, New York - Cleveland 123:105, Phoenix - Boston 85:99, Toronto - Charlotte 132:96, Utah - Minnesota 102:112.</p>
      <h3>Tabulky NBA:</h3>
      <h4>Východní konference:</h4>
      <h4>Atlantická divize:</h4>
      <ul>
        <li>1. | Boston | 13 | 11 | 2 | 84,6</li>
        <li>2. | Toronto | 13 | 9 | 4 | 69,2</li>
        <li>3. | Philadelphia | 13 | 8 | 5 | 61,5</li>
        <li>4. | Brooklyn | 13 | 5 | 8 | 38,5</li>
        <li>5. | New York | 14 | 4 | 10 | 28,6</li>
      </ul>
      <h4>Centrální divize:</h4>
      <ul>
        <li>1. | Milwaukee | 13 | 10 | 3 | 76,9</li>
        <li>2. | Indiana | 14 | 8 | 6 | 57,1</li>
        <li>3. | Detroit | 13 | 4 | 9 | 30,8</li>
        <li>4. | Cleveland | 13 | 4 | 9 | 30,8</li>
        <li>5. | Chicago | 14 | 4 | 10 | 28,6</li>
      </ul>
      <h4>Jihovýchodní divize:</h4>
      <ul>
        <li>1. | Miami | 12 | 9 | 3 | 75,0</li>
        <li>2. | Orlando | 13 | 6 | 7 | 46,2</li>
        <li>3. | Charlotte | 14 | 6 | 8 | 42,9</li>
        <li>4. | Atlanta | 13 | 4 | 9 | 30,8</li>
        <li>5. | Washington | 11 | 3 | 8 | 27,3</li>
      </ul>
      <h4>Západní konference:</h4>
      <h4>Jihozápadní divize:</h4>
      <ul>
        <li>1. | Houston | 14 | 11 | 3 | 78,6</li>
        <li>2. | Dallas | 13 | 8 | 5 | 61,5</li>
        <li>3. | Memphis | 13 | 5 | 8 | 38,5</li>
        <li>4. | San Antonio | 14 | 5 | 9 | 35,7</li>
        <li>5. | New Orleans | 13 | 4 | 9 | 30,8</li>
      </ul>
      <h4>Severozápadní divize:</h4>
      <ul>
        <li>1. | Denver | 12 | 9 | 3 | 75,0</li>
        <li>2. | Utah | 13 | 8 | 5 | 61,5</li>
        <li>3. | Minnesota | 14 | 8 | 6 | 57,1</li>
        <li>4. | Oklahoma City | 13 | 5 | 8 | 38,5</li>
        <li>5. | Portland | 14 | 5 | 9 | 35,7</li>
      </ul>
      <h4>Pacificiká divize:</h4>
      <ul>
        <li>1. | LA Lakers | 13 | 11 | 2 | 84,6</li>
        <li>2. | LA Clippers | 14 | 9 | 5 | 64,3</li>
        <li>3. | Phoenix | 12 | 7 | 5 | 58,3</li>
        <li>4. | Sacramento | 12 | 5 | 7 | 41,7</li>
        <li>5. | Golden State | 14 | 2 | 12 | 14,3</li>
      </ul>
    </article>
  </body>
</html>