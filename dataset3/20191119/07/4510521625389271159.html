<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/timisoara/otrava-folosita-blocul-groazei-timisoara-cumparata-piata-neagra-patronul-recunoscut-tot-1_5dd39a0c5163ec42712c14b1/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T07:40:20+00:00"/>
    <meta property="og:title" content="Otrava folosită în blocul groazei de la Timişoara, cumpărată de pe piaţa neagră. Patronul a recunoscut tot"/>
    <meta property="og:description" content="Avocatul administratorului firmei de deratizare Bistim Dera a explicat pentru &quot;Adevărul&quot; că substanţele folosite la deratizare şi dezinsecţie au fost cumpărate ilegal de pe piaţa neagră."/>
  </head>
  <body>
    <article>
      <h1>Otrava folosită în blocul groazei de la Timişoara, cumpărată de pe piaţa neagră. Patronul a recunoscut tot</h1>
      <address><time datetime="2019-11-19T07:40:20+00:00">19 Nov 2019, 07:40</time> by <a rel="author">Stefan Both, Dani Dancea</a></address>
      <h4>Avocatul administratorului firmei de deratizare Bistim Dera a explicat pentru "Adevărul" că substanţele folosite la deratizare şi dezinsecţie au fost cumpărate ilegal de pe piaţa neagră.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/timisoara/patronul-firmei-deratizare-timisoara-fost-retinut-moartea-trei-oameni-afectati-substantele-folosite-alte-17-persoane-internate-1_5dd3874e5163ec42712b7c5b/index.html"/>
        <a href="https://adevarul.ro/locale/timisoara/substanta-provocat-tragedia-timisoara-specialist-e-alt-tip-decat-obisnuiti-1_5dd2ef4c5163ec427127f4c9/index.html"/>
        <a href="https://adevarul.ro/locale/timisoara/tragedia-timisoara-Inca-bloc-fost-evacuat-nu-niciun-caz-intr-o-situatie-disperata-1_5dd304435163ec427128706c/index.html"/>
      </related>
      <p>Sorin Buţă, patronul firmei de deratizare Bistim Dera, a fost audiat pe parcursul nopţii, iar marţi dimineaţă a fost reţinut pentru 24 de ore. El va fi prezentat în faţa unui judecător cu propunere de arestare preventivă. Avocatul lui Sorin Buţă a explicat pentru „Adevărul” ce substanţe a folosit clientul său pentru deratizare.</p>
      <p>„<i><b>Audierile au durat până la ora 5 dimineaţă, a adoptat poziţia unică ce îl avantaja la momentul de acuma, respectiv să recunoască împrejurările exact cum s-au petrecut. De unde a cumpărat respectivele pastile, care aveau o doză de concentraţie mai mare decât cea care se foloseşte uzual pentru deratizarea în apartamente. Nu le-a procurat legal, le-a cumpărat de pe piaţa neagră. Dar de la un tip care lucrează la o firmă de profil. Ştia de substanţele astea, le-a mai folosit la un moment dat la un hotel, în urmă cu o lună, a avut efecte foarte pozitive.</b></i> Patronul de la hotel chiar doreşte să golosească toate camere din hotel şi să mai facă o deratizare. A cumpărat aceste pastile pentru hotel. Erau mai puternice faţă de cele folosite uzual.</p>
      <p>Primind o comandă de la această firmă, care deţine cele două blocuri în Timişoara, având pe stolc deja cumpărate, a zis să folosească şi acolo, având în vedere că acele încăperi nu erau locuite.<i><b> După ce a plasat aceste pastile el a izolat cu bandă adezivă tocul uşii, a luat şi cheile cu el. Substanţa s-a dus însă şi spre apartamentele vecine, care erau locuite. Nu avea nici el de unde să ştie cât sunt de letale. </b></i></p>
      <p>Urma şi etapa a doua, de îndepărtare şi aerisire. Urma să şi igienizeze. Erau saltele pline de ploşniţe, şi în pereţi...”, a declarat Călin Stăiculescu, avocatul lui Sorin Buţă, patronul firmei de deratizare Bistim Dera.</p>
      <p>Conform anunţurilor făcute firma Bistim Dera oferea servicii profesionale de dezinsecţie, deratizare şi dezinfecţie, cu soluţii profesionale de cea mai bună calitate, pentru spaţii comerciale, case, scări de bloc, apartamente etc. “Bistim Dera vă oferă servicii deratizare şi dezinsectie la cele mai avantajoase preţuri. Oferim garanţie!”, scrie pe pagina de Facebook a societăţii.</p>
      <figure>
        <img src="https://adevarul.ro/assets/adevarul.ro/MRImage/2019/11/19/5dd39b7d5163ec42712c227e/627x0.jpg"/>
      </figure>
      <p>Conform site-ului Termene.ro, firma a avut, în 2018, o cifră de afaceri de 30.000 de euro şi profit de 18.000 de euro. Se pare însă că în acte, firma are un singur angajat. </p>
      <p>Citeşte şi:<br/><br/><b><a href="https://adevarul.ro/locale/timisoara/substanta-provocat-tragedia-timisoara-specialist-e-alt-tip-decat-obisnuiti-1_5dd2ef4c5163ec427127f4c9/index.html">Substanţa care a provocat tragedia de la Timişoara. Specialist: „E de un alt tip decât cel cu care suntem noi obişnuiţi”</a><br/><br/><a href="https://adevarul.ro/locale/timisoara/tragedia-timisoara-Inca-bloc-fost-evacuat-nu-niciun-caz-intr-o-situatie-disperata-1_5dd304435163ec427128706c/index.html">FOTO Tragedia de la Timişoara. Încă un bloc a fost evacuat: „Nu suntem în niciun caz într-o situaţie disperată”</a><br/><br/><a href="https://adevarul.ro/locale/timisoara/cosmarul-blocul-murit-trei-oameni-nu-cred-putea-traiti-aici-scarba-calcati-scari-1_5dd2e8275163ec427127bc63/index.html">Coşmarul din blocul în care au murit trei oameni. „Nu cred că aţi putea să trăiţi aici. Vă este scârbă să călcaţi pe scări“</a><br/><br/><a href="https://adevarul.ro/locale/timisoara/primele-concluzii-blocul-groazei-timisoara-a-fost-detectata-substanta-neurotoxica-1_5dd2bc1d5163ec4271264d5f/index.html">Primele concluzii de la blocul groazei din Timişoara: „A fost detectată o substanţă neurotoxică“</a><br/><br/><a href="https://adevarul.ro/locale/timisoara/doi-copii-mama-unuia-murit-conditii-suspecte-alti-patru-copii-acelasi-bloc-ajuns-spital-1_5dd27fa25163ec4271244d52/index.html">Deratizare ucigaşă? Doi copii şi mama unuia dintre ei au murit. Nouă copii şi opt adulţi, internaţi în spital</a></b></p>
      <hr/>
    </article>
  </body>
</html>