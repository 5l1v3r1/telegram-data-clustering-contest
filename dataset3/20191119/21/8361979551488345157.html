<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/u-minfini-spodivayutsya-shcho-ukrajina-vidmovitsya-vid-spivpraci-z-mvf-u-2023-roci-novini-ukrajini-50054517.html"/>
    <meta property="og:site_name" content="НВ"/>
    <meta property="article:published_time" content="2019-11-19T21:40:00+00:00"/>
    <meta property="og:title" content="У 2023 році Україна повинна відмовитися від співпраці з МВФ — Мінфін"/>
    <meta property="og:description" content="Україна повинна закінчити співпрацю з Міжнародним валютним фондом у 2023 році, а програма, по якій зараз ведуться переговори, повинна стати останньою."/>
  </head>
  <body>
    <article>
      <h1>У 2023 році Україна повинна відмовитися від співпраці з МВФ — Мінфін</h1>
      <h2>Україна повинна закінчити співпрацю з Міжнародним валютним фондом у 2023 році, а програма, по якій зараз ведуться переговори, повинна стати останньою.</h2>
      <address>
        <time datetime="2019-11-19T21:40:00+00:00">19 Nov 2019, 21:40</time>
      </address>
      <p>Про це заявила міністр фінансів України Оксана Маркарова, повідомляє <a href="https://hromadske.ua/ru/posts/v-2023-godu-ukraina-dolzhna-otkazatsya-ot-sotrudnichestva-s-mvf-minfin">hromadske</a>.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/450/original/96f9cbf7dbfab3bd649eb0bc15cabb4e.png?stamp=1&amp;q=85&amp;w=115"/>
      </figure>
      <p>Дмитро Боярчук<br/>Буде боляче. Що може зробити МВФ</p>
      <p>«Мій амбітний план — зуміти закінчити її (програму з МВФ — ред), щоб у 2023 році у нас не стояло питання, коли ми отримаємо новий транш, а могли б себе забезпечувати», — сказала вона.</p>
      <p>Міністр зазначила, що зараз уряд продовжує переговори з місією МВФ, яка перебуває з візитом в Києві за новою кредитною програмою про співпрацю.</p>
      <p>«Програма, над якою ми працюємо — хороша і вона нам дозволить провести масу реформ, приватизацію, концесію та інші речі. Але і повинна дозволити нам вийти з неї по завершенні - як свого часу це змогла зробити Польща», — пояснила Маркарова.</p>
      <p>Нагадаємо, <a href="https://nv.ua/ukr/biz/economics/misiya-mvf-pochala-robotu-novini-ukrajini-50053492.html">місія МВФ розпочала роботу в Україні 14 листопада</a> і буде працювати до 22 листопада.</p>
      <p>У <a href="https://nv.ua/ukr/world/geopolitics/misiya-mvf-pro-vizit-do-ukrajini-spodivayemosya-na-shvidkiy-rezultat-novini-ukrajini-50053193.html">МВФ сподіваються досягти швидких результатів у підписанні нової програми співпраці з Україною</a>.</p>
      <p>В уряді і НБУ сподіваються, що позитивне рішення про нову програму буде прийнято вже в грудні. У такому випадку Україна зможе отримати перший транш за програмою розширеного фінансування ще до кінця цього року.</p>
      <p>Нагадаємо, що напередодні візиту місії олігарх <a href="https://nv.ua/ukr/biz/economics/kolomoyskiy-zaproponuvav-vidvernutisya-vid-mvf-v-storonu-rosiji-50053244.html">Ігор Коломойський</a> закликав Україну відмовитися від грошей МВФ і звернутися за фінансовою допомогою до Росії.</p>
    </article>
  </body>
</html>