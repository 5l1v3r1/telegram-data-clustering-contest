<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640813/%D8%AA%D8%B1%D8%A7%D9%85%D9%BE-%D9%86%D8%A7%D9%86%D8%B3%DB%8C-%D9%BE%D9%84%D9%88%D8%B3%DB%8C-%D8%AF%DB%8C%D9%88%D8%A7%D9%86%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T21:27:00+00:00"/>
    <meta property="og:title" content="ترامپ: نانسی پلوسی دیوانه است!"/>
    <meta property="og:description" content="رئیس جمهور آمریکا امروز رئیس مجلس نمایندگان این کشور را دیوانه خطاب کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640813/%D8%AA%D8%B1%D8%A7%D9%85%D9%BE-%D9%86%D8%A7%D9%86%D8%B3%DB%8C-%D9%BE%D9%84%D9%88%D8%B3%DB%8C-%D8%AF%DB%8C%D9%88%D8%A7%D9%86%D9%87-%D8%A7%D8%B3%D8%AA">ترامپ: نانسی پلوسی دیوانه است!</a>
      </h1>
      <h2>رئیس جمهور آمریکا امروز رئیس مجلس نمایندگان این کشور را دیوانه خطاب کرد.</h2>
      <address><time datetime="2019-11-19T21:27:00+00:00">19 Nov 2019, 21:27</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، <b>دونالد ترامپ</b>، رئیس جمهور <b>آمریکا</b> در توییتی نانسی پلوسی، رئیس مجلس نمایندگان این کشور را دیوانه خواند.</p>
      <p>ترامپ امروز سه شنبه در صفحه توییتری خود نوشت: نانسی پلوسی گفته خطرناک است که به رأی دهندگان اجازه دهیم سرنوشت ترامپ را مشخص کنند. به بیان دیگر، او فکر می‌کند من قرار است پیروز شوم و به همین خاطر نمی‌خواهد به رأی دهندگان فرصت تصمیم گیری را بدهد.</p>
      <p>ترامپ در ادامه توییت خود نوشت: او به دنبال تغییر سیستم رأی گیری ماست. او دیوانه است.</p>
      <p>پیشتر، نانسی پلوسی، رئیس مجلس نمایندگان آمریکا با مقایسه ترامپ با ریچارد نیکسون، رئیس جمهور سابق آمریکا او را از نیکسون هم بدتر خوانده بود.</p>
      <p>پلوسی گفته بود: اقدامات ترامپ بدتر از کار‌هایی است که ریچارد نیکسون، رئیس‌جمهور پیشین آمریکا کرده است؛ نیکسون در مواردی به کشور اهمیت می‌داد.</p>
      <p>کمیته اطلاعات مجلس نمایندگان که دموکرات‌ها اکثریت آن را در دست دارند، برای دومین هفته شاهد جلسات علنی در پرونده استیضاح و برکناری ترامپ بوده است. قرار است در روز‌های آتی، شماری از نمایندگانی که از شاهدان اصلی این پرونده محسوب می‌شوند؛ از جمله گوردون سونلند، نماینده دولت آمریکا در اتحادیه اروپا برای شهادت در برابر نمایندگان حاضر شوند.</p>
    </article>
  </body>
</html>