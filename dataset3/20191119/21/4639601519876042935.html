<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/society/o-dimos-apofasise-to-kleisimo-tis-domis-filoksenias-sti-sykamnia-lesvou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T21:40:43+00:00"/>
    <meta property="og:title" content="Ο δήμος αποφάσισε το κλείσιμο της δομής φιλοξενίας στη Συκαμνιά Λέσβου"/>
    <meta property="og:description" content="Ο Δήμαρχος Δυτικής Λέσβου Ταξιάρχης Βέρρος εισηγήθηκε να κλείσει η άτυπη προσωρινή δομή στη Συκαμνιά."/>
  </head>
  <body>
    <article>
      <h1>Ο δήμος αποφάσισε το κλείσιμο της δομής φιλοξενίας στη Συκαμνιά Λέσβου</h1>
      <h2>Ο Δήμαρχος Δυτικής Λέσβου Ταξιάρχης Βέρρος εισηγήθηκε να κλείσει η άτυπη προσωρινή δομή στη Συκαμνιά.</h2>
      <address><time datetime="2019-11-19T21:40:43+00:00">19 Nov 2019, 21:40</time> by <a rel="author">ΤοΒΗΜΑ Team</a></address>
      <p>Να κλείσει η δομή στη Συκαμνιά, όπου διαμένουν προσωρινά οι αιτούντες άσυλο, υπερψήφισε απόψε το Δημοτικό Συμβούλιο Δυτικής Λέσβου.</p>
      <p>Σύμφωνα με την τοπική ιστοσελίδα «Στο Νησί», παρότι υπήρξε πρόταση, εκ μέρους της Γενικής Αστυνομικής Διεύθυνσης Βορείου Αιγαίου, να παραταθεί η λειτουργία της δομής στη Συκαμνιά για 6 μήνες, αφού διευκολύνει το έργο των αρχών, πριν οι πρόσφυγες κι οι μετανάστες μεταφερθούν στο ΚΥΤ Μόριας, κάτι τέτοιο απορρίφθηκε κατά πλειοψηφία.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <p>Όπως μετέδωσε απευθείας το «Ν» με κάμερα ο Δήμαρχος Δυτικής Λέσβου Ταξιάρχης Βέρρος εισηγήθηκε να κλείσει η άτυπη προσωρινή δομή στη Συκαμνιά.</p>
      <p>Πρόκειται για τη δομή όπου διαμένουν προσωρινά οι αιτούντες άσυλο όταν καταφτάνουν στη βόρεια Λέσβο και στη συνέχεια μεταφέρονται στο ΚΥΤ Μόριας για καταγραφή και ταυτοποίηση.</p>
      <p>Ο κ. Βέρρος άσκησε κριτική και στην Ύπατη Αρμοστεία του ΟΗΕ για τους Πρόσφυγες που δεν παρίσταται δια εκπροσώπου στη συνάντηση.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fstonisi.gr%2Fvideos%2F466945077278771%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>