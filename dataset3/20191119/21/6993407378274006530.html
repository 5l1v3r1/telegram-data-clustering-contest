<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-volker-svidchennia-kongres/30281159.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T21:18:38+00:00"/>
    <meta property="og:title" content="Колишній спецпредставник США в Україні Курт Волкер свідчить на слуханнях в Конгресі"/>
    <meta property="og:description" content="Колишній спецпредставник США в Україні Курт Волкер ввечері вівторка почав давати публічні свідчення в рамках розслідування щодо імпічменту президента США Дональда Трампа. Перед початком свідчень Вол"/>
  </head>
  <body>
    <article>
      <h1>Колишній спецпредставник США в Україні Курт Волкер свідчить на слуханнях в Конгресі</h1>
      <address>
        <time datetime="2019-11-19T21:18:38+00:00">19 Nov 2019, 21:18</time>
      </address>
      <p>Колишній спецпредставник США в Україні Курт Волкер ввечері вівторка почав давати публічні свідчення в рамках розслідування щодо імпічменту президента США Дональда Трампа.</p>
      <p>Перед початком свідчень Волкер присягнув, що казатиме правду.</p>
      <p>Після виступу Волкера процедура слухань передбачає запитання до нього, і додатковий час, розповів головуючий на слуханнях голова комітету з питань розвідки Адам Шифф.</p>
      <p>Разом із Волкером свідчить співробітник Білого дому Тім Моррісон.</p>
      <p>
        <i>Трансляцію слухань веде проєкт Радіо Свобода і Голосу Америки «Настоящее время» (переклад російською мовою – ред.)</i>
      </p>
      <figure>
        <iframe src="https://www.youtube.com/embed/dwb2heI7xbk" width="640" height="360" data-service="Youtube" scrolling="no"/>
      </figure>
      <p>Раніше сьогодні свідчення дав високопосадовець Білого дому, керівник Європейського відділу в Раді національної безпеки США підполковник <a href="https://www.radiosvoboda.org/a/news-kongres-slukhannya-impichment/30281010.html">Александер Віндман</a>, а також помічниця віцепрезидента Майкла Пенса Дженніфер Вільямс.</p>
      <p>20 листопада показання дасть посол США в ЄС <a href="https://www.radiosvoboda.org/a/news-us-trump-ukraina-rozsliduvannya-impichment/30255499.html">Гордон Сондланд</a>. 21 листопада виступлять двоє чиновників Міністерства оборони і Держдепартаменту США, 22 листопада – колишня співробітниця Білого дому, яка відповідала за роботу з Росією й Україною, Фіона Гілл.</p>
      <p>Палата представників Конгресу США вивчає питання про те, чи чинив Трамп <a href="https://www.radiosvoboda.org/a/news-trump-impeachment/30181909.html">тиск на владу України</a> з метою нашкодити своєму політичному опонентові, демократу Джо Байдену. У центрі розслідування – питання про те, чи була прямо пов’язане замороження військової допомоги Києву з боку США з <a href="https://www.radiosvoboda.org/a/news-zelenskyi-trump-tysk/30234212.html">вимогою до української влади</a> розслідувати діяльність сина Байдена в Україні.</p>
    </article>
  </body>
</html>