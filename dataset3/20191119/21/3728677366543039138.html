<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215852/OM-eist-taakstraf-voor-kloppend-maken-pgb-declaraties"/>
    <meta property="og:site_name" content="RTV Noord"/>
    <meta property="article:published_time" content="2019-11-19T21:56:47+00:00"/>
    <meta property="og:title" content="OM eist taakstraf voor 'kloppend maken pgb-declaraties'"/>
    <meta property="og:description" content="Het Openbaar Ministerie (OM) verwijt een 56-jarige man uit Veendam dat hij zich schuldig heeft gemaakt aan pgb-fraude. De man heeft volgens het OM declaratiebriefjes voorzien van valse handtekeningen."/>
  </head>
  <body>
    <article>
      <h1>OM eist taakstraf voor 'kloppend maken pgb-declaraties'</h1>
      <address>
        <time datetime="2019-11-19T21:56:47+00:00">19 Nov 2019, 21:56</time>
      </address>
      <p>Tegen de man werd een werkstraf van 120 uur, waarvan 40 uur voorwaardelijk, geëist. </p>
      <h3>Beheerder van pgb's</h3>
      <p>De man had in Veendam een pgb-zorgbedrijf. Hij beheerde voor meerdere mensen de persoonsgebonden budgetten (pgb's). In 2017 werd een onderzoek gestart naar frauduleus handelen.</p>
      <p>De man werd aanvankelijk ook witwassen verweten, maar daarvoor zag het OM te weinig bewijs. De officier van justitie vroeg de rechtbank de man op dat punt vrij te spreken. </p>
      <p>Alleen valsheid in geschrifte bleef over, vond de officier. 'Hij zou zelf wel de goede intenties hebben gehad, maar bij administratieve handelingen heeft hij steken laten vallen', zei de officier.</p>
      <h3>Failliet verklaard</h3>
      <p>Het bedrijf van de verdachte bestaat inmiddels niet meer. Dat werd vorige week woensdag door de rechtbank Noord-Nederland failliet verklaard. </p>
      <p>De rechtbank doet over twee weken uitspraak. </p>
    </article>
  </body>
</html>