<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/mads-mikkelsen-genomineerd-voor-rol-in-game/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-19T21:32:08+00:00"/>
    <meta property="og:title" content="Mads Mikkelsen genomineerd voor rol in game"/>
    <meta property="og:description" content="De Deense acteur Mads Mikkelsen heeft al meerdere prijzen gewonnen. In Cannes kreeg hij bijvoorbeeld al de prijs voor beste acteur. Daar kan hij een nieuwe award aan toevoegen, maar wel eentje die anders is dan anders. Mikkelson is namelijk genomineerd voor een rol in een game."/>
  </head>
  <body>
    <article>
      <h1>Mads Mikkelsen genomineerd voor rol in game</h1>
      <address><time datetime="2019-11-19T21:32:08+00:00">19 Nov 2019, 21:32</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>De Deense acteur Mads Mikkelsen heeft al meerdere prijzen gewonnen. In Cannes kreeg hij bijvoorbeeld al de prijs voor beste acteur. Daar kan hij een nieuwe award aan toevoegen, maar wel eentje die anders is dan anders. Mikkelson is namelijk genomineerd voor een rol in een game.</p>
      <p>Mikkelsen speelt een belangrijke bijrol in de baanbrekende game Death Stranding, die onlangs uitkwam. De game lijkt qua verhaallijn op een film. De speler moet als de figuur Sam Bridges proberen de overlevenden in een wereld na een vernietigende ramp te helpen. Hij wordt aangevallen door allerlei onzichtbare geesten. Een daarvan wordt gespeeld door Mikkelsen.</p>
      <p>Voor die rol is Mikkelsen nu genomineerd voor een Game Award, net als acteur Norman Reedus, die de rol van Bridges speelt. De andere kanshebbers in die categorie zijn Courtney Hope (rol van Jesse Faden in de game Control), Laura Bailey (Kait Diaz in de game Gears 5), Matthew Porretta (Casper Darling in de game Control) en Ashly Burch (Parvati Holcomb in de game The Outer Worlds).</p>
      <p>Het is voor Mikkelsen niet de eerste rol in een game. Hij kwam eerder voor in 007: Quantum of Solace, die is gebaseerd op de James Bondfilms Casino Royale en Quantum of Solace. Ook speelde hij de hoofdrol in de tv-serie Hannibal en in de films Rogue One: A Star Wars Story en Casino Royale.</p>
      <p>BuzzE</p>
    </article>
  </body>
</html>