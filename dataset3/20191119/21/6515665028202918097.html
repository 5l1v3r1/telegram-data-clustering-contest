<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361077/bagdad-u-haosu-demonstranti-ga-podelili-na-2-dela-mostovi-blokirani-ljudi-prelaze-u-drugi-deo-grada-camcima-video"/>
    <meta property="og:site_name" content="kurir.rs"/>
    <meta property="article:published_time" content="2019-11-19T21:47:00+00:00"/>
    <meta property="og:title" content="BAGDAD U HAOSU, DEMONSTRANTI GA PODELILI NA 2 DELA: MOSTOVI BLOKIRANI, ljudi PRELAZE u drugi deo grada ČAMCIMA! (VIDEO)"/>
    <meta property="og:description" content="Antivladini demonstranti u Iraku blokirali su danas pristup drugoj većoj luci na jugu zemlje, a zbog zatvorenih mostova glavni grad Bagdad je praktično podeljen na dva dela tako da gradjani moraju da koriste čamce za prelaz sa jedne na drugu stranu."/>
  </head>
  <body>
    <article>
      <h6 class="kicker">nasilni protest</h6>
      <h1>BAGDAD U HAOSU, DEMONSTRANTI GA PODELILI NA 2 DELA: MOSTOVI BLOKIRANI, ljudi PRELAZE u drugi deo grada ČAMCIMA! (VIDEO)</h1>
      <address>
        <time datetime="2019-11-19T21:47:00+00:00">19 Nov 2019, 21:47</time>
      </address>
      <p>
        <b>Antivladini demonstranti u Iraku blokirali su danas pristup drugoj većoj luci na jugu zemlje, a zbog zatvorenih mostova glavni grad Bagdad je praktično podeljen na dva dela tako da gradjani moraju da koriste čamce za prelaz sa jedne na drugu stranu.</b>
      </p>
      <p>Od početka antivladinih protesta 1. oktobra ubijeno je najmanje 320 ljudi a hiljade je ranjeno u Bagdadu i uglavnom šiitskim južnim provincijama. Demonstranti su izašli na ulice zbog, kako navode, rasprostranjene korupcije, nedostatka šansi za posao, slabih osnovnih usluga uprkos naftnom bogatstvu zemlje.</p>
      <figure>
        <iframe src="https://www.youtube.com/embed/_--TJ8edy0w" width="560" height="315" data-service="Youtube" scrolling="no"/>
      </figure>
      <p>Bezbednosne snage su koristile bojevu municiju, suzavac i šok bombe da suzbiju demonstrante zbog čega je državni sekretar SAD Majk Pompeo juče rekao da će biti kažnjeni sankcijama.</p>
      <p>Pompeo je rekao da će sankcije biti uperene protiv onih koji čine nažao iračkom narodu i da neće diskriminisati prema verskoj i etničkoj pripadnosti.</p>
      <figure>
        <iframe src="https://www.youtube.com/embed/Qq6u7hQ0n8A" width="560" height="315" data-service="Youtube" scrolling="no"/>
      </figure>
      <p>Više od deset demonstranata blokiralo je glavni ulaz u luku Kor al Zubair čime su prekinuli trgovinsku aktivnost sprečavajući promet kamiona sa naftom i drugom robom. Iz te luke se izvozi i uvoze komercijalna roba, naftni proizvodi i sirova nafta. To je druga po veličini luka u zemlji. ; Demonstranti su u ponedeljak blokirali pristup glavnoj luci u Zalivu Um Kasr, i ta blokada traje i danas.</p>
      <p>Irački civili sve se više oslanjaju na čamce da ih prebacuju preko reke Tigar zbog tekućih okršaja izmedju demonstranata i iračkih bezbednosnih snaga na tri ključna mosta čime je prekinuta gavna veza izmedju istočnog i zapadnog Bagdada.</p>
      <p>
        <b>(Kurir.rs/Beta-AP/Foto: AP)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3359769/rat-na-ulicama-bagdada-demonstranti-zauzeli-most-koji-vodi-ka-sedistu-vlade-jos-jedan-raketni-napad-foto-video"/>
        <a href="https://www.kurir.rs/planeta/3359475/opasno-se-zakuvalo-u-badadu-ministar-policije-preti-silom-demonstranti-se-priblizili-na-korak-zgradi-vlade-i-amabasadama"/>
        <a href="https://www.kurir.rs/planeta/3359037/krv-na-ulicama-bagdada-5-ljudi-poginulo-u-tuci-policije-i-demonstranata-gradom-odjekivale-eksplozije-bacena-bomba-i-suzavac-foto-video"/>
        <a href="https://www.kurir.rs/planeta/3358065/nasilje-na-ulicama-bagdada-sve-brutalnije-u-sukobima-demonstranata-i-policije-poginulo-cetvoro-ljudi-a-62-je-povredjeno-video"/>
      </related>
    </article>
  </body>
</html>