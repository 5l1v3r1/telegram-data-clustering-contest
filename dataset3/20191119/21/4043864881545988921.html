<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232457/"/>
    <meta property="og:site_name" content="Українська правда"/>
    <meta property="article:published_time" content="2019-11-19T21:25:02+00:00"/>
    <meta property="og:title" content="Мінфін хоче покласти край &quot;черговим траншам&quot; МВФ до 2023 року"/>
    <meta property="og:description" content="Міністерка фінансів Оксана Маркарова заявила, що планує припинити співпрацю з Міжнародним валютним фондом, щоб Україна з 2023 року забезпечувала себе сама."/>
  </head>
  <body>
    <article>
      <h1>Мінфін хоче покласти край "черговим траншам" МВФ до 2023 року</h1>
      <address>
        <time datetime="2019-11-19T21:25:02+00:00">19 Nov 2019, 21:25</time>
      </address>
      <p>Міністерка фінансів Оксана Маркарова заявила, що планує припинити співпрацю з Міжнародним валютним фондом, щоб Україна з 2023 року забезпечувала себе сама.</p>
      <p><b>Джерело:</b> Оксана Маркарова на <a href="https://hromadske.ua/posts/u-2023-roci-ukrayina-maye-vidmovitisya-vid-transhiv-mvf-minfin">hromadske</a></p>
      <p><b>Пряма мова:</b> "Мій амбітний план – закінчити її (програму з МВФ – ред.), щоб у 2023 році у нас не стояло питання, коли ми отримаємо новий транш, а могли би себе забезпечувати…</p>
      <p>Програма, над якою ми працюємо, має нам дозволити провести масу реформ, приватизацію, концесію та інші речі. Але і має дозволити нам вийти з неї по завершенні – як свого часу це змогла зробити Польща".</p>
      <p><b>Що було раніше:</b> <a href="https://www.epravda.com.ua/news/2019/11/12/653629/">14 листопада</a> в Україні почала працювати Місія Міжнародного валютного фонду.</p>
      <p>16 листопада прем’єр Олексій Гончарук та міністерка фінансів Оксана Маркарова <a href="https://www.pravda.com.ua/news/2019/11/16/7232162/">обговорили з місією</a> МВФ в Україні умови відкриття нової 3-річної програми розширеного фінансування.</p>
      <p>
        <b>Нагадаємо:</b>
      </p>
      <ul>
        <li>13 жовтня у Нацбанку повідомили, що переговори України з Міжнародним валютним фондом про нову програму можуть <a href="https://www.epravda.com.ua/news/2019/10/13/652539/">загальмуватися</a> через суперечку між державою і олігархом Ігорем Коломойським за контроль над націоналізованим Приватбанком.</li>
        <li>13 листопада Коломойський заявив, що Україні пора <a href="https://www.pravda.com.ua/news/2019/11/13/7231838/">відмовитися від Заходу</a> і налагоджувати відносини з Росією. За його словами, фінансування з Росії може замінити кредити від МВФ, який наполягає на антикорупційних реформах, що дратують вкорінені бізнес-інтереси в Україні.</li>
      </ul>
      <related>
        <a href="https://www.epravda.com.ua/news/2019/11/14/653711/"/>
        <a href="https://www.epravda.com.ua/news/2019/10/29/653100/"/>
        <a href="https://www.pravda.com.ua/news/2019/10/24/7229944/"/>
      </related>
    </article>
  </body>
</html>