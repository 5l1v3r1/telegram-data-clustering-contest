<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/petosfaira/petosfaira-kypros/petosfaira-a-katigoria-gynaikwn/spoydaio-diplo-gia-ton-apollona"/>
    <meta property="og:site_name" content="24sports.com.cy"/>
    <meta property="article:published_time" content="2019-11-19T21:22:00+00:00"/>
    <meta property="og:title" content="Σπουδαίο διπλό για τον Απόλλωνα"/>
    <meta property="og:description" content="Κερδίζοντας και τα τρία σετ με 25-21 και όλα σε 27’ το κάθε ένα μένοντας στο γήπεδο 74’ ο Property Gallery Απόλλων κέρδισε σε ένα πολύ ωραίο αγώνα την ΑΕΚ στο «Κίτιον» με 0-3 σετ πετυχαίνοντας μια σπουδαία νίκη. Οι Λεμεσιανές βρίσκονται στον «αστερισμό» της τετράδας, ενώ η ΑΕΚ οπισθοχώρησε εκ νέου μετά την τέταρτή της ήττα σε πέντε αγωνιστικές."/>
  </head>
  <body>
    <article>
      <h1>Σπουδαίο διπλό για τον Απόλλωνα</h1>
      <h2>Οι «γαλάζιες» νίκησαν με 3-0 σετ</h2>
      <address>
        <time datetime="2019-11-19T21:22:00+00:00">19 Nov 2019, 21:22</time>
      </address>
      <p>Κερδίζοντας και τα τρία σετ με 25-21 και όλα σε 27’ το κάθε ένα μένοντας στο γήπεδο 74’ ο Property Gallery Απόλλων κέρδισε σε ένα πολύ ωραίο αγώνα την ΑΕΚ στο «Κίτιον» με 0-3 σετ πετυχαίνοντας μια σπουδαία νίκη. Οι Λεμεσιανές βρίσκονται στον «αστερισμό» της τετράδας, ενώ η ΑΕΚ οπισθοχώρησε εκ νέου μετά την τέταρτή της ήττα σε πέντε αγωνιστικές.</p>
      <p>Η ΑΕΚ ξεκίνησε πιο πειστικά το πρώτο σετ και προηγείτο με μικρή διαφορά 12-09. Προοδευτιικά, ο Property Gallery Απόλλων ανέβηκε και ισοφάρισε 13-13 και μάλιστα έφερε τα πάνω – κάτω αφού προηγήθηκε 15-17. Το σετ ήταν εξαιρετικά ενδιαφέρον με τις «κιτρινοπράσινες» να ισοφαρίζουν 18-18, αλλά τις «γαλάζιες» να απομακρύνονται εκ νέου 19-23 δείχνοντας ότι είχαν ψυχολογία. Η ΑΕΚ επιχείρησε να επανέλθει, αλλά ο Property Gallery Απόλλων είχε τον τρόπο να κερδίσει 21-25 σε 27’ αγώνα και προηγήθηκε 0-1 στο σκορ.</p>
      <p>Οι «γαλάζιες» μπήκαν πολύ καλά στο δεύτερο σετ και προηγήθηκαν 03-07. Ωστόσο, οι «κιτρινοπράσινες» αντέδρασαν και μείωσαν στον πόντο 12-13. Οι Λεμεσιανές κατάφεραν και διατήρησαν το μικρό προβάδισμα 18-20 για να επικρατήσουν σε 27’ 21-25 και να «γράψουν» το 0-2 στη Λάρνακα.</p>
      <p>Ο Property Gallery Απόλλων άρχισε εντυπωσιακά το τρίτο σετ και προηγήθηκε 00-05. Η ΑΕΚ που έπαιζε με την «πλάτη στον τοίχο» έκανε το δικό της σερί μειώνοντας 07-08 και κατάφερε να προηγηθεί 12-11 σε ένα πολύ καλό σε πλοκή σετ. Ο Property Gallery Απόλλων όμως αντέδρασε εκ νέου και προηγήθηκε 16-19 και 19-23 για να επιβληθεί σε 27’ 21-25 κερδίζοντας τον αγώνα με 0-3 σετ.</p>
      <p>ΑΕΚ(XΡ. ΑΜΥΡΩΤΟΣ): Slankanerac, Scott, Ν. Στυλιανού, Ιωάννου, Χαραλάμπους, Δημητρίου –Λίμπερο: Μοσφιλιώτη – Αλλαγές:</p>
      <p>Property Gallery ΑΠΟΛΛΩΝ (D. LETSIEV): Πέτρου, Shaidulina, Saini, Jenkins,Πέτρου, Ζακχαίου, Λάμπρου – Λίμπερο 1: Ζακχαίου, Λίμπερο 2: Χριστοφόρου.</p>
      <p> </p>
    </article>
  </body>
</html>