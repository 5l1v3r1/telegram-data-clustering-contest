<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640832/%D8%A7%D9%86%D8%AC%D8%A7%D9%85-%D8%A8%DB%8C%D8%B4-%D8%A7%D8%B2-%DB%B4%DB%B0-%D9%87%D8%B2%D8%A7%D8%B1-%D8%A8%D8%A7%D8%B2%D8%B1%D8%B3%DB%8C-%D8%AF%D8%B1-%D8%B3%D8%B7%D8%AD-%D8%A8%D8%A7%D8%B2%D8%A7%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T21:52:00+00:00"/>
    <meta property="og:title" content="انجام بیش از ۴۰ هزار بازرسی در سطح بازار"/>
    <meta property="og:description" content="در روز‌های شنبه و یکشنبه این هفته در مجموع ۴۰ هزار ۷۹۷ مورد بازرسی در سطح کشور در حوزه عرضه انجام شده است."/>
  </head>
  <body>
    <article>
      <h1>
        <a href="https://www.bultannews.com/fa/news/640832/%D8%A7%D9%86%D8%AC%D8%A7%D9%85-%D8%A8%DB%8C%D8%B4-%D8%A7%D8%B2-%DB%B4%DB%B0-%D9%87%D8%B2%D8%A7%D8%B1-%D8%A8%D8%A7%D8%B2%D8%B1%D8%B3%DB%8C-%D8%AF%D8%B1-%D8%B3%D8%B7%D8%AD-%D8%A8%D8%A7%D8%B2%D8%A7%D8%B1">انجام بیش از ۴۰ هزار بازرسی در سطح بازار</a>
      </h1>
      <h2>در روز‌های شنبه و یکشنبه این هفته در مجموع ۴۰ هزار ۷۹۷ مورد بازرسی در سطح کشور در حوزه عرضه انجام شده است.</h2>
      <address><time datetime="2019-11-19T21:52:00+00:00">19 Nov 2019, 21:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، آمار بازرسی های انجام گرفته توسط بازرسان<b> سازمان حمایت،</b> صنعت، معدن و تجارت استان‌ها و همچنین<b> بازرسی اصناف</b> در ۲ روز نخست اجرای طرح تشدید بازار در سطح کشور منتشر شد.</p>
      <p>در روز‌های شنبه و یکشنبه این هفته در مجموع ۴۰ هزار ۷۹۷ مورد بازرسی در سطح کشور در حوزه عرضه انجام شده است.</p>
      <p>در همین راستا برای ۲ هزار ۷۴۶ متخلف صنفی پرونده تشکیل و برای رسیدگی‌های بعدی به تعزیرات حکومتی هر یک از استان‌ها ارسال شده است.</p>
      <p>بنا بر این گزارش روز شنبه بازرسان سازمان حمایت و بازرسان سازمان‌های صنعت، معدن و تجارت استان ها، ۱۵ هزار ۹۳۰ مورد بازرسی انجام داده و برای ۸۹۷ واحد صنفی و خدماتی گزارش تخلف به ارزش بیش از ۱۰ میلیارد و ۳۷۰ میلیون ریال صادر کرده اند.</p>
      <p>همچنین در این روز آمار بازرسی‌های اتاق اصناف در سطح کشور ۳ هزار ۲۳ مورد اعلام شده که موجب تشکیل پروند برای ۲۸۰ واحد صنفی با ارزش ریالی بالغ بر ۸۴۵ میلیون ریال بوده است.</p>
      <p>رو یکشنبه نیز همزمان با تداوم این طرح در سطح کشور، بازرسان سازمان حمایت و سازمان‌های صمت استان‌ها با ۱۵ هزار ۱۳۵ مورد بازرسی برای یکهزار و ۶۷ متخلف به ارزش ۳۲ میلیارد و ۵۴۲ میلیون ریال تشکیل پرونده داده و مراتب را حهت بررسی‌های بعدی به تعزیرات حکومتی ارجاع نموده اند.</p>
      <p>بازرسی اصناف نیز در این روز با افزایش تعداد بازرسی‌های خود به ۶ هزار و ۷۰۹ مورد، برای ۵۰۲ متخلف برگه گزارش تخلف با ارزش مجموع یک میلیارد و ۲۶۳ میلیون ریال صادر کرده است.</p>
      <p>شایان ذکر است؛ همزمان با تغییر نرخ بنزین در کشور و در راستای جلوگیری از افزایش قیمت انواع کالا و خدمات در سطح عرضه، طرح تشدید بازرسی با همکاری سازمان حمایت مصرف کنندگان و تولیدکنندگان، بازرسی سازمان‌های صمت استان ها، بازرسی اصناف و همچنین تعزیرات حکومتی در حال اجراست و با هرگونه تخلف گرانفروشی، احتکار و امتناع از عرضه به طور جدی برخورد می‌شود.</p>
      <p>گفتنی است؛ آمار بازرسی‌های انجام گرفته به صورت روزانه، منتشر می‌شود و همچنین مردم عزیر کشورمان در صورت برخورد با هرگونه تخلف صنفی به ویژه در حوزه گرانفروشی، احتکار و امتناع از عرضه می‌توانند شکایات خود را به ۴ روش حضوری، تلفن ۱۲۴، سامانه ثبت شکایت ۱۲۴ و آپلیکیشن آپ به اطلاع مراجع نظارتی جهت بررسی‌های لازم برسانند.</p>
    </article>
  </body>
</html>