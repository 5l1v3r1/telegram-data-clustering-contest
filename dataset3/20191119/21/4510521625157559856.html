<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/timisoara/patronul-firmei-facut-deratizarea-dezinsectia-blocul-murit-trei-oameni-fost-arestat-preventiv-1_5dd45b855163ec427132f439/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T21:18:04+00:00"/>
    <meta property="og:title" content="Patronul firmei care a făcut deratizarea şi dezinsecţia în blocul unde au murit trei oameni a fost arestat preventiv"/>
    <meta property="og:description" content="Patronul Bistim Dera SRL, firma care a făcut dezinsecţia şi deratizarea în blocul de locuinţe din Timişoara în care au murit doi copii şi mama unuia dintre ei, Ioan Sorin Buţă a fost arestat preventiv pentru 30 de zile, în urma deciziei magistraţilor de la Tribunalul Timiş."/>
  </head>
  <body>
    <article>
      <h1>Patronul firmei care a făcut deratizarea şi dezinsecţia în blocul unde au murit trei oameni a fost arestat preventiv</h1>
      <address><time datetime="2019-11-19T21:18:04+00:00">19 Nov 2019, 21:18</time> by <a rel="author">News.ro</a></address>
      <h4>Patronul Bistim Dera SRL, firma care a făcut dezinsecţia şi deratizarea în blocul de locuinţe din Timişoara în care au murit doi copii şi mama unuia dintre ei, Ioan Sorin Buţă a fost arestat preventiv pentru 30 de zile, în urma deciziei magistraţilor de la Tribunalul Timiş.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/eveniment/avocatul-poporului-anunta-ancheta-cazul-blocului-otravit-timisoara-1_5dd4297f5163ec4271317d58/index.html"/>
      </related>
      <p>Judecătorii de la Tribunalul Timiş au decis, luni seară, arestarea preventivă, pentru următoarele 30 de zile, a lui Ioan Sorin Buţă, patronul firmei Bistim Dera SRL, care a făcut deratizarea şi dezinsecţia în blocul de locuinţe în care trei oameni au murit şi alte câteva zeci de persoane se află internate la spitale cu intoxicaţii.</p>
      <p>Acuzaţiile care i se aduc lui Ioan Sorin Buţă sunt omor din culpă şi trafic de substanţe toxice.</p>
      <p>Bistim Dera SRL are ca obiect de activitate nu doar dezinsecţie şi deratizare, ci şi operaţiuni de curăţenie în trenuri, autobuze, avioane, în cisterne rutiere şi maritime, curăţenie şi întreţinere piscine, curăţat de sticle, măturat de străzi şi îndepărtat zăpada.<br/><br/>Firma are sediul într-un apartament de bloc din Timişoara, cu un singur asociat care e şi administrator. Societatea şi-a început activitatea în 2015. Anul trecut a înregistrat o cifră de afaceri, adică totalul vânzărilor facturate, de 142.759 de lei.</p>
      <p>Tot în 2018  a înregistrat un profit net de 19.000 de euro şi datorii de peste 1.000 de euro, în condiţiile în care cu un an înainte, datoriile firmei depăşeau 50.000 de lei.</p>
      <hr/>
    </article>
  </body>
</html>