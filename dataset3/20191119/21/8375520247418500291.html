<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/oon-opublikuvala-zagalnu-deklaraciyu-prav-lyudini-krimskotatarskoyu-movoyu-641037.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T21:19:04+00:00"/>
    <meta property="og:title" content="ООН опублікувала Загальну декларацію прав людини кримськотатарською мовою"/>
    <meta property="og:description" content="Декларація має світовий рекорд за кількістю перекладів і доступна більш ніж 520 мовами, кримськотатарський переклад став 521-им"/>
  </head>
  <body>
    <article>
      <h1>ООН опублікувала Загальну декларацію прав людини кримськотатарською мовою</h1>
      <address>
        <time datetime="2019-11-19T21:19:04+00:00">19 Nov 2019, 21:19</time>
      </address>
      <h4>Декларація має світовий рекорд за кількістю перекладів і доступна більш ніж 520 мовами, кримськотатарський переклад став 521-им</h4>
      <p>На сайті верховного комісара ООН з прав людини вперше опублікована Загальна декларації прав людини кримськотатарською мовою.</p>
      <p>Документ опублікований<a href="https://www.ohchr.org/EN/UDHR/Pages/Language.aspx?LangID=crh&amp;fbclid=IwAR0VWAB4hIiaBpypDugOYEkZqY1v8FtY1zN2rEjBMBp4EehIVJ4JZWUtIdc"> на сайті ООН.</a></p>
      <p>«Сьогодні відбулася важлива історична подія. Загальна декларація прав людини кримськотатарською мовою вперше розміщена на офіційних ресурсах ООН. Декларація має світовий рекорд за кількістю перекладів і доступна більш ніж 520 мовами, кримськотатарський переклад став 521-им», – написав голова Кримськотатарського ресурсного центру Ескендер Барієв.</p>
      <p>Він зазначив, що в нинішніх умовах «Загальна декларація прав людини повинна бути в будинку кожної кримськотатарської сім'ї».</p>
      <p>Загальна декларації прав людини – рекомендований для всіх країн-членів ООН документ, ухвалений на третій сесії Генеральної асамблеї ООН 10 грудня 1948 року. Текст Декларації є першим глобальним визначенням прав, якими володіють всі люди.</p>
      <p>Нагадаємо, <a href="https://glavcom.ua/specprojects/press_center/deklaraciyu-oon-pro-prava-lyudini-perekladut-na-krimskotatarsku-movu-571678.html">«Главком»</a> ще у лютому повідомляв, що Всесвітню декларацію прав людини перекладуть офіційно на кримськотатарську мову і зареєструють переклад в ООН. Про це розповіли Ескендер Барієв, член Меджлісу кримськотатарського народу, директор Кримськотатарського ресурсного центру, Світлана Кузьміна, директорка Інституту філології та журналістики Таврійського національного університету, Ельвір Сагірман, менеджер з комунікацій Кримськотатарського ресурсного центру під час прес-конференції в <a href="https://glavcom.ua/specprojects/press_center.html">прес-центрі «Главком».</a></p>
      <related>
        <a href="https://glavcom.ua/specprojects/press_center/zagalnu-deklaraciyu-oon-pro-prava-lyudini-perekladut-na-erzyansku-movu-629239.html"/>
        <a href="https://glavcom.ua/news/hto-v-oon-golosuvav-proti-proektu-rezolyuciji-shchodo-okupovanogo-krimu-spisok-451719.html"/>
        <a href="https://glavcom.ua/country/incidents/rosija-pislja-povernennja-ukrajini-korabliv-maje-zakriti-spravu-proti-morjakiv-polozov-640522.html"/>
      </related>
    </article>
  </body>
</html>