<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562340/dimoskopisi-interview-sygkrisi-ypoyrgwn-nd-syriza"/>
    <meta property="og:site_name" content="NOOZ."/>
    <meta property="article:published_time" content="2019-11-19T21:29:00+00:00"/>
    <meta property="og:title" content="Δημοσκόπηση Interview: Σύγκριση υπουργών ΝΔ - ΣΥΡΙΖΑ"/>
    <meta property="og:description" content="Δημοσκόπηση Interview: Η«ΒΕΡΓΙΝΑ TV» έβαλε τους υπουργούς της κυβέρνησης της Νέας Δημοκρατίας, σε βαθμολογήση σε σχέση με εκείνους του ΣΥΡΙΖΑ. Σε γενικές γραμμές οι υπουργοί της Νέας Δημοκρατίας κρίνονται πιο επιτυχημένοι με την ψαλίδα να μικραίνει στο χειρισμό των θεμάτων της οικονομίας και του προσφυγικού"/>
  </head>
  <body>
    <article>
      <h1>Δημοσκόπηση Interview: Σύγκριση υπουργών ΝΔ - ΣΥΡΙΖΑ</h1>
      <address>
        <time datetime="2019-11-19T21:29:00+00:00">19 Nov 2019, 21:29</time>
      </address>
      <p>
        <b>Δημοσκόπηση Interview: Η«ΒΕΡΓΙΝΑ TV» έβαλε τους υπουργούς της κυβέρνησης της Νέας Δημοκρατίας, σε βαθμολογήση σε σχέση με εκείνους του ΣΥΡΙΖΑ. Σε γενικές γραμμές οι υπουργοί της Νέας Δημοκρατίας κρίνονται πιο επιτυχημένοι με την ψαλίδα να μικραίνει στο χειρισμό των θεμάτων της οικονομίας και του προσφυγικού</b>
      </p>
      <p> σύμφωνα με τη δημοσκόπηση της interview οι τρεις πιο επιτυχημένοι υπουργοί έως σήμερα, είναι ο Υπουργός Προστασίας του Πολίτη Μιχάλης Χρυσοχοΐδης, ο Υπουργός Εθνικής Άμυνας Νίκος Παναγιωτόπουλος και ο Υπουργός Ανάπτυξης και Επενδύσεων Άδωνις Γεωργιάδης.</p>
      <p>Ενδεικτικά:</p>
      <p>– Ποσοστό 61,5% αποδοχής ως τον καταλληλότερο σε αυτή τη θέση λαμβάνει ο Μιχάλης Χρυσοχοΐδης για τη θέση του ως Υπουργός Προστασίας του Πολίτη, έναντι της Όλγας Γεροβασίλη την οποία θεωρεί κατάλληλη το 19,8%<br/>– Ο νυν Υπουργός Εθνικής Άμυνας Νίκος Παναγιωτόπουλος λαμβάνει 58,4% θετικών γνωμών έναντι του προκατόχου του Πάνου Καμμένου που συγκλεντρωσε το 12,6% των θετικών ψήφων<br/>– Το 52,7% των ερωτηθέντων θεωρούν πως ο καταλληλότερος Υπουργός Ανάπτυξης είναι ο Άδωνις Γεωργιάδης σε σύγκριση με τον Γιάννη Δραγασάκη που απέσπασε το 30,9% των θετικών γνωμών.<br/>– Το 51,9% των πολιτών έχει θετική άποψη για τον Υπουργό Ενέργειας Κωστή Χατζηδάκη, ενώ αντίστοιχα μόνο το 28,9% έχουν θετική γνώμη για τον προκάτοχό του, Γιώργο Σταθάκη<br/>– Διπλάσια είναι τα ποσοστά αποδοχής του Βασίλη Κικίλια ως Υπουργού Υγείας, ο οποίος λαμβάνει το 50,4% της αποδοχής έναντι 23,5% του πρώην Υπουργού Ανδρέα Ξανθού<br/>– Τον Τάκη Θεοδωρικάκο, θεωρεί το 50,2% τον καταλληλότερο Υπουργό Εσωτερικών, έναντι του 29,1% που θεωρούσε ως καταλληλότερο Υπουργό τον Πάνο Σκουρλέτη<br/>– Αντίστοιχα ως Υπουργός Εξωτερικών, ο Νίκος Δένδιας σύμφωνα με τη δημοσκόπηση αποσπά το 49.8% της αποδοχής των πολιτών, έναντι του 26.5% του προκατόχου του Νίκου Κοτζιά<br/>– Θετική, σε ποσοστό 48.6% είναι η αποδοχή των πολιτών στο πρόσωπο του Υπουργού Οικονομικών Χρήστο Σταϊκούρα, έναντι του προκατόχου του, Ευκλείδη Τσακαλώτου, που είχε ποσοστό 37.5%<br/>– Στο Υπουργείο Τουρισμού ως καταλληλότερος προκύπτει, σύμφωνα με τη δημοσκόπηση, ο Χάρης Θεοχάρης με ποσοστό 45,5% έναντι της Έλενας Κουντουρά που ως Υπουργός Τουρισμού λάμβανε το 23,6% της αποδοχής.</p>
      <p>Σε ό,τι αφορά  το ζήτημα του προσφυγικού – μεταναστευτικού, οι χειρισμοί της σημερινής κυβέρνησης λαμβάνουν το 21,1% θετικής απάντησης έναντι 19,1% της προηγούμενης.</p>
      <related>
        <a href="https://www.nooz.gr/greece/1561947/i-lista-anaschimatismoy-tis-efimeridas-parapolitika-oi-antidraseis-toy-kyriakoy-mitsotaki-kai-twn-ypoyrgwn-tis-kybernisis"/>
        <a href="https://www.nooz.gr/greece/1561948/sobara-twra-einai-o-adwnis-gewrgiadis-ypopsifios-gia-anaschimatismo"/>
      </related>
    </article>
  </body>
</html>