<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/frenskite-predlozhenija-za-promjana-v-pravilata-za-razshirjavaneto-na-es-ne-sa-bili-podlozheni-na-glasuvane.html"/>
    <meta property="og:site_name" content="bTV Новините"/>
    <meta property="article:published_time" content="2019-11-19T21:27:00+00:00"/>
    <meta property="og:title" content="Френските предложения за промяна в правилата за разширяването на ЕС не са били подложени на гласуване"/>
    <meta property="og:description" content="Съветът на ЕС не е приел писмено становище и оставя на Европейската комисия да подготви и предложи бъдещи промени в правилата"/>
  </head>
  <body>
    <article>
      <h1>Френските предложения за промяна в правилата за разширяването на ЕС не са били подложени на гласуване</h1>
      <h2>Съветът на ЕС не е приел писмено становище и оставя на Европейската комисия да подготви и предложи бъдещи промени в правилата</h2>
      <address>
        <time datetime="2019-11-19T21:27:00+00:00">19 Nov 2019, 21:27</time>
      </address>
      <p>Предложенията на Франция за промени в правилата за разширяването на ЕС не са били подложени на гласуване днес от Съвета по общи въпроси. Това съобщи финландското председателство на Съвета на ЕС.</p>
      <p>Европейските министри са изслушали френските предложения, като някои от тях са ги подкрепили, а други са възразили. Съветът на ЕС не е приел писмено становище и оставя на Европейската комисия да подготви и предложи бъдещи промени в правилата.</p>
      <p>Всички вярват в европейската перспектива на страните от Западните Балкани. Ще продължим разговора напролет, допълни представител на председателството. По неговите думи още не може да се каже дали промените биха засегнали страните, които вече са започнали преговори за присъединяване към ЕС – Сърбия и Черна гора.</p>
    </article>
  </body>
</html>