<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/19/2-aanhoudingen-moordzaak-advocaat-wiersum/"/>
    <meta property="og:site_name" content="ThePostOnline"/>
    <meta property="article:published_time" content="2019-11-19T21:09:00+00:00"/>
    <meta property="og:title" content="Twee nieuwe aanhoudingen in moordzaak advocaat Wiersum"/>
    <meta property="og:description" content="De mannen zouden de helers zijn van één van de auto's die werden gebruikt"/>
  </head>
  <body>
    <article>
      <h1>Twee nieuwe aanhoudingen in moordzaak advocaat Wiersum</h1>
      <h2>De mannen zouden de helers zijn van één van de auto's die werden gebruikt</h2>
      <address><time datetime="2019-11-19T21:09:00+00:00">19 Nov 2019, 21:09</time> by <a rel="author" href="https://www.tpo.nl/author/redacteur" target="_blank">Redacteur</a></address>
      <p>De politie heeft twee nieuwe aanhoudingen gedaan in de <a href="https://tpo.nl/2019/09/18/medellin-aan-de-amstel-advocaat-derk-wiersum-van-kroongetuige-nabil-b-geliquideerd/">zaak rond de moord op advocaat Derk Wiersum</a>. Het gaat om twee mannen. Zij zijn verhoord en inmiddels weer vrijgelaten, meldt de politie. Ze worden ondanks hun vrijlating nog steeds als verdachte beschouwd.</p>
      <p>De mannen zouden de helers zijn van één van de auto’s die werden gebruikt bij de moord op de advocaat. Vorige week toonde Opsporing Verzocht beelden van drie gestolen voertuigen die door de daders zijn gebruikt om Wiersum te observeren.</p>
      <p>De twee verdachten konden worden opgepakt door de 37 tips die na de uitzending van Opsporing Verzocht binnenkwamen bij de politie. Ook heeft de politie nu een beter beeld van de gebruikers van de drie voertuigen.</p>
      <p>Op 1 oktober werd een eerste verdachte aangehouden op verdenking van betrokkenheid bij de moord op Wiersum. Deze man zit nog vast.</p>
      <p>Wiersum werd in de vroege ochtend van 18 september bij zijn huis aan de Imstenrade in Amsterdam-Buitenveldert doodgeschoten. Hij was de advocaat van Nabil B., de kroongetuige in het zeer omvangrijke onderzoek-Marengo naar een reeks liquidaties in de onderwereld. In Marengo geldt de voortvluchtige Ridouan Taghi als hoofdverdachte.</p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>