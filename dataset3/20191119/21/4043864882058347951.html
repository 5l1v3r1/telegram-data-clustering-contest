<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232459/"/>
    <meta property="og:site_name" content="Українська правда"/>
    <meta property="article:published_time" content="2019-11-19T21:51:20+00:00"/>
    <meta property="og:title" content="Трамп: Є протилежний ефект імпічменту, який не висвітлюють ЗМІ"/>
    <meta property="og:description" content="Президент США Дональд Трамп заявив, що Демократична партія використовує імпічмент для отримання політичних дивідендів, але викликають протилежний ефект – найбільший рівень підтримки Трампа американцями за весь час його президентства."/>
  </head>
  <body>
    <article>
      <h1>Трамп: Є протилежний ефект імпічменту, який не висвітлюють ЗМІ</h1>
      <address>
        <time datetime="2019-11-19T21:51:20+00:00">19 Nov 2019, 21:51</time>
      </address>
      <p>Президент США Дональд Трамп заявив, що Демократична партія використовує імпічмент для отримання політичних дивідендів, але викликають протилежний ефект – найбільший рівень підтримки Трампа американцями за весь час його президентства.</p>
      <p><b>Джерело:</b> <a href="https://ukrainian.voanews.com/a/tramp-sluhannia-ganba-impichment/5172687.html">Голос Америки</a> з посиланням на коментар президента США Дональда Трампа, поширений Білим домом</p>
      <p><b>Пряма мова:</b> "Це судилише (kangaroo court – англ.), який очолює дрібний пройдисвіт Шифф (демократ Адам Шифф очолює Комітет з питань розвідки Палати представників – ред.).</p>
      <p>Нам не дозволено мати адвокатів, власних свідків, але я подивився частину (слухань у рамках розслідування імпічменту – ред.) і бачу, що республіканці на коні, вони прекрасно працюють там, бо це – оборудка, велика оборудка.</p>
      <p>Демократи роблять щось, що вважали неможливим і чого не бажали батьки-засновники США, вони використовують цей фальсифікований імпічмент для отримання політичних дивідендів. Вони намагаються нашкодити Республіканській партії, нашкодити президенту США, але вони домагаються протилежного ефекту. Ви ж бачили опитування – я маю найбільший рівень підтримки за весь час. </p>
      <p>На телебаченні про це не почуєш, бо ЗМІ та демократи це одне і те саме. Ну що ж поробиш".</p>
      <related>
        <a href="https://www.pravda.com.ua/news/2019/11/18/7232353/"/>
        <a href="https://www.pravda.com.ua/news/2019/11/18/7232337/"/>
        <a href="https://www.pravda.com.ua/news/2019/11/18/7232244/"/>
      </related>
    </article>
  </body>
</html>