<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/curlers-verslaan-ook-rusland-op-ek/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-19T21:26:00+00:00"/>
    <meta property="og:title" content="Curlers verslaan ook Rusland op EK"/>
    <meta property="og:description" content="HELSINGBORG (ANP) - De Nederlandse curlingmannen hebben het dinsdag op het EK in de Zweedse stad Helsingborg goed gedaan. Na de nipte overwinning vroeg in de middag tegen Denemarken (7-6) was Oranje in de avonduren duidelijk te sterk voor Rusland. De ploeg van skip Jaap van Dorp zegevierde met 12-4."/>
  </head>
  <body>
    <article>
      <h1>Curlers verslaan ook Rusland op EK</h1>
      <address>
        <time datetime="2019-11-19T21:26:00+00:00">19 Nov 2019, 21:26</time>
      </address>
      <p>HELSINGBORG (ANP) – De Nederlandse curlingmannen hebben het dinsdag op het EK in de Zweedse stad Helsingborg goed gedaan. Na de nipte overwinning vroeg in de middag tegen Denemarken (7-6) was Oranje in de avonduren duidelijk te sterk voor Rusland. De ploeg van skip Jaap van Dorp zegevierde met 12-4.</p>
      <p>Met drie overwinningen en vier nederlagen klom Nederland naar de gedeelde zesde plaats. Oranje speelt woensdag tegen Italië, dat al vier keer wist te winnen op dit EK.</p>
      <p>De ploeg van bondscoach Shari Leibbrandt wil zich in Zweden kwalificeren voor het WK eind maart in Glasgow. Een plaats bij de eerste zeven in Helsingborg is daarvoor voldoende.</p>
      <p>BUZZS</p>
    </article>
  </body>
</html>