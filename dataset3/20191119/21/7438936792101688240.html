<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Okamura-SPD-Zvysovani-dani-ani-deficitni-rozpocet-republika-mit-nemusi-603997"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-19T21:25:00+00:00"/>
    <meta property="og:title" content="Okamura (SPD): Zvyšování daní ani deficitní rozpočet republika mít nemusí"/>
    <meta property="og:description" content="Komentář na facebookovém profilu k zvyšování daní a poplatků"/>
  </head>
  <body>
    <article>
      <h1>Okamura (SPD): Zvyšování daní ani deficitní rozpočet republika mít nemusí</h1>
      <address>
        <time datetime="2019-11-19T21:25:00+00:00">19 Nov 2019, 21:25</time>
      </address>
      <p>
        <b>Komentář na facebookovém profilu k zvyšování daní a poplatků</b>
      </p>
      <p>Vláda ANO, ČSSD s podporou KSČM prosadila zvýšení daní a poplatků o 16,2 miliardy korun. Tyto peníze dáme v příštím roce státu navíc z našich peněženek. Vláda to zdůvodňuje tím, že potřebuje peníze pro lidi. To není pravda! Vláda má jen takové peníze, které vybere od lidí na daních a poplatcích. To je v pořádku, pokud za ně zajišťuje hospodárně veřejnou službu v zájmu občanů.</p>
      <p>Naše hnutí SPD považuje uvedené zvýšení daní za naprosto do očí bijící zbytečné ždímání peněz od lidí, kteří pracují a podnikají. Pokud státu chybělo 16,2 miliardy na penze, nebo jiné potřebné výdaje, stačilo škrtnout nákup 12 vrtulníků z USA, každý za miliardu, a ve školství zrušit inkluzi, která stála letos 6 miliard.</p>
      <p>Úspory mohly pokračovat ve zrušení podpory pro parazity v sociálním systému odmítající práci, ve zrušení podpory politických neziskovek v řádu miliard a ukončení podpory solárních baronů v řádech desítek miliard. Žádné zvyšování daní ani deficitní rozpočet dnes Česká republika mít nemusí. Bylo by dost na penze, školství i zdravotnictví. Vláda zvyšuje daně a dělá dluhy jen proto, že zájmy politiků jsou nad zájmy občanů, kteří poctivě pracují a podnikají.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Okamura-SPD-Znacna-cast-ocekavani-se-nenaplnila-603730"/>
        <a href="https://www.parlamentnilisty.cz/politika/politici-volicum/Okamura-SPD-Predseda-Hamacek-je-jasnym-obhajcem-nenavistneho-islamu-603639"/>
        <a href="https://www.parlamentnilisty.cz/politika/politici-volicum/Okamura-SPD-Tak-a-dobri-syrsti-sirotci-se-nam-zase-vraceji-603405"/>
        <a href="https://www.parlamentnilisty.cz/politika/politici-volicum/Okamura-SPD-Navrh-ministra-Hamacka-pripomina-fungovani-totalitni-StB-603257"/>
      </related>
    </article>
  </body>
</html>