<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/19/zelenskiyning-ozbekistonlik-qiyofadoshi-kinoda-ukraina-prezidentini-ijro-etadi/"/>
    <meta property="og:site_name" content="Daryo"/>
    <meta property="article:published_time" content="2019-11-19T21:52:00+00:00"/>
    <meta property="og:title" content="Zelenskiyning o‘zbekistonlik qiyofadoshi kinoda Ukraina prezidentini ijro etadi"/>
    <meta property="og:description" content="Film komediya janrida bo‘lib, Rossiyada suratga olinadi"/>
  </head>
  <body>
    <article>
      <h1>Zelenskiyning o‘zbekistonlik qiyofadoshi kinoda Ukraina prezidentini ijro etadi</h1>
      <address>
        <time datetime="2019-11-19T21:52:00+00:00">19 Nov 2019, 21:52</time>
      </address>
      <p>Vladimir Zelenskiyning qiyofadoshi asli o‘zbekistonlik Umidjon Usaboyev Rossiyada komediya janrida suratga olinadigan filmda Ukraina prezidenti obrazini gavdalantiradi. Bu haqda Mash <a href="https://t.me/breakingmash/14888">xabar berdi</a>.</p>
      <figure>
        <img src="https://s.daryo.uz/wp-content/uploads/2019/11/29429_650x410-650x410.jpg"/>
        <figcaption>Foto: Mash</figcaption>
      </figure>
      <p>Umidjon Usaboyevning suratlari yozda ijtimoiy tarmoqlarda tarqalgan edi. Uni metroda kimdir suratga olib, tarmoqlarga joylashtirgan edi.</p>
      <p>Oktabr oyida rossiyalik jurnalistlar Umidni topdi. U asli o‘zbekistonlik bo‘lib, Moskvada oilasi bilan yashashi va mashinalarni bo‘yash bilan shug‘ullanishi ma’lum bo‘ldi.</p>
      <p>Umid Isaboyevning aytishicha, bir necha Rossiya telekanallarida chiqqanidan so‘ng uning hayoti o‘zgarib ketgan.</p>
      <p>“Birinchi intervyudan so‘ng ko‘p narsa o‘zgardi. Ko‘chada odamlar men bilan suratga tushishni so‘ray boshladi. ‘Siz bilan selfi tushsam maylimi?’ deb so‘rashadi. Taniqli prodyuser bosh rol uchun shartnoma taklif qilyapti”, — deydi Umid.</p>
      <p>Isaboyev Rossiyaning Ukraina haqidagi to‘rt qismli filmida suratga tushadi. Umid ssenariyni o‘qib chiqqan va Zelenskiy obrazini gavdalantirishga rozi bo‘lgan.</p>
      <figure>
        <embed-post data-src="https://t.me/breakingmash/14888" data-service="Telegram"/>
      </figure>
      <blockquote><b>Mavzuga doir</b>:<br/><a href="https://daryo.uz/2019/10/20/video-moskvada-ukraina-prezidentining-ozbekistonlik-qiyofadoshi-topildi/">Moskvada Ukraina prezidentining o‘zbekistonlik qiyofadoshi topildi</a> <a href="https://daryo.uz/2019/10/27/ozbekistonlik-umid-isaboyev-zelenskiyni-uchratib-qolsam-nega-menga-bunchalik-oxshashi-haqida-soragan-bolardim/">O‘zbekistonlik Umid Isaboyev: Zelenskiyni uchratib qolsam, nega menga bunchalik o‘xshashi haqida so‘ragan bo‘lardim</a></blockquote>
    </article>
  </body>
</html>