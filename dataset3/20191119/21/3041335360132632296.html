<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/world/tragodia-sti-gallia-kynigoskyla-katasparaksan-egkyo-se-parko/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T21:06:35+00:00"/>
    <meta property="og:title" content="Τραγωδία στη Γαλλία: Κυνηγόσκυλα κατασπάραξαν έγκυο σε πάρκο"/>
    <meta property="og:description" content="Το πτώμα μιας εγκύου, που της επιτέθηκαν σκυλιά, βρέθηκε το Σάββατο σε ένα δάσος στο Αιν, όπου είχε βγάλει βόλτα τον σκύλο της, την ίδια ώρα που βρισκόταν σε εξέλιξη κυνήγι με κυνηγόσκυλα, έγινε σήμερα γνωστό από την εισαγγελία του Σουασόν."/>
  </head>
  <body>
    <article>
      <h6 class="kicker">Φρικτός θάνατος</h6>
      <h1>Τραγωδία στη Γαλλία: Κυνηγόσκυλα κατασπάραξαν έγκυο σε πάρκο</h1>
      <h2>Το πτώμα μιας εγκύου, που της επιτέθηκαν σκυλιά, βρέθηκε το Σάββατο σε ένα δάσος στο Αιν, όπου είχε βγάλει βόλτα τον σκύλο της, την ίδια ώρα που βρισκόταν σε εξέλιξη κυνήγι με κυνηγόσκυλα, έγινε σήμερα γνωστό από την εισαγγελία του Σουασόν.</h2>
      <address><time datetime="2019-11-19T21:06:35+00:00">19 Nov 2019, 21:06</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Το πτώμα μιας εγκύου, που της επιτέθηκαν σκυλιά, βρέθηκε το Σάββατο σε ένα δάσος στο Αιν, όπου είχε βγάλει βόλτα τον σκύλο της, την ίδια ώρα που βρισκόταν σε εξέλιξη κυνήγι με κυνηγόσκυλα, έγινε σήμερα γνωστό από την εισαγγελία του Σουασόν.</p>
      <p>Ο θάνατος της 29χρονης στο δάσος του Ρετζ οφείλεται «σε αιμορραγία που προκάλεσαν δαγκώματα σκύλων στο άνω και κάτω μέρος του σώματός της όπως και στο κεφάλι», αναφέρει ο εισαγγελέας του Σουασόν Φρεντερίκ Τριν, σε ένα δελτίο Τύπου.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <h3>Πήραν DNA από 93 σκυλιά</h3>
      <p>«Δείγματα DNA ελήφθησαν από 93 σκυλιά, από εκείνα που ανήκαν στο θύμα», το οποίο είχε συνολικά πέντε, όπως και από άλλα «που συμμετείχαν στο κυνήγι (…) το οποίο είχε οργανωθεί σε κοντινή περιοχή», σύμφωνα με την εισαγγελία.</p>
      <p>Στόχος είναι «να ταυτοποιηθεί το ή τα σκυλιά που τη δάγκωσαν» συνεχίζει η εισαγγελία, διευκρινίζοντας ότι τα δαγκώματα έγιναν «πριν και μετά θάνατον».</p>
      <p>Η 29χρονη έγκυος από το Μπεάρν τηλεφώνησε στον σύζυγό της προκειμένου, όπως εκείνος είπε, «να του πει για την παρουσία απειλητικών σκυλιών», που την είχαν προσεγγίσει, ενώ εκείνη «είχε βγάλει βόλτα τον σκύλο της», σύμφωνα με την εισαγγελία.</p>
      <p>Ο ίδιος εντόπισε αργότερα το πτώμα της συντρόφου του, το απόγευμα του Σαββάτου.</p>
      <p>Η εισαγγελία ξεκίνησε έρευνα για «εξ αμελείας ανθρωποκτονία από επίθεση σκύλου».</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>