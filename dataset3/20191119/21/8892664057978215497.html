<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sport/magyar-foci/a-juventus-sztarja-potselejtezore-kotelezte-a-magyar-focivalogatottat/fveksbz"/>
    <meta property="og:site_name" content="Blikk.hu"/>
    <meta property="article:published_time" content="2019-11-19T21:39:00+00:00"/>
    <meta property="og:title" content="A Juventus sztárja pótselejtezőre kötelezte a magyar fociválogatottat"/>
    <meta property="og:description" content="Cardiff – Nem sikerült a bravúr, a magyar labdarúgó-válogatott 2-0-ra kikapott Walestől az Európa-bajnoki-selejtezőn, s nem jutott ki egyenes ágon a 2020-as, részben budapesti rendezésű kontinenstornára. A mieink a Nemzetek Ligája-pótselejtezőben még kijuthatnak az Eb-re."/>
  </head>
  <body>
    <article>
      <h1>A Juventus sztárja pótselejtezőre kötelezte a magyar fociválogatottat</h1>
      <address><time datetime="2019-11-19T21:39:00+00:00">19 Nov 2019, 21:39</time> by <a rel="author" href="https://www.blikk.hu/szerzo/szabo-david" target="_blank">Szabó Dávid [újságíró]</a></address>
      <p>
        <i>
          <b>Cardiff – Nem sikerült a bravúr, a magyar labdarúgó-<a href="https://www.blikk.hu/sport/magyar-foci/wales-magyarorszag-sorsdonto-merkozeset-eb-selejtezo/db50pvp">válogatott 2-0-ra kikapott </a>Walestől az Európa-bajnoki-selejtezőn, s nem jutott ki egyenes ágon a 2020-as, részben budapesti rendezésű kontinenstornára. A mieink a Nemzetek Ligája-pótselejtezőben még kijuthatnak az Eb-re.</b>
        </i>
      </p>
      <p>Határozottan kezdett a magyar válogatott, igaz a saját kapuja előtt, az első tíz perben bátran ütköztek a focistáink a főképp az angol Premier League-ben edződött walesi játékosokkal. A 15. percben Gareth Bale sokadik elfutása után azonban jól adott középre ballal, a Juventus középpályása, Aaron Ramsey pedig 5 méterről a kapuba fejelt Nagy Ádám mellől (1-0).</p>
      <p>
        <b>A válasz is összejöhetett volna, ám Szalai Ádám – úgy tűnt lesről indult – visszafejelt labdáját előbb Szoboszlai, majd a kipattanót Sallai lőtte a hazai kapusa.</b>
      </p>
      <p>A fordulás után rögtön gólt kaptunk, egy bal oldali szabadrúgást követően egy rosszul eltalált labda kötött ki Ramseynél, aki egy igazítás után nem hibázott (2-0). A folytatásban sem tudott a walesi kapura veszélyesebb lenni a magyar csapat, míg a hazaiak többször is eljutottak Gulácsi kapujáig, de több gól már nem esett. Az E csoportból Horvátország és Wales lesz ott biztosan a 2020-as Eb-n, Magyarország negyedik helyen zárt a továbbjutók és Szlovákia mögött, egyedül Azerbajdzsánt megelőzve. A Nemzetek Ligája-pótselejtezők sorsolását pénteken rendezik.</p>
      <p>
        <b>Wales – Magyarország 2-0</b>
      </p>
      <p>Wales: Hennessey – Roberts, Lockyer, Mepham, B. Davies – Morrell (50., Ampadu), Allen – Bale (88., Wilson), Ramsey, James – Moore</p>
      <p>
        <b>Szövetségi kapitány: Ryan Giggs</b>
      </p>
      <p>Magyarország: Gulácsi – Lovrencsics, Lang, Baráth, Nagy Zs. - Pátkai, Nagy Á. (60., Kovács I.) - Sallai (83., Holender), Szoboszlai, Dzsudzsák (72., Varga R.) – Szalai Á.</p>
      <p>
        <b>Szövetségi kapitány: Marco Rossi</b>
      </p>
      <p>
        <b>Cardiff. V.: Hategan (román)</b>
      </p>
      <p>Gól: 1-0 Ramsey (15.), 2-0 Ramsey (47.)</p>
    </article>
  </body>
</html>