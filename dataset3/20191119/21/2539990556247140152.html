<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2406506,Premier-League-Mauricio-Pochettino-zwolniony-z-Tottenhamu-To-nie-byl-latwy-krok"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T21:55:00+00:00"/>
    <meta property="og:title" content="Premier League. Mauricio Pochettino zwolniony z Tottenhamu. &quot;To nie był łatwy krok&quot;"/>
    <meta property="og:description" content="Mauricio Pochettino nie jest już trenerem Tottenhamu Hotspur - poinformował klub. W Londynie pracował od maja 2014 roku. Na razie nie jest znane nazwisko jego następcy. Los Argentyńczyka podzielił cały jego sztab."/>
  </head>
  <body>
    <article>
      <h1>Premier League. Mauricio Pochettino zwolniony z Tottenhamu. "To nie był łatwy krok"</h1>
      <address>
        <time datetime="2019-11-19T21:55:00+00:00">19 Nov 2019, 21:55</time>
      </address>
      <p>
        <b>Mauricio Pochettino nie jest już trenerem Tottenhamu Hotspur - poinformował klub. W Londynie pracował od maja 2014 roku. Na razie nie jest znane nazwisko jego następcy. Los Argentyńczyka podzielił cały jego sztab.</b>
      </p>
      <ul>
        <li>
          <b>Pochettino w poprzednim sezonie doprowadził "Spurs" do finału Ligi Mistrzów </b>
        </li>
        <li>
          <b>W następnej kolejce Premier League Tottenham zmierzy się z West Ham United </b>
        </li>
      </ul>
      <p>
        <b>&gt;&gt;&gt; <a href="https://polskieradio24.pl/5/4147/Artykul/2406451,Polska-Slowenia-Robert-Lewandowski-znow-w-ataku-NA-ZYWO">RELACJA LIVE: POLSKA - SŁOWENIA</a> </b>
      </p>
      <related>
        <a href="https://polskieradio24.pl/5/4147/Artykul/2406293,El-Euro-2020-Wyjatkowa-polowka-meczu-Polski-ze-Slowenia-Piszczek-pozegnal-sie-z-kadra"/>
      </related>
      <p>W poprzednim sezonie Tottenham dotarł do finału Ligi Mistrzów, w którym przegrał z Liverpoolem 0:2, a w Premier League zajął czwarte miejsce. Latem nastrój w szatni "Kogutów" zdecydowanie się jednak zepsuł. Media spekulują o konfliktach natury obyczajowej. Otwarcie o chęci odejścia z drużyny mówił świetny rozgrywający Christian Eriksen. Duńczyk nadal jest w kadrze, ale Pochettino rzadko korzystał z jego usług.</p>
      <ul>
        <li>
          <b>Czytaj więcej: <a href="https://polskieradio24.pl/5/4147/Artykul/2406445,Krotka-przygoda-Maradony-Argentynczyk-nie-jest-juz-trenerem-Gimnasii-La-Plata">Był królem, teraz abdykuje. Maradona zrezygnował z pracy &gt;&gt;&gt;</a> </b>
        </li>
      </ul>
      <p>W efekcie z tylko trzema zwycięstwami w 12 meczach obecnego sezonu ligi angielskiej Tottenham zajmuje dopiero 14. miejsce w tabeli.</p>
      <figure>
        <iframe data-src="https://twitter.com/SpursOfficial/status/1196874518951796736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- Bardzo niechętnie zdecydowaliśmy się na ten krok. Nie był podjęty lekko, ani w pośpiechu. Niestety wyniki w rozgrywkach krajowych od dłuższego czasu są rozczarowujące - powiedział prezes klubu Daniel Levy.<br/><br/>W sobotę w derbach Londynu Tottenham zagra na wyjeździe z West Ham United. </p>
      <p>(mb)</p>
      <related>
        <a href="https://www.polskieradio.pl/5/4147/Artykul/2397059,Premier-League-Gomes-w-szpitalu-po-dramatycznej-kontuzji-Son-przerazony-skutkami"/>
      </related>
      <related>
        <a href="https://www.polskieradio.pl/5/4147/Artykul/2406124,El-Euro-2020-Izrael-ukaral-kibica-ktory-przerwal-mecz-z-Polska"/>
      </related>
    </article>
  </body>
</html>