<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904408/-ontgroening-voor-stengs-tijdens-warming-up-oranje-niet-zo-lekker-voor-hem-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T21:19:00+00:00"/>
    <meta property="og:title" content="Van der Vaart gniffelt tijdens warming-up van Stengs: &quot;Nou, lekker dan&quot;"/>
    <meta property="og:description" content="Pierre van Hooijdonk en Rafael van der Vaart zagen hoe Calvin Stengs tijdens de warming-up voor het EK-kwalificatieduel van Oranje met Estland door z'n benen werd gespeeld. Dat is geen lekkere binnenkomer voor de debutant, zeggen ze beiden met een knipoog. &quot;Wij zaten naar de warming-up te kijken en Memphis speelde de bal verschrikkelijk door de benen van Stengs. Wij keken elkaar van: dit is niet zo lekker voor hem&quot;, lacht Van Hooijdonk bij de NOS. &quot;Maar die jongen barst van het zelfvertrouwen. Het kan snel gaan. Hij heeft een jaar weg moeten gooien door een blessure, maar nu verkeert hij in geweldige vorm. Hij komt lekker binnen. Ik verwacht veel van hem.&quot;"/>
  </head>
  <body>
    <article>
      <h1>Van der Vaart gniffelt tijdens warming-up van Stengs: "Nou, lekker dan"</h1>
      <address>
        <time datetime="2019-11-19T21:19:00+00:00">19 Nov 2019, 21:19</time>
      </address>
      <p>
        <b>Pierre van Hooijdonk en Rafael van der Vaart zagen hoe Calvin Stengs tijdens de warming-up voor het EK-kwalificatieduel van Oranje met Estland door z'n benen werd gespeeld. Dat is geen lekkere binnenkomer voor de debutant, zeggen ze beiden met een knipoog.</b>
      </p>
      <p>"Wij zaten naar de warming-up te kijken en Memphis speelde de bal verschrikkelijk door de benen van Stengs. Wij keken elkaar van: <i>dit is niet zo lekker voor hem</i>", lacht Van Hooijdonk bij de <i>NOS</i>. "Maar die jongen barst van het zelfvertrouwen. Het kan snel gaan. Hij heeft een jaar weg moeten gooien door een blessure, maar nu verkeert hij in geweldige vorm. Hij komt lekker binnen. Ik verwacht veel van hem."</p>
      <p>"Bij AZ is hij de grote man. Daar neemt hij alle logische keuzes met zelfvertrouwen", voegt Van der Vaart toe. "Hier moet hij het ook gaan doen. Het is anders, dat weet ik wel, maar je moet wel de juiste keuzes blijven maken. Je moet bijvoorbeeld niet te snel Memphis aan willen aanspelen omdat hij de beste speler is."</p>
      <p>NOS-verslaggever Tom Egbers spreekt van een 'ontgroening' voor Stengs. "Dat zal op de trainingen al gebeurd zijn, maar hij is lekker bezig", grapt Van der Vaart. "Ik keek naar links en hij werd ineens door z'n stokken gespeeld. Ik dacht: <i>nou, lekker dan</i>."</p>
    </article>
  </body>
</html>