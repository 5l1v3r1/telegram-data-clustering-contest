<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/thriamvos-tou-stefanou-tsitsipa-pigi-empnefsis-gia-tous-ellines"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T21:50:00+00:00"/>
    <meta property="og:title" content="Ο θρίαμβος του Στέφανου Τσιτσιπά πηγή έμπνευσης για τους Ελληνες"/>
    <meta property="og:description" content="Για το τεράστιο επίτευγμα του Στέφανου Τσιτσιπά γράφει ο Βασίλης Μάστορας"/>
  </head>
  <body>
    <article>
      <h1>Ο θρίαμβος του Στέφανου Τσιτσιπά πηγή έμπνευσης για τους Ελληνες</h1>
      <h2>Για το τεράστιο επίτευγμα του Στέφανου Τσιτσιπά γράφει ο Βασίλης Μάστορας</h2>
      <address><time datetime="2019-11-19T21:50:00+00:00">19 Nov 2019, 21:50</time> by <a rel="author">Βασίλης  Μάστορας</a></address>
      <p>Οι Ελληνες έχουν ανάγκη από κάθε λογής γεγονότα τα οποία θα ανυψώσουν την εθνική τους υπερηφάνεια. Και επειδή από άλλους χώρους δεν υπάρχουν επιτυχίες, οι οποίες να πλημμυρίσουν τους Ελληνες με συναισθήματα υπερηφάνειας, πανηγυρίζονται έξαλλα οι αθλητικές επιτυχίες.</p>
      <p>Το τένις δεν είναι από τα αθλήματα που τα λες δημοφιλή στη χώρα. Ποδόσφαιρο, μπάσκετ, άντε και το βόλεϊ σε οπαδικό κυρίως επίπεδο, κεντρίζαν το ενδιαφέρον του κόσμου.</p>
      <p>Μέχρι να εμφανισθεί ο Στέφανος Τσιτσιπάς στο προσκήνιο οι μπάλες του τένις, για τους περισσότερους Ελληνες, χρησίμευαν για πολλούς άλλους λόγους, εκτός από μέσο εξάσκησης για το άθλημα.</p>
      <p>Για παράδειγμα ως “αξεσουάρ” για τους κοτσαδόρους ή για τις ρακέτες στις παραλίες. Μέχρι εκεί όμως. Είτε γιατί το άθλημα δεν ήταν δημοφιλές, είτε γιατί έχει την στάμπα του ακριβού σπορ, λίγοι γονείς προέτρεπαν το παιδί τους να ασχοληθεί με το τένις.</p>
      <p>O Τσιτσιπάς πέτυχε μία τεράστια επιτυχία και υποχρέωσε όλο τον πλανήτη να υποκλιθεί στο αθλητικό του μεγαλείο. Η επιτυχία του Τσιτσιπά αποτελεί έμπνευση για να κυνηγήσει κάποιος την επιτυχία. Λίγη αξία έχει ότι την πέτυχε στο τένις. Μπορεί να είναι σε ένα οποιοδήποτε άλλο ατομικό άθλημα, στα γράμματα ή στις τέχνες. Αρκεί να παραδειγματιστούν τα ελληνόπουλα και να βάλουν στόχους. Το είπε άλλωστε και ο πατέρας του Ελληνα πρωταθλητή, Απόστολος, άτομο με ξεχωριστή κουλτούρα και εξαιρετικό λόγο, μιλώντας χθες στο Metropolis 95,5: “Ο,τι κι αν κάνεις σε οποιονδήποτε χώρο, αξία έχει η επιτυχία”. Κι αυτό είναι το μήνυμα-δίδαγμα του Στέφανου ο οποίος μέσα σε πέντε χρόνια με ιδρώτα και θυσίες έφθασε ψηλά στην παγκόσμια κατάταξη του τένις. Μήνυμα για τους νέους, κυρίως, σ’ όποιον χώρο κι αν διεκδικούν την επιτυχία. Ο Στέφανος μας έδειξε τον δρόμο.</p>
      <p>FOCUS</p>
      <p>To πρόβλημα δεν είναι ότι ο μπασκετικός Αρης βρίσκεται στη βάση του βαθμολογικού πίνακα και οι αγωνιστικές του πτήσεις είναι… χαμηλές. Το μεγαλύτερο πρόβλημα είναι ότι ο ιδιοκτήτης της ΚΑΕ ούτε το know how έχει για τη σωτηρία της ομάδας, αλλά ούτε και πολλούς καλούς φίλους στον χώρο.</p>
      <p>Από την έντυπη έκδοση της Metrosport</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/evlogia-gia-tin-ellada-na-echi-protipa-tsitsipa-ke-antetokounmpo"/>
        <a href="http://www.metrosport.gr/article/tis-kakomiras-erchonte-polisis-ton-genari-ston-ari"/>
        <a href="http://www.metrosport.gr/article/to-tsirko-se-apognosi-apili-ke-ekviazi"/>
        <a href="http://www.metrosport.gr/article/den-chriazete-apantisi-stis-thrilikes-arloumpes"/>
        <a href="http://www.metrosport.gr/article/olotachos-pros-tin-kanonikotita-vadizi-ethniki-me-ton-fant-sip"/>
        <a href="http://www.metrosport.gr/article/ta-atermona-paramithia-tis-chalimas-ki-iraklis"/>
      </related>
    </article>
  </body>
</html>