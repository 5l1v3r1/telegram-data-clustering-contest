<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640810/%D9%87%DB%8C%DA%86-%DA%A9%D8%B4%D9%88%D8%B1%DB%8C-%D9%81%D8%B1%D8%A7%D8%AA%D8%B1-%D8%A7%D8%B2-%D9%82%D9%88%D8%A7%D9%86%DB%8C%D9%86-%D8%A8%DB%8C%D9%86-%D8%A7%D9%84%D9%85%D9%84%D9%84-%D9%86%DB%8C%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T21:15:00+00:00"/>
    <meta property="og:title" content="هیچ کشوری فراتر از قوانین بین الملل نیست"/>
    <meta property="og:description" content="مولود چاووش اوغلو در واکنش به تصمیم آمریکا درباره شهرک های صهیونیستی گفت: هیچ کشوری فراتر از قوانین بین المللی نیست"/>
  </head>
  <body>
    <article>
      <h1>
        <a href="https://www.bultannews.com/fa/news/640810/%D9%87%DB%8C%DA%86-%DA%A9%D8%B4%D9%88%D8%B1%DB%8C-%D9%81%D8%B1%D8%A7%D8%AA%D8%B1-%D8%A7%D8%B2-%D9%82%D9%88%D8%A7%D9%86%DB%8C%D9%86-%D8%A8%DB%8C%D9%86-%D8%A7%D9%84%D9%85%D9%84%D9%84-%D9%86%DB%8C%D8%B3%D8%AA">هیچ کشوری فراتر از قوانین بین الملل نیست</a>
      </h1>
      <h2>مولود چاووش اوغلو در واکنش به تصمیم آمریکا درباره شهرک های صهیونیستی گفت: هیچ کشوری فراتر از قوانین بین المللی نیست</h2>
      <address><time datetime="2019-11-19T21:15:00+00:00">19 Nov 2019, 21:15</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مولود چاووش اوغلو وزیر امور خارجه ترکیه روز سه شنبه در واکنش به تصمیم آمریکا برای غیرقانونی تلقی نکردن شهرک‌های اسرائیلی تاکید کرد اسرائیل بالاتر از قوانین بین المللی نیست. <br/>وزیر امور خارجه ترکیه در توئیتر خود نوشت: هیچ کشوری فراتر از قوانین بین المللی نیست. اظهارات به شکل عمل انجام شده هیچ اعتباری در چارچوب قوانین بین المللی ندارد.<br/>دولت دونالد ترامپ رئیس جمهور آمریکا روز دوشنبه اعلام کرد: آمریکا دیگر شهرک‌های اسرائیلی ساخته شده در کرانه باختری را غیر قانونی نمی‌داند.<br/>پس از آنکه آمریکا به طور یک جانبه قدس را به عنوان پایتخت اسرائیل و حاکمیت اسرائیل را بر بلندی‌های جولان سوریه به رسمیت شناخت، این تصمیم شگفت انگیز دیگری است که با سنت دیپلماتیک آمریکا مغایرت دارد.<br/>مایک پمپئو وزیر خارجه آمریکا در برابر رسانه‌ها اعلام کرد دولت ترامپ پس از بررسی دقیق همه اسناد مربوط به این مناقشه قضایی به این جمع بندی رسید که شهرک سازی غیرنظامیان اسرائیلی در کرانه باختری با قوانین بین المللی مغایرتی ندارد.<br/>روابط میان ترکیه و اسرائیل پرتنش است و اغلب با حملات لفظی میان رجب طیب اردوغان رئیس جمهور ترکیه و بنیامین نتانیاهو نخست وزیر اسرائیل همراه است.</p>
    </article>
  </body>
</html>