<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640814/%D8%A7%D9%88%D9%84%DB%8C%D9%86-%D8%A8%D9%84%DB%8C%D8%B7-%D9%87%D9%88%D8%A7%D9%BE%DB%8C%D9%85%D8%A7%DB%8C-%D9%85%D8%A8%D8%AA%D9%86%DB%8C-%D8%A8%D8%B1-%D8%A8%D9%84%D8%A7%DA%A9%DA%86%DB%8C%D9%86-%D8%AF%D8%B1-%D8%A2%D9%84%D9%85%D8%A7%D9%86-%D8%B5%D8%A7%D8%AF%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T21:28:00+00:00"/>
    <meta property="og:title" content="اولین بلیط هواپیمای مبتنی بر بلاکچین در آلمان صادر شد"/>
    <meta property="og:description" content="شرکت خطوط هوایی آلمانی Hahn Air در همکاری با پلتفرم توزیع سفر Winding Tree، اولین بلیط هواپیمای مبتنی بر تکنولوژی بلاکچین را صادر کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640814/%D8%A7%D9%88%D9%84%DB%8C%D9%86-%D8%A8%D9%84%DB%8C%D8%B7-%D9%87%D9%88%D8%A7%D9%BE%DB%8C%D9%85%D8%A7%DB%8C-%D9%85%D8%A8%D8%AA%D9%86%DB%8C-%D8%A8%D8%B1-%D8%A8%D9%84%D8%A7%DA%A9%DA%86%DB%8C%D9%86-%D8%AF%D8%B1-%D8%A2%D9%84%D9%85%D8%A7%D9%86-%D8%B5%D8%A7%D8%AF%D8%B1-%D8%B4%D8%AF">اولین بلیط هواپیمای مبتنی بر بلاکچین در آلمان صادر شد</a>
      </h1>
      <h2>شرکت خطوط هوایی آلمانی Hahn Air در همکاری با پلتفرم توزیع سفر Winding Tree، اولین بلیط هواپیمای مبتنی بر تکنولوژی بلاکچین را صادر کرد.</h2>
      <address><time datetime="2019-11-19T21:28:00+00:00">19 Nov 2019, 21:28</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، این شرکت روز دوشنبه مسافرانی که بلیط های مبتنی بر بلاکچین را در دست گرفته بودند، از مبدأ دوسلدورف به لوگزامبورگ منتقل کرد. مسافران این هواپیما موسس و مدیر ارشد اطلاعات شرکت Winding Tree و سرپرست مهندسی فروش خطوط هوایی Hahn Air بودند.</p>
      <p>«Jörg Troester»، از مدیران ارشد خطوط هوایی مورد بحث در گفتگویی با خبرگزاری رویترز با اشاره به اینکه این شرکت پس از پرواز، جزییات چگونگی کارکرد بلیط های مبتنی بر بلاکچین را توضیح داده و به دنبال راه هایی برای تجاری سازی آن خواهد بود، گفت: «برای ما مهم است تا با نگاه به آینده، چگونگی سرعت بخشیدن به پروسه توزیع را درک کنیم.»</p>
      <p>شرکت Hahn Air علاوه بر اینکه شرکتی مسافربری است، در زمینه توزیع به شرکت های گردشگری نیز فعالیت کرده و می تواند به کمک پلتفرم Winding Tree و پس از تکمیل پروسه رزرو، موجودی را لیست کرده، درخواست های رزرو را مدیریت کرده و پرداختی ها را دریافت کند. این شرکت پرداخت ها را در قالب پول نقد، کارت اعتباری یا رمزارز دریافت می کند.</p>
      <p>کمپانی Winding Tree نوعی پلتفرم توزیع سفر منبع باز، غیرمتمرکز و مبتنی بر بلاکچین است و تاکنون با شرکت های هواپیمایی مثل ایر کانادا، Air France-KLM، لوفتهانزا و Swissport همکاری کرده است. این شرکت همچنین با هتل های بزرگی همانند Nordic Choice Hotels، هتل های زنجیره ای citizenM و Airport Hotel Basel همکاری هایی داشته است.</p>
      <p>بلاکچین، که به عنوان تکنولوژی زیر ساخت بیت کوین شناخته می شود، نوعی دیتابیس اشتراکی است که توسط شبکه ای از کامپیوترها نگهداری می شود.</p>
    </article>
  </body>
</html>