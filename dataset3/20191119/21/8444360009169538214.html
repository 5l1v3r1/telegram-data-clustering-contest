<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/eytyxos-zontanoi-oi-metanastes-pou-vrethikan-se-fortigo-psygeio-pano-se-ploio/2919315/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T21:33:28+00:00"/>
    <meta property="og:title" content="Ευτυχώς ζωντανοί οι μετανάστες που βρέθηκαν σε “φορτηγό ψυγείο” πάνω σε πλοίο!"/>
    <meta property="og:description" content="Καλά στην υγεία τους οι 25 μετανάστες που βρέθηκαν μέσα σε ψυχόμενο εμπορευματοκιβώτιο σε φορτηγό πλοίο με προορισμό τη Βρετανία."/>
  </head>
  <body>
    <article>
      <h1>Ευτυχώς ζωντανοί οι μετανάστες που βρέθηκαν σε “φορτηγό ψυγείο” πάνω σε πλοίο!</h1>
      <h2>Καλά στην υγεία τους οι 25 μετανάστες που βρέθηκαν μέσα σε ψυχόμενο εμπορευματοκιβώτιο σε φορτηγό πλοίο με προορισμό τη Βρετανία.</h2>
      <address><time datetime="2019-11-19T21:33:28+00:00">19 Nov 2019, 21:33</time> by <a rel="author">Newsit Newsroom</a></address>
      <p>Οι αρχές εντόπισαν 25 μετανάστες <a href="https://www.newsit.gr/kosmos/neo-thriler-me-25-anthropines-psyxes-se-fortigo-psygeio-me-proorismo-tin-agglia/2919254/">που επέβαιναν σε ένα φορτηγό πλοίο</a> της Britannia Seaways με προορισμό τη Βρετανία, λίγο μετά τον απόπλου του από την Ολλανδία και το πλοίο επέστρεψε γρήγορα στο ολλανδικό λιμάνι Βλάαρντινγκεν, τόνισαν οι ολλανδικές υπηρεσίες εκτάκτων καταστάσεων.</p>
      <h3>Καλά στην υγεία τους οι μετανάστες</h3>
      <p>Οι αρχές είχαν κάνει λόγο νωρίτερα για τον εντοπισμό 26 μεταναστών.</p>
      <p>Δύο από τους ανθρώπους μεταφέρθηκαν στο νοσοκομείο για νοσηλεία, ενώ οι υπόλοιποι 23 εξετάστηκαν από γιατρούς στο λιμάνι.</p>
      <p>
        <b>Οι αρχές βρήκαν τους μετανάστες μέσα σε ένα ψυχόμενο εμπορευματοκιβώτιο πάνω στο πλοίο.</b>
      </p>
      <p>Click4more<b>: </b><a href="https://www.newsit.gr/kosmos/eseks-nees-frikiastikes-apokalypseis-ourliazan-kai-paleyan-gia-na-sothoun/2901925/">Έσεξ: Νέες φρικιαστικές αποκαλύψεις – Ούρλιαζαν και πάλευαν για να σωθούν!</a></p>
      <p>Ειδικά εκπαιδευμένα σκυλιά χρησιμοποιήθηκαν για την έρευνα και τον εντοπισμό πιθανόν και άλλων λαθρεπιβατών, πρόσθεσαν οι υπηρεσίες.</p>
      <figure>
        <iframe data-src="https://twitter.com/robertpbas/status/1196879395971108864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Το πλοίο, ιδιοκτησίας της δανέζικης εταιρείας DFDS, είχε αποπλεύσει από την Ολλανδία για να διασχίσει την Βόρεια Θάλασσα με προορισμό το Φελιξστόου στην νότια Αγγλία.</p>
    </article>
  </body>
</html>