<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361073/sok-americki-obavestajci-objavili-iran-ima-najbolji-balisticke-projektile-na-bliskom-istoku-jaci-su-i-od-izraela"/>
    <meta property="og:site_name" content="kurir.rs"/>
    <meta property="article:published_time" content="2019-11-19T21:37:00+00:00"/>
    <meta property="og:title" content="ŠOK! AMERIČKI OBAVEŠTAJCI OBJAVILI: Iran ima najbolji balističke projektile na Bliskom istoku, JAČI SU I OD IZRAELA"/>
    <meta property="og:description" content="Iran je, uprkos decenijama međunarodnih sankcija, uspeo da razvije najpreciznije i najefikasnije rakete poslednjih godina i njegov balistički program je najjači na Bliskom istoku, ispred Izraela, navodi Pentagon u danas objavljenom izveštaju."/>
  </head>
  <body>
    <article>
      <h6 class="kicker">opasno</h6>
      <h1>ŠOK! AMERIČKI OBAVEŠTAJCI OBJAVILI: Iran ima najbolji balističke projektile na Bliskom istoku, JAČI SU I OD IZRAELA</h1>
      <address>
        <time datetime="2019-11-19T21:37:00+00:00">19 Nov 2019, 21:37</time>
      </address>
      <p>
        <b>Iran je, uprkos decenijama međunarodnih sankcija, uspeo da razvije najpreciznije i najefikasnije rakete poslednjih godina i njegov balistički program je najjači na Bliskom istoku, ispred Izraela, navodi Pentagon u danas objavljenom izveštaju.</b>
      </p>
      <p>"Iran ima ogroman program za razvoj raketa i veličina i razvijenost njegovog balističkog programa nastavljaju da napreduju uprkos decenijama napora Zapada", navodi vojna obaveštajna agencija Pentagona, Odbrambena obaveštajna agencija (DIA) u danas objavljenom izveštaju naslovljenom "Vojna snaga Irana".</p>
      <p>Zbog nedostatka modernih vazduhoplovnih snaga Iran je razvio svoje balističke rakete uključujući i sa velikim dometom da bi odvratio neprijatelje od napada, rekao je Kristijan Sonders stručnjak za Iran u vojnoj agenciji predstavljajući izveštaj novinarima.</p>
      <p>Teheran ima najveći broj raketa na Bliskom istoku i veliki broj raketa vrlo kratkog dometa, kratkog dometa i srednjeg dometa koje mogu da pogode ciljeve u celom regionu do 2.000 kilometra daljine, dodao je on.</p>
      <p>Za vreme ove prezentacije jedan visoki vojni obaveštajni zvaničnik koji nije želeo da mu se navede ime rekao je da to poređenje uključuje i Izrael.</p>
      <figure>
        <iframe src="https://www.youtube.com/embed/JGuy_wjGZkI" width="764" height="430" data-service="Youtube" scrolling="no"/>
      </figure>
      <p>Poslednjih godina Iran je razvio četrdeset vrsta raketa od kojih su najsnažnije Gadr F i Seđil dva u stanju da pogode Izrael, iranskog zakletog neprijatelja, ali takođe i sve američke baze u regionu.</p>
      <p>U izveštaju se međutim dodaje da su međunarodne sankcije uvedene zemlji uticale na kapacitet odbrane Irana. Kako se navodi, iranski budžet za odbranu od 20,7 milijardi dolara ne predstavlja više od 3,8 odsto BDP u 2019. godini, u odnosu na 6,1 odsto koliko je bio 2018. kada je iznosio 27,3 milijardi dolara.</p>
      <p>Sonders je upozorio protiv ukidanja embarga na oružje koje treba da stupi na snagu u oktobru 2020. prema odredbama iranskog nuklearnog sporazuma koji je Iran postigao sa međunarodnim silama 2015. godine i iz koga su se SAD jednostrano povukle.</p>
      <p>Ukidanje embarga dalo bi Teheranu šansu da kupuje savremeno naoružanje koje mu je bilo nedostižno decenijama, rekao je on.</p>
      <p>Neimenovani zvaničnik je rekao da Iranci pokušavaju da nabave borbene avione pošto su im vazdušne snage zastarele, kao i tenkove. On je rekao da će Iran za naoružanje verovatno da se okrene Rusiji ili Kini.</p>
      <p>Kurir.rs/Beta - AFP</p>
      <p>Foto: Printscreen YT</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3355373/iran-na-pola-puta-do-atomske-bombe-konacno-saopsteno-do-koliko-procenata-teheran-moze-da-obogati-uranijum-video"/>
        <a href="https://www.kurir.rs/planeta/3353085/iran-najavio-obogacivanje-uranijuma-zapadni-spijuni-se-hvataju-za-glavu-evo-zasto-je-glavno-postrojenje-teherana-gotovo-nedodirivo-video"/>
        <a href="https://www.kurir.rs/planeta/3347793/leteci-eksponat-moze-da-pobedi-f-35-sokantna-analiza-otkriva-slabosti-americkog-superaviona-u-sukobu-sa-irancima-video"/>
      </related>
    </article>
  </body>
</html>