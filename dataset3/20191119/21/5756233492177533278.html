<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622409/%D9%81%D8%B1%D9%85%D8%A7%D9%86%D8%AF%D8%A7%D8%B1-%D8%B1%D8%A8%D8%A7%D8%B7-%DA%A9%D8%B1%DB%8C%D9%85%E2%80%8C-%D9%88%E2%80%8C-%D9%BE%D8%B1%D9%86%D8%AF-%D8%AF%D8%B1-%D8%AD%D8%A7%D9%84-%D9%BE%D8%A7%DA%A9%D8%B3%D8%A7%D8%B2%DB%8C-%D8%AE%D8%B3%D8%A7%D8%B1%D8%AA%E2%80%8C%D9%87%D8%A7%DB%8C-%D9%88%D8%A7%D8%B1%D8%AF%D9%87-%D9%87%D8%B3%D8%AA%DB%8C%D9%85-%D8%A8%D8%B2%D9%88%D8%AF%DB%8C-%D8%B4%D8%A7%D9%87%D8%AF-%D8%AA%D8%B8%D8%A7%D9%87%D8%B1%D8%A7%D8%AA-%D9%85%D8%B1%D8%AF%D9%85%DB%8C-%D8%B1%D8%A8%D8%A7%D8%B7%E2%80%8C%DA%A9%D8%B1%DB%8C%D9%85-%D8%AE%D9%88%D8%A7%D9%87%DB%8C%D9%85-%D8%A8%D9%88%D8%AF-%D8%B9%D9%88%D8%A7%D9%85%D9%84-%D9%85%D9%88%D8%AB%D8%B1-%D8%B4%D9%86%D8%A7%D8%B3%D8%A7%DB%8C%DB%8C-%D8%B4%D8%AF%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T21:41:00+00:00"/>
    <meta property="og:title" content="فرماندار رباط کریم‌ و‌ پرند: در حال پاکسازی خسارت‌های وارده هستیم/ بزودی شاهد تظاهرات مردمی رباط‌کریم خواهیم بود/ عوامل موثر شناسایی شدند"/>
    <meta property="og:description" content="فرماندار رباط کریم و پرند با بیان اینکه با همکاری مردم در حال پاکسازی شهر و تخریب‌ها هستیم، گفت: چند روز آینده تظاهرات مردمی در سطح شهرستان خواهیم داشت."/>
  </head>
  <body>
    <article>
      <h1>فرماندار رباط کریم‌ و‌ پرند: در حال پاکسازی خسارت‌های وارده هستیم/ بزودی شاهد تظاهرات مردمی رباط‌کریم خواهیم بود/ عوامل موثر شناسایی شدند</h1>
      <address>
        <time datetime="2019-11-19T21:41:00+00:00">19 Nov 2019, 21:41</time>
      </address>
      <p>
        <i>فرماندار رباط کریم و پرند با بیان اینکه با همکاری مردم در حال پاکسازی شهر و تخریب‌ها هستیم، گفت: چند روز آینده تظاهرات مردمی در سطح شهرستان خواهیم داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سید مهدی ساداتی فرماندار رباط کریم‌و‌پرند در گفت‌و‌گو با ایلنا، درباره شرایط و فضای حاکم بر شهرستان، گفت: شهر در آرامش کامل است همه ارگان‌ها و نهادها فعالیت خودشان را شروع کرده‌اند، همچنین مدارس و دانشگاه‌ها باز هستند و خدمت‌رسانی در مجموعه شهرداری از امروز آغاز شده است.</p>
      <figure>
        <img src="https://aftabnews.ir/files/fa/news/1398/8/28/361342_486.jpg"/>
      </figure>
      <p>وی با اشاره به خسارت‌های وارد شده به شهرستان گفت: با توجه به خسارت‌هایی که به شهرداری زده‌اند ما صدور پروانه در شهرداری رباط‌کریم را داشتیم، کلیه دانش آموزان سر کلاس‌های خود حاضر شده‌اند و همچنین صد‌درصد ادارات شهرستان باز بوده و اداره‌های خدمات‌رسان نیز مشغول به فعالیت هستند.</p>
      <p>ساداتی با بیان اینکه خسارت‌هایی هم که به سطح شهر وارد شده با همراهی مردم و ادارات دست‌اندر کار پاکسازی و در حال ترمیم هستند، گفت: ظرف روزهای آینده زمینه برای به‌سازی و اصلاح مجموعه‌هایی که تخریب شده‌اند، فراهم می‌شود خیلی از اداره‌هایی هم که تخریب شده‌اند در حال خدمت‌رسانی هستند.</p>
      <p>فرماندار رباط‌کریم تصریح کرد: نیروهای انتظامی و امنیتی کاملا در شهرستان مستقر هستند؛ مردم هم کاملا حمایت خودشان را اعلام کرده‌اند و روزهای آینده هم ما شاهد تظاهرات مردمی در هر سه شهر این شهرستان خواهیم بود؛ امیدواریم با هوشیاری مردم شاهد روند بهبود امور در سطح شهرستان باشیم.</p>
      <p>وی در پایان گفت: همه افرادی که در این قضیه تاثیرگذار بوده‌اند شناسایی شده‌اند تعدادی از آنها دستگیر و تعدادی هم بزودی دستگیر خواهند شد اما از دادن آمار معذوریم.</p>
    </article>
  </body>
</html>