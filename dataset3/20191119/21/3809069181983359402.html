<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1416476/valenthia-zenit-ag-petroypolis-94-90-triponti-anatropi-oi-ispanoi"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T21:54:00+00:00"/>
    <meta property="og:title" content="Βαλένθια - Ζενίτ Αγ. Πετρούπολης 94-90: Τρίποντη ανατροπή οι Ισπανοί!"/>
    <meta property="og:description" content="Σε τροχιά νικών παρέμεινε η Βαλένθια (3-6), που με 55% στα τρίποντα, έκανε το comeback και νίκησε την Ζενίτ Αγίας Πετρούπολης (2-7) με 94-90, για την 9η αγωνιστική της Euroleague."/>
  </head>
  <body>
    <article>
      <h1>Βαλένθια - Ζενίτ Αγ. Πετρούπολης 94-90: Τρίποντη ανατροπή οι Ισπανοί!</h1>
      <h2>Σε τροχιά νικών παρέμεινε η Βαλένθια (3-6), που με 55% στα τρίποντα, έκανε το comeback και νίκησε την Ζενίτ Αγίας Πετρούπολης (2-7) με 94-90, για την 9η αγωνιστική της Euroleague.</h2>
      <address><time datetime="2019-11-19T21:54:00+00:00">19 Nov 2019, 21:54</time> by <a rel="author" href="http://www.gazzetta.gr/dimosiografos/katia-petropoulou" target="_blank">Κάτια Πετροπούλου</a></address>
      <p>Η «ταρόνχα» ήταν πίσω στο σκορ για τρία δεκάλεπτα, αλλά στο τέλος επέστρεψε και με οκτώ εύστοχα τρίποντα, έφτασε στη νίκη.</p>
      <p>Στην τέταρτη σερί ήττα έφτασαν οι Ρώσοι, για τους οποίους ξεχώρισααν οι Τόμας και Ρένφο με 17 πόντους έκαστος.</p>
      <p>
        <u>
          <b>Το ματς</b>
        </u>
      </p>
      <p>Το σκορ ήταν πολύ χαμηλό στην αρχή του ματς (7-7, 7'), μέχρι που η Βαλένθια βρήκε στόχο από την περιφέρεια με τους Λόιντ και Τόμπι (15-9, 9') και... αφυπνίστηκε και η Ζενίτ, με τους Τόμας - Τρούσκιν να «εκτελούν» επίσης (15-16, 10'). Αμπάλντε και όιντ έφεραν κοντά ξανά τους Ισπανούς (29-29, 17'), αλλά Αμπρομάιτις, Κοστόβ και Τόμας έκαναν επιμέρους 2-9 στο τέλος, για το 33-38 του ημιχρόνου (20').</p>
      <p>Πονκρασόφ, Χόλινς και Αγιόν πήγαν στο +10 (39-49, 24'), Λόιντ και Βίβες μείωσαν με τρίποντα (54-57, 28') και ο Τόμπι έκανε το 57-63 στο 30'. Τόμπι και Λαμπεϊρί ευστόχησαν από τα 6.75μ, με τον δεύτερο να ισοφαρίζει (65-65, 33'), ενώ το ίδιο έκανε δύο φορές ο Αμπάλντε κι ακόμα μία ο Βίβες, για το 78-72 (36'). Ο Ρένφο «απάντησε» δις (83-84, 38'), ο Λόιντ βρήκε ξανά στόχο (89-86, 39') και με βολές του επισφράγισε το τελικό 94-90 (40').</p>
      <p><b>ΝΙΚΗΣΕ ΓΙΑΤΙ:</b> Η Βαλένθια βρήκε στόχο από τα 6.75μ οκτώ φορές στην τελευταία περίοδο και ολοκλήρωσε το ματς με 16/29 τρίποντα.</p>
      <p><b>ΕΚΑΝΑΝ ΤΗΝ ΔΙΑΦΟΡΑ: </b>Αμπάλντε (18π., 4/6τρ.) και Λόιντ (17π., 4/7τρ., 4ασ.) ξεχώρισαν για τη Βαλένθια.</p>
      <p><b>ΑΦΑΝΕΙΣ «ΗΡΩΕΣ»:</b> Τόμπι (12π., 5ασ.), Βίβες (10π.) και Ντούμπλιεβιτς (8π., 10ρ.) προσέφεραν λύσεις.</p>
      <p><b>ΠΕΡΑΣΑΝ ΚΑΙ ΔΕΝ ΑΚΟΥΜΠΗΣΑΝ: </b>Τρούσκιν και Πούσκοβ δεν βοήθησαν στο διάστημα που αγωνίστηκαν.</p>
      <p><b>ΣΗΜΕΙΟ-ΚΛΕΙΔΙ: </b>Η τελευταία περίοδος, που η Βαλένθια αντέδρασε και βρήκε λύσεις και πόντους από τα 6.75μ, για να ανατρέψει την κατάσταση. Συνολικά, σκόραρε 37 πόντους στο τέταρτο δεκάλεπτο.</p>
      <p><b>ΤΙ ΠΕΤΑΝΕ: </b>Η Βαλένθια τα επιθετικά ριμπάουντ, η Ζενίτ τις βολές.</p>
      <p><b>Τα δεκάλεπτα: </b>15-16, 33-38, 57-63, 94-90.</p>
      <figure>
        <img src="http://www.gazzetta.gr/sites/default/files/stattttts.png"/>
      </figure>
    </article>
  </body>
</html>