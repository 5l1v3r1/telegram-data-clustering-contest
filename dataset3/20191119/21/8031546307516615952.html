<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109188-Sazdadoha-material-za-hidrokostyumi-sreshtu-uhapvaniya-ot-akuli"/>
    <meta property="og:site_name" content="Канал 3"/>
    <meta property="article:published_time" content="2019-11-19T21:07:00+00:00"/>
    <meta property="og:title" content="Създадоха материал за хидрокостюми срещу ухапвания от акули"/>
    <meta property="og:description" content="Полиетиленовите влакна с високомолекулярно тегло се използват при производството на бронежилетки"/>
  </head>
  <body>
    <article>
      <h1>Създадоха материал за хидрокостюми срещу ухапвания от акули</h1>
      <h2>Полиетиленовите влакна с високомолекулярно тегло се използват при производството на бронежилетки</h2>
      <address>
        <time datetime="2019-11-19T21:07:00+00:00">19 Nov 2019, 21:07</time>
      </address>
      <p><b>Учените създадоха нови материали за хидрокостюми, които осигуряват по-добра защита срещу зъбите на акула, намаляват тежестта на раните и спомагат за спиране на притока на кръв. В съвкупност този набор от качества значително увеличава шансовете на човек да оцелее след ухапване от акула, съобщава РИА Новости.<br/></b> </p>
      <p>Изследователи от Университета Флиндърс (Австралия) са разработили два нови вида тъкани за хидрокостюми на базата на широко използвания неопрен, съдържащ вградени полиетиленови влакна с ултрависокомолекулярно тегло. Те са устойчиви на изтъркване на влакното със здравина 10 пъти по-висока от тази на стоманата и 1,5 пъти по-висока от тази на кевлара, не се влияят от ултравиолетово лъчение и имат ниска плътност.</p>
      <p> <br/> </p>
      <p>Полиетиленовите влакна с високомолекулярно тегло, съчетаващи лекота с висока устойчивост на ухапвания и порязвания, се използват при производството на различни видове защитни дрехи - бронежилетки, ръкавици, защитни костюми, шлемове, както и в екипировката на алпинистите.</p>
      <p> </p>
      <p>Разработчиците тестваха две нови материи, наречени SharkStop и ActionTX, в реални условия. Те са покрити с плоска стоманена обвивка, пълна с пяна, вътре в която са поставени сензори. Те са хвърлени в море, в което плавали бели акули (Carcharodon carcharias). Сензорите измервали силата на ухапване. Най-малко девет акули с дължина от 3 до 4 метра са участвали в експеримента. Той показал, че материалите, разработени от учените, са по-устойчиви на пробиви, разкъсвания и ухапвания от бели акули от стандартния неопрен. В същото време притежават всички качества, функционално необходими за хидрокостюми - те са леки и еластични, задържат добре топлината на тялото. Откритието ще позволи от тези материали да се произвеждат обичайните хидрокостюми за гмуркане, други водни спортове и риболов. Всички съществуващи досега защитни костюми за акули са изключително обемни и тежки.</p>
      <p> </p>
      <p>"Тествахме тъканите с бяла акула, тъй като този вид е отговорен за по-голямата част от смъртните случаи в океана", каза ръководителят на изследването Чарли Хювенерс. "Нашите резултати показват, че и двата вида тествани тъкани осигуряват подсилена защита срещу ухапване от акула. "</p>
      <p> </p>
      <p>Необходими са и експерименти с реално ухапани хора, за да се потвърди, че новите материали помагат за спиране на притока на кръв. Засега подобни тестове се провеждат само в лабораторията. Загубата на кръв е основната причина за смърт вследствие на ухапвания от акула. </p>
      <related>
        <h4>Още по темата</h4>
        <a href="http://kanal3.bg/news/bulgaria/society/95725-Mahnaha-%20perkite-na-akuli%20-ot-Graf-Ignatiev%252C-slodziha-kolcheta-%2528Snimki%2529"/>
        <a href="http://kanal3.bg/news/bulgaria/society/94710-Eto-kakvo-shte-zameni-%20perkite-na-akuli%20-na-ul.-%20Graf-Ignatiev%20"/>
        <a href="http://kanal3.bg/news/sport/other_sports/13126-Kakvo-e-da-pluvash-17-chasa-s-kravodzadni-akuli-%2528VIDEO%2529"/>
      </related>
    </article>
  </body>
</html>