<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640834/%D8%AA%D8%A7%DA%A9%D9%86%D9%88%D9%86-%DB%B6%DB%B6-%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%B1-%D8%B7%D8%B1%D8%AD-%D9%85%D9%84%DB%8C-%D9%85%D8%B3%DA%A9%D9%86-%D8%AB%D8%A8%D8%AA-%D9%86%D8%A7%D9%85-%DA%A9%D8%B1%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T21:55:00+00:00"/>
    <meta property="og:title" content="تاکنون ۶۶ هزار نفر در طرح ملی مسکن ثبت نام کردند"/>
    <meta property="og:description" content="اسلامی گفت: تاکنون حدود ۶۶ هزار نفر موفق به ثبت اطلاعات خود در سامانه طرح ملی مسکن شده اند."/>
  </head>
  <body>
    <article>
      <h1>
        <a href="https://www.bultannews.com/fa/news/640834/%D8%AA%D8%A7%DA%A9%D9%86%D9%88%D9%86-%DB%B6%DB%B6-%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%B1-%D8%B7%D8%B1%D8%AD-%D9%85%D9%84%DB%8C-%D9%85%D8%B3%DA%A9%D9%86-%D8%AB%D8%A8%D8%AA-%D9%86%D8%A7%D9%85-%DA%A9%D8%B1%D8%AF%D9%86%D8%AF">تاکنون ۶۶ هزار نفر در طرح ملی مسکن ثبت نام کردند</a>
      </h1>
      <h2>اسلامی گفت: تاکنون حدود ۶۶ هزار نفر موفق به ثبت اطلاعات خود در سامانه طرح ملی مسکن شده اند.</h2>
      <address><time datetime="2019-11-19T21:55:00+00:00">19 Nov 2019, 21:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمد اسلامی وزیر راه و شهرسازی اظهار کرد: در مرحله اول آغاز ثبت نام <b>طرح ملی مسکن</b> با ۱۸۰ هزار<b> واحد مسکونی</b> شروع کردیم و مرحله به مرحله ثبت نام سه استان، در حال اجراست.</p>
      <p>وی بیان کرد: در بعضی از شهر‌ها و استان‌ها مثل سنندج و قم خیلی زود سامانه پر شد و حالا به دنبال این هستیم تا دوباره زمین برای ادامه ثبت نام پیش بینی کنیم.</p>
      <p>وزیر راه و شهرسازی افزود: در سه استانی که این طرح در مرحله اول از این استان‌ها شروع شد تا به امروز ۱۵ هزار نفر ثبت نام کردند و حالا از مجموع کل ثبت نام کننده‌ها باید مدارک شان کنترل شود تا برای مراحل بعدی و تکمیل فرآیند پرونده دعوت بشود.</p>
      <p>اسلامی همچنین درباره بعضی از شهر‌ها که مشکل زمین وجود ندارد گفت: به صورت گروهی و یا فردی می‌توانیم زمین را در اختیار متقاضیان قرار دهیم تا خودشان با هماهنگی سازمان نظام مهندسی کار را جلو ببرند.</p>
      <p>وی مطرح کرد: امیدواریم وزارت راه و شهرسازی طبق برنامه تا آخر آذر بتواند واجدان شرایط در تمام استان‌ها را نام نویسی کند.</p>
    </article>
  </body>
</html>