<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/volleyball/598195/ta-apotelesmata-apo-to-gynakeio-volei"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T21:43:00+00:00"/>
    <meta property="og:title" content="Τα αποτελέσματα από το γυνακείο βόλει"/>
    <meta property="og:description" content="«ΚΙΤΙΟΝ»: ΑΕΚ – Property Gallery ΑΠΟΛΛΩΝ 0-3 (21-25, 21-25, 21-25)   Κερδίζοντας και τα τρία σετ με 25-21 και όλα σε 27’ το κάθε ένα, μένοντας στο..."/>
  </head>
  <body>
    <article>
      <h1>Τα αποτελέσματα από το γυνακείο βόλει</h1>
      <address><time datetime="2019-11-19T21:43:00+00:00">19 Nov 2019, 21:43</time> by <a rel="author">Sigmalive.Sports</a></address>
      <p>«ΚΙΤΙΟΝ»: ΑΕΚ – Property Gallery ΑΠΟΛΛΩΝ 0-3 (21-25, 21-25, 21-25)<br/> <br/>Κερδίζοντας και τα τρία σετ με 25-21 και όλα σε 27’ το κάθε ένα, μένοντας στο γήπεδο 74’, ο Property Gallery Απόλλων κέρδισε σε ένα πολύ ωραίο αγώνα την ΑΕΚ στο «Κίτιον» με 0-3 σετ, πετυχαίνοντας μια σπουδαία νίκη. Οι Λεμεσιανές βρίσκονται στον «αστερισμό» της τετράδας, ενώ η ΑΕΚ οπισθοχώρησε εκ νέου μετά την τέταρτή της ήττα σε πέντε αγωνιστικές.<br/> <br/>Η ΑΕΚ ξεκίνησε πιο πειστικά το πρώτο σετ και προηγείτο με μικρή διαφορά 12-09. Προοδευτιικά, ο Property Gallery Απόλλων ανέβηκε και ισοφάρισε 13-13 και μάλιστα έφερε τα πάνω – κάτω αφού προηγήθηκε 15-17. Το σετ ήταν εξαιρετικά ενδιαφέρον με τις «κιτρινοπράσινες» να ισοφαρίζουν 18-18, αλλά τις «γαλάζιες» να απομακρύνονται εκ νέου 19-23 δείχνοντας ότι είχαν ψυχολογία. Η ΑΕΚ επιχείρησε να επανέλθει, αλλά ο Property Gallery Απόλλων είχε τον τρόπο να κερδίσει 21-25 σε 27’ αγώνα και προηγήθηκε 0-1 στο σκορ.<br/> <br/>Οι «γαλάζιες» μπήκαν πολύ καλά στο δεύτερο σετ και προηγήθηκαν 03-07. Ωστόσο, οι «κιτρινοπράσινες» αντέδρασαν και μείωσαν στον πόντο 12-13. Οι Λεμεσιανές κατάφεραν και  διατήρησαν το μικρό προβάδισμα 18-20 για να επικρατήσουν σε 27’ 21-25 και να «γράψουν» το 0-2 στην Λάρνακα.<br/> <br/>Ο Property Gallery Απόλλων άρχισε εντυπωσιακά το τρίτο σετ και προηγήθηκε 00-05. Η ΑΕΚ, που έπαιζε με την «πλάτη στον τοίχο», έκανε το δικό της σερί μειώνοντας 07-08 και κατάφερε να προηγηθεί 12-11 σε ένα πολύ καλό σε πλοκή σετ. Ο Property Gallery Απόλλων όμως αντέδρασε εκ νέου και προηγήθηκε 16-19 και 19-23  για να επιβληθεί σε 27’ 21-25, κερδίζοντας τον αγώνα με 0-3 σετ.<br/> <br/>ΑΕΚ(XΡ. ΑΜΥΡΩΤΟΣ): Slankanerac, Scott, Ν. Στυλιανού, Ιωάννου, Χαραλάμπους, Δημητρίου –Λίμπερο: Μοσφιλιώτη – Αλλαγές:<br/> <br/>Property Gallery ΑΠΟΛΛΩΝ (D. LETSIEV): Πέτρου, Shaidulina, Saini, Jenkins,Πέτρου, Ζακχαίου, Λάμπρου – Λίμπερο 1: Ζακχαίου, Λίμπερο 2: Χριστοφόρου.<br/> <br/>Εύκολα οι πρωτοπόρες<br/> <br/>«NΙΚΟΣ ΣΟΛΩΜΟΝΙΔΗΣ»: Robo Markets ΑΕΛ – ΟΜΟΝΟΙΑ 3-0 (25-10, 25-12, 25-11)<br/> <br/>Η Robo Markets ΑΕΛ συνεχίζει την αλάνθαστη πορεία της. Παίζοντας με σοβαρότητα ξανά, η ομάδα του Στέλιου Μασιά κέρδισε την Ομόνοια για την 5η αγωνιστική του πρωταθλήματος ΟΠΑΠ Α Κατηγορίας Γυναικών με 3-0 σετ σε μια ώρα αγώνα. Η Ομόνοια πάλεψε ξανά όσο μπορούσε αλλά δέχθηκε άλλη μια ήττα.<br/> <br/>Μετά το αναγνωριστικό διάστημα 04-04, η Robo Markets ΑΕΛ κυριάρχησε στο πρώτο σετ προηγήθηκε 20-09 για να κερδίσουν 25-10 σε 18’ ανοίγοντας το σκορ.<br/> <br/>Οι πρωτοπόρες ήταν πολύ σοβαρές και στο δεύτερο σετ και προηγήθηκαν με 15 -09. Η Ομόνοια έκανε την προσπάθειά της, αλλά η Robo Markets ΑΕΛ ήταν σταθερή και σε 23’ ολοκλήρωσε το σετ με 25-12, κάνοντας το 2-0. Ο κόουτς των Λεμεσιανών Στ. Μασιάς έδωσε την ευκαιρία στις εφεδρείες του σε αυτό το σετ.<br/> <br/>Η Robo Markets ΑΕΛ προηγήθηκε 07-01 και 12-02  στο τρίτο σετ, για να κερδίσουν με άνεση 25-11 σε 21’ και τον αγώνα 3-0 σετ.<br/> <br/>Robo Markets ΑΕΛ(ΣΤ. ΜΑΣΙΑΣ): Σπύρου, Stedile, Dudnikova, Khatarashvili, Παύλου, Πεχλιβάνη – Λίμπερο 1: Στεφανίδου – Gryban, Λίμπερο 2: Κοκκή. – Αλλαγές: Φελλά, Κατσουνωτού, Θεοδοσίου, Οικονομίδου.<br/> <br/>ΟΜΟΝΟΙΑ(Ν. ΣΤΥΛΙΑΝΙΔΗΣ):Παπασάββα, Καυκαρίδου, Proovel, Popolitova, Mαργιόλα, Mακλάσκι – Λίμπερο: Τσίρακου. – Αλλαγές: Φωτίου, Χριστοδούλου, Αλεξάνδρου.<br/> <br/>Άνετος στην έδρα του<br/> <br/>Με άνεση ο Korantina Homes Παφιακός κέρδισε στο «Αφροδίτη» το ελλιπές UCLan Cyprus ΘΟΙ Αυγόρου με 3-0 σετ σε 76’ και παραμένει στην τετράδα. Η ομάδα του Γιάννη Γιαπάνη επιβλήθηκε εύκολα, ενώ το UCLan Cyprus ΘΟΙ Αυγόρου δεν είχε λύσεις και έμεινε στην 7η θέση.<br/> <br/>«ΑΦΡΟΔΙΤΗ»: Korantina Homes ΠΑΦΙΑΚΟΣ – UCLan Cyprus ΘΟΙ ΑΥΓΟΡΟΥ 3-0 (25-16, 25-17, 25-14)<br/> <br/>Ο Korantina Homes Παφιακός με νέο πρόσωπο την Βραζιλιάνα Batista  δεν απειλήθηκε ιδιαίτερα στο πρώτο σετ αφού από την αρχή είχε τα ηνία πήρε διαφορά 10 πόντων για να επιβληθεί με 25-16 σε 23’<br/> <br/>Η ομάδα της Πάφου, παίζοντας ωραίο βόλεϊ, επιβλήθηκε κατά κράτος αφού ξέφυγε στο δεύτερο σετ 15-09. Η ομάδα του Περόπουλου προσπάθησε να μείνει στον αγώνα, αλλά αυτή του Γιαπάνη είχε τις λύσεις κερδίζοντας με 25-17 σε 22’ για να διαμορφωθεί το 2-0 σετ.<br/> <br/>Το UCLan Cyprus ΘΟΙ Αυγόρου μπήκε ζωντανά και κατάφερε να πάρει προβάδισμα 02-04. Ο Korantina Homes Παφιακός επανήλθε και προηγήθηκε 08-05. Σταδιακά, η διαφορά ανέβαινε και οι Παφίτισσες κέρδισαν 25-14 σε 21’.<br/> <br/>Korantina Homes ΠΑΦΙΑΚΟΣ(Γ.ΓΙΑΠΑΝΗΣ): Batista, Κωνσταντίνου, Melo, Θεοτή, Da Silva, Ιορδάνους – Λίμπερο: Στεφάνου. – Αλλαγές: Χριστοδούλου, Τίλλεϊ.<br/> <br/>UCLan Cyprus ΘΟΙ ΑΥΓΟΡΟΥ(ΠΕΡΟΠΟΥΛΟΣ): Ζυμαράκη, Jocic, Χρίστου, Μιχαήλ,Scaric,  Ευσταθίου– Λίμπερο: Παπαδοπούλου – Αλλαγές: Όθωνος, Λουκά.<br/> <br/>Από την ΚΟΠΕ</p>
    </article>
  </body>
</html>