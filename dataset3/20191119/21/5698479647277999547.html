<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/19/new-technology-called-toosheh-capable-users-in-iran-to-use-satellite-internet-when-interne"/>
    <meta property="og:site_name" content="euronews"/>
    <meta property="article:published_time" content="2019-11-19T21:33:01+00:00"/>
    <meta property="og:title" content="چگونه در زمان قطعی اینترنت می‌توان به محتوای اینترنت دسترسی داشت؟"/>
    <meta property="og:description" content="در حالی که اعتراضات خیابانی در ایران ادامه دارد، اینترنت داخل کشور برای سومین روز متوالی همچنان قطع است و مقامات جمهوری اسلامی تاریخی را برای پایان مسدودسازی اینترنت اعلام نکرده اند. اما آیا می‌توان در شرایطی که اینترنت قطع است به محتوای اینترنت دسترسی داشت؟ پاسخ مثبت است."/>
  </head>
  <body>
    <article>
      <h1>چگونه در زمان قطعی اینترنت می‌توان به محتوای اینترنت دسترسی داشت؟</h1>
      <address><time datetime="2019-11-19T21:33:01+00:00">19 Nov 2019, 21:33</time> by <a rel="author">یورونیوز فارسی </a></address>
      <p>در حالی که اعتراضات خیابانی در ایران ادامه دارد، اینترنت داخل کشور برای سومین روز متوالی همچنان قطع است و مقامات جمهوری اسلامی تاریخی را برای پایان مسدودسازی اینترنت اعلام نکردهاند.</p>
      <p>اما آیا میتوان در شرایطی که اینترنت قطع است به محتوای اینترنت دسترسی داشت؟ پاسخ مثبت است.</p>
      <p>در فناوری نوینی که چند سالی است توسط یک شرکت فارسی زبان غیرانتفاعی مستقر در آمریکا و با هدف دسترسی همگانی و آزاد اطلاعات اجرایی شده است، محتوای اینترنت به طور رایگان و از طریق دیشهای ماهواره قابل دریافت است.</p>
      <p>این سرویس که <a href="https://www.toosheh.org/">«توشه»</a> نام دارد، در واقع شبکه‌ای ماهواره‌ای است که به جای ارسال تصاویر معمول ماهوارهای؛ محتواهای صوتی، تصویری و متنی اینترنت را در بستههایی قرار داده و برای گیرنده‌ها ارسال میکند. کاربر با عبور از سد فیلترینگ فایلهای دریافتی از رسیور ماهواره را بر روی یک حافظه فلش ذخیره کرده و روی کامپیوتر یا لپ تاپ شخصی خود باز میکند.</p>
      <p>با این روش هر روز در چند نوبت محتواهایی همچون بخشهای خبری یا سرگرمی شبکه‌های ماهوارهای فارسی زبان، نسخه آفلاین وبسایتهای خبری، فیلترشکن، مستند، کارتون، موسیقی یا نرمافزارها در اختیار کاربران قرار میگیرد.</p>
      <p>بنابر آمار منتشره از سوی تهیه کنندگان این سرویس، حدود ۵ میلیون ایرانی دستکم یک بار از سرویس توشه استفاده کردهاند.</p>
      <h3>برای استفاده از سرویس توشه چه باید کرد؟</h3>
      <p>کانال توشه (Toosheh) روی ماهواره یاه ست (YahSat) قرار دارد و با فرکانس زیر در دسترس است:</p>
      <p>Frequency: 11766</p>
      <p>Polarization: Vertical</p>
      <p>Symbol Rate:27500</p>
      <figure>
        <iframe src="https://www.youtube.com/embed/4AhJD3wFRKY" width="640" height="360" data-service="Youtube" scrolling="no"/>
      </figure>
      <p>مطابق <a href="https://www.toosheh.org/wp-content/uploads/2018/09/toosheh-help.pdf">راهنمای مندرج</a>، پس از انتخاب کانال توشه حافظه فلش را به رسیور متصل کرده و دکمه ضبط (Record) را فشار دهید. فایل‌های روزانه هر کدام حجم‌های متفاوتی دارند. پس از ضبط به میزان مورد نظر حافظه فلش را از رسیور جدا کرده و به کامپیوتر یا لپتاپ خود متصل کنید.</p>
      <p>اکنون باید نرم افزار توشه را دانلود کرد. انجام این کار تنها برای دفعه نخست ضروری است. این نرم افزار را، که نسخه‌های مختلفی از آن برای اندروید، ویندوز، مک و لینوکس در دسترس است، می توان از سایت توشه قابل <a href="https://www.toosheh.org/download/">دانلود کرد</a>. همچنین می‌توان با ارسال یک ایمیل خالی به begir@toosheh.org آن را دریافت نمود.</p>
      <p>پس از نصب نرم افزار و اتصال حافظه فلش به کامپیوتر، می‌توان محتوای دریافتی را استخراج و مشاهده کرد.</p>
      <p>مسئولان این پروژه می‌گویند محتوای هر روز متناسب با آخرین تحولات تهیه می‌شود. با این حال کاربران می‌توانند با ارسال برنامه های درخواستی خود به <a href="https://farsi.euronews.com/2019/11/19/bit.ly/Toosheh">کانال تلگرام توشه</a> یا شماره واتس اپ این سرویس، آن‌ها را در لیست محتوای بعدی داشته باشند.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2019/11/18/3-ways-to-call-iran-cheap-and-free-from-outside-the-country-amid-internet-total-shut-down">قطع اینترنت در ایران؛ سه راه برای تماس با داخل کشور</a>
        </li>
        <li>
          <a href="https://farsi.euronews.com/2019/11/18/iran-national-information-network-and-internet-shut-down-during-protests">قطع اینترنت در ایران؛ طرح ۱۹ هزار میلیارد تومانی «اینترنت ملی» چیست؟</a>
        </li>
        <li>
          <a href="https://farsi.euronews.com/2019/11/19/live-update-iran-protests-fifth-day?fromBreakingNews=1">عفو بین الملل از کشته شدن ۱۰۶ نفر خبر داد</a>
        </li>
      </ul>
    </article>
  </body>
</html>