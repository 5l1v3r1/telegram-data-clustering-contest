<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/polityka-i-spoleczenstwo/sejm-udzielil-wotum-zaufania-rzadowi-mateusza-morawieckiego,135232.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-19T21:51:00+00:00"/>
    <meta property="og:title" content="Sejm udzielił wotum zaufania rządowi Mateusza Morawieckiego"/>
    <meta property="og:description" content="Sejm udzielił wieczorem wotum zaufania rządowi Mateusza Morawieckiego. Za udzieleniem wotum zaufania zagłosowało 237 posłów, przeciw było 214, wstrzymało się 3 posłów."/>
  </head>
  <body>
    <article>
      <h1>Sejm udzielił wotum zaufania rządowi Mateusza Morawieckiego</h1>
      <address><time datetime="2019-11-19T21:51:00+00:00">19 Nov 2019, 21:51</time> by <a rel="author">PAP/JS  </a></address>
      <h4>Sejm udzielił wieczorem wotum zaufania rządowi Mateusza Morawieckiego. Za udzieleniem wotum zaufania zagłosowało 237 posłów, przeciw było 214, wstrzymało się 3 posłów.</h4>
      <hr/>
      <p>Po głosowaniu posłowie PiS nagrodzili rząd Morawieckiego brawami.</p>
      <figure>
        <iframe data-src="https://twitter.com/KancelariaSejmu/status/1196892638684876800?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Za udzieleniem wotum zaufania Radzie Ministrów opowiedziało się 237 posłów, 214 było przeciwnych, trzech wstrzymało się od głosu. Nie głosowało sześciu posłów. Większość bezwzględna wynosiła 228.</p>
      <p>"Za" rękę podniósł cały klub Prawa i Sprawiedliwości - 235 posłów. Za wotum było także dwoje posłów Koalicji Obywatelskiej - związani z PO Gabriela Lenartowicz i Marek Hok.</p>
      <p>Większość klubu KO (129 posłów) była przeciwko wotum zaufania dla rządu Morawieckiego. Jeden poseł Koalicji Obywatelskiej - Jacek Protas - wstrzymał się od głosu. Dwóch posłów (Witold Zembaczyński i Wojciech Saługa) nie głosowało w ogóle.</p>
      <p>Przeciwko wotum zaufania opowiedziało się wszystkich 11 posłów Konfederacji oraz większość - 47 - posłów Lewicy (nie głosowało dwoje posłów: Romuald Ajchler i Małgorzata Prokop-Paczkowska) oraz 27 posłów PSL-Kukiz'15 (od głosowania wstrzymał się Stanisław Żuk, nie głosowali: Radosław Lubczyk i Zbigniew Ziejewski).</p>
      <p>Od głosowania wstrzymał się też jedyny w Sejmie przedstawiciel mniejszości niemieckiej, poseł Ryszard Galla. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>