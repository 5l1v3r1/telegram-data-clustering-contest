<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sport/voleibolnata-federatsiia-otvarna-napadkite-160964/"/>
    <meta property="og:site_name" content="trafficnews"/>
    <meta property="article:published_time" content="2019-11-19T21:30:00+00:00"/>
    <meta property="og:title" content="Волейболната федерация отвърна на нападките"/>
    <meta property="og:description" content="Всеки клуб, върху който е оказван натиск, да сигнализира прокуратурат, настояват от централата"/>
  </head>
  <body>
    <article>
      <h1>Волейболната федерация отвърна на нападките</h1>
      <h2>Всеки клуб, върху който е оказван натиск, да сигнализира прокуратурат, настояват от централата</h2>
      <address><time datetime="2019-11-19T21:30:00+00:00">19 Nov 2019, 21:30</time> by <a rel="author" href="https://trafficnews.bg/page/team/" target="_blank">TrafficNews.bg</a></address>
      <p><i>Българската федерация по волейбол излезе с отговор на обвиненията и предупежденията на Инициативния комитет за промени, който иска оставката на президента на централата Данчо Лазаров. Вчера Инициативният комитет отправи предупреждения, че от централата оказват натиск върху малките клубове за предстоящото Общо събрание на федерацията. Ето отговорът на централата: <br/></i>В открито писмо до медиите обявилият се за Инициативен комитет за промени в българския волейбол твърди, че върху волейболни клубове се оказва натиск преди Общото събрание, насрочено за 20 декември 2019 година. БФволейбол заявява категорично, че това са голословни твърдения, хвърлени в публичното пространство, без да са подплатени с нито едно доказателство и нито един конкретен пример. Те очевидно целят да нагнетяват напрежение във волейболната общественост. <br/>Във връзка с това БФволейбол припомня, че в Република България съществуват съответните правоохранителни органи и приканва всеки клуб, върху който е оказван натиск, от каквото и да е естество, да сигнализира прокуратурата, като представи съответните доказателствени материали.</p>
      <related>
        <h4>Прочетете още</h4>
        <a href="https://trafficnews.bg/sport/zdravko-dimitrov-kolezha-zadalzhitelno-shte-imam-sreshta-161133/"/>
        <a href="https://trafficnews.bg/obshtestvo/vizhte-koi-sa-zarazenite-skumriia-i-sudzhuk-mozhe-da-ste-161184/"/>
        <a href="https://trafficnews.bg/obshtestvo/bdf-blokira-14-000-leva-dareniia-plovdivski-zatvornitsi-160979/"/>
        <a href="https://trafficnews.bg/komentari/georgi-maradzhiev-gord-sam-rezultata-sled-izborite-spasov-161096/"/>
      </related>
    </article>
  </body>
</html>