<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/ukrainski-voenni-sa-atakuvani-ot-ruska-teritoriya.html"/>
    <meta property="og:site_name" content="News.bg"/>
    <meta property="article:published_time" content="2019-11-19T03:53:22+00:00"/>
    <meta property="og:title" content="Украински военни са атакувани от руска територия"/>
    <meta property="og:description" content="Един десантник е ранен тежко…"/>
  </head>
  <body>
    <article>
      <h1>Украински военни са атакувани от руска територия</h1>
      <address>
        <time datetime="2019-11-19T03:53:22+00:00">19 Nov 2019, 03:53</time>
      </address>
      <p>Украинските позиции в село Сизое край Луганск са били <b>атакувани от територията на Руската федерация,</b> в резултат на това един украински военен е ранен тежко, съобщи във Facebook журналистът Юрий Бутусов.</p>
      <p>"<b>Сизое се намира при самата граница</b> с Руската федерация и близо до фронтовата линия при Станица Луганска. През последните години то се смяташе за тихо място. Позициите на 46-а десантно-щурмова бригада бяха атакувани с безпилотен апарат, който е пуснал прицелена <b>бойна граната</b>", пояснява Бутусов.</p>
      <p>По негова информация, <b>украински военен е получил многобройни рани от шрапнели</b> в гърба. Като се позовава на военни медици, журналистът съобщава, че става дума за бойна атака, а не за случаен взрив.</p>
      <p>"Сега лекарите<b> се борят за живота на десантника</b>. Напълно вероятно е атаката да е извършена от територията на РФ, която е в непосредствено съседство. При всички случаи пускането на безпилотния апарат в този район <b>не би могло да се извърши без да се контролира от руското командване</b>." - отбелязва Юрий Бутусов.</p>
      <p>"<b>Непризнатата война продължава</b> под акомпанимента на успокоителни политически изявления, откъснати от реалността", обобщава журналистът.</p>
    </article>
  </body>
</html>