<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/bangkok/742405"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T03:45:00+00:00"/>
    <meta property="og:title" content="สั่งปิด5ปี9ผับ'วังทองหลาง' เปิดเกินเวลา-ขายเหล้าให้เด็ก"/>
    <meta property="og:description" content="'รมว.ยุติธรรม' พร้อมด้วย 'รองปลัด กทม.' ลงพื้นที่ตรวจสถานบริการในพื้นที่เขตวังทองหลาง เบื้องต้นสั่งปิด 9 ผับดังเป็นเวลา 5 ปี ส่วนใหญ่มีความผิดเปิดเกินเวลา-ก่อความเดือดร้อนรำคาญทางเสียง และขายเครื่องดื่มแอลกอฮอล์ให้แก่บุคคลที่มีอายุต่ำกว่า 20 ปีบริบูรณ์ ​​​​​​​"/>
  </head>
  <body>
    <article>
      <h1>สั่งปิด5ปี9ผับ'วังทองหลาง' เปิดเกินเวลา-ขายเหล้าให้เด็ก</h1>
      <address>
        <time datetime="2019-11-19T03:45:00+00:00">19 Nov 2019, 03:45</time>
      </address>
      <p>
        <b>"รมว.ยุติธรรม" พร้อมด้วย "รองปลัด กทม." ลงพื้นที่ตรวจสถานบริการในพื้นที่เขตวังทองหลาง เบื้องต้นสั่งปิด 9 ผับดังเป็นเวลา 5 ปี ส่วนใหญ่มีความผิดเปิดเกินเวลา-ก่อความเดือดร้อนรำคาญทางเสียง และขายเครื่องดื่มแอลกอฮอล์ให้แก่บุคคลที่มีอายุต่ำกว่า 20 ปีบริบูรณ์ ​​​​​​​</b>
      </p>
      <p><b>นางวันทนีย์ วัฒนะ รองปลัดกรุงเทพมหานคร</b> ร่วมกิจกรรมการประชาสัมพันธ์เพื่อสร้างการรับรู้และความเข้าใจเกี่ยวกับการปฏิบัติตามคำสั่งหัวหน้าคณะรักษาความสงบแห่งชาติที่ 22/58 คำสั่งหัวหน้าคณะรักษาความสงบแห่งชาติที่ 46/59 และกฎหมายอื่นที่เกี่ยวข้อง โดยร่วมปล่อยแถวประชาสัมพันธ์เพื่อสร้างการรับรู้และความเข้าใจในสถานบริการหรือสถานประกอบการในเขตพื้นที่วังทองหลาง โดยมี <b>นายสมศักดิ์ เทพสุทิน รัฐมนตรีว่าการกระทรวงยุติธรรม เป็นประธานในพิธี</b></p>
      <figure>
        <img src="https://www.dailynews.co.th/admin/upload/20191119/news_aqEgRKlZVM103844_533.jpg?v=20191120089?v=9344"/>
      </figure>
      <p>             <br/><br/>สำหรับ<b> คำสั่งหัวหน้าคณะรักษาความสงบแห่งชาติที่ 22/58 เป็นมาตรการป้องกันแก้ปัญหาการมั่วสุม ห้ามผู้อายุต่ำกว่า 20 ปีเข้าไปใช้บริการ  โดยได้สั่งปิดสถานประกอบการในเขตพื้นที่วังทองหลาง จำนวน 44 แห่ง และถูกสั่งปิดกิจการเป็นเวลา 5 ปี จำนวน 9 แห่ง </b>ซึ่งส่วนใหญ่มีความผิดเปิดเกินเวลา ก่อความเดือดร้อนรำคาญทางเสียง และขายเครื่องดื่มแอลกอฮอล์ให้แก่บุคคลที่มีอายุต่ำกว่า 20 ปีบริบูรณ์ ได้แก่ <br/><br/><br/><b>1.ร้านโกดังเล่า/แรด<br/>2.ร้านแลป ศูนย์วิจัยความสนุก<br/>3.ร้านบรรเจิด/ร้านบาร์นม<br/>4.ร้านสวนเสเฮฮา ซอย 122<br/>5.ร้านฟิวชั่นผับ<br/>6.ร้านเบียร์<br/>7.ร้านพาเพลิน<br/>8.ร้านเซ yes<br/>9.ร้าน 65 Club (Aloha Pub)</b></p>
      <figure>
        <img src="https://www.dailynews.co.th/admin/upload/20191119/news_ZebeUqKZRj103737_533.jpg?v=20191120089?v=6943"/>
      </figure>
      <p> <br/>ส่วนคำสั่งหัวหน้าคณะรักษาความสงบแห่งชาติ ที่ 22/58 ทาง กทม. ได้จัดตั้งศูนย์อำนวยการป้องกันและปราบปรามยาเสพติดกรุงเทพมหานคร (ศอ.ปส.กทม.) และศูนย์ปฏิบัติการป้องกันและปราบปรามยาเสพติดเขต (ศป.ปส.เขต) ทั้ง 50 เขต ตรวจสถานบริการ สถานประกอบการคล้ายอู่ซ่อมรถยนต์และรถจักรยานยนต์ ร้านจำหน่ายอุปกรณ์ตกแต่งรถยนต์และรถจักรยานยนต์ ได้ประสานงานกับกองบัญชาการตำรวจนครบาล เพื่อขยายผลต่อไปยังผู้ประกอบการ ที่ให้การสนับสนุนเมื่อมีการตรวจจับ รวมถึงการแข่งรถในทางสาธารณะ ซึ่งยังไม่พบการกระทำความผิด.</p>
      <figure>
        <img src="https://www.dailynews.co.th/admin/upload/20191119/news_qBmFZmcLwd103845_533.jpg?v=20191120089?v=8477"/>
      </figure>
    </article>
  </body>
</html>