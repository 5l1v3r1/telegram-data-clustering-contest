<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-international-mens-day-2019-due-to-this-special-reason-mostly-boys-commit-suicide-as-a-prevention-keep-these-points-in-mind-2857326.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T03:33:52+00:00"/>
    <meta property="og:title" content="विश्व पुरुष दिवस: इस खास वजह से ज्यादातर लड़के कर लेते हैं खुदकुशी, ध्यान रखें ये बातें"/>
    <meta property="og:description" content="International Mens Day 2019: आज दुनियाभर में विश्व पुरुष दिवस मनाया जा रहा है। यह दिन हर साल 19 नवंबर को अंतरराष्ट्रीय पुरुष दिवस (International Men's Day) के रुप में मनाया जाता है। यह खास दिन..."/>
  </head>
  <body>
    <article>
      <h1>विश्व पुरुष दिवस: इस खास वजह से ज्यादातर लड़के कर लेते हैं खुदकुशी, ध्यान रखें ये बातें</h1>
      <address><time datetime="2019-11-19T03:33:52+00:00">19 Nov 2019, 03:33</time> by <a rel="author">लाइव हिन्दुस्तान टीम,नई दिल्ली</a></address>
      <p><b>International Mens Day 2019: </b>आज दुनियाभर में <b>विश्व पुरुष दिवस</b> मनाया जा रहा है। यह दिन हर साल 19 नवंबर को <b>अंतरराष्ट्रीय पुरुष दिवस (International Men's Day) </b>के रुप में मनाया जाता है। यह खास दिन पुरुषों के साथ होने वाले भेदभाव, शोषण, उत्पीड़न, हिंसा और असमानता को रोकने और उन्हें समाज में उनके अधिकार दिलाने के लिए भी मनाया जाता है।  </p>
      <p>इस बार <b>अंतरराष्ट्रीय पुरुष दिवस</b> की थीम है, 'मेकिंग अ डिफरेंस फॉर मेन एंड बॉयज'। थीम भले ही जो चाहे रखी गई हो पर सवाल यह उठता है कि क्या वाकई लड़कों की स्थिति में कोई सुधार आया है, आखिर क्यों आज भी ज्यादातर लड़के खुदकुशी को ही अपने लिए आखिरी रास्ता समझ लेते हैं। आइए जानते हैं ऐसे ही कई अहम सवालों के जवाब और उनके समाधान।   </p>
      <p>विश्व स्वास्थ्य संगठन ने मानसिक स्वास्थ्य पर 2016 में रिपोर्ट जारी की। भारत में हर दस हजार लोगों में से 25.8 प्रतिशत यानी 2580 पुरुष आत्महत्या करते हैं। इनका आयुवर्ग 15 से 29 साल है। प्रति 10 हजार में महिलाओं के खुदकुशी करने का प्रतिशत 16.4 है। ऐसे देशों की श्रेणी में भारत का 22वां स्थान है।  </p>
      <p><b>बेरोजगारी बढ़ने पर ज्यादा खुदकुशी</b><br/>ब्रिटेन में पुरुषों के मानसिक स्वास्थ्य पर काम कर रही संस्था सीएएलएम का कहना है कि पुरुषों में बेरोजगारी बढ़ने पर आत्महत्या दर बढ़ती है। संस्था ने 2015 में किए अध्ययन में पाया कि हर एक प्रतिशत बेरोजगारी दर बढ़ने पर आत्महत्या करने की दर में 0.79% वृद्धि होती है। अमेरिकी जर्नल ऑफ पब्लिक हेल्थ कहता है कि खुदकुशी के लिए पुरुष बंदूक और फांसी जैसे तरीके अपनाते हैं, जबकि महिलाएं जहर खाने, नस काटने या नदी में डूबने जैसे तरीके अपनाती हैं।  </p>
      <p><b>अभिभावक ध्यान दें-  </b><br/>-बेटे से न कहें कि लड़कियों की तरह रोते नहीं<br/>-बेटों के शारीरिक बदलावों पर खुलकर बात करें<br/>-गुस्सैल होती प्रवृत्ति को नजरअंदाज नहीं करें<br/>-घर के काम में हाथ बंटाने को कहें ताकि बाहरी दुनिया में ऐसे </p>
      <p><b>काम करने में नहीं हिचकें-</b><br/>-महिलाएं यह न सोचें कि पति की जिम्मेदारी सिर्फ उनके दुख को सुनना है, घर के पुरुष सदस्य की समस्या के लिए डॉक्टर से मिलें।<br/>-<b>स्टेरायड से दूर रहें-</b> अभिनेता सलमान खान ने कहा है कि युवा मर्दाना छवि बनाने के लिए कोई जल्दीबाजी वाला कदम न उठाएं। स्टेरायड से दूर रहें। यह जानलेवा है। <br/> </p>
    </article>
  </body>
</html>