<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/bangkok/742393"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T03:15:00+00:00"/>
    <meta property="og:title" content="เขตสั่งเจ้าของอาคารเร่งแก้ บ้าน'หนูแหม่ม'เดือดร้อน"/>
    <meta property="og:description" content="'ผอ.เขตลาดพร้าว' ส่งหนังสือแจ้งเจ้าของอาคารและผู้ควบคุมงาน หลัง 'แหม่ม-สุริวิภา' นักแสดงและพิธีกรชื่อดัง โพสต์คลิประบายความในใจถึงเรื่องเดือดร้อน ในละแวกบ้านซอยนาคนิวาส 48"/>
  </head>
  <body>
    <article>
      <h1>เขตสั่งเจ้าของอาคารเร่งแก้ บ้าน'หนูแหม่ม'เดือดร้อน</h1>
      <address>
        <time datetime="2019-11-19T03:15:00+00:00">19 Nov 2019, 03:15</time>
      </address>
      <figure>
        <img src="https://www.dailynews.co.th/admin/upload/20191119/news_sQsvVQYObE100422_533.jpg?v=20191119151"/>
      </figure>
      <p>
        <b>"ผอ.เขตลาดพร้าว" ส่งหนังสือแจ้งเจ้าของอาคารและผู้ควบคุมงาน หลัง "แหม่ม-สุริวิภา" นักแสดงและพิธีกรชื่อดัง โพสต์คลิประบายความในใจถึงเรื่องเดือดร้อน ในละแวกบ้านซอยนาคนิวาส 48</b>
      </p>
      <p>จากกรณี <b>หนูแหม่ม-สุริวิภา กุลตังวัฒนา </b>นักแสดงและพิธีกรชื่อดัง ออกมาระบายความในใจ ด้วยการโพสต์คลิปวิดีโอ พร้อมบรรยายเหตุการณ์ผ่านทางอินสตาแกรมส่วนตัวว่า <i><b>"ตั้งแต่เริ่มก่อสร้างมาบ้านเราไม่เคยสงบ ไม่แปลกใจเลยว่าทำไมคนถึงทะเลาะกับรับเหมา ทั้งที่เราเป็นกังวล ไปแจ้งเขต ก็ไม่มีใครมาช่วยเหลือดำเนินการไม่มีการมาขึงผ้าหรืออะไรเราอยู่เขตลาดพร้าว ไม่เห็นเขตจะมาดูแล หรือมาทำอะไรให้เลย พอทะเลาะกันก็จะเป็นเรื่องขึ้นมาอีก เราก็ต้องช่วยเหลือตัวเองต่อไป หรือต้องยอมๆไป"</b></i><br/><br/>ล่าสุด<b> นายวุฒิพงษ์ มนัส ผู้อำนวยการเขตลาดพร้าว</b> ชี้แจงกรณีนี้ว่า สำนักงานเขตลาดพร้าว ได้ตรวจสอบกรณีดังกล่าวแล้ว พบเป็นการก่อสร้างอาคารคอนกรีตเสริมเหล็ก (ค.ส.ล.) 5 ชั้น เพื่อใช้เป็นอาคารพาณิชย์ สำนักงานและพักอาศัยในซอยนาคนิวาส 48 แยก 14 - 9 สำนักงานเขตฯ จึงมีหนังสือแจ้งให้เจ้าของอาคารและผู้ควบคุมงาน ระงับการก่อสร้างและแก้ไขด้วยการดำเนินมาตรการป้องกันฝุ่นละออง รวมทั้งติดตั้งเครื่องสเปรย์เพื่อพ่นละอองน้ำป้องกันฝุ่นละอองโดยรอบอาคารให้แล้วเสร็จโดยเร็ว ซึ่งจากการตรวจสอบอีกครั้ง พบผู้รับเหมาได้จัดทำแผงป้องกันฝุ่นละอองและวัสดุตกหล่นเรียบร้อยแล้ว ซึ่งทางสำนักงานเขตฯ ได้ประสานแจ้งผู้ร้องเรียบร้อยแล้ว.<br/>....................<br/>ขอบคุณอินสตาแกรม @mamsurivipa</p>
    </article>
  </body>
</html>