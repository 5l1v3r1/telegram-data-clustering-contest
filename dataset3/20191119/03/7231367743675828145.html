<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/bonus-natale-per-il-reddito-di-cittadinanza-spetta-la-tredicesima/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T03:02:51+00:00"/>
    <meta property="og:title" content="Bonus Natale: per il Reddito di Cittadinanza spetta la tredicesima?"/>
    <meta property="og:description" content="Pagamento a dicembre del reddito di cittadinanza prima e con importo più alto: è solo una speranza?"/>
  </head>
  <body>
    <article>
      <h1>Bonus Natale: per il Reddito di Cittadinanza spetta la tredicesima?</h1>
      <h2>Pagamento a dicembre del reddito di cittadinanza prima e con importo più alto: è solo una speranza?</h2>
      <address><time datetime="2019-11-19T03:02:51+00:00">19 Nov 2019, 03:02</time> by <a rel="author" href="https://www.investireoggi.it/fisco/author/alessandra-da-redazione-investireoggi/" target="_blank">Alessandra De Angelis</a></address>
      <p>I <b>beneficiari del reddito di cittadinanza</b> sperano in un duplice <b>bonus Natale</b>: pagamento mensile anticipato e importo più alto grazie alla tredicesima. Ci sono arrivate alcune richieste di consulenza in redazione: essendo il primo anno del reddito di cittadinanza, non c’è ancora esperienza diretta su questo fronte.</p>
      <p>Purtroppo dobbiamo frenare gli entusiasmi su entrambi i fronti.</p>
      <h3>Reddito Cittadinanza dicembre, data di pagamento: nessun bonus Natale</h3>
      <p>Per quanto riguarda le <b>tempistiche</b> l’Inps non ha palesato nessuna volontà o piano di accelerarle. Non si potrà quindi contare sull’importo della <a href="https://www.investireoggi.it/fisco/regali-di-natale-si-possono-comprare-con-la-carta-del-reddito-di-cittadinanza/">card del reddito di cittadinanza per fare i regali di Natale</a>. La speranza si basava su quello che avviene per le retribuzioni dei dipendenti pubblici ma purtroppo questo parallelismo non sembra essere stato previsto.</p>
      <h3>Spetta la tredicesima sul reddito di cittadinanza?</h3>
      <p>Speranza abbastanza diffusa tra i titolari del <b>sussidio di cittadinanza</b> è anche quella di poter ricevere un importo più alto a dicembre grazie alla 13sima mensilità. Come per la Naspi anche per il RdC non sono previste tredicesime mensilità aggiuntive. Il confronto quindi è questo e non con quanto accade invece con la pensione di invalidità. Chi percepisce Naspi o anche il bonus bebè sa già che non spetta la tredicesima. Ebbene lo stesso vale per il RdC.</p>
      <p>La speranza di vedere aumentato l’importo del reddito di cittadinanza slitta quindi al <b>2020</b>: con l’aggiornamento dell’ISEE, infatti, il valore del sussidio sarà ricalcolato sulla base dei  parametri emersi. Potrebbe variare l’importo del reddito di cittadinanza (in aumento o al ribasso però a seconda dei casi).</p>
    </article>
  </body>
</html>