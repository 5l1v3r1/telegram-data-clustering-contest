<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742391"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T03:05:00+00:00"/>
    <meta property="og:title" content="4 ละครช่อง 3 ชิงรางวัล AACA 2019"/>
    <meta property="og:description" content="รางวัล Asian Academy Creative Awards 2019 เป็นรางวัลคนบันเทิงยิ่งใหญ่ระดับเอเชีย ซึ่งจะมีการประกาศผลรางวัลในวันที่ 6 ธันวาคม 2562 ที่ประเทศสิงคโปร์"/>
  </head>
  <body>
    <article>
      <h1>4 ละครช่อง 3 ชิงรางวัล AACA 2019</h1>
      <address>
        <time datetime="2019-11-19T03:05:00+00:00">19 Nov 2019, 03:05</time>
      </address>
      <p>
        <b>รางวัล Asian Academy Creative Awards 2019 เป็นรางวัลคนบันเทิงยิ่งใหญ่ระดับเอเชีย ซึ่งจะมีการประกาศผลรางวัลในวันที่ 6 ธันวาคม 2562 ที่ประเทศสิงคโปร์</b>
      </p>
      <p>สำหรับในปีนี้มีคอนเทนท์ต่างๆของประเทศไทยที่ได้คัดเลือกเป็นตัวแทนของประเทศ ที่เรียกว่า Regional Winner เพื่อไปเข้าชิงกับคู่แข่งอีก 15 ประเทศ เพื่อเลือกผู้ชนะเลิศของทวีปเอเชียในส่วนของคอนเทนท์ละคร และละครช่อง 3 ได้เป็น Regional Winner ส่งเข้าชิงถึง 9 รางวัล ซึ่งมากที่สุด จากผลงานของละคร 4 เรื่องได้แก่ “กรงกรรม” 6 รางวัล, “ทองเอก หมอยาท่าโฉลง” 1 รางวัล, “อังกอร์” 1 รางวัล และ “วัยแสบสาแหรกขาด โครงการ 2” 1 รางวัล</p>
      <figure>
        <img src="https://www.dailynews.co.th/admin/upload/20191119/news_oIRARObRMz100221_533.jpg?v=20191120062?v=5956"/>
      </figure>
      <p>เริ่มกันที่ละคร “กรงกรรม” ที่มีผลงานเข้ารอบถึง 6 รางวัล ได้แก่ รางวัล Best Drama Series ละครยอดเยี่ยม, รางวัล Best Actor in a Leading Role นักแสดงนำชายยอดเยี่ยม “เจมส์ จิรายุ”, รางวัล Best Actor in a Supporting Role “เด่นคุณ งามเนตร”, รางวัล Best Actress in a Supporting Role “แพร์ พิชชาภา”, รางวัล Best Direction (Fiction) โดย “อ๊อฟ พงษ์พัฒน์”, รางวัล Best Theme Song ได้แก่ เพลง “ผิดหรือที่รักเธอ” ร้องโดย “ใหม่ เจริญปุระ”<br/><br/>ในการประกาศรางวัลในครั้งนี้ ทีมละคร “กรงกรรม” ทั้งผู้กำกับ “อ๊อฟ พงษพัฒน์”, “เจมส์-จิรายุ”, “เด่นคุณ งามเนตร” “แพร์-พิชชาภา” รวมถึง “แดง-ธัญญาโสภณ” ผู้จัด, “น้องบีบี-เอกนรี” ลูกสาวคนเก่งทายาทละคร ร่วมเดินทางไปลุ้นการประกาศผลรางวัลในครั้งนี้ครบทีม</p>
      <figure>
        <img src="https://www.dailynews.co.th/admin/upload/20191119/news_rDwpEbGTSx100220_533.jpg?v=20191120062?v=5518"/>
      </figure>
      <p>ทางด้านรางวัล Best Comedy Performance ได้แก่ “มาริโอ้ เมาเร่อ” จากเรื่อง “ทองเอก หมอยาท่าโฉลง”ละครพรีเรียด-คอมเมดี้ ย้อนยุค ที่มีความแปลกไม่เหมือนใคร เป็นละครตลกแฝงความจริงใจของหมอยาไทยโบราณคนหนึ่ง เป็นคนธรรมดา มีความตลกบนพื้นฐานของจิตใจ มีความมุ่งมั่นที่จะรักษาคนไข้ด้วยความจริงใจ พร้อมสอดแทรกสาระความรู้ทางยาสมุนไพรโบราณในการช่วยรักษาโรค ทำให้ยิ่งเพิ่มความน่าสนใจ</p>
      <figure>
        <img src="https://www.dailynews.co.th/admin/upload/20191119/news_wSBpPedbmp100221_533.jpg?v=20191120062?v=3331"/>
      </figure>
      <p>เมื่อมีผลงานละครและนักแสดงยอดเยี่ยม ก็ต้องมีรางวัล Best Original Screenplay เจ้าของบทประพันธ์และผู้เขียนบทโทรทัศน์ยอดเยี่ยม จากละครเรื่อง “วัยแสบสาแหรกขาด โครงการ 2” ได้แก่ “ณัฐิยา ศิรกรวิไล” และทีมงานเป็นละครโทรทัศน์ไทยแนวโรแมนติก-ดราม่า สร้างจากเค้าโครงเรื่องโดย</p>
      <figure>
        <img src="https://www.dailynews.co.th/admin/upload/20191119/news_hNRgWlObMq100220_533.jpg?v=20191120062?v=7597"/>
      </figure>
      <p>อีกหนึ่ง รางวัล Best Visual or Special FX in TV Series สุดยอด สเปเชี่ยลเอฟเฟค ที่น่าลุ้น กับละครเรื่อง “อังกอร์” เป็นผลงานสุดคลาสสิกของ ฉลอง ภักดีวิจิตร หรือ อาหลอง ซึ่งคนดูติดกันทั้งบ้านทั้งเมืองไม่ว่าจะมาทำในเวลาไหน ก็ยังคงความนิยมทั้งๆที่รู้เรื่องราวของ อังกอร์ กันแล้วส่วนใหญ่ เพียงแค่ได้ยินประโยคที่ว่า “ปิ้งไก่ ระเบิดภูเขา เผากระท่อม” จะรู้กันทันทีว่าละครแอคชั่น เอฟเฟคซีจี ฟอร์มไทยแลนด์</p>
    </article>
  </body>
</html>