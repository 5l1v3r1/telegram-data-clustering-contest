<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-mincifri-rozpovili-koli-v-ukrajini-mozhe-zapracyuvati-5g-640817.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T03:30:29+00:00"/>
    <meta property="og:title" content="У Мінцифри розповіли, коли в Україні може запрацювати 5G"/>
    <meta property="og:description" content="Українські мобільні оператори також очікують на початок реального використання 5G за 3 роки"/>
  </head>
  <body>
    <article>
      <h1>У Мінцифри розповіли, коли в Україні може запрацювати 5G</h1>
      <address>
        <time datetime="2019-11-19T03:30:29+00:00">19 Nov 2019, 03:30</time>
      </address>
      <h4>Українські мобільні оператори також очікують на початок реального використання 5G за 3 роки</h4>
      <p>Мобільний зв’язок п’ятого покоління (5G) в Україні з'явиться за три роки</p>
      <p>Про це повідомив в інтерв’ю «UBR» заступник міністра цифрової трансформації Олександр Шелест.</p>
      <p>За його словами, українські мобільні оператори також очікують на початок реального використання 5G за 3 роки.</p>
      <p>«Головне завдання 5G — виробити корисні «кейси». Адже як ми звикли дивитися на 3G або 4G — це швидкий інтернет. З точки зору користувача все зрозуміло. А ось «п'яте покоління» призначене насамперед для бізнесу», — заявляє Шелест.</p>
      <p>За його словами, в Україні вже є потреба у 5G, наприклад, у сільському господарстві деякі компанії хочуть використовувати безпілотні трактори. Це потрібно тому, що головна різниця між 4G і 5G — затримка інтернету. У п'ятому поколінні мобільного зв'язку її практично немає.</p>
      <p>Заступник міністра зазначив, що необхідно зрівняти плату у всіх діапазонах, в яких вже працюють і можуть працювати мобільні мережі.</p>
      <p>«І підняти до того рівня, як оплачують «Київстар», Vodafone Україна і lifecell — це буде справедливо. Це європейська практика», — сказав він, додавши, що на сьогодні немає готового рішення уряду, де взяти гроші на розвиток інтернет-доступу в Україні.</p>
      <p>Нагадаємо, 17 травня п'ятий президент України Петро Порошенко підписав наказ про підготовку до запровадження 5G в Україні. Раніше технологію 5G повноцінно запустили у Південній Кореї, частково у США, 1 листопада — у Китаї.</p>
      <related>
        <a href="https://glavcom.ua/news/u-jevroparlamenti-zatverdili-jevrokomisara-z-ugorshchini-vidpovidalnogo-za-ukrajinu-640813.html"/>
        <a href="https://glavcom.ua/news/uchast-ukrajini-v-mis-vsesvit-2019-posolstvo-ssha-priynyalo-rishennya-stosovno-anastasiji-subbotimis-ukrajina-vsesvit-taki-otrimala-amerikansku-vizu--640769.html"/>
        <a href="https://glavcom.ua/news/voni-nikogo-ne-zalyakayut-poroshenko-terminovo-povernuvsya-z-turechchini-640740.html"/>
      </related>
    </article>
  </body>
</html>