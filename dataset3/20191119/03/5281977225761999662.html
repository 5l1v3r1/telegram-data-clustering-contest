<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/guncel-haberler/manisa-da-karbonmonoksit-zehirlenmesi-3-olu-h103880.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-19T03:57:27+00:00"/>
    <meta property="og:title" content="Manisa'da karbonmonoksit zehirlenmesi: 3 ölü"/>
    <meta property="og:description" content="Manisa'nın Alaşehir ilçesinde kömür sobasından sızan karbonmonoksit gazından zehirlenen karı koca ve 10 yaşındaki torunları hayatını kaybetti."/>
  </head>
  <body>
    <article>
      <h1>Manisa'da karbonmonoksit zehirlenmesi: 3 ölü</h1>
      <h2>Manisa'nın Alaşehir ilçesinde kömür sobasından sızan karbonmonoksit gazından zehirlenen karı koca ve 10 yaşındaki torunları hayatını kaybetti.</h2>
      <address>
        <time datetime="2019-11-19T03:57:27+00:00">19 Nov 2019, 03:57</time>
      </address>
      <p>Saat 16.00 sıralarında <b>Alaşehir</b>'in kırsal mahallelerinden olan Dağhacıyusuf Mahallesi'nde Mehmet Altıntaş, 10 yaşındaki kızı Hasret'i sokakta göremeyince çiftçilikle uğraşan aynı mahallede oturduğu 84 yaşındaki babası Eraslan Altıntaş ve 80 yaşındaki annesi Gülşen Altıntaş'ın evine gitti.</p>
      <p>Kapıyı açmamalarından şüphelenen Mehmet Altıntaş, çevredekilerin de yardımıyla kapıyı kırarak içeriye girdi. Oda içerisinde annesi Gülşen, babası Eraslan ve kızı Hasret'i baygın vaziyette bulan Mehmet Altıntaş, durumu 112 Acil Sağlık ekipleri ve jandarmaya haber verdi.</p>
      <p>Olay yerine gelen sağlık ekipleri, Eraslan Altıntaş ve Gülşen Altıntaş'ın hayatını kaybettiğini belirledi. Babası Mehmet Altıntaş tarafından Alaşehir Devlet Hastanesine götürülen Hasret de burada yapılan tüm müdahalelere rağmen hayatını kaybetti.</p>
      <p>Dede, nine ve torunlarının sobadan sızan <b>karbonmonoksit</b> gazından zehirlenerek öldüğü belirtilirken, kesin ölüm sebebi için cenazeler İzmir Adli Tıp Kurumu'na götürüldü.</p>
      <figure>
        <a href="https://news.google.com/publications/CAAqKggKIiRDQklTRlFnTWFoRUtEMnR3YzNOallXWmxMbU52YlM1MGNpZ0FQAQ?hl=tr&amp;gl=TR&amp;ceid=TR%3Atr">
          <img src="http://www.kpsscafe.com.tr/images/upload/googlenewsABONEOL.png"/>
        </a>
      </figure>
      <p>
        <b>KPSSCAFE.COM.TR | ANKARA</b>
      </p>
    </article>
  </body>
</html>