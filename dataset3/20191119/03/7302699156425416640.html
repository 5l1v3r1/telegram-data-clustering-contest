<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/japan/detail/9620000110404"/>
    <meta property="og:site_name" content="MGR Online"/>
    <meta property="article:published_time" content="2019-11-19T03:06:00+00:00"/>
    <meta property="og:title" content="สาเหตุที่หนุ่มญี่ปุ่นรีบมาพบคุณแบบกะทันหัน"/>
    <meta property="og:description" content="ปกติแล้วคนญี่ปุ่นจะทำอะไรมักจะมีการวางแผนและทำการนัดหมายล่วงหน้า แต่คุณเคยรับมือกับคนที่มาขอพบกับเราโดยที่ไม่ได้นัดหมายไหม และจะรับมือหรือจัดการอย่างไร?"/>
  </head>
  <body>
    <article>
      <h1>สาเหตุที่หนุ่มญี่ปุ่นรีบมาพบคุณแบบกะทันหัน</h1>
      <address><time datetime="2019-11-19T03:06:00+00:00">19 Nov 2019, 03:06</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011424301.JPEG"/>
      </figure>
      <p>ปกติแล้วคนญี่ปุ่นจะทำอะไรมักจะมีการวางแผนและทำการนัดหมายล่วงหน้า แต่คุณเคยรับมือกับคนที่มาขอพบกับเราโดยที่ไม่ได้นัดหมายไหม และจะรับมือหรือจัดการอย่างไร?<br/> <br/>แม้ว่าชายหนุ่มคนนั้นจะเป็นแฟนหรือคู่รักก็ตาม มีสาวญี่ปุ่นหลายคนบอกว่าไม่ใช่ว่าไม่อยากพบกัน แต่บางครั้งก็ไม่สะดวก จึงมีสัมภาษณ์สาวๆ กลุ่มเป้าหมายหลายคน ถึงประเด็นที่ว่า “ ทำไมจึงไม่อยากพบแฟนหนุ่มของคุณ ?” สายๆให้คำตอบว่า<br/><br/>“เพราะว่าฉันต้องทำงานยุ่งมากทุกวัน จนไม่มีเวลาที่จะไปพบกัน” พนักงานธนาคาร อายุ 32 ปี<br/><br/>"ฉันต้องการเวลาส่วนตัว เลยไม่อยากพบเขาในตอนนี้ " พนักงานร้านซักรีด อายุ 28 ปี<br/><br/>“บางครั้งแม้ว่าจะรักกัน เป็นแฟนกันแต่ก็ไม่ต้องการพบกันในบางช่วง เช่นตอนที่เป็นวันนั้นของเดือน เพราะฉันจะหงุดหงิดมาก” สาวพนักงานบริษัท อายุ 35 ปี<br/><br/>“เพราะถ้ามาพบกันในช่วงเวลาที่ต่างก็ไม่สะดวก แทนที่จะมีความสุขอาจจะกลายเป็นช่วงเวลาที่น่ารำคาญมากก็ได้” สาวร้านขายอาหาร อายุ 34 ปี<br/><br/>“ถ้าผู้ชายมาพบแบบฉับพลันในช่วงเวลาที่เราไม่พร้อม เราอาจจะเกิดความรำคาญใจ” สาวนักศึกษามหาวิทยาลัย</p>
      <figure>
        <img src="https://mpics.mgronline.com/pics/Images/562000011424302.JPEG"/>
      </figure>
      <p>ดังนั้นวันนี้ จะมาพูดเหตุผลว่าทำไม  อยู่ๆ หนุ่มๆก็รู้สึกอยากมาพบเรา ทั้งๆ ที่สาวอาจจะไม่สะดวกนัก<br/> <br/>เหตุผลที่ชายหนุ่มรีบมาพบเจอคุณอย่างกะทันหัน<br/><br/>◇ส่วนใหญ่จะเกิดแรงกระตุ้นที่แสดงถึงความโปรดปรานในตัวสาวคนรัก<br/> <br/>*คือเป็นการแสดงออกถึงความรักที่มีให้คนรัก<br/><br/>เมื่ออยู่ดีๆ ชายหนุ่มก็รีบมาพบเราอย่างฉับพลัน มักจะเป็นเพราะจิตใต้สำนึกของเขาต้องการที่จะแสดงความรัก แน่นอนแฟนของคุณเขารักคุณ และต้องการให้คุณบอกเขาเหมือนกันว่าคุณเองก็รักเขาเช่นเดียวกัน  การแสดงความรักมีหลายวิธี และผู้ชายหลายคนที่ใช้วิธีการแสดงความรักของตัวเอง   ดังนั้นถ้ามีชายหนุ่มคนหนึ่ง มาพบคุณอย่างกะทันหันและเพื่อแสดงความรักกันและกัน เขาเพียงอยากบอกให้คุณรู้ว่า ‘เขารักและคิดถึงเรานั่นเอง’<br/> <br/>*พวกเขารู้สึกถึงความวิตกกังวลในใจเป็นอย่างมาก</p>
      <figure>
        <img src="https://mpics.mgronline.com/pics/Images/562000011424303.JPEG"/>
      </figure>
      <p>คนที่มีความรู้สึกวิตกกังวลมากๆ จนอาจเป็นแรงกระตุ้นที่ทำให้เขาต้องรีบมาพบคุณอย่างกะทันหันตามจิตใต้สำนึกของเขา โดยเฉพาะอย่างยิ่งเมื่อคุณต้องทำงานยุ่งมาก คุณไม่ว่างและไม่สามารถให้เวลาเขาได้ อาจมีแนวโน้มให้ผู้ชายวิตกกังวลมากขึ้น และคิดไปต่างๆ นานา เช่น<br/> <br/>・ สงสัยว่าตัวเขาเองถูกเกลียดชังหรือป่าว<br/>・ เธอมีคนอื่นหรือเปล่า<br/>・ สงสัยว่าความรักระหว่างเรานั้นจะจางหายไปไหม<br/>เมื่อเขารู้สึกวิตกกังวล และคุณไม่ได้อยู่ตรงหน้าเขาในเวลานั้น เขาจึงต้องมาพบคุณ คนที่มีแนวโน้มที่จะวิตกกังวลนั้นจึงรีบมาพบคุณ เพื่อจะได้ขจัดความวิตกกังวลของตนเองนั้นๆ ออกไป</p>
      <figure>
        <img src="https://mpics.mgronline.com/pics/Images/562000011424304.JPEG"/>
      </figure>
      <p>*มาพบด้วยความเอาแต่ใจตนเอง<br/><br/>บางครั้งชายหนุ่มรีบมาพบคุณแบบกะทันหันก็อาจจะเป็นเพราะบุคลิกภาพของตัวเขาเอง ที่มักจะทำตามใจของตัวเองมากเกินไป จนอาจกล่าวได้ว่าเป็นการกระทำที่มาจากความต้องการของตนเองอย่างแท้จริง ผู้ชายที่มีลักษณะเช่นนี้มักจะเป็นประเภท selfishly บางครั้งมันเหมือนเขาไม่ได้ฟังความคิดเห็นของคุณนัก แต่ให้ลำดับความสำคัญเฉพาะกับสิ่งที่ตัวเองต้องการจะทำมากกว่า</p>
      <figure>
        <img src="https://mpics.mgronline.com/pics/Images/562000011424305.JPEG"/>
      </figure>
      <p>*เพราะเขารู้สึกอยากขอบคุณ<br/><br/>แฟนหนุ่มที่รักของคุณอาจจะมาถึงบ้านคุณอย่างฉับพลันเพราะเขาต้องการที่จะขอบคุณคุณ เพราะรู้สึกถึงคุณค่าของคุณ เขาจะรู้สึกว่าเขาได้รับรู้ถึงความสำคัญของการมีคุณ และคุณจะสามารถตอบสนองความรู้สึกอยากมีชีวิตต่อไปของเขาเอง นั่นเป็นเหตุผลที่จู่ๆ ก็มาพบคุณแบบกะทันหัน<br/> <br/>สรุป: ดังนั้นอย่าไปรำคาญพวกเขา แต่ขอให้รู้เหตุผลที่แท้จริงที่อยู่ๆ เขาก็มาพบเราแบบกะทันหัน เพื่อที่จะสานต่อความสัมพันธ์ของทั้งคู่ในอนาคตซึ่งต้องรักษาความรู้สึกของกันและกัน</p>
      <related>
        <h4>แกลเลอรี</h4>
        <a href="https://mgronline.com/japan/photo-gallery/9620000110404"/>
      </related>
    </article>
  </body>
</html>