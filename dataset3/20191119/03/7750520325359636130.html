<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/sbu-vykryla-nezakonnyj-vydobutok-vugillya.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T03:25:45+00:00"/>
    <meta property="og:title" content="СБУ викрила незаконний видобуток вугілля"/>
    <meta property="og:description" content="СБУ викрила незаконний видобуток вугілля"/>
  </head>
  <body>
    <article>
      <h1>СБУ викрила незаконний видобуток вугілля</h1>
      <h2>За півроку зловмисники навидобували майже 2,5 тисячі тонн на суму 8 млн грн</h2>
      <address>
        <time datetime="2019-11-19T03:25:45+00:00">19 Nov 2019, 03:25</time>
      </address>
      <figure>
        <img src="https://1news.com.ua/wp-content/uploads/2019/11/26-10.jpg"/>
      </figure>
      <p>Служба безпеки викрила шістьох ділків із Києва, Покровська і тимчасово окупованого Єнакієвого, які незаконно видобували вугілля і завдали своєю діяльністю збитків державі на 8 мільйонів гривень.</p>
      <p>На підпільному підприємстві 30 гірників цілодобово і без дотримання жодних правил безпеки визбирували вугілля, – повідомляє 1NEWS.</p>
      <p>Легалізували видобуток через підроблену документацію одного з вугільних підприємств регіону.</p>
      <p>Вугілля збували установам і закладам Дніпропетровської, Запорізької та західних областей України.</p>
      <p>За півроку навидобували майже 2,5 тисячі тонн на суму 8 млн грн.</p>
      <p>Зловмисникам готують підозру в злочинах, передбачених ч.2 ст.240 (незаконне видобування корисних копалин загальнодержавного значення), ч.1 ст.272 (порушення правил безпеки під час виконання робіт з підвищеною небезпекою на виробництві) та ч.2 ст.364 (зловживання владою або службовим становищем, що спричинило тяжкі наслідки) Кримінального кодексу.</p>
      <p>Джерело: <a href="https://www.facebook.com/SecurSerUkraine/posts/2533047540258569?__tn__=-R">СБУ</a></p>
    </article>
  </body>
</html>