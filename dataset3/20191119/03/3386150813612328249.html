<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/auto/omg-not-only-5g-car-also-5g-connected-tyre-pirelli-will-come-soon/"/>
    <meta property="og:site_name" content="Lokmat"/>
    <meta property="article:published_time" content="2019-11-19T03:19:06+00:00"/>
    <meta property="og:title" content="अरेच्चा...! 5जी कारच नाही तर टायरही आला; कारना होणार हा फायदा"/>
    <meta property="og:description" content="टायर हा वाहन आणि रस्त्याशी संपर्कात असणारा एकमेव केंद्रबिंदू आहे."/>
  </head>
  <body>
    <article>
      <h1>अरेच्चा...! 5जी कारच नाही तर टायरही आला; कारना होणार हा फायदा</h1>
      <h2>टायर हा वाहन आणि रस्त्याशी संपर्कात असणारा एकमेव केंद्रबिंदू आहे.</h2>
      <address><time datetime="2019-11-19T03:19:06+00:00">19 Nov 2019, 03:19</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>नवी दिल्ली : आतापर्यंत एमजी हेक्टरसारखी <a href="https://www.lokmat.com/topics/car/">कारच</a> फाईव्ह जी तंत्रज्ञानाने युक्त असल्याचे ऐकिवात होते. आता <a href="https://www.lokmat.com/topics/car/">कारचा</a> टायरही 5जी नेटवर्कने जोडलेला असणार आहे. यामुळे रस्त्याची तंतोतंत माहिती या टायरद्वारे मिळू शकणार आहे. </p>
      <p>Ericsson, Audi, Tim, Italdesign आणि KTH सोबत पिरेलीने सेन्सर फिटेड सायबर टायरचे <a href="https://www.lokmat.com/topics/automobile/">वाहन</a> आणि 5G नेटवर्कशी संबंधित एक प्रदर्शन भरविले होते. टायर हा <a href="https://www.lokmat.com/topics/automobile/">वाहन</a> आणि रस्त्याशी संपर्कात असणारा एकमेव केंद्रबिंदू आहे. या नव्या तंत्रज्ञानामुळे टायर चालकासह वाहनालाही सूचना देऊ शकतो. </p>
      <p>या पिरेलीच्या सायबर टायरमधील सेन्सर भविष्यात कारचे टायर मॉडेल, किमी क्लॉक, लादलेले वजन आणि रस्त्याच्या पृष्ठभागावरील समस्या, खड्डे एवढेच नाही तर रस्त्यावरील पाण्याची स्थिती आणि रस्त्यावरील ढीली झालेली पकडही सांगणार आहे. </p>
      <figure>
        <img src="https://d3pc1xvrcw35tl.cloudfront.net/images/686x514/pirelli_201911326693.jpg"/>
      </figure>
      <p>तसेच हा टायर नेटवर्कमध्ये असलेल्या अन्य कारनाही सूचना करणार आहे. ही माहिती कारला नियंत्रण आणि ड्रायव्हिंगला मदत करणाऱ्या प्रणालींना रस्त्यानुसार बदलण्यास मदत करणार आहे. </p>
    </article>
  </body>
</html>