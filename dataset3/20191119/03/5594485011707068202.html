<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/intsident-na-mks-krvta-na-astronavt-poteche-obratno-spasyavat-go-speshno_news710110.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T03:30:00+00:00"/>
    <meta property="og:title" content="Инцидент на МКС: Кръвта на астронавт потече обратно, спасяват го спешно"/>
    <meta property="og:description" content="Учените предполагат, че това се е случило поради безтегловността"/>
  </head>
  <body>
    <article>
      <h1>Инцидент на МКС: Кръвта на астронавт потече обратно, спасяват го спешно</h1>
      <h2>Учените предполагат, че това се е случило поради безтегловността</h2>
      <address>
        <time datetime="2019-11-19T03:30:00+00:00">19 Nov 2019, 03:30</time>
      </address>
      <p>https://blitz.bg/svyat/intsident-na-mks-krvta-na-astronavt-poteche-obratno-spasyavat-go-speshno_news710110.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574126341-0953373866051257.jpg"/>
      </figure>
      <p>
        <b>Учените са открили, че при някои астронавти кръвта в една от вените не тече от мозъка към сърцето, а обратно. Резултатите от изследванията са публикувани в JAMA Network Open.</b>
      </p>
      <p>При 2 от 11-те изследвани астронавти учените регистрират обратен кръвен поток в лявата вътрешна югуларна вена. Това е един от двата най-големи съда, през които тече кръв от мозъка. Експертите свързват този ефект с липсата на гравитация на Международната космическа станция (МКС).<br/><br/>Учените предполагат, че това се е случило поради безтегловността, в която се намират всички обитатели на МКС. При такива условия вътрешните органи могат да се изместват и да притискат вената отдолу, което кара кръвта частично да се движи в обратна посока.<br/><br/>В условията на живот на Земята подобни случаи са възможни поради тумор, който притиска вената отвътре.<br/><br/>Освен това, учените са открили в един от изследваните астронавти съсирек в същата вена. Ако попадне в белите дробове, това може да доведе до смърт. За да се предотврати, астронавтът е започнал да приема препарати за разреждане на кръвта. Сега нищо не застрашава живота му. <br/><br/><b>Превод и редакция: БЛИЦ</b></p>
    </article>
  </body>
</html>