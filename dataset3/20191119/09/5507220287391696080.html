<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187025/"/>
    <meta property="og:site_name" content="Janam TV"/>
    <meta property="article:published_time" content="2019-11-19T09:32:20+00:00"/>
    <meta property="og:title" content="കൊണ്ടാന കോട്ട സിംഹഗഡായ കഥ ; താനാജിയുടെ ട്രെയിലർ പുറത്തിറങ്ങി"/>
    <meta property="og:description" content="വ്യക്തിപരമായ സന്തോഷമല്ല രാഷ്ട്രത്തിന്റെ താത്പര്യമാണ് പ്രധാനപ്പെട്ടതെന്ന് ചിന്തിച്ച പോരാളി. ഛത്രപതി ശിവാജി മഹാരാജാവിന്റെ കരുത്തനായ സേനാനായകൻ. താനാജി"/>
  </head>
  <body>
    <article>
      <h1>കൊണ്ടാന കോട്ട സിംഹഗഡായ കഥ ; താനാജിയുടെ ട്രെയിലർ പുറത്തിറങ്ങി</h1>
      <address><time datetime="2019-11-19T09:32:20+00:00">19 Nov 2019, 09:32</time> by <a rel="author">Janam TV Web Desk</a></address>
      <p>വ്യക്തിപരമായ സന്തോഷമല്ല രാഷ്ട്രത്തിന്റെ താത്പര്യമാണ് പ്രധാനപ്പെട്ടതെന്ന് ചിന്തിച്ച പോരാളി. ഛത്രപതി ശിവാജി മഹാരാജാവിന്റെ കരുത്തനായ സേനാനായകൻ. താനാജി മാൻസുരെയുടെ വിക്രമ വീര്യത്തിന്റെ കഥപറയുന്ന താനാജി സിനിമയുടെ ട്രെയിലർ പുറത്തിറങ്ങി.</p>
      <p>അജയ് ദേവ്ഗൺ താനാജിയായി എത്തുമ്പോൾ വില്ലനായി എത്തുന്നത് സെയ്ഫ് അലിഖാനാണ്. ഉദയ് ഭാൻ എന്ന യോദ്ധാവിന്റെ കഥാപാത്രമാണ് സെയ്ഫ് അഭിനയിക്കുന്നത്. മുഗളർക്ക് വേണ്ടി കൊണ്ടാന കോട്ട കാക്കുന്ന സൈനിക നേതാവാണ് ഉദയ് ഭാൻ.<br/>ശിവാജിയായി അഭിനയിക്കുന്നത് ശരദ് കേൽക്കറാണ്.</p>
      <p>1670 ൽ കൊണ്ടാന കോട്ട പിടിക്കാൻ താനാജി മാൽസുരെയുടെ നേതൃത്വത്തിൽ നടന്ന യുദ്ധമാണ് സിനിമയുടെ ഇതിവൃത്തം. ഈ യുദ്ധത്തിൽ മറാത്ത സൈനികർ കൊണ്ടാന കോട്ട പിടിച്ചടക്കുമെങ്കിലും ശിവാജിക്ക് വേദനയുണ്ടാക്കുന്ന മറ്റൊന്ന് ഈ യുദ്ധ വിജയത്തോടൊപ്പം സംഭവിക്കുന്നുണ്ട്. കൊണ്ടാന കോട്ട സിംഹഗഡ് എന്ന് അറിയപ്പെടുന്നത് ഈ സംഭവത്തിനു ശേഷമാണ്.</p>
      <figure>
        <iframe src="https://www.youtube.com/embed/cffAGIYTEHU" width="708" height="398" data-service="Youtube" scrolling="no"/>
      </figure>
      <p>അടുത്തവർഷം ജനുവരി പത്തിനാണ് ചിത്രത്തിന്റെ റിലീസ്. ട്രെയിലർ മണിക്കൂറുകൾക്കുള്ളിൽ തരംഗമായിക്കഴിഞ്ഞു. എൺപത് ലക്ഷത്തിൽപരം വ്യൂസ് ഇതുവരെ ട്രെയിലറിന് ലഭിച്ചു കഴിഞ്ഞു.</p>
    </article>
  </body>
</html>