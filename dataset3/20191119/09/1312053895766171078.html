<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/19/rimborsopoli-piemonte-assolto-riccardo-molinari/"/>
    <meta property="og:site_name" content="NewNotizie"/>
    <meta property="article:published_time" content="2019-11-19T09:40:42+00:00"/>
    <meta property="og:title" content="“Rimborsopoli”, Piemonte: il leghista Riccardo Molinari è stato assolto dalla Corte di Cassazione"/>
    <meta property="og:description" content="“Rimborsopoli” in Piemonte: la Corte di Cassazione ha assolto definitivamente Riccardo Molinari (capogruppo Lega alla Camera) per il reato di peculato"/>
  </head>
  <body>
    <article>
      <h1>“Rimborsopoli”, Piemonte: il leghista Riccardo Molinari è stato assolto dalla Corte di Cassazione</h1>
      <address><time datetime="2019-11-19T09:40:42+00:00">19 Nov 2019, 09:40</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2018/04/corte-di-cassazione.jpg"/>
      </figure>
      <p>
        <b>Il capogruppo leghista alla Camera, Riccardo Molinari, era stato condannato a 11 mesi di reclusione per la vicenda giudiziaria nota con il nome di “rimborsopoli”. La Corte di Cassazione ha annullato la condanna</b>
      </p>
      <p><b>La sesta sezione pensale della Corte di Cassazione ha annullato una pena a 11 mesi di reclusione</b> precedentemente comminata in Corte d’Appello a <b>Riccardo Molinari</b>, capogruppo leghista alla Camera, per la vicenda di <b>“rimborsopoli” in Piemonte</b> perché “<i>il fatto non costituisce reato</i>”.  Dovranno nuovamente essere giudicati in secondo grado, invece, l’ex Governatore della Regione <b>Roberto Cota</b>, <b>Paolo Tiramani</b> (Parlamentare della Lega) e <b>Augusta Montaruli </b>(Parlamentare di FdI), insieme ad altre persone per un totale di una ventina: nei procedimenti che li riguardano è stato riconosciuto un vizio di motivazione.</p>
      <h3>“Rimborsopoli” in Piemonte, assolto in via definitiva Riccardo Molinari</h3>
      <p>La Corte di Cassazione ha assolto, e questa volta si parla di <b>assoluzione in via definitiva</b>, il capogruppo della Lega alla Camera <b>Riccardo Molinari</b>. Coinvolto nell’inchiesta ormai nota con il nome di “<b>rimborsopoli</b>”, per un caso che era scoppiato in <b>Piemonte</b>, il leghista era stato prima <b>assolto in primo grado di giudizio</b> e poi condannato in Appello a <b>11 mesi di reclusione</b>: adesso <b>la Corte di Cassazione ha stabilito che “<i>il fatto non  costituisce reato</i>”</b>.</p>
      <h3>“Rimborsopoli” in Piemonte: secondo grado di giudizio da rifare per Roberto Cota, Paolo Tiramani (Lega) e Augusta Montaruli (FdI)</h3>
      <p>Come riportato dall’<i>Agenzia Ansa</i>, lo scorso 24 luglio 2018,<b> erano stati 25 gli imputati a essere condannati</b>, nel 2018, alla fine del Processo di Appello che riguardava <b>la rimborsopoli degli ex consiglieri regionali del Piemonte</b>. A Riccardo Molinari, che era stato riconosciuto <b>colpevole di reato di peculato (1158 euro)</b>, erano stati comminati 1<b>1 mesi di reclusione e l’interdizione per cinque anni dai pubblici uffici </b>(pena sospesa per 12 mesi). Pene anche per i parlamentari <b>Paolo Tiramani</b> (Lega, condannato a un anno e 5 mesi di reclusione) e <b>Augusta Montaruli</b> (Fratelli d’Italia, un anno e 7 mesi di reclusione).</p>
      <p><b>Roberto Cota</b>, ex Governatore della Regione che come Molinari <b>era stato assolto in primo grado di giudizio</b>, la Corte di Appello aveva quantificato <b>una pena pari a un anno e 7 mesi di reclusione</b>. Adesso il secondo grado di giudizio sarà tutto da rifare per loro tre e per altri imputati, a causa di <b>un vizio di motivazione</b> riscontrato nella procedura.</p>
      <p>
        <i>Maria Mento</i>
      </p>
    </article>
  </body>
</html>