<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/ruinate-instagram-fost-prinse-handbalistele-recurs-metoda-interzisa-refacere-1_5dd3b1165163ec42712cda89/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T09:12:34+00:00"/>
    <meta property="og:title" content="Ruinate de Instagram: Cum au fost prinse handbalistele care au recurs la o metodă interzisă de refacere!"/>
    <meta property="og:description" content="Handbalul românesc e în stare de şoc, după ce toată echipa Coronei Braşov, cu patru jucătoare în lotul naţionalei, a ajuns în centrul unui scandal monstru legat de dopaj."/>
  </head>
  <body>
    <article>
      <h1>Ruinate de Instagram: Cum au fost prinse handbalistele care au recurs la o metodă interzisă de refacere!</h1>
      <address><time datetime="2019-11-19T09:12:34+00:00">19 Nov 2019, 09:12</time> by <a rel="author">Amir Kiarash</a></address>
      <h4>Handbalul românesc e în stare de şoc, după ce toată echipa Coronei Braşov, cu patru jucătoare în lotul naţionalei, a ajuns în centrul unui scandal monstru legat de dopaj.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/apocalipsa-acum-handbalul-romanesc-zguduit-trei-jucatoare-nationala-acuzate-dopaj-curg-reactiile-1_5dd31d2d5163ec4271292794/index.html"/>
        <a href="https://adevarul.ro/news/sport/cristina-neagu-sincera-mondialului-explicat-putem-astepta-partea-japonia-1_5dd2b14c5163ec427125e72f/index.html"/>
        <a href="https://adevarul.ro/news/sport/anunt-deprimant-spus-presedintele-federatiei-romane-handbal-despre-cristina-neagu-1_5dcdbe335163ec427106b15b/index.html"/>
      </related>
      <p>Şefii handbalului românesc sunt disperaţi! Lotul naţional va face, miercuri, deplasarea în Japonia, ţară care va găzdui Mondialul din acest an (30 noiembrie – 15 decembrie), însă, cu 48 ore înainte de plecare, România a fost zguduită de cel mai mare scandal de dopaj din ultimii ani.</p>
      <p>Concret, <a href="https://adevarul.ro/news/sport/apocalipsa-acum-handbalul-romanesc-zguduit-trei-jucatoare-nationala-acuzate-dopaj-curg-reactiile-1_5dd31d2d5163ec4271292794/index.html">după cum „Adevărul“ a scris aici, </a>echipa Coronei Braşov le-a oferit jucătoarelor sale un tratament cu laser intravenos, interzis de regulamentul WADA! În comentariul articolului respectiv, un cititor a pus o întrebare interesantă: „Cum au fost prinse? Tratamentul nu lasă urme chimice“. Răspunsul a fost oferit de gsp.ro, printr-o descoperire a reporterilor site-ului.</p>
      <p>Pe scurt, Agenţia Naţională Antidoping (ANAD) s-ar fi sesizat în urma unor poze suspecte postate de jucătoare pe Instagram!</p>
      <p>
        <b>Ce beneficii aduce tratamentul cu laser intravenos, interzis de Agenţia Mondială Antidoping?</b>
      </p>
      <p>*Terapia cu laser poate scădea senzaţia dureroasă, reduce inflamaţia şi accelera procesele de vindecare în cazul a numeroase afecţiuni acute şi cronice. Principalul scop al tratamentului în cazul durerii şi al condiţiilor degenerative este acela de a îmbunătăţii funcţia şi mobilitatea structurilor afectate. </p>
      <p>*Printr-o procedură de ultima generaţie şi minim invazivă, veţi putea trata afecţiuni articulare, depresie, insomnie, dureri cronice şi multe altele. </p>
      <p>*Terapia cu laser este o metodă non-farmaceutică, de ultimă generaţie, bazată pe dovezi şi efecte terapeutice pozitive obţinute de la sute de mii de pacienţi. </p>
      <hr/>
    </article>
  </body>
</html>