<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828038.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T09:54:00+00:00"/>
    <meta property="og:title" content="نماینده مجلس: ساخت ۴۰۰ هزار مسکن ملی کافی نیست"/>
    <meta property="og:description" content="به گزارش تسنیم، فرج‌الله رجبی با بیان اینکه &quot;قطعا یکی از عوامل اصلی رونق گرفتن بازار مسکن، تولید هدفمند و گسترده خانه در استان ها است&quot;، اظهار کرد: اما به نظرم سیاست های دولت در حوزه تولید مسکن مبهم و غیرشفاف است. دولت باید به صورت شفاف و روشن اعلام کند که از چه مسیری به دنبال رفع کمبود مسکن در بازار است، از این رو کشور در شرایط کنونی نیازمند اعمال استراتژی جدید برای رونق گرفتن بازار است."/>
  </head>
  <body>
    <article>
      <h1>نماینده مجلس: ساخت ۴۰۰ هزار مسکن ملی کافی نیست</h1>
      <address>
        <time datetime="2019-11-19T09:54:00+00:00">19 Nov 2019, 09:54</time>
      </address>
      <p>عضو کمیسیون عمران مجلس شورای اسلامی با انتقاد از عملکرد دولت در بازار مسکن، گفت:برنامه دولت برای به میدان آوردن بخش خصوصی جهت تولید مسکن هنوز مشخص نیست.</p>
      <p>به گزارش تسنیم، فرج‌الله رجبی با بیان اینکه "قطعا یکی از عوامل اصلی رونق گرفتن بازار مسکن، تولید هدفمند و گسترده خانه در استان ها است"، اظهار کرد: اما به نظرم سیاست های دولت در حوزه تولید مسکن مبهم و غیرشفاف است. دولت باید به صورت شفاف و روشن اعلام کند که از چه مسیری به دنبال رفع کمبود مسکن در بازار است، از این رو کشور در شرایط کنونی نیازمند اعمال استراتژی جدید برای رونق گرفتن بازار است.</p>
      <p>وی ادامه داد: دولت به دنبال ساخت 400 هزار واحد مسکونی در قالب طرح ملی مسکن است، اما قطعا این میزان جوابگوی نیازهای کنونی کشور نیست. بر اساس آمار کشور سالانه به حدود 800 هزار واحد مسکونی جدید نیاز دارد.</p>
      <p>وی با تاکید بر ضرورت حمایت دولت از بخش خصوصی برای ورود به حوزه تولید مسکن به خانه ملت گفت: برنامه دولت برای به میدان آوردن بخش خصوصی جهت تولید مسکن هنوز مشخص نیست.</p>
      <p>رئیس سازمان نظام مهندسی ساختمان افزود: بازار مسکن به خودی خود به سمت رونق در معاملات و ساخت و ساز نمی رود، مگر اینکه دولت خود زمینه تحقق این مسئله را فراهم کند.</p>
    </article>
  </body>
</html>