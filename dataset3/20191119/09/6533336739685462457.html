<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/rsquo-chi-divulga-chi-ldquo-divulva-rdquo-rsquo-argentina-219406.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-19T09:12:00+00:00"/>
    <meta property="og:title" content="L’argentina e ostetrica, violeta benini, ha la missione di spiegare i misteri dell'organo femmiinile"/>
    <meta property="og:description" content="C’È CHI DIVULGA E CHI “DIVULVA” - L’ARGENTINA E OSTETRICA, VIOLETA BENINI, HA LA MISSIONE DI SPIEGARE I MISTERI DELL’ORGANO FEMMINILE: DAL PIACERE AI GIOCATTOLI EROTICI, DAGLI ESERCIZI PER IL PAVIMENTO PELVICO AI CONSIGLI SULLE COPPETTE MESTRUALI, CONTRACCETTIVI O ASSORBENTI LAVABILI - LE SUE CONSULENZE, DI PERSONA, VIA WHATSAPP O SKYPE, ARRIVANO A COSTARE FINO A 200 EURO…"/>
  </head>
  <body>
    <article>
      <h1>L’argentina e ostetrica, violeta benini, ha la missione di spiegare i misteri dell'organo femmiinile</h1>
      <address>
        <time datetime="2019-11-19T09:12:00+00:00">19 Nov 2019, 09:12</time>
      </address>
      <p>
        <b>C’È CHI DIVULGA E CHI “DIVULVA” - L’ARGENTINA E OSTETRICA, VIOLETA BENINI, HA LA MISSIONE DI SPIEGARE I MISTERI DELL’ORGANO FEMMINILE: DAL PIACERE AI GIOCATTOLI EROTICI, DAGLI ESERCIZI PER IL PAVIMENTO PELVICO AI CONSIGLI SULLE COPPETTE MESTRUALI, CONTRACCETTIVI O ASSORBENTI LAVABILI - LE SUE CONSULENZE, DI PERSONA, VIA WHATSAPP O SKYPE, ARRIVANO A COSTARE FINO A 200 EURO…</b>
      </p>
      <hr/>
      <p>
        <b>Alessandra Menzani per <a href="https://www.liberoquotidiano.it/">https://www.liberoquotidiano.it/</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255831/1240217.htm">
          <img src="https://cdn-static.dagospia.com/img/foto/11-2019/violeta-benini-8-1240217.jpg"/>
        </a>
        <figcaption>violeta benini 8</figcaption>
      </figure>
      <p>Piero e Alberto Angela sono divulgatori? Bene, allora Violeta Benini è una «divulvatrice». D' altronde ognuno ha la propria specializzazione e la signora, a dispetto del soprannome e del bizzarro slogan sul profilo Instagram, «per un mondo pieno di clitoridi, peni ed unicorni felici», è una professionista serissima.</p>
      <p>Violeta con una sola «T», argentina, ostetrica, un curriculum lunghissimo di studi e conferenze, si occupa dell' organo riproduttivo femminile a 360 gradi e unisce il sacro e il profano. Da un lato il mondo del piacere carnale, i giocattoli erotici (è in grado di consigliare i più adatti alla singola fisionomia), i suggerimenti sessuali e compagnia cantante; dall' altro il tema delicatissimo del pavimento pelvico (o perineo), quella parte nel basso addome della donna che durante e dopo la gravidanza collassa e che, se non allenata, provoca danni anche importanti. Se ci riflettiamo bene quella parte del corpo femminile è l' origine della vita: benvengano le specialiste in materia.</p>
      <figure>
        <a href="https://www.dagospia.com/mediagallery/Dago_fotogallery-255831/1240216.htm">
          <img src="https://cdn-static.dagospia.com/img/foto/11-2019/violeta-benini-9-1240216.jpg"/>
        </a>
        <figcaption>violeta benini 9</figcaption>
      </figure>
      <p>Come è nato il nome «divulvatrice»? «Me lo ha dato la editor che correggeva i miei articoli per un sito di sexy shop», spiega a Libero Violeta. Le sue consulenze, di persona, via WhatsApp o Skype, arrivano a costare fino a 200 euro. Spaziano dalla «valutazione del pavimento pelvico» ai consigli sulle coppette mestruali, contraccettivi o assorbenti lavabili.</p>
      <figure>
        <a href="https://www.dagospia.com/mediagallery/Dago_fotogallery-255831/1240218.htm">
          <img src="https://cdn-static.dagospia.com/img/foto/11-2019/violeta-benini-1240218_tn.jpeg"/>
        </a>
        <figcaption>violeta benini</figcaption>
      </figure>
      <p>La sua agenda è pienissima: fino a gennaio non ha posto libero. Lei riceve a Milano e Livorno.</p>
      <p>Seguitissima su Instagram - La sua attività è esplosa un anno fa. «Vengono da me soprattutto le donne, non prendo le coppie: per loro secondo me sono meglio gli psicologi o sessuologi». Dalla valutazione del pavimento pelvico dipendono diverse problematiche che Violeta cura con esercizi fisici e fitoterapia: «Dolori mestruali, dolori nella penetrazione, difficoltà a raggiungere l' orgasmo».</p>
      <figure>
        <a href="https://www.dagospia.com/mediagallery/Dago_fotogallery-255831/1240215.htm">
          <img src="https://cdn-static.dagospia.com/img/foto/11-2019/violeta-benini-7-1240215.jpg"/>
        </a>
        <figcaption>violeta benini 7</figcaption>
      </figure>
      <p>Ha sessantanovemila seguaci su Instagram e un sito ricchissimo. La sezione dedicata alla «sessualità consapevole» è uno scrigno di curiosità e perle illuminanti: clitoride tridimensionale francese, fumetti erotici, falli, squirting, doccini per autoerotismo, vibratori, diaframmi, condom, lubrificanti; non c' è un tema, una sfumatura, che sfugga alla sapiente Violeta. Sicuramente ne sa più lei di queste faccende che Rocco Siffredi.</p>
      <figure>
        <a href="https://www.dagospia.com/mediagallery/Dago_fotogallery-255831/1240214.htm">
          <img src="https://cdn-static.dagospia.com/img/foto/11-2019/violeta-benini-6-1240214.jpg"/>
        </a>
        <figcaption>violeta benini 6</figcaption>
      </figure>
      <p>Scopriamo, grazie all' ostetrica, addirittura che esiste l' Asmr, l' orgasmo di testa: «Non esiste prova scientifica», dice l' esperta, «ma chi lo ha provato parla di una scossa lungo la colonna». Violeta tratta le cicatrici vulvari e si aggiorna sempre: sta frequentando un master in educazione del pavimento pelvico che dura un anno. Fa anche formazione. «In generale le donne danno troppe cose per scontato: dovrebbero ascoltarsi di più», dice a Libero.</p>
      <figure>
        <a href="https://www.dagospia.com/mediagallery/Dago_fotogallery-255831/1240213.htm">
          <img src="https://cdn-static.dagospia.com/img/foto/11-2019/violeta-benini-4-1240213.jpg"/>
        </a>
        <figcaption>violeta benini 4</figcaption>
      </figure>
      <p>Peni parlanti - Su Instagram affronta anche temi di attualità come «gli assorbenti beni di lusso» e il gradino per i piedi per andare meglio di corpo e salvare il perineo. Alcune foto, come immaginabile, sono state censurate dal bigotto social. Ma se ne è salvata una, quella di un pene. Violeta, per par condicio, non trascura l' organo riproduttivo maschile, anzi lo fa parlare. «Ciao, io sono un pene e spesso mi sento discriminato perché qua #divulvate praticamente per clitoridi felici. E io? Non posso essere felice anche io?. Certo che sì». Sui social mostra con orgoglio falli e vagine realizzate da lei all' uncinetto e si definisce una «ostetrica artigiana con il pallino per la cucina». «Ho una grande collezione di sextoy che uso per il mio lavoro, per poterli spiegare alle donne e alle coppie, nonchè per poter suggerire il modello più adatto alla singola persona».</p>
      <p>Violeta è un personaggio ormai leggendario da quando il blog Le sex en rose l' ha incontrata e lei ha preteso di fare l' intervista nuda e che pure la giornalista fosse senza vestiti. Più di cosi?</p>
      <figure>
        <a href="https://www.dagospia.com/mediagallery/Dago_fotogallery-255831/1240212.htm">
          <img src="https://cdn-static.dagospia.com/img/foto/11-2019/violeta-benini-5-1240212.jpg"/>
        </a>
        <figcaption>violeta benini 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255831/1240211.htm">
          <img src="https://cdn-static.dagospia.com/img/foto/11-2019/violeta-benini-3-1240211.jpg"/>
        </a>
        <figcaption>violeta benini 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255831/1232009.htm">
          <img src="https://cdn-static.dagospia.com/img/foto/10-2019/violeta-benini-divulvatrice-1232009.jpg"/>
        </a>
        <figcaption>Violeta Benini Divulvatrice</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255831/1240210.htm">
          <img src="https://cdn-static.dagospia.com/img/foto/11-2019/violeta-benini-1240210_tn.jpeg"/>
        </a>
        <figcaption>violeta benini</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255831/1232010.htm">
          <img src="https://cdn-static.dagospia.com/img/foto/10-2019/violeta-benini-divulvatrice-1232010.jpg"/>
        </a>
        <figcaption>Violeta Benini Divulvatrice</figcaption>
      </figure>
    </article>
  </body>
</html>