<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/stedre-rozmery-vykonne-funkcie-mmd-predstavuje-novy-super-siroky-monitor-philips-439p9h/264324"/>
    <meta property="og:site_name" content="touchIT"/>
    <meta property="article:published_time" content="2019-11-19T09:20:02+00:00"/>
    <meta property="og:title" content="Štedré rozmery, výkonné funkcie: MMD predstavuje nový super široký monitor Philips 439P9H"/>
    <meta property="og:description" content="Společnost MMD uvádí na trh nový zakřivený SuperWide monitor Philips 439P9H. Model 439P9H s úhlopříčkou 43&quot; rozšiřuje rodinu ultra širokých monitorů, do které patří i dříve představený úspěšný mo"/>
  </head>
  <body>
    <article>
      <h1>Štedré rozmery, výkonné funkcie: MMD predstavuje nový super široký monitor Philips 439P9H</h1>
      <address><time datetime="2019-11-19T09:20:02+00:00">19 Nov 2019, 09:20</time> by <a rel="author">redakcia touchIT</a></address>
      <p>
        <b>
          <b>Společnost MMD uvádí na trh nový zakřivený SuperWide monitor Philips 439P9H. Model 439P9H s úhlopříčkou 43” rozšiřuje rodinu ultra širokých monitorů, do které patří i dříve představený úspěšný model s úhlopříčkou o velikosti 49”. </b>
        </b>
      </p>
      <p>Philips <b>439P9H</b> nabízí skutečně štědře velkou pracovní plochu a technologii DisplayHDR 400. Monitor přináší i řadu technologií pro zvýšení produktivity, jako například zabudovanou USB-C dokovací stanici, Windows Hello<sup>TM</sup> vyskakovací kameru, MultiClient integrovaný KVM přepínač a velké množství funkcí pro zpříjemnění práce.</p>
      <p>
        <b>Super široké sledování</b>
      </p>
      <p>Monitor Philips <b>439P9H </b>nabízí profesionálům z finančnictví, bankovnictví a ostatních sektorů vše, co potřebují pro opravdu efektivní pracovní den. Jeho štědrý formát 32:10 s rozlišením 3840 x 1200 bodů dokáže nahradit dvojici výkonných monitorů ve formátu 16:10. Zakřivení 1800R je navrženo tak, aby rozšiřovalo uživatelovo zorné pole, snižovalo rozptylování a nabízelo maximální komfort při sledování. Díky technologii MultiView a MultiClient zabudovaným KVM přepínači umožňuje Philips <b>439P9H </b>aktivní zapojení a sledovaní dvou rozdílných zařízení současně. Navíc VESA certifikovaná technologie DisplayHDR 400 nabízí vynikající jas, barvy a kontrast pro nádherný obraz. A pro herní nadšence je monitor vybaven i technologií AdaptiveSync, umožňující hladké hraní bez trhání a sekání.</p>
      <p>
        <b>Bezproblémové dokování</b>
      </p>
      <p>Pro všechny, kteří hledají cestu, jak zvýšit produktivitu, nabízí Philips <b>439P9H </b>odpověď. Zabudovaná USB-C dokovací stanice, se schopností nabíjení, nabízí uživatelům řadu možností. Přitom stačí jediný USB-C konektor. Periferie jako je myš nebo klávesnice lze zapojit přímo do monitoru, stejně tak ethernetový kabel. Připojený notebook je možné takto přímo dobíjet. Konektivita zkrátka nebyla nikdy snazší a flexibilnější.</p>
      <p>
        <b>Pohodlná práce</b>
      </p>
      <p>Philips <b>439P9H </b>je vybaven řadou technologií pro ochranu zdraví uživatelů při dlouhých pracovních hodinách. LowBlue Mode chrání zrak před únavou, EasyRead nabízí příjemné čtení textu jako z papíru, Windows Hello<sup>TM </sup>kamera s rozeznáváním tváře umožňuje bezpečné přihlašování a díky ergonomickému stojanu si každý najde nejvhodnější pracovní pozici.</p>
      <p>Výkonný a produktivní Philips <b>439P9H </b>bude na trhu dostupný v průběhu <b>listopadu 2019 </b>za doporučenou cenu 25 089 Kč (979 eur).</p>
      <p>Táto prezentácia vyžaduje JavaScript.</p>
      <related>
        <h4>Súvisiace články</h4>
        <a href="https://touchit.sk/ford-mustang-mach-e-nadcasove-vykonne-a-cisto-elektricke-suv-rozsiruje-modelovy-rad-ikonickeho-mustangu/264417"/>
        <a href="https://touchit.sk/hp-predstavuje-novy-predplateny-servis-3d-tlace-sluzby-a-partnerstva-s-cielom-urychlit-svojim-zakaznikom-digitalny-vyrobny-proces/264331"/>
        <a href="https://touchit.sk/nie-je-vo-vasej-obci-bezplatna-wifi-otvorili-sme-sieste-kolo-dopytovej-vyzvy-k-dispozicii-je-este-53-miliona-eur/264317"/>
      </related>
    </article>
  </body>
</html>