<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/jak-si-nechat-vratit-penize-za-aplikace-koupene-v-app-store/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-19T09:00:06+00:00"/>
    <meta property="og:title" content="Jak si nechat vrátit peníze za aplikace koupené v App Store"/>
    <meta property="og:description" content="Stát se to může naprosto každému s jakoukoliv aplikací. Jednoduše si najdete v App Storu takovou aplikaci, která se vám na první pohled líbí, avšak stojí několik desítek korun. Rozhodnete se tyto peníze za aplikaci obětovat, ale jakmile ji spustíte, tak zjistíte, že to není to pravé ořechové. Občas jednoduše aplikace neodpovídá popisu, jindy zase nemusí fungovat správně. Pokud vás zajímá, jakým způsobem si můžete nechat vrátit peníze ze zakoupené aplikace v App Store, pak právě pro vás jsou následující řádky."/>
  </head>
  <body>
    <article>
      <h1>Jak si nechat vrátit peníze za aplikace koupené v App Store</h1>
      <address><time datetime="2019-11-19T09:00:06+00:00">19 Nov 2019, 09:00</time> by <a rel="author">Pavel Jelič</a></address>
      <p>Stát se to může naprosto každému s jakoukoliv aplikací. Jednoduše si najdete v App Storu takovou aplikaci, která se vám na první pohled líbí, avšak stojí několik desítek korun. Rozhodnete se tyto peníze za aplikaci obětovat, ale jakmile ji spustíte, tak zjistíte, že to není to pravé ořechové. Občas jednoduše aplikace neodpovídá popisu, jindy zase nemusí fungovat správně. Pokud vás zajímá, jakým způsobem si můžete nechat vrátit peníze ze zakoupené aplikace v App Store, pak právě pro vás jsou následující řádky.</p>
      <related>
        <a href="https://jablickar.cz/jak-ze-serveru-applu-smazat-vse-co-jste-kdy-rekli-siri/"/>
      </related>
      <h3>Jak si nechat vrátit peníze z aplikace z App Storu, která se vám nelíbí</h3>
      <p>Pokud jste si na iPhonu či iPadu koupili aplikaci, za kterou chcete vrátit peníze, tak je nutné, abyste se přesunuli na <b>e-mailovou adresu</b>, ke které máte vedeno vaše <b>Apple ID</b>. Následně si otevřete <b>e-mail s fakturou od Apple</b> za zakoupenou aplikaci. V tomto e-mailu sjeďte na jeho <b>samotný konec</b>, kde se nachází text <i>Chcete-li zrušit nákup do 14 dnů od obdržení této faktury, nahlaste problém nebo nás kontaktujte</i>. V této větě klikněte na odkaz <b>Nahlaste problém</b>, a poté se <b>přihlaste</b> pomocí vašeho <b>Apple ID</b>. Zde už poté jen stačí vybrat, <b>z jakého důvodu</b> chcete aplikaci vrátit a <b>potvrdit</b> odeslání zprávy. Nyní už jen stačí vyčkat, dokud vám nepřijde na stejnou e-mailovou adresu <b>dobropis.</b></p>
      <slideshow>
        <figure>
          <img src="https://jablickar.cz/wp-content/uploads/2019/11/vratit_penize_app_store1.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/vratit_penize_app_store3.jpeg"/>
        </figure>
        <figure>
          <img src="https://jablickar.cz/wp-content/uploads/2019/11/vratit_penize_app_store2.jpeg"/>
        </figure>
      </slideshow>
      <p>Apple ve většině případů vrací peníze vždy, ale abyste se vyhnuli zbytečným problémům, tak je rozhodně lepší do formuláře napsat alespoň jednu větu ohledně toho, z jakého důvodu chcete peníze vrátit. Na závěr jen dodám, že peníze lze vrátit maximálně do 14 dnů od vystavení faktury – pokud byste chtěli peníze vrátit po uplynutí této doby, tak máte smůlu.</p>
      <figure>
        <a href="https://jablickar.cz/apple-zablokoval-aplikaci-vysilacka-na-apple-watch-kvuli-moznym-odposlechum/app-store-apps-fb/">
          <img src="https://jablickar.cz/wp-content/uploads/2019/07/App-Store-apps-FB.jpg"/>
        </a>
      </figure>
    </article>
  </body>
</html>