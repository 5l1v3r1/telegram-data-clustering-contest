<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/editorial/opinion/harassment-laban-sa-boc-ess-director"/>
    <meta property="og:site_name" content="Journal Online"/>
    <meta property="article:published_time" content="2019-11-19T09:54:45+00:00"/>
    <meta property="og:title" content="‘Harassment’ laban sa BoC ESS director?"/>
    <meta property="og:description" content="Kumbaga, mistulang ‘harassment case’ ang isyu na umano’y paglabag ni Dir. Yogi sa ‘existing civil service rules and regulations’ dahil may mga operatiba sa ESS na “pumapalag” (daw) sa ipinatutupad na ‘reshuffle’ ng EG/ESS sa mga tauhan nito!"/>
  </head>
  <body>
    <article>
      <h1>‘Harassment’ laban sa BoC ESS director?</h1>
      <address><time datetime="2019-11-19T09:54:45+00:00">19 Nov 2019, 09:54</time> by <a rel="author" href="https://journal.com.ph/authors/paul-m-gutierrez" target="_blank">Paul M. Gutierrez</a></address>
      <h3>ISANG tahimik at propesyunal na opisyal si Bureau of Customs Enforcement Security Service (ESS) director, Filemon ‘Yogi’ Ruiz, mga kabayan.</h3>
      <p>At kung hindi tayo nagkakamali, “pumasok” siya sa BoC sa termino ni Comm. Nicanor ‘Mang Kanor’ Faeldon, ang unang ‘customs commissioner’ ni Pang. Rody, noong 2016.</p>
      <p>At bagaman nga masasabing higit tatlong taon na siya sa puwesto, dalawang beses pa lang yata kaming nagkausap ng personal.</p>
      <p>Bagaman, marami naman tayong mga miron sa pantalan na ang ‘feedback’ sa atin ay “okay” naman daw itong si Dir. Yogi at “maayos,” naman daw ang pamumuno, hindi ba, Enforcement Group (EG) deputy commissioner, Teddy Raval (long time no see ha, magpakape ka naman ulit, hehehe!).</p>
      <p>Kaya nga, nagulat tayo nang malaman na sinampahan pala ng “reklamo” sa Ombudsman itong si Dir. Yogi ng isang “empleyado” na lumilingon sa tawag na, ‘Dina Austria.’</p>
      <p>Kung ano ang tunay na kasarian nitong reklamador, ehek, ‘complainant,’ hindi natin alam dahil ang hinala ng mga miron, Ombudsman Samuel Martires, ay “peke” o “bogus” ang pagkatao nito!</p>
      <p>Kumbaga, mistulang ‘harassment case’ ang isyu na umano’y paglabag ni Dir. Yogi sa ‘existing civil service rules and regulations’ dahil may mga operatiba sa ESS na “pumapalag” (daw) sa ipinatutupad na ‘reshuffle’ ng EG/ESS sa mga tauhan nito!</p>
      <p>Ayon pa sa isang-pahinang sagot ng Ombudsman sa reklamo na nabasa natin, ‘for appropriate action’ na ng ‘concerned units’ ang reklamo.</p>
      <p>Translation? Posibleng “hinihimay” at “pinag-aaralan” na ngayon ng ‘Fact-Finding and Investigation Bureau (FFIB) ng Ombudsman ang alegasyon laban kay Dir. Ruiz.</p>
      <p>Hmm. Sa Intelligence Group at Customs Investment, err, Customs Intelligence and Investigation Service (IG/CIIS), nagpatupad na rin ng ‘massive reshuffle’ subalit, wala tayong nabalitaan na kinaladkad din sa Ombudsman si CIIS director Jeff Tacio at DCI Raniel Ramiro.</p>
      <p>Sabagay nga, dear readers, isa talaga sa mga “pangit” na “kultura” sa ano mang ahensiya ng gobyerno ay ‘yung ‘sense of entitlement’ sa isang puwesto (partikular pa nga kung may “pitsa”) nang mga matatagal na sa posisyon.</p>
      <p>At dahil ‘under threat’ dala nang reporma na gustong mangyari ni Dir. Ruiz, siya pa ngayon ang gustong “pasakitin ang ulo” ng isa o ilan, sa kanyang mga “nasagasaan,” hay buhay!</p>
      <p>Oh well, Dir. Yogi, just keep up the good work, hindi ba? Ang sampahan ng demanda ay “kasama” na sa trabaho ng isang lingkod-bayan. Good luck!</p>
      <p>***</p>
      <p>Nasa ‘official trip’ pala ulit (Japan) itong ating kaibigan na si Customs Commissioner Jagger Guerrero na ang ‘focus and dedication’ sa trabaho ay dapat talaga nating “saluduhan,” Pang. Rody.</p>
      <p>Sapul nang maupo noong Oktubre 2018, hindi lang “nalampasan” ni Comm. Jagger ang ‘one year jinx’ sa mga customs commissioner ni PDU30 (parehong inabot lang ng isang taon sa puwesto sina Comm. Nick at Comm. Sid Lapeña, bago sila parehong natanggal dahil sa eskandalo ng ‘drug smuggling’), bagkus, napakarami na niyang naipatupad na reporma sa ahensiya.</p>
      <p>At ang “susi” siyempre para maging matagumpay ang lahat ng “pagpupunyaging” ito ni Comm. Jagger ay simple lang din: ang “pagkakaisa” ng kanyang mga “diputado” (deputy commissioners), mga ‘service directors’ at mga ‘district collectors’ na bawat isa ay ‘appointed’ ni Pang. Digong.</p>
      <p>Ang tanong naman ng mga miron eh, “may pagkakaisa” nga ba ang mga opisyales ni Comm. Jagger?</p>
      <p>May ilang miron kasi ang “nagsusumbong” sa atin na “matindi” at “malalim” na ang “hidwaan” sa hanay ng ilang mga ‘deputy commissioners’ sa Aduana, ahahay!</p>
      <p>Sa “tsismis” na “nagsigawan”—dahil sa matinding galit— ang dalawang deputy commissioners dahil sa eskandalong nilikha ng isang insidente ng ‘entrapment operation’ sa pantalan noong isang buwan, kasama tayo sa naniniwala na wala itong katotohanan.</p>
      <p>‘Yun nga lang, dear readers, sa “tsismis” pa rin na mayroong ilang opisyal sa Aduana na “inuurot” ang ibang ahensiya ng pamahalaan katulad ng Senado at PACC na “imbestigahan” (na naman) ang BoC sa isyu ng korapsyon at pagiging “protektor” ng ilang opisyal sa mga smugglers, aber, ibang usapan na ‘yan, hindi ba, Senate Blue Ribbon Committee chairman, Sen. Dick ‘You-Know-Me’ Gordon?</p>
      <p>Dangan kasi, itong isyu nang pagiging mga “protektor” sa mga ‘customs players’ ng ilang ‘BoC officials’ ang dahilan kung bakit nakalusot sa pantalan ang mga iligal na droga, bagay na palaging binabantayan ni Sen. Dick.</p>
      <p>Sa ganang atin naman, wala ba kayong balak mga bosing, na “makapagpahinga” naman kahit ilang araw si Comm. Jagger pagbalik niya mula sa Japan?</p>
      <p>Dangan kasi, kung ‘show cause order’ ang dahilan kung bakit ‘demoralize’ ang mga ‘BoC frontliners’ kasama na ang kanilang mga ‘district collectors’ dahil sa isyu ng pagpapatupad ng ‘correct valuation,’ hamak na “mas matindi” ang ‘show cause order’ na manggagaling sa Senado, hehehe!</p>
      <p>Translation? Baka naman puwedeng “magkaisa” na kayo, mga bosing, for the sake of the country and good governance being sought by our people and Comm. Jagger?</p>
      <p>Baka nga kasi “makumbinsi” si Sen. Dick na maglunsad ng imbestigasyon eh, “kawawa” naman si Comm. Jagger, sa totoo lang!</p>
      <p>‘Yung bang… palagi na ngang “nabubukulan,” ehek, “napapaikutan,” maiimbestigahan pa dahil lang sa inyong mga personal na alitan, hehehe, ayy huhuhu!</p>
      <p>Abangan!</p>
    </article>
  </body>
</html>