<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/energi/abb-stottar-exegers-solcellstillverkning-6978932"/>
    <meta property="og:site_name" content="Ny Teknik"/>
    <meta property="article:published_time" content="2019-11-19T09:35:00+00:00"/>
    <meta property="og:title" content="ABB stöttar Exegers solcellstillverkning"/>
    <meta property="og:description" content="Industrijätten ABB samarbetar med svenska Exeger Operations i ett projekt som handlar om att bygga Sveriges största fabrik för storskalig tillverkning av printade solceller, skriver Dagens industri..."/>
  </head>
  <body>
    <article>
      <h1>ABB stöttar Exegers solcellstillverkning</h1>
      <address><time datetime="2019-11-19T09:35:00+00:00">19 Nov 2019, 09:35</time> by <a rel="author">TT / Ny Teknik</a></address>
      <h4>Industrijätten ABB samarbetar med svenska Exeger Operations i ett projekt som handlar om att bygga Sveriges största fabrik för storskalig tillverkning av printade solceller, skriver Dagens industri. Exeger utvecklar en ny solcellsteknik som exempelvis ska kunna användas till konsumentelektronik.</h4>
      <p>ABB ska leverera robotar och bidra med expertis inom industriell automatisering till Exeger, både till bolagets befintliga fabrik i Stockholm och till den nya större fabriken som beräknas stå klar tidigast 2023.</p>
      <p>Den nya större fabriken bedöms kosta ”ett miljardbelopp” och skapa hundratals arbetstillfällen.</p>
      <p>– Målet är att redan under nästa år ha en kravspecifikation och design på fabriken färdig. Vi siktar sedan på att fatta investeringsbeslut under 2021 och samtidigt påbörja tillståndsprocesserna, säger Giovanni Fili, vd för Exeger Operations till DI.</p>
      <p>ABB ska även utvärdera möjligheten att använda Exegers solceller i sina egna produkter. Till exempel skulle solel kunna driva sensorer från ABB.</p>
      <p>Japanska Softbank och pensionsbolaget AMF hör till dem som gått in som delägare i Exeger.</p>
      <related>
        <h4>Relaterade artiklar</h4>
        <a href="https://www.nyteknik.se/energi/abb-ska-ansluta-varldens-storsta-havsbaserade-vindkraftparker-6976934"/>
        <a href="https://www.nyteknik.se/premium/har-ar-sakerna-som-far-inbyggda-solceller-6970441"/>
        <a href="https://www.nyteknik.se/premium/har-far-svenska-forskare-chansen-att-testa-nya-batteritekniker-6930536"/>
        <a href="https://www.nyteknik.se/premium/abb-satsar-pa-nytt-testlabb-6970934"/>
        <a href="https://www.nyteknik.se/energi/168-timmars-batteritid-med-svensk-solcellsteknik-fran-exeger-6973519"/>
      </related>
    </article>
  </body>
</html>