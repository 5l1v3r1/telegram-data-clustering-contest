<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/19/honor-v30-cina-26-novembre-render-682963/"/>
    <meta property="og:site_name" content="AndroidWorld"/>
    <meta property="article:published_time" content="2019-11-19T09:44:15+00:00"/>
    <meta property="og:title" content="Honor V30 sarà svelato il 26 novembre, ma intanto si mostra ancora in render dal sapore ufficiale (foto)"/>
    <meta property="og:description" content="Honor V30 è ormai in rampa di lancio. Il produttore cinese ha infatti iniziato a distribuire inviti alla stampa di..."/>
  </head>
  <body>
    <article>
      <h1>Honor V30 sarà svelato il 26 novembre, ma intanto si mostra ancora in render dal sapore ufficiale (foto)</h1>
      <address><time datetime="2019-11-19T09:44:15+00:00">19 Nov 2019, 09:44</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p><b>Honor V30</b> è ormai in rampa di lancio. Il produttore cinese ha infatti iniziato a distribuire inviti alla stampa di settore in vista dell’evento di <b>presentazione</b>, che si terrà in patria il prossimo <b>26 novembre</b>. In realtà, <a href="https://www.androidworld.it/tag/honor/">Honor</a> non ha ancora confermato ufficialmente la data, ma ci sono ormai ben pochi dubbi a riguardo.</p>
      <p>Nel frattempo, lo smartphone continua a mostrarsi al grande pubblico, facendo sfoggio di un design non proprio originale, ma caratterizzato da dettagli che faranno quantomeno <b>discutere</b>. A partire dal grande ed invadente <b>modulo fotografico</b> posteriore, un <i><b>rettangolone</b></i> (molto) sporgente in cui trovano posto<b> 3 fotocamere</b>, la principale delle quali dovrebbe vantare una risoluzione di <b>60 megapixel</b>.</p>
      <p>C’è poi il <b>foro nel display</b> necessario per alloggiare la fotocamera frontale. Anzi, dovremmo utilizzare il plurale, visto che il foro è<b> più ampio</b> rispetto alla norma – del tutto simile a quello di <a href="https://www.androidworld.it/recensioni/samsung-galaxy-s10-plus/">Samsung Galaxy S10+</a>, per intenderci – per ospitare almeno due sensori fotografici. Il display dovrebbe essere in <b>tecnologia IPS</b>, come lascia intendere anche la presenza del <b>lettore di impronte digitali sul fianco destro</b>.</p>
      <p>Grande <b>assente anche il jack audio</b>, ma ormai ci abbiamo fatto l’abitudine. Non ci sono ancora dettagli sul possibile arrivo in Europa di questo nuovo dispositivo, che fuori dal mercato cinese dovrebbe cambiare nome: non più però View 30, come da tradizione degli anni passati, bensì <b>Vera 30</b>.</p>
      <p>Via: <a href="https://www.gizmochina.com/2019/11/18/honor-v30-pro-official-launch-event-invites-surface-online/">Gizmochina.com</a></p>
      <p>Fonte: <a href="https://www.91mobiles.com/hub/honor-v30-press-render-design-punch-hole-dual-selfie-camera-exclusive/">91Mobiles</a>, <a href="https://www.ithome.com/0/457/742.htm">ITHome</a></p>
    </article>
  </body>
</html>