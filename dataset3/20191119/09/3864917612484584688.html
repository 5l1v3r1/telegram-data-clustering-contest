<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2821037-konoplanka-edinij-u-zbirnij-ukraini-podesevsav-na-transfernomu-rinku.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T09:45:00+00:00"/>
    <meta property="og:title" content="Коноплянка єдиний у збірній України подешевшав на трансферному ринку"/>
    <meta property="og:description" content="Півзахисник донецького футбольного клубу “Шахтар” Євген Коноплянка єдиний серед гравців національної збірної подешевшав на трансферному ринку."/>
  </head>
  <body>
    <article>
      <h1>Коноплянка єдиний у збірній України подешевшав на трансферному ринку</h1>
      <h2>Півзахисник донецького футбольного клубу “Шахтар” Євген Коноплянка єдиний серед гравців національної збірної подешевшав на трансферному ринку.</h2>
      <address>
        <time datetime="2019-11-19T09:45:00+00:00">19 Nov 2019, 09:45</time>
      </address>
      <p>За оновленими даними Transfermarkt, його вартість наразі складає 6,5 млн євро (попередня — 10 млн євро). Про це повідомляє <a href="https://sport.ua/uk/news/466810-transfermarkt-konoplyanka-edinstvenniy-podeshevevshiy-igrok-sbornoy-ukrainy">Sport.ua.</a></p>
      <p>Вартість інших футболістів збірної України 2019 року збільшилася або залишилася на попередньому рівні. Найбільше подорожчав 22-річний захисник англійського “Манчестер Сіті” Олександр Зінченко: 30 млн (попередня вартість — 15 млн). 22-річний півзахисник київського “Динамо” Віктор Циганков додав 10 млн і наразі коштує 20 млн. Такою ж залишається орієнтовна трансферна вартість і 30-річного півзахисника “Вест Гема” Андрія Ярмоленка.</p>
      <figure>
        <img src="https://static.ukrinform.com/photos/2019_11/1574160852-906.jpg"/>
      </figure>
      <p>Нагадаємо, 17 листопада збірна України зіграла в нічию із Сербією (2:2). Підопічні Андрія Шевченка завершили відбір на першому місці у турнірній таблиці групи B і зіграють на Євро-2020. Команда Андрія Шевченка не програла у відборі жодного матчу - 6 перемог та 2 нічиї. Сербія фінішувала у групі третьою і братиме участь у стикових матчах.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2820969-cigankov-potrapiv-do-sferi-interesiv-tureckogo-galatasaraa.html">Циганков потрапив до сфери інтересів турецького “Галатасарая”</a>
      </blockquote>
      <p>Жеребкування фінальної частини турніру відбудеться 30 листопада у Бухаресті, початок - о 19.00.</p>
      <p>Фото: shakhtar.com</p>
    </article>
  </body>
</html>