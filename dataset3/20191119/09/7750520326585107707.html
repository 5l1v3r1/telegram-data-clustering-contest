<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/shhe-10-tysyach-kyyan-zahvorily-na-gryp-za-tyzhden.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T09:07:37+00:00"/>
    <meta property="og:title" content="Ще 10 тисяч киян захворіли на грип за тиждень"/>
    <meta property="og:description" content="Ще 10 тисяч киян захворіли на грип за тиждень"/>
  </head>
  <body>
    <article>
      <h1>Ще 10 тисяч киян захворіли на грип за тиждень</h1>
      <address>
        <time datetime="2019-11-19T09:07:37+00:00">19 Nov 2019, 09:07</time>
      </address>
      <p>
        <b>У столиці за 46-й тиждень 2019 року зареєстровано 10 107 хворих на грип та ГРВІ, передає <a href="https://1news.com.ua/">1NEWS</a> з посиланням на <a href="https://kyivcity.gov.ua/news/u_stolitsi_pokaznik_zakhvoryuvanosti_na_grip_ta_grvi_nizhchiy_vid_bazovogo_pokaznika_na_554__mikola_povoroznik/">пресслужбу міської влади</a>.</b>
      </p>
      <figure>
        <img src="https://1news.com.ua/wp-content/uploads/2019/11/gryp-2.jpg"/>
      </figure>
      <p>“Загалом інтенсивність епідемічного процесу перебуває на низькому рівні, який не потребує введення додаткових заходів, та є нижчою базового показника на 55,4%. Наразі показник захворюваності складає 342,5”, – зазначив перший заступник голови КМДА Микола Поворозник.</p>
      <p>Загалом у столиці спостерігається зниження захворюваності на грип та ГРВІ на 0,3% у порівнянні з попереднім тижнем. Зниження відбулося за рахунок дитячого населення. Так, дітей захворіло – 6 378 (зниження на 0,7%), дорослих – 3 729 осіб (на рівні минулого тижня).</p>
      <p>«У структурі захворюваності діти становлять 63,1%, а на попередньому тижні – 63,3%. Серед школярів захворюваність зросла на 1,7%: 2 619 випадків, що становить 41,1% від загальної кількості захворілих дітей і 25,9% від загальної кількості осіб, які звернулися за медичною допомогою», – розповів Поворозник.</p>
      <p>Він зазначив, що до медичних закладів за 46-й тиждень госпіталізовано 154 особи, із них 127 – діти.</p>
      <p>«Із початку епідемічного сезону у щеплювальних кабінетах приватних клінік і комунальних закладів охорони здоров’я вакцинацією проти грипу охоплено 35 494 особи», – додав Поворозник.</p>
    </article>
  </body>
</html>