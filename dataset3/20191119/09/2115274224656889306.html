<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/israele_intercetta_missili_siria-6577589/news/2019-11-19/"/>
    <meta property="og:site_name" content="Agi"/>
    <meta property="article:published_time" content="2019-11-19T09:12:00+00:00"/>
    <meta property="og:title" content="Israele ha fermato un attacco missilistico dalla Siria"/>
    <meta property="og:description" content="Quattro missili sono stati intercettati dal sistema Iron Dome sulle alture del Golan. All'incirca nello stesso momento, l'agenzia di stampa siriana ha riportato esplosioni all'aeroporto di Damasco"/>
  </head>
  <body>
    <article>
      <h1>Israele ha fermato un attacco missilistico dalla Siria</h1>
      <h2>Quattro missili sono stati intercettati dal sistema Iron Dome sulle alture del Golan. All'incirca nello stesso momento, l'agenzia di stampa siriana ha riportato esplosioni all'aeroporto di Damasco</h2>
      <address><time datetime="2019-11-19T09:12:00+00:00">19 Nov 2019, 09:12</time> by <a rel="author">AGI - Agenzia Giornalistica Italia</a></address>
      <p>Quattro <b>missili</b>, lanciati dalla <b>Siria</b> verso il nord d'Israele, sono stati intercettati dal sistema difensivo anti-missilistico <b>Iron Dome</b>. Lo ha annunciato l'esercito israeliano. Il Consiglio regionale del <b>Golan</b>, nel nord dello Stato ebraico, ha deciso in seguito all'accaduto di non attuare speciali misure di sicurezza e ha esortato i residenti a mantenere la loro routine.</p>
      <p>All'incirca nello stesso momento del lancio di missili, l'agenzia di stampa siriana ha riportato esplosioni all'aeroporto di Damasco.</p>
      <p>La settimana scorsa c'è stata una nuova esplosione di violenze tra<b> Israele</b> e la<b> Striscia di Gaza</b> dopo che l'esercito con la stella di David ha ucciso un <a href="https://www.agi.it/estero/israele_ucciso_comandante_jihad_islamica_palestinese-6530458/news/2019-11-12/">comandante militare della Jihad</a> islamica nell'enclave, <b>Baha Abu al-Ata</b>. L'organizzazione palestinese ha reagito lanciando oltre 400 missili ai quali Israele ha riposto bombardando la Striscia. Una tregua è stata poi raggiunta. </p>
    </article>
  </body>
</html>