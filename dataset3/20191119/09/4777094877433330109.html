<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/mnsterstvo-jenergetiki-ta-zahistu-dovkllja-opriljudnilo-spisok-zabrudnjuvachv-povtrja-58047"/>
    <meta property="og:site_name" content="Україна Комунальна"/>
    <meta property="article:published_time" content="2019-11-19T09:45:00+00:00"/>
    <meta property="og:title" content="Міністерство енергетики та захисту довкілля оприлюднило список забруднювачів повітря"/>
    <meta property="og:description" content="Міністерство енергетики та захисту довкілля оприлюднило список Топ-20 забруднювачів повітря в Україні за 2018 рік. Усього до списку з двадцяти позицій потрапили 12 підприємств з бізнес-групи Рината Ахметова"/>
  </head>
  <body>
    <article>
      <h1>Міністерство енергетики та захисту довкілля оприлюднило список забруднювачів повітря</h1>
      <address>
        <time datetime="2019-11-19T09:45:00+00:00">19 Nov 2019, 09:45</time>
      </address>
      <p><b>Міністерство енергетики та захисту довкілля оприлюднило список Топ-20 забруднювачів повітря в Україні за 2018 рік. Усього до списку з двадцяти позицій потрапили 12 підприємств з бізнес-групи Рината Ахметова<br/><br/></b>Міністерство енергетики та захисту довкілля оприлюднило список Топ-20 забруднювачів повітря в Україні за 2018 рік. Усього до списку з двадцяти позицій потрапили 12 підприємств з бізнес-групи Рината Ахметова, повідомляє пресслужба міністерства.<br/> <br/>У списку є ДТЕК Павлоградвугілля, також 8 теплоелектростанцій, що входять до холдингу ДТЕК: Бурштинська ТЕС, Добротвірська ТЕС, Ладижинська ТЕС, Запорізька ТЕС, Придніпровська ТЕС, Криворізька ТЕС, Луганська ТЕС, Курахівська ТЕС. Крім того, в антирейтингу опинилися ще три підприємства з групи SCM Рината Ахметова - "Маріупольський металургійний комбінат", "Запорізький меткомбінат "Запоріжсталь" та "Азовсталь".<br/> <br/>Серед інших енергетичних підприємств, що опинилися у списку забруднювачів — Вуглегірська ТЕС та Трипільська ТЕС ПАТ "Центренерго", Слов'янська ТЕС ПАТ "Донбасенерго", а також Південний гірничозбагачувальний комбінат.<br/> </p>
      <p>ДТЕК створений у 2005 році для управління енергетичними активами групи "Систем кепітал менеджмент" (СКМ, Донецьк) Рината Ахметова. Корпорації делеговані функції зі стратегічного управління підприємствами групи, вертикально інтегрованого ланцюжка з видобутку і збагачення вугілля, виробництва та реалізації електроенергії. </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/sogodn-19-listopada-pogoda-v-ukrajin-bude-shhe-blsh-proholodnoju-58045"/>
        <a href="http://jkg-portal.com.ua/ua/publication/one/kalendar-vihdnih-dnv-u-2020-roc-58037"/>
        <a href="http://jkg-portal.com.ua/ua/publication/one/ukravtodor-otrimav-novogo-ochlnika-58032"/>
      </related>
    </article>
  </body>
</html>