<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/trabzon-da-oz-baba-kiz-cocuguyla-zorla-iliskiye-girdi-iddiasi-h697498.html"/>
    <meta property="og:site_name" content="61 SAAT"/>
    <meta property="article:published_time" content="2019-11-19T09:11:09+00:00"/>
    <meta property="og:title" content="Trabzon'da öz baba, kız çocuğuyla zorla ilişkiye girdi iddiası"/>
    <meta property="og:description" content="Trabzon'da yayınlanan haftalık Asayiş Bültenine bugün şok bir olay yansıdı. Trabzon’da bir baba, yaklaşık 3 yıl önce öz kızıyla zorla ilişkiye girdiği ileri sürüldü. Erkek çocuğuna da cinsel istismarda bulunduğu iddia edilen baba, tutuklanarak cezaevine gönderildi. "/>
  </head>
  <body>
    <article>
      <h1>Trabzon'da öz baba, kız çocuğuyla zorla ilişkiye girdi iddiası</h1>
      <h2>Trabzon'da yayınlanan haftalık Asayiş Bültenine bugün şok bir olay yansıdı. Trabzon’da bir baba, yaklaşık 3 yıl önce öz kızıyla zorla ilişkiye girdiği ileri sürüldü. Erkek çocuğuna da cinsel istismarda bulunduğu iddia edilen baba, tutuklanarak cezaevine gönderildi.  </h2>
      <address>
        <time datetime="2019-11-19T09:11:09+00:00">19 Nov 2019, 09:11</time>
      </address>
      <p><b>61SAAT HABER SERVİSİ - </b>Trabzon'da yayınlanan haftalık asayiş bülteninde, yer alan ifadeler resmen kan dondurdu.</p>
      <p>Lise öğrencisi bir kız çocuğu, okulda ki rehber öğretmenine müracaat ederek yaklaşık 3 yıl önce öz babası tarafından ilişkiye zorlandığını ve babasının kendisi ile zorla ilişkiye girdiğini beyan etti.</p>
      <p>
        <b>Okul tarafından olayın Jandarma Komutanlığına bildirilmesi üzerine Cumhuriyet Savcısına bilgi verilerek, talimat ile lise öğrencisi kız, Trabzon Çocuk İzleme Merkezine sevk edildi.</b>
      </p>
      <p>
        <b>Cumhuriyet Savcısı tarafından lise öğrencisi mağdur kız çocuğunun alınan ifadesinde erkek kardeşinin de aynı şekilde babası tarafından cinsel istismara maruz kaldığı tespit edildi.</b>
      </p>
      <p>Cumhuriyet Savcısının talimatıyla şüpheli babanın, 4 çocuğu Trabzon Çocuk Sevgi Evleri kurumuna yerleştirilirken, baba da gözaltına alındı.</p>
      <p>Gözaltına alınan baba, işlemlerinin ardından sevk edildiği adli makamlarca tutuklanarak Trabzon E Tipi Kapalı Ceza İnfaz Kurumuna teslim edildi. </p>
      <p>
        <b>NOT: Mağdurların kimliğinin deşifre olmaması için isimler ve adresler verilmeden bilgilendirme yapılmıştır... </b>
      </p>
    </article>
  </body>
</html>