<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/francesco-sarcina-nuova-fidanzata-20-anni/657306/"/>
    <meta property="og:site_name" content="DiLei"/>
    <meta property="article:published_time" content="2019-11-19T09:13:09+00:00"/>
    <meta property="og:title" content="Francesco Sarcina, la nuova fidanzata ha 20 anni"/>
    <meta property="og:description" content="La nuova fidanzata di Francesco Sarcina dopo l’addio a Clizia Incorvaia ha vent’anni ed è una studentessa."/>
  </head>
  <body>
    <article>
      <h1>Francesco Sarcina, la nuova fidanzata ha 20 anni</h1>
      <h2>La nuova fidanzata di Francesco Sarcina dopo l'addio a Clizia Incorvaia ha vent'anni</h2>
      <address>
        <time datetime="2019-11-19T09:13:09+00:00">19 Nov 2019, 09:13</time>
      </address>
      <p><b>Francesco Sarcina</b> volta pagina dopo la fine dell’amore con <b>Clizia Incorvaia.</b> La nuova fidanzata è una studentessa ventenne <b>conosciuta a Roma</b> dove studia. Come riporta il settimanale <i>Oggi</i>, il <b>leader delle Vibrazioni</b> ha deciso di mettere un punto alla love story con<b> la star di Instagram,</b> ritrovando il sorriso fra le braccia di un’altra donna.</p>
      <p>Il nome della fortunata per ora<b> non è stato svelato</b>. L’unica certezza è che ha vent’anni ed è messicana, ma vive nella Capitale per motivi di studio. Un nuovo amore che arriva al termine di un<b> periodo molto difficile</b> per il cantante. Negli ultimi mesi infatti <a href="https://dilei.it/vip/video/live-non-e-la-durso-clizia-incorvaia-confessa-accuse-francesco-sarcina-bacio-riccardo-scamarcio/645102/">Sarcina</a> è stato spesso al centro del gossip per via della fine turbolenta del suo matrimonio.</p>
      <p>Francesco ha accusato l’ex moglie di averlo tradito con <a href="https://dilei.it/vip/incorvaia-sarcina-verita-riccardo-scamarcio/621577/">Riccardo Scamarcio</a>, suo testimone di nozze e migliore amico, mentre lei, ospite di <i><b>Live – Non è la D’Urso,</b></i> si è sfogata parlando di <b>continui tradimenti</b> e mancanze di rispetto negli anni della loro unione.</p>
      <p>Secondo le ultime indiscrezioni la Incorvaia potrebbe presto sbarcare al <a href="https://dilei.it/vip/video/grande-fratello-vip-clizia-incorvaia-nel-cast-dopo-accuse-sarcina-scamarcio/653797/"><i>Grande Fratello Vip</i></a>. Nel programma condotto da Alfonso Signorini, che prenderà il via nel 2020, Clizia potrebbe finalmente raccontare tutta la verità sul <b>flirt con Scamarcio</b> e <b>l’addio a Sarcina.</b></p>
      <p>La coppia, sposata dal 2015, <b>ha una figlia, Nina</b>. Il cantante è padre anche di Tobia, nato nel 2007 da un’altra relazione. Dopo l’addio alla influencer, il <b>frontman delle Vibrazioni</b> avrebbe deciso di voltare definitivamente pagina con un nuovo amore. La storia sarebbe iniziata da qualche settimana e procederebbe <b>a gonfie vele.</b></p>
      <p>L’artista si sarebbe confidato già con gli amici più cari, raccontando di essere molto felice. “La amo alla follia – <b>avrebbe dichiarato</b> secondo <i>Oggi</i> – perché non vede in me il personaggio, ma la persona”.</p>
      <p>E se <b>Clizia Incorvaia</b> ha risposto a tutte le accuse, Riccardo Scamarcio è l’unico che ha scelto di <b>rimanere in silenzio</b>. Quando il gossip aveva travolto la coppia di amici, l’attore pugliese aveva fatto parlare un suo conoscente, smentendo il bacio con la modella.</p>
      <related>
        <h4>Leggi anche</h4>
        <a href="https://dilei.it/vip/clizia-incorvaia-festeggia-compleanno-figlia-sarcina-assente/629471/"/>
        <a href="https://dilei.it/vip/francesco-sarcina-rompe-silenzio-tradito-da-clizia-incorvaia-riccardo-scamarcio/618527/"/>
        <a href="https://dilei.it/vip/clizia-incorvaia-francesco-sarcina-giallo-scamarcio-tace-lei-smentisce-tradimento/619201/"/>
        <a href="https://dilei.it/vip/video/clizia-incorvaia-smentisce-scamarcio-accuse-sarcina/622000/"/>
        <a href="https://dilei.it/vip/clizia-incorvaia-parla-tradimento-sarcina-scamarcio/618798/"/>
      </related>
    </article>
  </body>
</html>