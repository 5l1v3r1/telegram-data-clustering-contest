<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/lifestyle/met-deze-nieuwe-formule-bereken-je-hoe-oud-je-hond-echt-is-in-mensenjaren"/>
    <meta property="og:site_name" content="Zita"/>
    <meta property="article:published_time" content="2019-11-19T09:35:54+00:00"/>
    <meta property="og:title" content="Met deze nieuwe formule bereken je hoe oud je hond écht is (in mensenjaren)!"/>
    <meta property="og:description" content="En nee, ‘t is helaas niet gewoon zijn biologische leeftijd maal zeven… Die eenvoudige vermenigvuldiging werd al jaar en dag gebruikt om in te schatten hoe oud een hond ongeveer is in ‘mensenjaren’. Maar Amerikaanse wetenschappers van het ‘Dog Aging Project’ hebben ontdekt dat de relatieve leeftijd van een hond ten opzichte van een mens"/>
  </head>
  <body>
    <article>
      <h1>Met deze nieuwe formule bereken je hoe oud je hond écht is (in mensenjaren)!</h1>
      <address><time datetime="2019-11-19T09:35:54+00:00">19 Nov 2019, 09:35</time> by <a rel="author">r.v.h.</a></address>
      <p>
        <b>En nee, ‘t is helaas niet gewoon zijn biologische leeftijd maal zeven…</b>
      </p>
      <p>Die eenvoudige vermenigvuldiging werd al jaar en dag gebruikt om in te schatten hoe oud een hond ongeveer is in ‘mensenjaren’.</p>
      <p>Maar Amerikaanse wetenschappers van het ‘Dog Aging Project’ hebben ontdekt dat de relatieve leeftijd van een hond ten opzichte van een mens sterk afhankelijk is van het ras én dat honden ook niet op ‘t zelfde ritme als mensen ouder worden.</p>
      <p>Tijdens hun onderzoek werd er gekeken naar de verandering in het DNA van labradors en werd dit vergeleken met het DNA van mensen. Da’s kort door de bocht uitgelegd wat er onderzocht werd, maar wie graag zelf eens door het onderzoek snuistert, kan dat <b><a href="https://www.biorxiv.org/content/10.1101/829192v1.full">hier</a></b> doen!</p>
      <h3>De nieuwe formule!</h3>
      <p>Uiteindelijk werd onderstaande formule gevonden om de leeftijd van een hond om te zetten in ‘mensenjaren’:</p>
      <blockquote>STAP 1: Bereken het natuurlijke logaritme van de werkelijke leeftijd van je hond. Druk hiervoor op een rekenmachine op ‘ln’ OF gebruik deze <b><a href="https://www.rapidtables.com/calc/math/Ln_Calc.html">online tool<br/></a></b>STAP 2: Doe het resultaat van stap 1 <b>maal 16<br/></b>STAP 3: Tel er <b>31</b> bij!</blockquote>
      <p><b>Voorbeeld:</b> <i>Watso, het schattige hondje van deze redacteur, is 2 jaar oud volgens zijn paspoort. Dat geeft: <b>ln 2 maal 16 plus 31. </b>Da’s, afgerond, gelijk aan<b> 42</b>… Watso is dus al <b>42 mensenjaren</b> oud!</i></p>
      <p> </p>
      <p> </p>
      <p><i>Bron: Daily Mail / Nieuwsblad<br/></i>Photo by <a href="https://www.zita.be/photographer/vdhcaro-48927">caro caro</a> from <a href="https://freeimages.com/">FreeImages</a></p>
    </article>
  </body>
</html>