<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/19/vreme-je-za-rastanak-kostic-stize-u-seriju-a-ali-ne-u-inter/"/>
    <meta property="og:site_name" content="Sportska centrala"/>
    <meta property="article:published_time" content="2019-11-19T09:00:00+00:00"/>
    <meta property="og:title" content="VREME JE ZA RASTANAK: Kostić stiže u Seriju A, ali ne u Inter!"/>
    <meta property="og:description" content="Filip Kostić, reprezentativac Srbije po svemu sudeći će ove zime napustiti Ajtraht iz Frankfurta i okušati se u Seriji A. Kako javljaju italijanski mediji, kako sada stvari stoje klub u kome će nastaviti karijeru neće biti Inter. Antonio Konte je veliki poštovalac njegovih igara, ali mediji na „čizmi“ tvrde da če Srbin pojačati redove velikog […]"/>
  </head>
  <body>
    <article>
      <h1>VREME JE ZA RASTANAK: Kostić stiže u Seriju A, ali ne u Inter!</h1>
      <address><time datetime="2019-11-19T09:00:00+00:00">19 Nov 2019, 09:00</time> by <a rel="author">Marko</a></address>
      <p>Filip Kostić, reprezentativac Srbije po svemu sudeći će ove zime napustiti Ajtraht iz Frankfurta i okušati se u Seriji A.</p>
      <p>Kako javljaju italijanski mediji, kako sada stvari stoje klub u kome će nastaviti karijeru neće biti Inter.</p>
      <p>Antonio Konte je veliki poštovalac njegovih igara, ali mediji na „čizmi“ tvrde da če Srbin pojačati redove velikog rivala „neroazura“ – ekipu Milana.</p>
      <p>Naime, „rosoneri“ imaju keca u rukavu, a to je Zvonimir Boban, koji je u odličnim odnosima sa Filipom Kostićem, pa će transfer biti realizovan u januaru.</p>
      <p>Još jedna stvar koja ide u korist Milana je što Ajntraht želi da dovede Rikarda Rodrigeza iz Milana, pa će nekadašnji igrač Volfsburga biti deo transfera od, kako tvrde mediji u Italiji, 40 miliona evra.</p>
      <p>Filip Kostić je karijeru započeo u rodnom Kragujevcu. Igrajući za Radnički zapazili su ga skauti Groningena u koji je prešao 2012. godine za 1,25 miliona evra. Nakon Groningena prelazi u Bundesligu, tačnije u Štutgart dve sezone kasnije za šest miliona evropskih novčanica.</p>
      <p>Odlične dve sezone u redovima „švaba“ nateralo je upravu Hamburga da plati 14 miliona evra za njegove usluge. Od avgusta prošle godine je u Ajntrahtu iz Frankfurta za koji je do sada odigrao 66 utakmica, postigao 16 golova i upisao 19 asistencija.</p>
    </article>
  </body>
</html>