<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/19/arresto-intermediario-daphne-caruana-galizia/"/>
    <meta property="og:site_name" content="Il Post"/>
    <meta property="article:published_time" content="2019-11-19T09:03:45+00:00"/>
    <meta property="og:title" content="È stato arrestato un uomo sospettato di aver fatto da intermediario per l’omicidio della giornalista maltese Daphne Caruana Galizia"/>
    <meta property="og:description" content="È stato arrestato un uomo sospettato di aver fatto da tramite tra il presunto mandante e gli assassini della giornalista investigativa maltese Daphne Caruana Galizia, uccisa nell'ottobre 2017 con un'esplosione della sua auto. La notizia dell'arresto è stata comunicata a Reuters da una fonte della polizia maltese. Tre"/>
  </head>
  <body>
    <article>
      <h1>È stato arrestato un uomo sospettato di aver fatto da intermediario per l’omicidio della giornalista maltese Daphne Caruana Galizia</h1>
      <address>
        <time datetime="2019-11-19T09:03:45+00:00">19 Nov 2019, 09:03</time>
      </address>
      <p>È stato arrestato un uomo sospettato di aver fatto da tramite tra il presunto mandante e gli assassini della giornalista investigativa maltese Daphne Caruana Galizia, uccisa nell’ottobre 2017 con un’esplosione della sua auto. La notizia dell’arresto <a href="https://www.theguardian.com/world/2019/nov/19/suspected-middleman-in-daphne-caruana-galizia-arrested-malta?CMP=twt_a-world_b-gdnworld">è stata comunicata</a> a <i>Reuters</i> da una fonte della polizia maltese. Tre uomini – i fratelli George e Alfred Degiorgio e il loro amico Vincent Muscat – sono stati arrestati e incriminati per l’omicidio nel dicembre 2017. Il <i>Times of Malta</i> <a href="https://timesofmalta.com/articles/view/daphne-murder-middleman-seeks-pardon-to-name-mastermind.750880">scrive</a> che al presunto intermediario potrebbe essere concessa la grazia, o comunque uno sconto della pena, qualora fornisse informazioni utili a incriminare il mandante o i mandanti dell’omicidio.</p>
    </article>
  </body>
</html>