<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2577531/na-lvivsini-vodijka-audi-zbila-na-smert-60-ricnogo-velosipedista"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-19T09:03:00+00:00"/>
    <meta property="og:title" content="На Львівщині водійка Audi збила на смерть 60-річного велосипедиста"/>
    <meta property="og:description" content="На трасі Комарно - Дрогобич сталася ДТП 18 листопада."/>
  </head>
  <body>
    <article>
      <h1>На Львівщині водійка Audi збила на смерть 60-річного велосипедиста</h1>
      <address><time datetime="2019-11-19T09:03:00+00:00">19 Nov 2019, 09:03</time> by <a rel="author">Катерина Тополюк</a></address>
      <p>
        <i>У понеділок, 18 листопада, на автодорозі Комарно-Дрогобич трапилася ДТП. Водійка автомобіля Audi збила 60-річного велосипедиста. </i>
      </p>
      <p>Про це повідомили у пресслужбі ГУ Нацполіції Львівщини. </p>
      <p>Як встановили правоохоронці, пригода трапилася близько 18:00 на автодорозі Комарно-Дрогобич неподалік одного з сіл Городоцького району. 33-річна водійка автомобіля Audi, мешканка Дрогобицького району, скоїла наїзд на 60-річного велосипедиста, жителя одного з сіл на Самбірщині. Внаслідок події від отриманих травм чоловік помер на місці події.</p>
      <p>Наразі поліцейські встановлюють обставини дорожньо-транспортної пригоди. Відкрили кримінальне провадження за порушення правил безпеки дорожнього руху КК України. Санкція статті передбачає покарання водійці – позбавлення волі на строк від трьох до п’яти років з позбавленням права керувати транспортними засобами на строк до трьох років або без такого.</p>
      <p>Нагадаємо, як <a href="https://www.032.ua/news/2577457/u-lvovi-vodij-avtobusa-zbiv-59-ricnogo-pisohoda">повідомив</a> кореспондент 032.ua, у  понеділок, 18 листопада, у Львові на вулиці Хуторівка трапилася дорожньо-транспортна пригода. Внаслідок події постраждав 59-річний пішохід. </p>
      <p>Джерело: <a href="https://lv.npu.gov.ua/news/dtp/policzejski-rozsliduyut-dtp-u-gorodoczkomu-rajoni-vnaslidok-yakoji-zaginuv-velosipedist/">пресслужба ГУ Нацполіції Львівщини</a></p>
    </article>
  </body>
</html>