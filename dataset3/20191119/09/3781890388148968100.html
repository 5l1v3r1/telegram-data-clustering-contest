<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/742503"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T09:59:00+00:00"/>
    <meta property="og:title" content="เหมืองถ่านหินระเบิดเมืองจีนสังเวย 15ศพ"/>
    <meta property="og:description" content="สื่อทางการของจีนรายงานว่าเกิดเหตุเหมืองถ่านหินระเบิดในมณฑลชานซีทางตอนเหนือของจีน ยังผลให้มีผู้เสียชีวิต 15 ศพ"/>
  </head>
  <body>
    <article>
      <h1>เหมืองถ่านหินระเบิดเมืองจีนสังเวย 15ศพ</h1>
      <address>
        <time datetime="2019-11-19T09:59:00+00:00">19 Nov 2019, 09:59</time>
      </address>
      <slideshow>
        <figure>
          <img src="https://www.dailynews.co.th/admin/upload/20191119/news_qariaAUaxR171113_533.jpg?v=20191120062"/>
        </figure>
        <figure>
          <img src="https://www.dailynews.co.th/admin/upload/20191119/news_LfYTINCojI171121_533.jpg?v=20191120062"/>
        </figure>
      </slideshow>
      <p>
        <b>สื่อทางการของจีนรายงานว่าเกิดเหตุเหมืองถ่านหินระเบิดในมณฑลชานซีทางตอนเหนือของจีน ยังผลให้มีผู้เสียชีวิต 15 ศพ</b>
      </p>
      <p>สำนักข่าวเอเอฟพีรายงานจากกรุงปักกิ่งประเทศจีนเมื่อวันที่ 19 พ.ย.ว่า สำนักข่าวซินหัวของทางการจีนรายงานว่า เกิดเหตุเหมืองถ่านหินของกลุ่มบริษัทชานซี ปิงเหยา เฟิ้งหยาน โคลแอนด์โค้ก จำกัด ตั้งอยู่ในมณฑลชานซีทางเหนือของจีนเกิดระเบิดขึ้นมาเมื่อบ่ายวันจันทร์ที่ 18 พ.ย.ที่ผ่านมา ขณะที่มีคนงานเหมือง 35 คนทำงานอยู่ในเหมืองถ่านหินใต้ดิน แรงระเบิดทำให้มีผู้เสียชีวิต 15 ศพ บาดเจ็บอีก 9 คน แต่คนงานเหมือง 11 คนสามารถหลบหนีออกมาได้<br/>นายเฉิน ซูปิง เจ้าหน้าที่สำนักงานบริหารความปลอดภัยเหมืองถ่านหินมณฑลชานซีเปิดเผยว่า อุบัติเหตุเหมืองถ่านหินระเบิดในครั้งนี้เกิดขึ้นเพราะการไม่ปฏิบัติตามกฎระเบียบและการบริหารจัดการของบริษัทที่เกี่ยวข้อง หรือการกระทำที่ผิดกฎระเบียบ อย่างไรก็ตามทางการจะสอบสวนเรื่องนี้เพื่อหาสาเหตุ<br/>อุบัติเหตุร้ายแรงในเหมืองในประเทศจีนเกิดขึ้นจนเป็นปกติไปแล้วในประเทศจีน เพราะอุตสาหกรรมเหมืองนั้นยังไม่มีมาตรฐานความปลอดภัยที่ดี ซึ่งในการประชุมเมื่อสัปดาห์ที่แล้วของคณะรัฐมนตรีของจีนได้มีคำสั่งลงมาให้กวาดล้างกระบวนการผลิตที่เกี่ยวข้องกับความปลอดภัยเป็นสำคัญ ทั้งนี้เพื่อยกระดับความปลอดภัยในสถานที่ทำงาน<br/><br/>เครดิตภาพAFP</p>
    </article>
  </body>
</html>