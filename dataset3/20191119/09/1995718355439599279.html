<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152523-napad-na-sportloto-u-lucku-administrator-ta-kliient-zakladu-inscenuvaly-grabizh"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T09:58:00+00:00"/>
    <meta property="og:title" content="Напад на спортлото у Луцьку: адміністратор та клієнт закладу інсценували грабіж"/>
    <meta property="og:description" content="Поліцейські викрили двох волинян у неправдивому повідомленні про грабіж у розважальному ігровому закладі, що на вулиці Президента Грушевського."/>
  </head>
  <body>
    <article>
      <h1>Напад на спортлото у Луцьку: адміністратор та клієнт закладу інсценували грабіж</h1>
      <address>
        <time datetime="2019-11-19T09:58:00+00:00">19 Nov 2019, 09:58</time>
      </address>
      <p>Поліцейські викрили двох волинян у неправдивому повідомленні про грабіж у розважальному ігровому закладі, що на вулиці Президента Грушевського.<br/><br/>Про це інформує <a href="https://vl.npu.gov.ua/news/Informacziya/policzejski-vikrili-dvox-volinyan-u-nepravdivomu-povidomlenni-pro-grabizh-u-rozvazhalnomu-igrovomu-zakladi/">ГУНП у Волинській області</a>.<br/><br/>У вівторок, 5 листопада, вранці до поліції звернувся 31-річний лучанин, <a href="http://www.volynpost.com/news/151634-u-lucku-cholovik-uvirvavsia-v-zaklad-sportloto-i-vykrav-z-kasy-groshi">адміністратор одного із розважальних ігрових закладів</a>, що на проспекті Грушевського в обласному центрі. <br/><br/>Заявник повідомив, що близько восьмої години невідома особа в приміщенні закладу за місцем його роботи завдала йому тілесних ушкоджень і відкрито викрала 17 тисяч гривень. За фактом грабежу слідчі розпочали кримінальне провадження за ознаками злочину, передбаченого ч.3 ст.186 Кримінального кодексу України.<br/><br/>Однак, у рамках досудового розслідування слідчі та оперативники Луцького відділу поліції встановили, що факту пограбування не було. Правоохоронці з’ясували, що заявник спільно із клієнтом закладу інсценували грабіж аби ввести в обману слідство й приховати крадіжку коштів.<br/><br/>Слідчі повідомили зловмисникам про підозру в неправдивому повідомленні про вчинення злочину та скоєнні крадіжки за попередньою змовою групою осіб. Санкція цих статей, зокрема, визначає покарання у вигляді позбавлення волі на строк до п’яти років.<br/><br/>Досудове розслідування триває.</p>
    </article>
  </body>
</html>