<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/fotbalova-hvezda-jan-koller-je-uz-svobodny-kdo-se-bude-starat-o-deti"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T09:23:00+00:00"/>
    <meta property="og:title" content="Fotbalová hvězda Jan Koller je už svobodný: Kdo se bude starat o děti?"/>
    <meta property="og:description" content="Fotbalová hvězda Jan Koller (46) je konečně svobodný. Rozvodové řízení je u konce a na oslavu toho vzal Koller svůj nový objev Zuzanu do Londýna. Může se také radovat, protože děti získal do střídavé péče. Vyšel z toho, jak nejlíp mohl. Co ale s majetkem?"/>
  </head>
  <body>
    <article>
      <h6 class="kicker">Rozvod</h6>
      <h1>Fotbalová hvězda Jan Koller je už svobodný: Kdo se bude starat o děti?</h1>
      <address><time datetime="2019-11-19T09:23:00+00:00">19 Nov 2019, 09:23</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/16/e4/16e4dc8-229218-profimedia-0293568993-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Jan Koller s nyní už bývalou manželkou Hedvikou.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/51/c2/51c2d6d-228911-profimedia-0432914349-2560x0-shrink.jpg"/>
          <figcaption>Jan Koller a jeho nový objev Zuzana.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/cd/23/cd23ed9-228910-hedvikakollerova-37048906-491077-2560x0-shrink.jpg"/>
          <figcaption>Jan Koller se s Hedvikou rozvedl.<cite>Instagram.com</cite></figcaption>
        </figure>
        <figure>
          <img src="https://www.extra.cz/images/thumbs/5a/c4/5ac48b6-118423-profimedia-0293569081-2560x0-shrink.jpg"/>
          <figcaption>Manželství trvalo dlouhých 15 let.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/fotbalova-hvezda-jan-koller-je-uz-svobodny-kdo-se-bude-starat-o-deti/galerie/4">+ Další 4 fotografie</a>
        </figcaption>
      </slideshow>
      <p>
        <b>Fotbalová hvězda Jan Koller (46) je konečně svobodný. Rozvodové řízení je u konce a na oslavu toho vzal Koller svůj nový objev Zuzanu do Londýna. Může se také radovat, protože děti získal do střídavé péče. Vyšel z toho, jak nejlíp mohl. Co ale s majetkem?</b>
      </p>
      <p>Není to tak dlouho, co se v květnu veřejnost dozvěděla o rozpadu manželství Kollerových. Bývalou hvězdu české reprezentace <a href="https://www.extra.cz/tema/jan-koller">Jana Kollera</a> načapali s novou krasotinkou, když jel podpořit hokejový nároďák na šampionát na Slovensko. Po jeho boku ale neseděla manželka <a href="https://www.extra.cz/tema/hedvika-kollerova">Hedvika</a>. Její místo zaujala brunetka Zuzana, která je novou přítelkyní Honzy.</p>
      <related>
        <a href="https://www.extra.cz/honzo-kollere-tuhle-bohyni-jsi-opustil-hrisne-fotky-krasne-hedviky"/>
      </related>
      <p>Jan s Hedvikou spolu byli 15 let a mezitím se jim narodily dvě dcery Hedvika (16) a Kateřina (11). Jenže nic netrvá věčně, stejně tak ani jejich manželství, které je podle nejnovějších informací Blesku na úplném konci. Koller je už svobodný, a tak vyvezl svoji novou přítelkyni na výlet do Londýna. Letěl tam k charitativnímu hokejovému utkání spojenému s oslavou 30. výročí sametové revoluce.</p>
      <p>Koller se nechal slyšet, že se s exmanželkou Hedvikou dopředu dohodli na rozdělení majetku i na péči o dcery. Děti budou ve střídavé péči, týden stráví v Monaku a dva týdny zase v Česku. Jan také přiznal, že se s Hedvikou snaží vycházet co nejlépe kvůli dětem.</p>
    </article>
  </body>
</html>