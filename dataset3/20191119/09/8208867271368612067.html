<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/motori/sezioni/classic-cars/2019/11/19/news/la_mitica_fiat_600_multipla_conquista_londra-241402003/"/>
    <meta property="og:site_name" content="Repubblica.it"/>
    <meta property="article:published_time" content="2019-11-19T09:59:00+00:00"/>
    <meta property="og:title" content="Fiat 600 Multipla show: conquista Londra"/>
    <meta property="og:description" content="La mamma di tutte le monovolume sarà protagonista alla mostra &quot;Cars: Accelerating the Modern World&quot;"/>
  </head>
  <body>
    <article>
      <h1>Fiat 600 Multipla show: conquista Londra</h1>
      <h2>La mamma di tutte le monovolume sarà protagonista alla mostra "Cars: Accelerating the Modern World"</h2>
      <address>
        <time datetime="2019-11-19T09:59:00+00:00">19 Nov 2019, 09:59</time>
      </address>
      <p>E' stata la prima monovolue della storia. Probabilmente non è stata capita all'epoca. Ma ora la Fiat 600 Multipla si prende una bella rivincita: è la protagonista della mostra "Cars: Accelerating the Modern World" che aprirà il 23 novembre e che ha per tema l'impatto dell'automobile sulla società moderna ed ospita vetture che hanno rappresentato dei veri e propri acceleratori sociali ed economici per tutto il corso del XX secolo.<br/><br/>"La retrospettiva - spiegano gli organizzatori - mira a celebrare le automobili che per design, innovazione e impatto sociale hanno cambiato il mondo negli ultimi 130 anni. Strutturata in tre sezioni principali, la mostra accoglie oltre 250 oggetti e 15 vetture, tra cui il primo modello di automobile, un prototipo di auto volante e uno dei modelli più rappresentativi dell'automobilismo del Belpaese: la Fiat 600 Multipla".<br/><br/>Proprio quella presentata al Salone di Bruxelles del 1956, un modello rivoluzionario che aveva sedili disposti su tre file e poteva ospitare comodamente sei persone oppure, con quattro sedili ribaltati, offrire un ampio e versatile piano di carico. <br/><br/><br/> </p>
    </article>
  </body>
</html>