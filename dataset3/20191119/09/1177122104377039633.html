<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-turcia-ameninta-cu-reluarea-operatiunilor-militare-in-nord-estul-siriei-148629.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T09:13:00+00:00"/>
    <meta property="og:title" content="Turcia ameninţă cu reluarea operaţiunilor militare în nord-estul Siriei"/>
    <meta property="og:description" content="Administraţia Recep Tayyip Erdogan a avertizat, luni seară, că ar putea relua operaţiunile militare în nord-estul Siriei dacă grupurile insurgente kurde nu se retrag din zona de securitate, Mediafax."/>
  </head>
  <body>
    <article>
      <h1>Turcia ameninţă cu reluarea operaţiunilor militare în nord-estul Siriei</h1>
      <address>
        <time datetime="2019-11-19T09:13:00+00:00">19 Nov 2019, 09:13</time>
      </address>
      <p>
        <b>Administraţia Recep Tayyip Erdogan a avertizat, luni seară, că ar putea relua operaţiunile militare în nord-estul Siriei dacă grupurile insurgente kurde nu se retrag din zona de securitate, Mediafax.</b>
      </p>
      <p>„Statele Unite şi Rusia nu şi-au îndeplinit obligaţiile din acordul de încetare a focului. Dacă zona de securitate nu va fi curaţată de terorişti, vom reîncepe operaţiunile”, a declarat Mevlut Cavusoglu, ministrul turc de Externe, conform site-ului Haberturk.com.</p>
      <p>Ankara a încetat operaţiunile militare din nord-estul Siriei în cadrul unui acord garantat de SUA şi Rusia care prevede retragerea grupului insurgent kurd Unităţile Populare de Protecţie (YPG) din zona de securitate instituită de armata turcă de-a lungul frontierei Siriei cu Turcia.</p>
      <p>Uniunea Europeană a condamnat vehement intervenţia militară turcă în Siria.</p>
    </article>
  </body>
</html>