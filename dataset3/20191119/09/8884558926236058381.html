<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/s-klescami-v-stegno"/>
    <meta property="og:site_name" content="Primorske novice"/>
    <meta property="article:published_time" content="2019-11-19T09:44:50+00:00"/>
    <meta property="og:title" content="S kleščami v stegno"/>
    <meta property="og:description" content="Delavcu koprskega komunalnega podjetja so pri lupljenju električnega kabla včeraj zdrsnile klešče in se mu zapičile v nogo. Na Škofijah pa je gradbeni delavec padel z lestve in obležal brez zavesti."/>
  </head>
  <body>
    <article>
      <h1>S kleščami v stegno</h1>
      <address><time datetime="2019-11-19T09:44:50+00:00">19 Nov 2019, 09:44</time> by <a rel="author">Danijel Cek</a></address>
      <p>
        <b>Delavcu koprskega komunalnega podjetja so pri lupljenju električnega kabla včeraj zdrsnile klešče in se mu zapičile v nogo. Na Škofijah pa je gradbeni delavec padel z lestve in obležal brez zavesti.</b>
      </p>
      <figure>
        <img src="https://static.primorske.si/foto/highres/gnweb/720316_266-prist.jpg"/>
        <figcaption>Prva nesreča se je zgodila včeraj ob 10.20, ko so delavci sektorja javne razsvetljave koprskega komunalnega podjetja Marjetica nameščali dodatni električni kabel na Pristaniški ulici in Ukmarjevem trgu.  Foto: Zdravko Primožič/FPA</figcaption>
      </figure>
      <p><b>KOPER</b> &gt; Prva nesreča se je zgodila včeraj ob 10.20, ko so delavci sektorja javne razsvetljave koprskega komunalnega podjetja Marjetica nameščali dodatni električni kabel na Pristaniški ulici in Ukmarjevem trgu. 34-letni delavec je s kleščami lupil električni kabel, ko so mu klešče zdrsnile in se mu zapičile v stegno desne noge. Reševalci so ga odpeljali v izolsko bolnišnico, kjer so mu oskrbeli rano. Z Marjetice so sporočili, da je imel delavec vso zaščito, zavarovano in označeno je bilo tudi delovišče.</p>
      <p>Tri ure kasneje se je na Zgornjih Škofijah zgodila nova delovna nesreča, ko je 59-letni delavec iz Makedonije padel z gradbenega odra in čeprav je padel le poldrugi meter globoko, je obležal brez zavesti. Makedonec je namreč padel na hrbet in udaril z glavo v tla. Reševalci so tudi njega odpeljali v izolsko bolnišnico.</p>
    </article>
  </body>
</html>