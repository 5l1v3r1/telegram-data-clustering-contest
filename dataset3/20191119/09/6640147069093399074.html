<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-2-directx-12-frame-rate/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T09:17:00+00:00"/>
    <meta property="og:title" content="Fortnite 2: i DirectX 12 miglioreranno il frame rate su PC | Game Division"/>
    <meta property="og:description" content="Fortnite si aggiornerà presto introducendo varie novità e una è già stata svelata: supporto ai DirectX 12 di Microsoft. Ecco i dettagli."/>
  </head>
  <body>
    <article>
      <h1>Fortnite 2: i DirectX 12 miglioreranno il frame rate su PC | Game Division</h1>
      <address>
        <time datetime="2019-11-19T09:17:00+00:00">19 Nov 2019, 09:17</time>
      </address>
      <p>Fortnite 2 ha avuto un inizio particolare, con tutta una serie di problemi tecnici che molti oramai danno per scontato. In particolar modo è la versione PC ad aver sofferto delle più gravi limitazioni, in particolar modo per quanto riguarda il frame rate, tutt’altro che stabile. Fortunatamente gli sviluppatori sono pronti a venire in soccorso dei giocatori con il prossimo update, precisamente il numero 11.20. Infatti, hanno annunciato che sarà rilasciato<b> il supporto ai DirectX 12 di Microsoft</b>.</p>
      <p>L’annuncio è arrivato come sempre tramite <b>le pagine del sito ufficiale di Fortnite</b>. Tramite esso possiamo leggere: “<i>Utilizzando DirectX 12, i giocatori su PC con GPU di fascia alta potranno sperimentare un frame rate più elevato e più stabile. Questo perché DirectX 12 offre migliori prestazioni della CPU e consente la distribuzione dei processi di rendering su più core.”</i></p>
      <figure>
        <img src="https://www.tomshw.it/images/images/2019/09/fortnite-51315.jpg"/>
      </figure>
      <p>Leggi anche: <a href="https://www.tomshw.it/videogioco/google-stadia-anteprima-gylt-esclusiva/">Google Stadia, nuova prova in attesa della recensione</a></p>
      <p>Continua poi affermando: “<i>In futuro, proprio grazie a DirectX 12, prevediamo di aggiungere funzionalità a Fortnite. Permettendo ai giocatori di utilizzare DirectX 12 prima che queste funzionalità vengano introdotte, otterremo informazioni indispensabili per il nostro lavoro di sviluppo e per eliminare eventuali bug.”</i></p>
      <p>Come potete leggere, il team di Fortnite vuole proporre altre funzionalità nel gioco grazie ai DirectX 12, ma per ora non ci sono informazioni aggiuntive a riguardo. Di certo questo è un periodo di transizione per il gioco. I cambiamenti non riguardano solo i contenuti ludici, ma anche la gestione del titolo e il metodo comunicativo della società. Come saprete, Epic ha infatti smesso di pubblicare una patch note completa dei cambiamenti; inoltre, gli update settimanali sono meno precisi rispetto al passato e le novità sono minori, in termini puramente quantitativi.</p>
      <p><b>Diteci, voi cosa ne pensate dell’attuale situazione di Fortnite?</b> Vi convince quanto Epic sta proponendo?</p>
      <blockquote>In attesa dell’aggiornamento numero 11.20, possiamo ottenere nuovi contenuti con <a href="https://toms.it/j1sNq">questo bundle speciale</a>.</blockquote>
    </article>
  </body>
</html>