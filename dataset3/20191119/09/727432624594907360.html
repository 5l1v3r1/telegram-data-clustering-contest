<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/bolig/belegg-skal-hindre-at-avforing-fester-seg-i-skala/71835209"/>
    <meta property="og:site_name" content="Dinside"/>
    <meta property="article:published_time" content="2019-11-19T09:21:13+00:00"/>
    <meta property="og:title" content="Belegg skal hindre at avføring fester seg i skåla"/>
    <meta property="og:description" content="Et svært glatt belegg i toalettskåla kan bidra til å spare enorme mengder vann i verden, hevder forskerne som har utviklet belegget."/>
  </head>
  <body>
    <article>
      <h1>Belegg skal hindre at avføring fester seg i skåla</h1>
      <h2>Et svært glatt belegg i toalettskåla kan bidra til å spare enorme mengder vann i verden, hevder forskerne som har utviklet belegget.</h2>
      <address><time datetime="2019-11-19T09:21:13+00:00">19 Nov 2019, 09:21</time> by <a rel="author">NTB / Redaksjonen (Dinside.no)</a></address>
      <p>Det er forskere ved Penn State University som har utviklet en spray som gir det glatte toalettbelegget. De hevder det trengs 90 prosent mindre vann til å skylle ned avføringen ved bruk av det nyutviklede belegget.</p>
      <related>
        <a href="https://www.dinside.no/bolig/derfor-skal-dolokket-vaere-nede/61014931"/>
      </related>
      <p>Forskerne viser også til at belegget hindrer bakterier i å danne seg i toalettskåla, og det reduserer i tillegg lukt, skriver <a href="https://www.bbc.com/news/world-us-canada-50469405?ocid=socialflow_twitter">BBC</a>.</p>
      <p>- Avføring som fester seg i toalettet er ikke bare ubehagelig for brukerne, men det gir også alvorlige helseproblemer, sa Tak-Sing Wong, tidlige karriereprofessor i ingeniørfag og førsteamanuensis i maskinteknikk og bioingeniør ved Wormley, <a href="https://news.psu.edu/story/598131/2019/11/18/research/new-slippery-toilet-coating-provides-cleaner-flushing-saves-water">til avisen Penn State news.</a></p>
      <p>Sprayen skal være glattere enn teflon, men det slites bort ved bruk og må dermed påføres på nytt etter om lag 50 skyllinger.</p>
      <related>
        <a href="https://www.dinside.no/bolig/hvordan-vaske-doborsten/60999970"/>
      </related>
      <h3>Selvrensende</h3>
      <p>- Vårt team har utviklet et robust bioinspirert, flytende, avføring- og bakterieavvisende belegg som i hovedsak kan gjøre et toalett selvrensende, sa Wong.</p>
      <p>Forskerne, som har publisert funnene i tidsskriftet <a href="https://www.nature.com/articles/s41893-019-0421-0.epdf?referrer_access_token=E_Imd7iMiVMlprJcefMIXNRgN0jAjWel9jnR3ZoTv0N5Xw8IDd-Asry561MF3ivMZK1u_utbK8_AUGRTX0RH_-s10f9uIc-jsV2mLL47XfXUTtlxzOjm4R_aR0CZkYTvmlX6u7fO5oaH_O1RU0Ixtg-O7YrgZvZXkkXE369_LONGIfumOWEbms1IVsJI4UmVr7-dutndGfnekAw8uI3No_rEozWiXF62B2RTISVZpwtJuLQoNvFPJ-sFuUvLsAkfqQgW62Gjs04hGhZ7Eagpq4RWoM1jLE-Go1gcDO9Y5XxNVKpFncEYCrQw13ofXQST&amp;tracking_referrer=www.theguardian.com">Nature Sustainability</a> , skriver at verdens toaletter bruker seks ganger så mye vann daglig som Afrikas samlede vannforbruk.</p>
      <p>Onsdag markerer FN Verdens toalettdag ved å rette oppmerksomheten mot viktigheten av hygieniske sanitæranlegg. Ifølge FN mangler en tredel av alle mennesker tilgang til tilfredsstillende sanitære forhold og toaletter.</p>
      <related>
        <a href="https://www.dinside.no/bolig/skifter-du-handkle-ofte-nok/60997657"/>
      </related>
    </article>
  </body>
</html>