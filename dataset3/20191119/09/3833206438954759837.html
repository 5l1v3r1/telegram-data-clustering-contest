<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Borisov-progovori-za-bolnichnite-obratut-e-ryazuk-914954"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T09:18:00+00:00"/>
    <meta property="og:title" content="Борисов проговори за болничните, обратът е рязък!"/>
    <meta property="og:description" content="Предложението първият ден от болничните да се плаща от работника няма да бъде внесено в Народното съ..."/>
  </head>
  <body>
    <article>
      <h1>Борисов проговори за болничните, обратът е рязък!</h1>
      <address>
        <time datetime="2019-11-19T09:18:00+00:00">19 Nov 2019, 09:18</time>
      </address>
      <p>Предложението първият ден от болничните да се плаща от работника няма да бъде внесено в Народното събрание, съобщи пред журналисти министър председателят <a href="https://www.plovdiv24.bg/novini/persons/260.html">Бойко Борисов</a>, който днес направи обход на Габрово.</p>
      <p>"Кои промени в болничните да коментирам? – обърна се премиерът към журналистите на място. – Синдикатите са във възторг. Притеснявам се в Северна Гърция да не се вдигнат хотелиерите на протест. Това, което синдикатите знаят, е, че ще обсъждаме този въпрос на Тристранката. До този момент не само, че няма да има входирано предложение, но няма и да има. Не може да проверяваме дали всеки е болен“, обясни той.</p>
      <p>"Няма да бъде вкарвана тази тема в парламента. Прави са хората, няма да го входираме, защото не може да наказваме истински болните хора и те да си плащат първия ден от болничните заради тарикати“, коментира премиерът.</p>
      <p>Той добави още: "Дали сме 1 млрд. лв. за безплатни лекарства и в същото време болничните са от 8 млн. на 18 млн.</p>
      <p>"Ще обсъждаме в Тристанката темата за болничните и фалшивите ТЕЛК-ове. Ще видите, че ако бяхме приели такова предложение, гръцките хотелиери щяха да протестират повече от синдикатите“, добави той.</p>
      <p>Министър-председателят коментира избора на Иван Гешев за главен прокурор и отказа правителството да издигне кандидат.</p>
      <p>"Дали ако Даниел Кирилов беше издигнал кандидат и го бяха избрали, когато той повдига обвинения на кмет от БСП, дали щяха да го приемат с чиста монета. Виждате какво лицемерие. Не се хванах в капана. Изцяло сме стъпили на професионалните качества на Гешев. Ние не го избираме за булка. Колкото го познават другите, толкова и аз. С Христо Иванов така променихме закона, че прокурорите да си избират прокурори, съдиите – съдии“, разясни Борисов.</p>
    </article>
  </body>
</html>