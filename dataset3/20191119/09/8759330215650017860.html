<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904313/van-der-vaart-vergelijkt-rode-duivels-met-nederland-ze-horen-bij-de-favorieten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T09:14:00+00:00"/>
    <meta property="og:title" content="Van der Vaart vergelijkt Rode Duivels met Nederland: ‘Ze horen bij de favorieten’"/>
    <meta property="og:description" content="De Rode Duivels zijn de nummer één van de wereld op de FIFA-ranking en horen bij de favorieten voor het EK 2020. Dat vindt ook ex-Oranje-speler Rafael Van der Vaart tegenover Het Laatste Nieuws."/>
  </head>
  <body>
    <article>
      <h1>Van der Vaart vergelijkt Rode Duivels met Nederland: ‘Ze horen bij de favorieten’</h1>
      <address>
        <time datetime="2019-11-19T09:14:00+00:00">19 Nov 2019, 09:14</time>
      </address>
      <p>
        <b>De Rode Duivels zijn de nummer één van de wereld op de FIFA-ranking en horen bij de favorieten voor het EK 2020. Dat vindt ook ex-Oranje-speler Rafael Van der Vaart tegenover Het Laatste Nieuws.</b>
      </p>
      <p>Van der Vaart vergelijkt de Belgische nationale ploeg met zijn generatie bij Oranje. “Het is een goed blok als team, met drie à vier wereldtoppers. Zoals wij destijds met Robben van Persie, Sneijder. Dat is een dodelijke combinatie. Bijna niet te verdedigen. Zo'n Hazard of De Bruyne: die zijn voor niemand bang. Ze tillen je zo over de moeilijke momenten heen. Loopt het even niet goed, dan lossen zulke spelers het wel op.”</p>
      <p>Volgens Van der Vaart behoort België weldegelijk bij de topfavorieten voor eindwinst op een groot tornooi. “Een paar jaar geleden vond ik ze nochtans niet volwassen genoeg om mee te doen voor de eindzege. Nu wel. Ze zijn één van de favorieten. (lacht) Na Nederland, natuurlijk. Nee, serieus, België is een grote kanshebber. Geniet er maar van.”</p>
      <aside>Lees meer<br/><a href="https://www.voetbalprimeur.be/nieuws/904309/martinez-trots-op-relatie-rode-duivels-met-fans-over-heel-europa-gevolgd-.html?itm_source=www.voetbalprimeur.be&amp;itm_medium=highlighted-content">Martinez trots op relatie Rode Duivels met fans: ‘Over heel Europa gevolgd’</a></aside>
    </article>
  </body>
</html>