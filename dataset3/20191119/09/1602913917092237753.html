<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/george-razvan-calinescu-vicepresedinte-al-bancii-transilvania-a-vandut-150-000-de-actiuni-pentru-370-500-lei-18594084"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T09:19:00+00:00"/>
    <meta property="og:title" content="George-Răzvan Călinescu, vicepreşedinte al Băncii Transilvania, a vândut 150.000 de acţiuni pentru 370.500 lei"/>
    <meta property="og:description" content="George-Răzvan Călinescu, directorul general adjunct Financiar (CFO) al Băncii Transilvania, cu poziţie de vicepreşedinte, a vândut ieri la BVB un pachet de 150.000 de acţiuni ale băncii, la un preţ total de 370.500 lei."/>
  </head>
  <body>
    <article>
      <h1>George-Răzvan Călinescu, vicepreşedinte al Băncii Transilvania, a vândut 150.000 de acţiuni pentru 370.500 lei</h1>
      <address><time datetime="2019-11-19T09:19:00+00:00">19 Nov 2019, 09:19</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>George-Răzvan Călinescu, directorul general adjunct Financiar (CFO) al Băncii Transilvania, cu poziţie de vicepreşedinte, a vândut ieri la BVB un pachet de 150.000 de acţiuni ale băncii, la un preţ total de 370.500 lei.</p>
      <p>Vânzarea s-ar realizat prin cinci tranzacţii, la un preţ de 2,47 lei/titlu.</p>
      <p>Banca Transilvania, cea mai tranzacţionată acţiune de la Bursa românească, are o capitalizare de 12,9 miliarde lei, iar acţiunile TLV se tranzacţionau marţi la ora 11.00 la preţul de 2,47 lei, în scădere cu 0,4% faţă de închiderea de luni. </p>
      <p>De la începutul anului, titlurile TLV s-au apreciat cu 23%, fiind înregistrate 82.000 tranzacţii, cu o valoare totală de 2,5 miliarde lei, la un volum de 1,2 miliarde acţiuni.</p>
      <p>Pentru primele nouă luni din 2019, banca de la Cluj a raportat la nivel de grup un profit net de 1,6 miliarde de lei, plus 26% în timp ce activele s-au majorat cu 11%, la 86,4 miliarde de lei, arată datele din raportul trimestrial al băncii. Şi veniturile nete din dobânzi s-au majorat, respectiv cu 8,5%, ajungând la 2,2 miliarde de lei la septembrie 2019.</p>
    </article>
  </body>
</html>