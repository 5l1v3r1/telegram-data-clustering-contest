<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/meg-ryan-slavi-58-narozeniny-z-krasne-herecky-udelaly-plastiky-jineho-cloveka"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T09:00:00+00:00"/>
    <meta property="og:title" content="Meg Ryan slaví 58. narozeniny: Z krásné herečky udělaly plastiky jiného člověka"/>
    <meta property="og:description" content="Meg Ryan, kterou si čeští diváci oblíbili především ve filmech Top Gun, Láska přes internet a Když Harry potkal Sally, slaví 58. narozeniny. Její kariéra je už čtvrtým rokem na bodu mrazu, herečka se však stále ráda na společenských akcích promenáduje na červeném koberci. Tam ukazuje, jak zničující jsou plastiky, kterým s přicházejícím věkem podlehla. Už nějakou tu dobu si není podobná."/>
  </head>
  <body>
    <article>
      <h6 class="kicker">výročí</h6>
      <h1>Meg Ryan slaví 58. narozeniny: Z krásné herečky udělaly plastiky jiného člověka</h1>
      <address><time datetime="2019-11-19T09:00:00+00:00">19 Nov 2019, 09:00</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/41/69/4169600-247092-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Meg Ryan se změnila k nepoznání.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/dd/5b/dd5be64-62790-profimedia-0098372490-2560x0-shrink.jpg"/>
          <figcaption>Meg Ryan slaví 58. narozeniny.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/9e/23/9e2306d-10363-1-2560x0-shrink.jpg"/>
          <figcaption>Diváci si ji pamatují jako půvabnou modroočku.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/de/2f/de2f6a1-62789-profimedia-0098122345-2560x0-shrink.jpg"/>
          <figcaption>V osmdesátkách, devadesátkách a na počátku nového století byla velkou hvězdou.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/meg-ryan-slavi-58-narozeniny-z-krasne-herecky-udelaly-plastiky-jineho-cloveka/galerie/4">+ Dalších 13 fotografií</a>
        </figcaption>
      </slideshow>
      <p>
        <b>Meg Ryan, kterou si čeští diváci oblíbili především ve filmech Top Gun, Láska přes internet a Když Harry potkal Sally, slaví 58. narozeniny. Její kariéra je už čtvrtým rokem na bodu mrazu, herečka se však stále ráda na společenských akcích promenáduje na červeném koberci. Tam ukazuje, jak zničující jsou plastiky, kterým s přicházejícím věkem podlehla. Už nějakou tu dobu si není podobná.</b>
      </p>
      <p>V osmdesátkách, devadesátkách a na počátku nového století byla velkou hvězdou. Šla z role do role, hrála ve filmech i seriálech a diváci ji milovali. Poté však přišla řada na nové, mladší herečky, které ji o role připravily. <a href="https://www.extra.cz/tema/meg-ryan">Meg Ryan</a>, která dnes slaví své 58. narozeniny, si nikde nezahrála už dlouhé 4 roky, ve společnosti se však ukazuje a chlubí se tváří zničenou plastikami.</p>
      <p>Meg Ryan si diváci pamatují jako mladou dívku s modrýma očima, která dokázala svou roztomilostí okouzlit snad každého. I ke slavným je však stárnutí neúprosné a herečka se rozhodla jít cestou, kterou si vybrala spousta hvězd ve věku – oblíbila si plastické zákroky. Její rty jsou výrazně větší, než bývaly, tváře má plné botoxu a snad jediné, co se nezměnilo, je právě její modrý pohled.</p>
      <related>
        <a href="https://www.extra.cz/tahle-ctverice-hercu-zarila-v-kultovnim-filmu-top-gun-zmenili-se-k-nepoznani-fotografie-tehdy-a-ted"/>
      </related>
      <p>Je nutné podotknout, že dobu, kdy byla na plastikách zcela závislá, už má zřejmě za sebou. I tak je ale vidět, že určitým zákrokům zkrátka neodolá a že to, co na ní nešikovní plastičtí chirurgové napáchali dřív, v její tváři zanechalo škody. <b>Podívejte se do galerie na velkou proměnu herečky v dámu, v níž by tu roztomilou dívku z devadesátek nikdo nehledal.</b></p>
    </article>
  </body>
</html>