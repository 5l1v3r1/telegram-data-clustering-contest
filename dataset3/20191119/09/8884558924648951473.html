<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/pricenja-se-vojaska-vaja-mesecina-2019"/>
    <meta property="og:site_name" content="Primorske novice"/>
    <meta property="article:published_time" content="2019-11-19T09:05:09+00:00"/>
    <meta property="og:title" content="Pričenja se vojaška vaja Mesečina 2019"/>
    <meta property="og:description" content="Začenja se dvostranska vojaška vaja Mesečina 2019, na kateri se bodo usposabljali pripadniki slovenskega vojaškega letalstva, vojaške policije in ameriških letalskih enot. Na vojaški vaji Mesečina 2019 bodo urili postopke iskanja in reševanja, z vajo pa bodo končali v četrtek, so sporočili iz Slovenske vojske."/>
  </head>
  <body>
    <article>
      <h1>Pričenja se vojaška vaja Mesečina 2019</h1>
      <address><time datetime="2019-11-19T09:05:09+00:00">19 Nov 2019, 09:05</time> by <a rel="author">STA</a></address>
      <p>
        <b>Začenja se dvostranska vojaška vaja Mesečina 2019, na kateri se bodo usposabljali pripadniki slovenskega vojaškega letalstva, vojaške policije in ameriških letalskih enot. Na vojaški vaji Mesečina 2019 bodo urili postopke iskanja in reševanja, z vajo pa bodo končali v četrtek, so sporočili iz Slovenske vojske.</b>
      </p>
      <figure>
        <img src="https://static.primorske.si/foto/highres/gnweb/720291_266-vaja.jpg"/>
        <figcaption>Fotografija je simbolična. Foto: Slovenska vojska</figcaption>
      </figure>
      <p><b>LJUBLJANA</b> &gt; Scenarij vaje predvideva sestrelitev zavezniškega letala v nasprotnikovem zaledju, so zapisali v sporočilu za javnost.</p>
      <p>Pred izvedbo vaje so se udeleženci udeležili tudi predavanja o osnovah CSAR (Combat Search and Rescue), katere namen je osvežitev in nadgradnja znanj iz bojnega iskanja in reševanja ter poenotenje postopkov znotraj enot zavezništva.</p>
      <p>Urjenje bo potekalo na območjih Divače, Cerknice, Kočevja in Novih Laz v dnevnem in nočnem času.</p>
    </article>
  </body>
</html>