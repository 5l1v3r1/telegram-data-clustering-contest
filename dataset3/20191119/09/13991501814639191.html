<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501531-aleksandr-karavaev-sdelali-vyvody-posle-matcha-so-slovakiej-v-proshlom-godu-kotoryj-nichego-ne-reshal"/>
    <meta property="og:site_name" content="Dynamomania.com"/>
    <meta property="article:published_time" content="2019-11-19T09:10:00+00:00"/>
    <meta property="og:title" content="Александр КАРАВАЕВ: &quot;Сделали выводы после матча со Словакией в прошлом году, который ничего не решал&quot;"/>
    <meta property="og:description" content="Захисник збірної України Олександр Караваєв підбив підсумки заключного матчу синьо-жовтих у відборі Євро-2020, виїзного проти Сербії, який завершився з рахунком 2:2."/>
  </head>
  <body>
    <article>
      <h1>Александр КАРАВАЕВ: "Сделали выводы после матча со Словакией в прошлом году, который ничего не решал"</h1>
      <address>
        <time datetime="2019-11-19T09:10:00+00:00">19 Nov 2019, 09:10</time>
      </address>
      <p>
        <b>Захисник збірної України Олександр Караваєв підбив підсумки заключного матчу синьо-жовтих у відборі Євро-2020, виїзного проти Сербії, який завершився з рахунком 2:2.</b>
      </p>
      <p>
        <b>— Олександре, яким буде ваш висновок щодо гри збірної України проти Сербії в Белграді?</b>
      </p>
      <p>— Скажу так: ми всією командою намагалися грати і в обороні, і в атаці. Але ці голи… Пропустили з незрозумілого пенальті, а потім ще й другий гол, коли м'яч залетів за спину. Шкода, що пропустили. Це неприємно, але головне, що ми набрали очки. У підсумку ми не програли жодного матчу у групі, і це додає впевненості на майбутнє.</p>
      <p>
        <b>— Цей поєдинок для України майже нічого не вирішував. У чому була ваша мотивація?</b>
      </p>
      <p>— Мотивація була — довести самим собі, що ми хочемо втримати те, чого досягли раніше в цьому відбірному циклі. Буває таке, що виграєш один-два матчі, а потім усе втрачаєш. Ми прагнули грати на перемогу й хотіли довести, що не дарма є лідерами групи й невипадково вийшли до фіналу Євро з першого місця.</p>
      <p>
        <b>— Андрій Шевченко на післяматчевій прес-конференції сказав, що незадоволений тим, як команда розпочинала обидва тайми…</b>
      </p>
      <p>— Так, не можна не погодитися з його словами. Ми ще розберемо цю гру, внесемо корективи. Дійсно, спочатку ми домовлялися діяти по-іншому, але лише після 20-ї хвилини почали грати у свою гру, запрацювала наша схема. У нас почала виходити гра, і ми зрівняли рахунок. У нас уже були такі матчі, як, наприклад, зі Словаччиною в минулому році, коли він уже нічого не вирішував, і ми програли з великим рахунком. Тож ми зробили висновки й зараз зіграли більш відповідально.</p>
      <p>
        <b>— Ви відчували, що серби хочуть помститися за принизливу поразку — 0:5 у Львові?</b>
      </p>
      <p>— Так, ми відчували, що господарі хочуть відігратися за той матч. Але й у нас були свої цілі в цьому поєдинку.</p>
      <p>
        <b>— Сербських уболівальників на матчі було не так багато, стадіон був напівпорожній. Від цього українцям гралося легше?</b>
      </p>
      <p>— Не думаю. Мені краще, коли стадіон повний, навіть якщо за рахунок уболівальників суперника. Так грати набагато приємніше, більше адреналіну й мотивації.</p>
      <footer>Источник: <a href="http://www.ffu.org.ua/">Официальный сайт УАФ</a></footer>
    </article>
  </body>
</html>