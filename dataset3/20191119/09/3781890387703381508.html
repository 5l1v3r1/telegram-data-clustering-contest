<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742493"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T09:28:00+00:00"/>
    <meta property="og:title" content="จุตินันท์ให้กำลังใจวีลแชร์เรซซิ่งไปต่อถึงโตเกียว"/>
    <meta property="og:description" content="“บิ๊กนิดหน่อย” จุตินันท์ ภิรมย์ภักดี ประมุขพาราไทย สดุดีทัพวีลแชร์ที่รักษามาตรฐานของผลงานด้วยการช่วยกันกวาด 3 เหรืยญทอง จากศึกชิงแชมป์โลกที่ดูไบ พร้อมกำชับโค้ชให้ดูแลความฟิตและเตรียมเทคนิคไว้พิชิตคู่แข่งในโตเกียว 2020"/>
  </head>
  <body>
    <article>
      <h1>จุตินันท์ให้กำลังใจวีลแชร์เรซซิ่งไปต่อถึงโตเกียว</h1>
      <address>
        <time datetime="2019-11-19T09:28:00+00:00">19 Nov 2019, 09:28</time>
      </address>
      <p>
        <b>“บิ๊กนิดหน่อย” จุตินันท์ ภิรมย์ภักดี ประมุขพาราไทย สดุดีทัพวีลแชร์ที่รักษามาตรฐานของผลงานด้วยการช่วยกันกวาด 3 เหรืยญทอง จากศึกชิงแชมป์โลกที่ดูไบ พร้อมกำชับโค้ชให้ดูแลความฟิตและเตรียมเทคนิคไว้พิชิตคู่แข่งในโตเกียว 2020</b>
      </p>
      <p>    เมื่อวันที่ 19 พ.ย. ที่ผ่านมา  ที่ อาคารสิงห์คอมเพล็กซ์ ชั้น 40 คณะนักกีฬาวีลแชร์เรซซิ่ง ทีมชาติไทย  นำโดย ประวัติ วะโฮรัมย์ เจ้าของแชมป์โลก วีลแชร์ 5,000 ม. และ 1,500 ม. คลาส ที 54 และ พงศกร แปยอ แชมป์โลกวีลแชร์ 400 ม. ชาย ที 53 พร้อมด้วย สายชล คนเจน, เรวัตร์ ต๋านะ, ภูธเรศ คงรักษ์ ได้เดินทางมาเข้าพบ คุณจุตินันท์ ภิรมย์ภักดี  กรรมการรองกรรมการผู้จัดการใหญ่ บริษัท บุญรอดบริเวอรี่ จำกัด ในฐานประธานคณะกรรมพาราลิมปิกแห่งประเทศไทย  เพื่อแสดงความขอบคุณที่ให้การสนับสนุนทัพนักกีฬากรีฑาคนพิการทีมชาติไทย ในการเดินทางไปการแข่งกรีฑาคนพิการชิงแชมป์โลก รายการ "เวิลด์ พารา แอธเลติกส์ แชมเปี้ยนชิพ 2019" ณ กรุงดูไบ ประเทศประเทศสหรัฐอาหรับเอมิเรตส์ ในช่วงระหว่างวันที่  7-15 พฤศจิกายน 2562 ที่ผ่านมา ซึ่ง ทัพนักกรีฑาคนพิการทีมชาติไทย  สามารถทำผลงานได้อย่างยอดเยี่้ยม คว้ฟาเหรียญรางวัลมาครองได้ถึง  3 เหรียญทอง  1 เหรียญเงิน 2 เหรียญทองแดง พร้อมคว้าสิทธิ์เข้าร่วมการแข่งขันพาราลิมปิกเกมส์  2020  อย่างไม่เป็นทางการแล้วทั้งสิ้น 6  รายการ ในเวลานี้<br/>    ด้าน "บิ๊กนิดหน่อย" จุตินันท์ ภิรมย์ภักดี ประธานคณะกรรมการพาราลิมปิกแห่งประเทศไทย กล่าวว่า “วีลแชร์ถือเป็นกีฬาพระเอกของไทยในการแข่งขันพาราลิมปิกหลายสมัย ผลงานจากดูไบครั้งนี้ ทุกคนแสดงให้ถึงมาตรฐานที่ไม่เคยตก ที่น่าดีใจคือมีนักกีฬาหน้าใหม่ที่แสดงให้เห็นถึงพัฒนาการที่ดีขึ้น ส่วนตัวเก่าก็ยังคงรักษาผลงานเอาไว้ได้ดี ซึ่งก็เชื่อว่าเฉพาะกรีฑาและวีลแชร์เรซซิ่งจะคว้าโควตาไปพาราลิมปิกเกมส์ ที่โตเกียว มากกว่าที่บราซิล หรืออย่างน้อยก็เท่าเดิมคือ 13 รายการ”<br/>    “ในศึกดูไบที่ผ่านมา นักกีฬาไทยต้องเจอกับแทรกติกของคู่แข่งทำให้พลาดเหรียญรางวัล ซึ่งจากบทเรียนคราวนี้ก็ได้กำชับให้โค้ชหาวิธีแก้ไข เพราะจากนี้ไปจะไม่ใช่ของง่ายอีกแล้ว จึงต้องหาข้อมูลคู่แข่งให้มากที่สุด เพื่อเตรียมไว้รับมือในโตเกียวเเกมส์ปีหน้า พร้อมทั้งระวังเรื่องอาการบาดเจ็บด้วย” นายจุตินันท์ กล่าว<br/><br/><br/> </p>
    </article>
  </body>
</html>