<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/19/popav-pid-sud-zakon-pro-stvorennya-rynku-silgospzemel-oskarzhyly-v-konstytutsijnomu-sudi/"/>
    <meta property="og:site_name" content="AgroDay"/>
    <meta property="article:published_time" content="2019-11-19T09:00:49+00:00"/>
    <meta property="og:title" content="Попав під суд: закон про створення ринку сільгоспземель оскаржили в Конституційному суді"/>
    <meta property="og:description" content="Голова парламентської фракції «Батьківщина» Юлія Тимошенко заявила, що разом із колегами із парламенту подасть подання до Конституційного суду України з метою перевірити, чи відповідає нормам Основного закону проект закону про створення ринку сільськогосподарських земель без проведення всеукраїнського референдуму. «Один із пунктів нашого плану — звернутися до Конституційного суду за трактуванням: чи може Верховна Рада, президент ухвалювати та підписувати закони про розпродаж сільськогосподарських земель без всеукраїнського референдуму, на якому люди зможуть сказати, чи хочуть вони продавати свою землю, чи ні», — заявила Тимошенко. Лідер фракції «Батьківщина» стверджує, що її команда вивчила Конституцію і, посилаючись на її положення про те, що земля та її надра належать народу України, подала до КС подання. Також Тимошенко звернулася до КС із листом, у якому вимагає розглянути її заяву в терміновому порядку. Отже, у Конституційного суду буде місяць, щоб відповісти на позов"/>
  </head>
  <body>
    <article>
      <h1>Попав під суд: закон про створення ринку сільгоспземель оскаржили в Конституційному суді</h1>
      <address>
        <time datetime="2019-11-19T09:00:49+00:00">19 Nov 2019, 09:00</time>
      </address>
      <p>Голова парламентської фракції «Батьківщина» Юлія Тимошенко заявила, що разом із колегами із парламенту подасть подання до Конституційного суду України з метою перевірити, чи відповідає нормам Основного закону проект закону про створення ринку сільськогосподарських земель без проведення всеукраїнського референдуму.</p>
      <p>«Один із пунктів нашого плану — звернутися до Конституційного суду за трактуванням: чи може Верховна Рада, президент ухвалювати та підписувати закони про розпродаж сільськогосподарських земель без всеукраїнського референдуму, на якому люди зможуть сказати, чи хочуть вони продавати свою землю, чи ні», — заявила Тимошенко.</p>
      <p>Лідер фракції «Батьківщина» стверджує, що її команда вивчила Конституцію і, посилаючись на її положення про те, що земля та її надра належать народу України, подала до КС подання.</p>
      <p>Також Тимошенко звернулася до КС із листом, у якому вимагає розглянути її заяву в терміновому порядку.</p>
      <p>Отже, у Конституційного суду буде місяць, щоб відповісти на позов представників «Батьківщини», а значить будь-який розгляд у парламенті законопроектів, що стосуються обороту земель сільськогосподарського призначення, буде неможливий.</p>
      <p>Повідомляє <a href="https://propozitsiya.com/ua/timoshenko-oskarzhit-u-ks-zakonnist-zapusku-rinku-zemli-bez-vseukrayinskogo-referendumu">Пропозиція</a></p>
      <related>
        <h4>Статті по темі</h4>
        <a href="https://agroday.com.ua/2019/10/15/virogidna-alternatyva-u-vru-zareyestrovano-chotyry-novyh-zakonoproekty-pro-obig-zemel/"/>
        <a href="https://agroday.com.ua/2019/10/10/novyj-poglyad-v-verhovnij-radi-koryguyut-zakonoproekt-pro-rynok-zemli/"/>
        <a href="https://agroday.com.ua/2019/10/08/zminy-na-krashhe-zakonodavchi-zminy-yaki-maly-vplyv-na-agrobiznes-u-2018-2019-mr/"/>
        <a href="https://agroday.com.ua/2019/09/27/peredumaly-vyrobnykam-soyi-ta-ripaku-mozhut-povernuty-vidshkoduvannya-eksportnogo-pdv/"/>
        <a href="https://agroday.com.ua/2019/07/24/organichna-populyaryzatsiya-eksport-organichnoyi-produktsiyi-vtrychi-bilshyj-za-vnutrishnij-spozhyvchyj-rynok-v-ukrayini/"/>
        <a href="https://agroday.com.ua/2019/07/16/organichni-pryntsypy-v-minagropolityky-obgovoryly-pidgotovku-vvedennya-v-diyu-organichnogo-zakonu/"/>
      </related>
    </article>
  </body>
</html>