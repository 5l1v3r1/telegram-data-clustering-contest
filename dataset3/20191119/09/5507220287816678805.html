<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187018/"/>
    <meta property="og:site_name" content="Janam TV"/>
    <meta property="article:published_time" content="2019-11-19T09:13:06+00:00"/>
    <meta property="og:title" content="ഫീസ് വർദ്ധനയുടെ പേരിലുള്ള സമരത്തിൽ മുഴക്കിയത് കശ്മീർ മുദ്രാവാക്യം : ജെഎന്‍യു സമരത്തിന് പിന്നിൽ രാഷ്ട്രവിരുദ്ധ ശക്തികളും , കമ്മ്യൂണിസ്റ്റ് ഭീകരരും , സിആർപിഎഫ് ശക്തമായി നേരിട്ടതായി വിദ്യാർത്ഥികൾ"/>
    <meta property="og:description" content="ന്യൂഡൽഹി ; ഫീസ് വർധനയുടെ പേരിൽ ജെഎൻയുവിലെ ഇടത് വിദ്യാർത്ഥികൾ അഴിച്ചു വിട്ട സമരത്തിനു പിന്നിൽ രാഷ്ട്ര വിരുദ്ധശക്തികളും ,കമ്മ്യൂണിസ്റ്റ് ഭീകരരുമെന്ന് സൂചന ."/>
  </head>
  <body>
    <article>
      <h1>ഫീസ് വർദ്ധനയുടെ പേരിലുള്ള സമരത്തിൽ മുഴക്കിയത് കശ്മീർ മുദ്രാവാക്യം : ജെഎന്‍യു സമരത്തിന് പിന്നിൽ രാഷ്ട്രവിരുദ്ധ ശക്തികളും , കമ്മ്യൂണിസ്റ്റ് ഭീകരരും , സിആർപിഎഫ് ശക്തമായി നേരിട്ടതായി വിദ്യാർത്ഥികൾ</h1>
      <address><time datetime="2019-11-19T09:13:06+00:00">19 Nov 2019, 09:13</time> by <a rel="author">Janam TV Web Desk</a></address>
      <p>ന്യൂഡൽഹി ; ഫീസ് വർധനയുടെ പേരിൽ ജെഎൻയുവിലെ ഇടത് വിദ്യാർത്ഥികൾ അഴിച്ചു വിട്ട സമരത്തിനു പിന്നിൽ രാഷ്ട്ര വിരുദ്ധശക്തികളും ,കമ്മ്യൂണിസ്റ്റ് ഭീകരരുമെന്ന് സൂചന . ക്യാമ്പസിലെ അരാജകത്വം അവസാനിപ്പിക്കാനുള്ള നീക്കത്തിനെതിരെയാണ് വിദ്യാർത്ഥികൾ രംഗത്തിറങ്ങിയത് .</p>
      <p>ഫീസ് വർദ്ധനവ് പിൻവലിക്കാനാണ് തങ്ങൾ സമരം നടത്തുന്നതെന്ന് പ്രസ്താവിച്ചെങ്കിലും പ്രകടനത്തിൽ മുഴങ്ങിക്കേട്ടത് കശ്മീരിനു സ്വാതന്ത്ര്യം വേണമെന്നും മറ്റുമുള്ള രാജ്യവിരുദ്ധ മുദ്രാവാക്യങ്ങളായിരുന്നു . രാജ്യതലസ്ഥാനത്ത് വിദ്യാർത്ഥികൾ അഴിച്ചുവിട്ട ആക്രമണത്തിനെതിരെ അദ്ധ്യാപകർ തന്നെ രംഗത്ത് വന്നിട്ടുണ്ട് .</p>
      <p>ഫീസ് വർദ്ധനയ്ക്കെതിരെ , സർവകലാശാലയ്ക്കെതിരെ നടന്ന സമരത്തിൽ കശ്മീർ വലിച്ചിഴയ്ക്കാൻ കാരണമെന്താണെന്ന സംശയവും അവർ ഉന്നയിക്കുന്നു . മാത്രമല്ല ക്യാമ്പസിൽ വിദ്യാർത്ഥികൾ വനിതാ അദ്ധ്യാപികയെ കൈയ്യേറ്റം ചെയ്യാൻ ശ്രമിച്ചതും അദ്ധ്യാപകർ ചൂണ്ടിക്കാട്ടുന്നു .</p>
      <p>സമരത്തിനിടയിൽ തിരിച്ചറിയാൻ കഴിയാത്ത അക്രമകാരികളുണ്ടെന്ന് പൊലീസും സ്ഥിരീകരിച്ചിരുന്നു . ഇവർക്കെതിരെ എഫ് ഐ ആറും രജിസ്റ്റർ ചെയ്തിട്ടുണ്ട് . ഈ അക്രമകാരികളാണ് ക്യാമ്പസ്സിലെ വിവേകനാന്ദ പ്രതിമയ്ക്ക് മേൽ പെയിന്റൊഴിച്ചതെന്നും അദ്ധ്യാപകർ പറഞ്ഞു .</p>
      <p>അതേ സമയം തങ്ങളെ നേരിടാൻ സി ആർ പി എഫിനെ ഇറക്കിയത് എന്തിനാണെന്ന ചോദ്യം വിദ്യാർത്ഥികൾ ഉന്നയിക്കുന്നുണ്ട് . സൈന്യം തങ്ങളെ നേരിട്ടത് അതിശക്തമായാണെന്നും അവർ പറഞ്ഞു .</p>
      <p>സമരത്തിന്റെ മറവിൽ രാജ്യതലസ്ഥാനത്തെ സാധാരണക്കാർക്ക് നേരെ അക്രമം അഴിച്ചുവിടാനൊരുങ്ങിയപ്പോഴാണ് സി ആർ പി എഫിനെ വിന്യസിച്ചത് . പോലീസിനെയും സിആര്‍പിഎഫുകാരെയും വടിയും കല്ലും ഉപയോഗിച്ച് അക്രമിച്ചതോടെയാണ് ഇവർ സമരക്കാരെ ശക്തമായി നേരിട്ടതെന്നതും വ്യക്തമാണ് .</p>
    </article>
  </body>
</html>