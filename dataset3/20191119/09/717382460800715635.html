<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/apette-piaggio-e-cibo-da-strada-torna-il-sorrento-street-food-22-24-novembre/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-19T09:30:13+00:00"/>
    <meta property="og:title" content="Apette Piaggio e cibo da strada: torna il Sorrento Street Food"/>
    <meta property="og:description" content="Dal 22 al 24 novembre, a partire dalle 18.00, Piazza Angelina Lauro di Sorrento torna ad ospitare uno degli eventi più attesi dell'anno: il Sorrento Street Food."/>
  </head>
  <body>
    <article>
      <h1>Apette Piaggio e cibo da strada: torna il Sorrento Street Food</h1>
      <address><time datetime="2019-11-19T09:30:13+00:00">19 Nov 2019, 09:30</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>Dal <b>22 al 24 novembre</b>, a partire dalle 18.00, Piazza Angelina Lauro di Sorrento torna ad ospitare uno degli eventi più attesi dell’anno: il <b>Sorrento Street Food.</b></p>
      <p>Anche quest’anno la città di Sorrento sarà da un coloratissimo sciame di Apette Piaggio per dare vita ad un festival che rappresenta al meglio la fusione tra tradizione e modernità; la tradizione culinaria sinonimo d’eccellenza, e le nuove tendenze del momento, cucine su tre ruote belle, creative e particolari.</p>
      <figure>
        <img src="https://amalfinotizie.it/wp-content/uploads/2017/12/Kontatto-1.jpg"/>
      </figure>
      <p>L’evento sarà caratterizzato da un’ ampissima scelta di piatti, dal dolce al salato, tutti da gustare in “chiave street”, e da tanto divertimento!</p>
      <p>Tra le bontà che potranno essere assaggiate ci saranno: <b>fantastici panini di alta macelleria, pizze fritte, cuzzetielli, panuozzi, fritture, specialità siciliane e tanto tanto altro…</b></p>
      <p>Per tutta la durata del festival non mancheranno momenti d’intrattenimento diffuso.</p>
      <p>Dunque, tra le tantissime prelibatezze, le carinissime Apecar e le luci natalizie della città si respirerà un’atmosfera a dir poco magica. Inoltre <b>venerdì 22 novembre</b> sera, in concomitanza con l’apertura del Sorrento Street Food Village, <b>saranno accese le luminarie natalizie.</b></p>
      <figure>
        <img src="https://amalfinotizie.it/wp-content/uploads/2019/11/73495099_1942027375900286_3685124473029132288_o.jpg"/>
      </figure>
      <p>La manifestazione è promossa dall’assessorato al Marketing Territoriale del Comune di Sorrento e realizzata da BeeStreet con il sostegno di numerosi sponsor. L’ingresso all’evento è gratuito.</p>
    </article>
  </body>
</html>