<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/bologna/cronaca/trigone-punge-ragazzo-1.4895140"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-19T09:56:06+00:00"/>
    <meta property="og:title" content="Trigone punge ragazzo, il chirurgo vertebrale. &quot;Dovrà lottare per un anno&quot;"/>
    <meta property="og:description" content="Il medico Federico De Iure: &quot;Solo dopo una lunghissima riabilitazione capiremo se il 12enne tornerà a camminare&quot;. Il ringraziamento della famiglia"/>
  </head>
  <body>
    <article>
      <h1>Trigone punge ragazzo, il chirurgo vertebrale. "Dovrà lottare per un anno"</h1>
      <h2>Il medico Federico De Iure: "Solo dopo una lunghissima riabilitazione capiremo se il 12enne tornerà a camminare". Il ringraziamento della famiglia</h2>
      <address><time datetime="2019-11-19T09:56:06+00:00">19 Nov 2019, 09:56</time> by <a rel="author">DONATELLA BARBETTA</a></address>
      <figure>
        <video src="https://vr-media.storage.googleapis.com/video/cre_80/encoded/b108cac0-46ee-4370-ac04-a2ca4f07c636.mp4"/>
        <figcaption>Ragazzino punto da un trigone ricoverato al Maggiore di Bologna. Video&amp;pub_custom_params=department=bologna</figcaption>
      </figure>
      <p>Bologna, 19 novembre 2019 - "<b>Non</b> mi sento più le gambe». Sono state le prime parole del dodicenne <b>dopo essere stato <a href="https://www.ilrestodelcarlino.it/bologna/cronaca/paralizzato-trigone-1.4882343">colpito dall’aculeo che si trova nella coda di un trigone</a> </b>– pesce simile alla razza – mentre giocava in mare con il fratello in Costa Rica. Da quel giorno, il 20 ottobre, il ragazzino ligure è già migliorato e dopo un volo umanitario di 15 ore (<b><a href="https://www.ilrestodelcarlino.it/bologna/cronaca/video/trigone-puntura-1.4893764">video</a></b>), con<b> tappa in Canada,</b> dall’altra notte è <b>ricoverato al Maggiore di Bologna (<a href="https://www.ilrestodelcarlino.it/bologna/cronaca/video/trigone-1.4894079">video</a>)</b>. «È in buone condizioni, porta il collare e sta avendo un iniziale recupero motorio – spiega <b>Federico De Iure</b>, responsabile della Chirurgia vertebrale dell’ospedale –. Il paziente muove le braccia e accenna alcuni movimenti in uno dei due arti inferiori. Faremo tra sei mesi il primo bilancio della lesione e tra dodici capiremo quale è stato il recupero neurologico. Al momento <b><a href="https://www.ilrestodelcarlino.it/bologna/cronaca/trigone-puntura-1.4892623">non è in programma alcun intervento chirurgico, </a></b>non c’è compressione del midollo, o terapia farmacologica e presto il ragazzo sarà trasferito a Montecatone – l’istituto di riabilitazione intensiva nell’Imolese –. La medicina sta facendo grandi passi avanti e <b>il ragazzino è assai volenteroso e ha voglia di lottare</b>. Questo è positivo, perché il 50% del lavoro lo deve fare il paziente».</p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894408.1574101089%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=320&amp;fmt=jpg"/>
          <figcaption>Il ragazzino genovese punto al collo da un trigone mentre faceva il bagno in Costa Rica lo scorso 20 ottobre è arrivato questa notte a Bologna</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894409.1574101089%21%2FhttpImage%2Fimage.JPEG_gen%2Fderivatives%2Ffullsize%2Fimage.JPEG&amp;w=660&amp;h=320&amp;fmt=jpg"/>
          <figcaption>Il volo umanitario è stato effettuato con un Falcon del 31esimo Stormo di Ciampino dell'Aeronautica Militare</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894410.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>La conferenza stampa per illustrare il percorso di cura intrapreso dal ragazzo colpito dal trigone (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894411.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il ragazzo è arrivato dalla Costa Rica a bordo di un volo umanitario. Nella foto un amico di famiglia (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894412.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Un momento della conferenza stampa (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894413.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Liliana Copertino, medico anestesista (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894414.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Una lesione così, da trigone è più unica che rara, dice Carlo Coniglio, dirigente di Rianimazione (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894415.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Le condizioni del ragazzo sono buone, riferisce Federico de Iure, responsabile della Chirurgia vertebrale dell'Ospedale Maggiore di Bologna (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894416.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il 12enne e' stato colpito al collo dall'aculeo di un trigone, che per forma ricorda 'un ferro da calza', spiegano i medici (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894417.1574101089%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Carlo Coniglio, Liliana Copertino e Federico de Iure (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894418.1574101090%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il dottor Carlo Coniglio (foto Schicchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894419.1574101090%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>I medici: "Le sue condizioni sono buone, è già iniziato il recupero motorio" (foto Schicchi)</figcaption>
        </figure>
        <figcaption>
          <a href="https://www.ilrestodelcarlino.it/bologna/cronaca/foto/trigone-1.4894356">Punto dal trigone, ricoverato all'ospedale Maggiore di Bologna. Foto</a>
        </figcaption>
      </slideshow>
      <p><b>Il chirurgo</b> ha ricostruito anche la dinamica dell’incidente: «È stato colpito al collo dall’aculeo di un trigone, possiamo paragonarlo a un ferro da calza, che ha trapassato la sesta vertebra cervicale per poi riuscire, provocando una lesione». Per <b>Carlo Coniglio</b>, responsabile della Rianimazione, <a href="https://www.ilrestodelcarlino.it/bologna/cronaca/trigone-paralisi-1.4884138"><b>«una lesione così, da trigone, è più unica che rara»</b></a>.</p>
      <figure>
        <video src="https://vr-media.storage.googleapis.com/video/cre_80/encoded/b108cac0-46ee-4370-ac04-a2ca4f07c636.mp4"/>
        <figcaption>Ragazzino punto da un trigone ricoverato al Maggiore di Bologna. Video</figcaption>
      </figure>
      <p>L’aculeo era anche ricoperto di una sostanza velenosa, ma è stato provvidenziale l’intervento del padre. «Subito dopo la puntura, quando il fratello lo ha riportato sulla spiaggia, il papà gli ha dato subito due pastiglie di cortisone che aveva con sé – precisa <b>Paolo Colombo</b>, l’amico di famiglia arrivato a Bologna da Genova con la nonna, gli zii e altri familiari del dodicenne – e poi il ragazzo è stato trasportato all’ospedale di San José. Lì c’è stata una grande collaborazione, mentre più complessa è stata l’organizzazione del viaggio di ritorno. <b>Per me è stata una sfida. </b>Abbiamo interessato parlamentari e politici liguri, anche il cardinale Angelo Bagnasco, fino al premier Giuseppe Conte, che si è interessato molto al caso. E per questo la famiglia lo ringrazia».</p>
      <p><b>È stato</b> un Falcon del 31° Stormo di Ciampino dell’Aeronautica Militare a riportare in Italia il ferito, il fratello maggiore e i genitori. A bordo anche Liliana Copertino, medico della Rianimazione, partita da Bologna per assistere il ragazzino. È stata la famiglia del dodicenne, che riede a Genova, ma va spesso in Costa Rica, a contattare l’ospedale bolognese, uno dei centri italiani dove si opera il maggior numero di traumi spinali: circa 200-250 fratture vertebrali all’anno, e di queste 30-35 associate a lesioni neurologiche.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/bologna/cronaca/foto/trigone-1.4894356"/>
        <a href="https://www.ilrestodelcarlino.it/bologna/cronaca/video/trigone-ospedale-maggiore-1.4894093"/>
        <a href="https://www.ilrestodelcarlino.it/bologna/cronaca/video/trigone-1.4894079"/>
        <a href="https://www.ilrestodelcarlino.it/bologna/cronaca/trigone-puntura-1.4892623"/>
        <a href="https://www.ilrestodelcarlino.it/bologna/cronaca/trigone-paralisi-1.4884138"/>
        <a href="https://www.quotidiano.net/esteri/ragazzino-punto-da-una-manta-1.4882589"/>
      </related>
    </article>
  </body>
</html>