<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/e-oficial-luiza-e-moarta-gheorghe-dinca-a-recunoscut-in-sfarsit-cum-a-ucis-o-am-crezut-ca-se-preface-i-am-20095789"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T09:04:48+00:00"/>
    <meta property="og:title" content="E oficial, Luiza e moartă! Gheorghe Dincă a recunoscut, în sfârșit, cum a ucis-o: „Am crezut că se preface. I-am…”"/>
    <meta property="og:description" content="Soarta Luizei Melencu a rămas, multă vreme, plasată sub un mare semn de întrebare. Familia fetei speră că aceasta este, încă, în viață, cu toate că"/>
  </head>
  <body>
    <article>
      <h1>E oficial, Luiza e moartă! Gheorghe Dincă a recunoscut, în sfârșit, cum a ucis-o: „Am crezut că se preface. I-am…”</h1>
      <address><time datetime="2019-11-19T09:04:48+00:00">19 Nov 2019, 09:04</time> by <a rel="author">Cristian Lisandru</a></address>
      <p>
        <b>Soarta Luizei Melencu a rămas, multă vreme, plasată sub un mare semn de întrebare. Familia fetei speră că aceasta este, încă, în viață, cu toate că Gheorghe Dincă a recunoscut, în fața anchetatorilor, că a ucis-o după ce a luat-o la ocazie și a răpit-o. Totuși, procurorii nu au reușit să obțină probe concludente care să susțină afirmațiile lui Dincă. </b>
      </p>
      <p>Dar ”Monstrul din Caracal” a și explicat ce s-a întâmplat în ”Casa groazei”, scenariul fiind asemănător în cazul Alexandrei Măceașanu și al Luizei Melencu. Dincă declară că nu a dorit să le ucidă pe fete, numai că dubla tragedie s-a petrecut pe fondul enervării. Surse din anchetă transmit că Dincă este convins că Luiza nu va fi găsită niciodată, numai el și ”Dumnezeu” știind unde se află. Reamintim că Dincă a declarat că a lovit-o și pe Luiza, exact cum s-a întâmplat în cazul Alexandrei, aceasta leșinând, iar el fiind convins că<i><b> ”se preface”. </b></i></p>
      <p><b><i>”E detașat, nu știi dacă vine dintr-o asigurare de genul stai liniștit că nu pățești nimic, avem noi grijă sau pur și simplu e o defecțiune de tip psihic, s-a decuplat de la realitate, nu mai stă să-și imagineze consecințele faptelor sale, ale condamnării”</i>,</b> a declarat psihologul criminalist Liviu Chesnoiu.</p>
      <h3>”În niciunul dintre dosarele 1 – 7 nu se află acel film”</h3>
      <p>Carmen Obârșanu, avocatul familiei Melencu, a precizat că, în dosar, singurele probe despre <a href="https://www.cancan.ro/prima-poza-cu-luiza-melencu-dupa-ce-ar-fi-fost-gasita-in-italia-20094483">Luiza Melencu</a> sunt că „a existat o tânără pe nume Luiza”. <i><b>„Sunt foarte puține probe care se referă la Luiza, doar așa printre picături, printre dosare. Că a existat o tânără pe nume Luiza. Atât. Nu sunt probe. Îmi aduc aminte că am văzut la tv acel filmuleț cu Luiza, în care mergea, trecea pe lângă femeia în roșu (…). Ei bine, în niciunul dintre dosarele 1 – 7 nu se află acel film. Nu doar că nu sunt probe care să arate răpirea, dar nici măcar probele arătate în media”</b></i>, a mai spus Carmen Obârșanu.</p>
      <p>Luiza Melencu a dispărut în luna aprilie, după ce s-a urcat într-o mașină de ocazie. În acest caz, Gheorghe Dincă, în prezent arestat preventiv, a spus că atât pe Luiza Melencu, cât și pe Alexandra Măceșanu, le-a ucis.</p>
    </article>
  </body>
</html>