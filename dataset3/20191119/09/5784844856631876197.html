<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/na-vidiku-nov-brskalnik-ki-bi-nadomestil-chrome.html?RSS2d401a93890635f0278e8f4a490edad5"/>
    <meta property="og:site_name" content="Računalniške novice"/>
    <meta property="article:published_time" content="2019-11-19T09:00:00+00:00"/>
    <meta property="og:title" content="Na vidiku nov brskalnik, ki bi nadomestil Chrome?"/>
    <meta property="og:description" content="Chrome je trenutno še vedno najpriljubljnejši brskalnik, uporablja ga več kot 70 % uporabnikov na namiznih računalnikih. Njegova priljubljenost v zadnjih letih e še raste, od l"/>
  </head>
  <body>
    <article>
      <h1>Na vidiku nov brskalnik, ki bi nadomestil Chrome?</h1>
      <address>
        <time datetime="2019-11-19T09:00:00+00:00">19 Nov 2019, 09:00</time>
      </address>
      <p>
        <b>Brave je predstavil brskalnik, ki na prvo mesto postavlja varnost uporabnikov. V primerjavi s Chromom je v tem pogledu precej močnejši.</b>
      </p>
      <p>Chrome je trenutno še vedno najpriljubljenejši brskalnik, uporablja ga več kot 70 % uporabnikov na namiznih računalnikih. Njegova priljubljenost v zadnjih letih le še raste, od leta 2016 je pridobil še dodatnih 16 % deleža uporabnikov. Kljub vsemu lahko uporabniki, vsaj kar se varnosti tiče, izberejo zmogljivejši brskalnik.</p>
      <p>Eden od njih je <b>Brave</b>. Prvo verzijo so predstavili pred dnevi, izdelal pa ga je <b>Brendan Eich</b>, soavtor Mozille (njihovo brskalnik Firefox je bil priljubljena alternativa nekoč dominantnemu Internet Explorerju). Novi brskalnik Brave je izšel v beta verziji, predstavili pa so prvo njegovo stabilno izdajo. Z različico 1.0 uvaja zasebno oglaševalsko omrežje in sistem nagrajevanja, ki uporabnikom omogoča plačevanje spletnih strani, ki so jim všeč.</p>
      <p>Kljub temu, da je Brave šele v beta verziji, ga vsak mesec že uporablja osem milijonov ljudi. Za mobilne naprave obstajajo različice iOS in Android ter različice za Windows, Linux in Mac. Krog uporabnikov je seveda še vedno izjemno majhen v primerjavi s Firefoxom, ki ima več kot 100 milijonov mesečnih uporabnikov, in Chromom, ki jih ima več kot milijardo. Toda velikost, kot pravijo analitiki, ni pomembna. Tu je nekaj razlogov, zakaj bi morali razmisliti o tem, da (vsaj začasno) opustimo Chrome in ga nadomestimo z Brave.</p>
      <h3>Majhen obseg zbiranja podatkov</h3>
      <p>Medtem ko je Google, lastnik Chroma, veliki šef na področju zbiranja podatkov, Brave briše celotno zgodovino, zato ne morejo izdelati slike o vas in vam predstaviti ciljane ponudbe oglasov, narejene izključno po vaši meri. "Naši strežniki niti ne vidijo niti ne shranijo podatkov brskanja - na vaših napravah ostanejo zasebni, dokler jih ne izbrišete vi,” so zapisali na spletni strani novega brskalnika. Uporabnik lahko tudi spremlja, koliko robotov, ki spremljajo njegovo spletno obnašanje, je blokiral.</p>
      <h3>Hitrejše brskanje</h3>
      <p>Ravno na račun blokiranja sledenja naš aktivnost naj bi bil Brave hitrejši pri nalaganju spletnih vsebin. Na mobilnih napravah naj bi, denimo, spletne časnike naložil dva do trikrat hitreje kot konkurenčni brskalniki. Zavidljiv rezultat!</p>
      <h3>Vgrajen nadzornik za gesla</h3>
      <p>V Chromu je vgrajena možnost za shranjevanj gesel. Ker pa se v zadnjem obdobju pojavljajo dodatni pomisleki glede zaupanja gesel le enemu ponudniku (konkretno Googlu), se Brave znova zdi kot odlična alternativa. Ponuja nadzornik za shranjevanj gesel, ki je del brskalnika. </p>
      <h3>Zasebni oglasi</h3>
      <p>Kljub temu, da Brave v osnovi blokira vse oglase, pa brez njih le ne gre. Njihov sistem ponujaja je malce drugačen. Ponudili so zasebno platformo za oglaševanje, v okviru katere uporabnik izbere, kaj želi videti. Za oglede je tudi nagrajen v obliki kriptožetonov BAT. Te žetone lahko nato uporabniki pošljejo avtorjem strani, ki so jim še posebej všeč.</p>
      <p>Na tej stopnji razvoja brskalnika seveda še ni jasno, ali se bo ideja prijela, je pa zanimiva in skladna s sodobnimi smernicami o nagrajevanju kakovostne vsebine.</p>
    </article>
  </body>
</html>