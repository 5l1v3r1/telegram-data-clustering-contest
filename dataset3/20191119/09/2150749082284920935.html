<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/u-viyskoviy-chastini-na-lvivshhini-stalas-pozhezha-ye-zagibliy-ta-postrazhdaliy/"/>
    <meta property="og:site_name" content="Прямий"/>
    <meta property="article:published_time" content="2019-11-19T09:46:00+00:00"/>
    <meta property="og:title" content="У військовій частині на Львівщині сталась пожежа: є загиблий та постраждалий"/>
    <meta property="og:description" content="Сьогодні, 19 листопада, близько 5.00 ранку в одній з військових частин Львівської області сталася пожежа. Внаслідок загоряння загинув офіцер, ще один"/>
  </head>
  <body>
    <article>
      <h1>У військовій частині на Львівщині сталась пожежа: є загиблий та постраждалий</h1>
      <address>
        <time datetime="2019-11-19T09:46:00+00:00">19 Nov 2019, 09:46</time>
      </address>
      <p>
        <b>Сьогодні, 19 листопада, близько 5.00 ранку в одній з військових частин Львівської області сталася пожежа. Внаслідок загоряння загинув офіцер, ще один дістав травми і опіки.</b>
      </p>
      <p>Про це повідомляє<a href="https://www.facebook.com/UkrainianLandForces/photos/a.514271382109058/1151863415016515/?type=3&amp;theater"> пресслужба</a> Командування Сухопутних військ ЗСУ.</p>
      <p>"Сьогодні, 19 листопада 2019 року, близько 5.00 ранку в одній з військових частин, що дислокуються у селищі Старичі, Яворівського району Львівської області, сталася пожежа. Внаслідок загоряння будівлі загинув офіцер, ще один дістав травм і з опіками був оперативно доставлений до Центральної районної лікарні міста Новояворівськ. Пожежа локалізована", - йдеться в повідомленні.</p>
      <p>Зазначається, що причини та обставини події з'ясовують представники Військової служби правопорядку ЗС України та Національної поліції України.</p>
      <p>"Висловлюємо щирі співчуття рідним та близьким загиблого військовослужбовця", - додали в пресслужбі.</p>
      <p>Також, як розповів <b>"Прямому"</b> речник Головного управління ДСНС у Львівській області Віталій Туровцев пожежа була ліквідована о 8 годині, 8 хвилині.</p>
      <p>"Будівля повністю знищена вогнем. Один потерпілий знаходиться в лікарні, другий, на жаль, загинув", - повідомив він.</p>
      <p>Раніше<b> "Прямий"</b> повідомляв, що <a href="https://prm.ua/na-vinnichchini-na-skladi-viyskovoyi-chastini-stalasya-pozhezha/">у Вінницькій області на одному зі складів зберігання речового майна військової частини сталася пожежа.</a></p>
      <related>
        <h4>Схожі новини</h4>
        <a href="https://prm.ua/u-gospitali-harkova-vid-poranen-pomer-komandir-128-yi-ombr-yevgen-korostelov/"/>
        <a href="https://prm.ua/doba-oos-boyoviki-visim-raziv-obstrilyuvali-pozitsiyi-ukrayinskih-viyskovih/"/>
        <a href="https://prm.ua/vibuhi-u-balakliyi-19-listopada-proshhatimutsya-iz-dvoma-zagiblimi-viyskovimi/"/>
      </related>
    </article>
  </body>
</html>