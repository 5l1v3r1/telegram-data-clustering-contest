<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-16/doamna-prefect-sefa-daso-arina-mos-i-ar-putea-lua-locul-prefectului-ioan-mihaiu-152880.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-19T09:03:00+00:00"/>
    <meta property="og:title" content="Doamna prefect: Șefa DASO, Arina Moș, i-ar putea lua locul prefectului Ioan Mihaiu"/>
    <meta property="og:description" content="Pentru prima oară în ultimii 30 de ani, judeţul Bihor ar putea avea un prefect femeie, după ce noul Guvern va schimba din funcţii actualii prefecţi şi subprefecţi numiţi în ultimii trei ani de premierii PSD, Sorin Grindeanu, Mihai Tudose şi Viorica Dăncilă."/>
  </head>
  <body>
    <article>
      <h1>Doamna prefect: Șefa DASO, Arina Moș, i-ar putea lua locul prefectului Ioan Mihaiu</h1>
      <address>
        <time datetime="2019-11-19T09:03:00+00:00">19 Nov 2019, 09:03</time>
      </address>
      <figure>
        <img src="https://cdn.ebihoreanul.ro/static/gallery_big/arina-mos2.jpg"/>
      </figure>
      <p>Pentru prima oară în ultimii 30 de ani, judeţul Bihor ar putea avea un prefect femeie, după ce noul Guvern va schimba din funcţii actualii prefecţi şi subprefecţi numiţi în ultimii trei ani de premierii PSD, Sorin Grindeanu, Mihai Tudose şi Viorica Dăncilă.</p>
      <p>Bihorel a aflat că şansele cele mai mari le are Arina Moş, 39 ani, membră PNL, absolventă a Facultăţii de Drept din Oradea, dar şi a Institutului Naţional de Administraţie, fostă consilieră a primarului Ilie Bolojan, iar din 2013 şefa Direcţiei de Asistenţă Socială Oradea.</p>
      <p>Se pare că în socotelile PNL-iştilor a intrat, iniţial, şi şeful Direcţiei Tehnice din Primărie, Mircea Ghitea, care a mai fost prefect aproape un an de zile în 2008, în guvernarea Tăriceanu, dar acesta ar fi refuzat.</p>
      <p>Omul vrea să iasă la pensie vara viitoare, aşa că nu are chef de balamucul care va urma prin administraţia şi politica din Bihor în perioada care urmează.</p>
    </article>
  </body>
</html>