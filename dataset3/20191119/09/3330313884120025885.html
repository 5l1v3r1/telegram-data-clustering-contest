<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904319/janssen-pleit-voor-wijzigingen-in-oranje-aanval-berghuis-liep-overal-en-nergens-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T09:26:00+00:00"/>
    <meta property="og:title" content="Janssen pleit voor wijzigingen in Oranje-aanval: 'Berghuis liep overal en nergens'"/>
    <meta property="og:description" content="Als het aan Theo Janssen ligt beginnen Calvin Stengs en Myron Boadu dinsdagavond in de basis bij het Nederlands elftal. Volgens de voormalig middenvelder verdienen de aanvallers van AZ een kans. &quot;Een jongen die fris in zijn hoofd is en als de brandweer zal willen gaan, omdat hij zich wil bewijzen&quot;, zegt Janssen tegen VTBL over Stengs. &quot;Steven Berghuis? Had moeite, hij liep tegen Noord-Ierland overal en nergens. Misschien omdat Steven bij Feyenoord gewend is om de bal op te halen en het spel daar te bepalen, maar dat hoeft niet bij Oranje. Frenkie en Pröpper krijgen de bal ook wel naar voren. Daarom verdient Stengs nu een kans.&quot; 'Mijn favoriete middenveld is compleet: Pröpper moet altijd naast De Jong staan' Koeman oordeelt over AZ-duo: 'Ze ondervinden nu wat normen zijn' Koeman lovend en kritisch op Stengs en Boadu: 'Ze komen daar nog iets tekort in'"/>
  </head>
  <body>
    <article>
      <h1>Janssen pleit voor wijzigingen in Oranje-aanval: 'Berghuis liep overal en nergens'</h1>
      <address>
        <time datetime="2019-11-19T09:26:00+00:00">19 Nov 2019, 09:26</time>
      </address>
      <p>
        <b>Als het aan Theo Janssen ligt beginnen Calvin Stengs en Myron Boadu dinsdagavond in de basis bij het Nederlands elftal. Volgens de voormalig middenvelder verdienen de aanvallers van AZ een kans.</b>
      </p>
      <p>"Een jongen die fris in zijn hoofd is en als de brandweer zal willen gaan, omdat hij zich wil bewijzen", zegt Janssen tegen <a href="https://www.vtbl.nl/nieuws/artikel/4926091/oranje-nederland-ek-kwalificatie-estland-koeman-cillessen-dumfries-ligt-ake"><i>VTBL</i></a> over Stengs. "Steven Berghuis? Had moeite, hij liep tegen Noord-Ierland overal en nergens. Misschien omdat Steven bij Feyenoord gewend is om de bal op te halen en het spel daar te bepalen, maar dat hoeft niet bij Oranje. Frenkie en Pröpper krijgen de bal ook wel naar voren. Daarom verdient Stengs nu een kans."</p>
      <p>Janssen ziet Memphis Depay als de eerste spits van Oranje, maar het is nog onduidelijk of die kan starten in de Johan Cruijff Arena. Babel verving hem tegen Noord-Ierland, maar volgens de oud-speler van Vitesse, FC Twente en Ajax is dat geen goede oplossing. "Ik denk dat we Babel niet meer op die positie moeten neerzetten. Ryan werkte hard en deed zijn best tegen Noord-Ierland, maar hij heeft meer ruimte nodig. Boadu heeft bij AZ laten zien daar wel goed mee om te kunnen gaan."</p>
      <p>Quincy Promes mag van Janssen wel blijven staan. "Hij doet het goed bij Ajax en zit in een flow. Ik vond hem ook heel bedrijvig tegen Noord-Ierland. Daarnaast hebben we ook niet zoveel keuze meer. Dat zal veranderen als Babel, Donyell Malen en Steven Bergwijn weer inzetbaar zijn."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904308/-mijn-favoriete-middenveld-is-compleet-pr-pper-moet-altijd-naast-de-jong-staan-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904302/koeman-komt-met-lichte-kritiek-aan-adres-az-duo-ondervinden-nu-wat-normen-zijn-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/903889/koeman-legt-duo-van-az-langs-oranje-meetlat-ze-komen-daar-nog-iets-tekort-in-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>