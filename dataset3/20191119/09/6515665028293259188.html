<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3360555/olga-i-bogdan-se-vise-ne-kriju-teniserka-i-kosarkas-zajedno-prisutvovali-vencanju-prijatelja-u-americi-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-19T09:31:00+00:00"/>
    <meta property="og:title" content="OLGA I BOGDAN SE VIŠE NE KRIJU: Teniserka i košarkaš zajedno prisutvovali venčanju prijatelja u Americi (FOTO)"/>
    <meta property="og:description" content="Srpska teniserka Olga Danilović i košarkaš Bogdan Bogdanović više ne kriju svoju vezu koju su otpočeli početkom godine, pa su zajedno prisustvovali venčanju njihovih prijatelja u Americi."/>
  </head>
  <body>
    <article>
      <h6 class="kicker">LJUBAV CVETA</h6>
      <h1>OLGA I BOGDAN SE VIŠE NE KRIJU: Teniserka i košarkaš zajedno prisutvovali venčanju prijatelja u Americi (FOTO)</h1>
      <address>
        <time datetime="2019-11-19T09:31:00+00:00">19 Nov 2019, 09:31</time>
      </address>
      <p>
        <b>Srpska teniserka Olga Danilović i košarkaš Bogdan Bogdanović više ne kriju svoju vezu koju su otpočeli početkom godine, pa su zajedno prisustvovali venčanju njihovih prijatelja u Americi. </b>
      </p>
      <p><a href="https://www.kurir.rs/tag/533609/jovana-jaksic">Jovana Jakšić</a>, nekada perspektivna teniserka Srbije, udala se u nedelju u Americi za 23 godine starijeg Vujadina Jovića, a gosti na venčanju bili su i  Bogdan Bogdanović i Olga Danilović. </p>
      <p>Kako je <a href="https://www.kurir.rs/sport/kosarka/3201619/ekskluzivno-smuvali-se-bogdan-i-olga-bogdanovic-se-do-usiju-zaljubio-u-cerku-predraga-danilovica-ljubav-kosarkasa-i-teniserke-cveta">Kurir prvi pisao</a>, Bogdan i Olga u vezi su već neko vreme, ali kriju se od očiju javnosti. U njihov emotivni odnos upućeno je samo najuže okruženje, te pažljivo biraju mesta na kojima se zajedno pojavljuju.</p>
      <p>A sada su se pojavili na venčanju Jovane Jakšić i Vujadina Jovića koji su objavili fotku na društvenim mrežama sa dragim gostima iz Sakramenta.</p>
      <p>Srpski košarkaški reprezentativac i ćerka legendarnog srpskog košarkaša Predraga Danilovića u društvu čelnika Kingsa Vlada Divca i Peđe Stojakovića, kao i Bogdanove sestre Bojane, prisustvovali su velelpnoj zabavi koji je upriličio ovaj par.</p>
      <figure>
        <img src="https://www.kurir.rs/data/images/2019/11/19/09/2057077_1_ff.jpg?ver=1574151440"/>
        <figcaption>
          <cite>foto: Pritnscreen/Instagram</cite>
        </figcaption>
      </figure>
      <p>- Olga i <a href="https://www.kurir.rs/tag/467445/bogdan-bogdanovic">Bogdan </a>dugo se poznaju, ali među njima doskora nije bilo ničega. Međutim, okolnosti su se nedavno totalno promenile. Ne nadajući se da će se među njima pojaviti simpatije, sreli su se na jednom skupu i tu je nešto "kliknulo" među njima. Kasnije su počeli da se dopisuju i čuju telefonom, sve dok se nisu smuvali - kazao je izvor Kuria početkom godine i dodao da Bogdan i osam godina mlađa <a href="https://www.kurir.rs/tag/87410/olga-danilovic">Olga </a>zasad kriju vezu od javnosti.</p>
      <figure>
        <img src="https://www.kurir.rs/data/images/2019/11/19/09/2057091_888_ff.jpg?ver=1574152116"/>
        <figcaption>
          <cite>foto: Printskrin/Facebook</cite>
        </figcaption>
      </figure>
      <p>- Zasad im u ljubavi cvetaju ruže i ne žele to da kvare. Upravo zbog toga odlučili su da se ne eksponiraju javno i da lagano puste da sve teče svojim tokom. Za njihovu vezu ne zna mnogo ljudi, a ne pojavljuju se ni svuda zajedno. Zbog obaveza u sportu, nemaju ni mnogo vremena koje bi mogli da provedu zajedno, ali zato koriste svaki slobodan trenutak da se posvete jedno drugom. Bogdanović se do ušiju zaljubio u Olgu, pa mu drugovi u šali već spominju ženidbu. Međutim, Olga je tek krajem januara napunila 18 godina i njoj je zasad prioritet sportska karijera, tako da je za brak prerano - otkriva naš izvor i dodaje da je Danilović upoznat s tim ko mu je potencijalni zet, te da je veoma zadovoljan ćerkinim izborom, baš kao i njegova supruga Svetlana Danilović, novinarka Sportske redakcije RTS.</p>
      <p>(Kurir sport)</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3359915/kakva-drama-u-sakramentu-bjelica-i-bogdanovic-ostvarili-dabl-dabl-ucinke-u-pobedi-kingsa-nad-bostonom"/>
        <a href="https://www.kurir.rs/sport/kosarka/3359051/monstruozno-zakucavanje-lebrona-bjelica-ostao-na-posteru-kralj-postigao-spektakularan-poen-preko-srbina-pa-ga-mrko-pogledao-video"/>
        <a href="https://www.kurir.rs/sport/tenis/3347697/jedna-srpkinja-u-top-100-nina-stojanovic-na-plasmanu-karijere-jorovic-i-danilovic-napredovale-foto"/>
      </related>
    </article>
  </body>
</html>