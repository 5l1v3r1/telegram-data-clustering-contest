<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158823_1.html"/>
    <meta property="og:site_name" content="Novsport"/>
    <meta property="article:published_time" content="2019-11-19T09:35:00+00:00"/>
    <meta property="og:title" content="Назарян срещу Касабов за Треньор №1 в борбата"/>
    <meta property="og:description" content="Федерацията раздава награди на церемония на 28 ноември"/>
  </head>
  <body>
    <article>
      <h1>Назарян срещу Касабов за Треньор №1 в борбата</h1>
      <address><time datetime="2019-11-19T09:35:00+00:00">19 Nov 2019, 09:35</time> by <a rel="author">"Тема спорт"</a></address>
      <p>Армен Назарян u Петър Касабов ще се конкурират за званието Треньор на годината в борбата. Вчера от родната федерация обявиха имената, които попадат в класацията за най-добри на изминаващата 2019-а.<br/> <br/>Победителите ще бъдат наградени на специална церемония на 28 ноември в зала "Диана" в столицата.<br/> <br/>Назарян и Касабов са единствените специалисти, които са номинирани за Треньор на годината. Под наставленията на двукратния олимпийски шампион класиците спечелиха сребърен (Кирил Милов) и бронзов (Айк Мнацаканян) медал от европейското първенство, като натурализираният арменец дублира третото си място и на световното.<br/> <br/>Касабов пък изведе националния ни тим при жените до две титли (Биляна Дудова и Тайбе Юсеин) и две сребърни отличия (Миглена Селишка и Евелина Николова) в шампионата на Стария континент, както и до втора позиция на световното в лицето на Тайбе.<br/> <br/>Вчера стана ясно, че женският ни национален отбор ще бъде на лагер в японския град Окаяма непосредствено преди олимпиадата в Токио. Президентът на федерацията Христо Маринов се срещна с делегация, водена от кмета Macao Омори в София. Разговорите се проведоха в министерството на спорта с Красен Кралев. </p>
      <p> </p>
    </article>
  </body>
</html>