<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187020/"/>
    <meta property="og:site_name" content="Janam TV"/>
    <meta property="article:published_time" content="2019-11-19T09:13:21+00:00"/>
    <meta property="og:title" content="വാഹനത്തില്‍ കടത്താന്‍ ശ്രമിച്ച 133 കിലോ കഞ്ചാവ് പിടികൂടി; രണ്ട് പേര്‍ പിടിയില്‍"/>
    <meta property="og:description" content="കൊല്‍ക്കത്ത : കൊല്‍ക്കത്തയില്‍ വാഹനത്തില്‍ കടത്താന്‍ ശ്രമിച്ച കഞ്ചാവ് പിടികൂടി. സംഭവത്തില്‍ രണ്ട് അസം സ്വദേശികള്‍ പോലീസിന്റെ പിടിയിലായി. ധനജ്ഞോയ്"/>
  </head>
  <body>
    <article>
      <h1>വാഹനത്തില്‍ കടത്താന്‍ ശ്രമിച്ച 133 കിലോ കഞ്ചാവ് പിടികൂടി; രണ്ട് പേര്‍ പിടിയില്‍</h1>
      <address><time datetime="2019-11-19T09:13:21+00:00">19 Nov 2019, 09:13</time> by <a rel="author">Janam TV Web Desk</a></address>
      <p>കൊല്‍ക്കത്ത : കൊല്‍ക്കത്തയില്‍ വാഹനത്തില്‍ കടത്താന്‍ ശ്രമിച്ച കഞ്ചാവ് പിടികൂടി. സംഭവത്തില്‍ രണ്ട് അസം സ്വദേശികള്‍ പോലീസിന്റെ പിടിയിലായി. ധനജ്ഞോയ് ദേബ്‌നാഥ്, ബിപ്ലബ് ദേബ്‌നാഥ് എന്നിവരാണ് പിടിയിലായത്. കൊല്‍ക്കത്തയിലെ വെസ്റ്റ് പോര്‍ട്ട് പ്രദേശത്ത് വെച്ചാണ് ഇരുവരും പോലീസിന്റെ പിടിയിലായത്.</p>
      <p>ഇവരുടെ വാഹനത്തിനുള്ളില്‍ നിന്നും 133 കിലോ കഞ്ചാവ് പോലീസ് പിടിച്ചെടുത്തു. വലിയ ചാക്കുകളിലായി വാഹനത്തില്‍ നിര്‍മ്മിച്ച പ്രത്യേക അറയിലാണ് ഇവര്‍ കഞ്ചാവ് ഒളിപ്പിച്ചിരുന്നത്. ഇവരുടെ പക്കല്‍ നിന്നും കഞ്ചാവ് നിറച്ച അഞ്ച് ചാക്കുകള്‍ പോലീസ് കണ്ടെത്തി.</p>
      <p>കൊല്‍ക്കത്തയിലെ വിവിധയിടങ്ങളില്‍ കഞ്ചാവ് എത്തിക്കുന്നത് ഇവരാണെന്ന് പോലീസ് അറിയിച്ചു. ഇവരുടെ സംഘത്തില്‍ കൂടുതല്‍ അംഗങ്ങളുള്ളതായി സംശയിക്കുന്നതായും പോലീസ് വ്യക്തമാക്കി.</p>
      <p>കഞ്ചാവ് കടത്താന്‍ ശ്രമിച്ച വാഹനം പോലീസ് കസ്റ്റഡിയില്‍ എടുത്തിട്ടുണ്ട്. വിശദ വിവരങ്ങള്‍ക്കായി പോലീസ് ഇരുവരെയും കൂടുതല്‍ ചോദ്യം ചെയ്ത് വരികയാണ്.</p>
    </article>
  </body>
</html>