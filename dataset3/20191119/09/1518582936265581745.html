<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/per-una-casa-con-vista-sugli-scorci-piu-famosi-del-belpaese-prezzi-in-media-del-35/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-19T09:55:19+00:00"/>
    <meta property="og:title" content="Per una casa con vista sugli scorci più famosi del Belpaese prezzi più alti del 35%"/>
    <meta property="og:description" content="Una casa con vista sui Faraglioni di Capri, sul Castello Sforzesco di Milano o nella zona Duomo, a Piazza Navona a Roma è nella zona degli Uffizi a Firenze. Un sogno per molti, realtà per pochi, visto che i prezzi sono ovviamente alti. A calcolarli è Immobiliare.it che ha analizzato i prezzi degli immobili in vendita nelle zone che ospitano monumenti e paesaggi iconici, scoprendo così quanto costa comprare casa con vista sugli scorci più famosi del Belpaese. Dall’analisi emerge che un appartamento direttamente esposto su un panorama o un monumento di grande valore costa in media il 35% in più rispetto agli altri di pari condizioni. Una casa con vista sui Faraglioni di Capri costa oltre 12mila euro al mq Ebbene dall’analisi è emerso che il primato dei prezzi più elevati per l’acquisto di una casa con vista sono i Faraglioni di Capri, un panorama, visibile dalla zona sudorientale dell’isola, che si paga a caro prezzo: un immobile affacciato su questi famosissimi scogli costa mediamente 12.437 euro/mq, il 12% in…"/>
  </head>
  <body>
    <article>
      <h1>Per una casa con vista sugli scorci più famosi del Belpaese prezzi più alti del 35%</h1>
      <address><time datetime="2019-11-19T09:55:19+00:00">19 Nov 2019, 09:55</time> by <a rel="author">Alessandra Caparello</a></address>
      <p>Una casa con vista sui<b> Faraglioni di Capri</b>, sul Castello Sforzesco di <a href="https://www.wallstreetitalia.com/search/milano/"><b>Milano</b> </a>o nella zona Duomo, a Piazza Navona a Roma è nella zona degli Uffizi a <a href="https://www.wallstreetitalia.com/search/firenze/"><b>Firenze</b></a>. Un sogno per molti, realtà per pochi, visto che i prezzi sono ovviamente alti. A calcolarli è<i> Immobiliare.it</i> che ha analizzato i prezzi degli immobili in vendita nelle zone che ospitano monumenti e paesaggi iconici, scoprendo così quanto costa comprare casa con vista sugli scorci più famosi del Belpaese.<br/>Dall’analisi emerge che un appartamento direttamente esposto su un panorama o un monumento di grande valore costa in media il 35% in più rispetto agli altri di pari condizioni.</p>
      <figure>
        <img src="https://www.wallstreetitalia.com/app/uploads/2019/11/immobiliare.jpg"/>
      </figure>
      <h3>Una casa con vista sui Faraglioni di Capri costa oltre 12mila euro al mq</h3>
      <p>Ebbene dall’analisi è emerso che il primato dei prezzi più elevati per l’acquisto di una casa con vista sono i <b>Faraglioni di Capri</b>, un panorama, visibile dalla zona sudorientale dell’isola, che si paga a caro prezzo: un immobile affacciato su questi famosissimi scogli costa mediamente 12.437 euro/mq, il 12% in più rispetto alla media dell’isola.<br/>Prezzi record anche per Milano: chi sceglie di acquistare casa in uno dei quartieri più affascinanti del capoluogo, tra monumenti culto e boutique di lusso, comporta una spesa più alta del 195% rispetto alla media della città. Nel dettaglio una casa con vista sul <b>Castello Sforzesco è </b>la più cara in assoluto, con di 11.341 euro/mq, più di tre volte superiore alla media milanese (+223%). Costa circa 1.000 euro/mq in meno un appartamento nella<b> zona del Duomo.</b></p>
      <p>Tra gli scorci simbolo di Roma, quello che costa di più ammirare è la zona di <b>Piazza Navona</b>  dove per acquistare casa si devono sborsare in media oltre 9.800 euro al metro quadro, cifra che supera più di tre volte la media della Capitale (+216%).<br/>Ottomila euro al metro quadro invece gli appartamenti in vendita nei pressi di <b>Piazza del Popolo</b>, della <b>Fontana di Trevi</b> e del <b>Colosseo</b>. Per una casa con vista sul <b>Cupolone di San Pietro</b>, si dovranno invece sborsare in media 7.837 euro/mq, il 50% in più rispetto al prezzo medio di Roma.</p>
      <p>A Firenze chi acquista immobili siti nella zona della <b>Cattedrale di Santa Maria del Fiore, degli Uffizi e della Basilica di Santa Maria Novella</b>, deve pagare in media 5.000 euro al metro quadro.<br/>Restando in Toscana, tra le viste più costose troviamo anche <b>Piazza del Campo a Siena</b>, dove per gli immobili in vendita la richiesta media è di oltre 4.000 al metro quadro, il 37% in più rispetto alla città. Poi una casa con vista sulla <b>Torre di Pisa</b> risulta più economica, con un prezzo medio inferiore ai 3.000 euro/mq e una variazione del 12% rispetto alla media cittadina.</p>
      <p>Continuando la ricerca, troviamo l’<b>Arena di <a href="https://www.wallstreetitalia.com/search/verona/">Verona</a></b>, nella cui zona i prezzi degli immobili quasi raddoppiano rispetto a quelli medi della città, con richieste che superano i 5.000 euro/mq.<br/>Più bassa la cifra media per chi intende comprare casa a Bologna, a pochi passi da <b>Piazza Maggiore</b>: qui il costo medio è di 4.234 euro/mq. Costa il doppio rispetto alla media torinese, una casa nel quartiere della <b>Mole Antonelliana</b>, dove i prezzi raggiungono i 3.267 euro/mq.</p>
    </article>
  </body>
</html>