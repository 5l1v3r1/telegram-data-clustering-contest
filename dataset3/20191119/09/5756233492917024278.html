<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622270/%D8%AD%D9%85%D8%A7%DB%8C%D8%AA-%D8%A8%D8%B1%D8%A7%DB%8C%D8%A7%D9%86-%D9%87%D9%88%DA%A9-%D8%A7%D8%B2-%D8%A7%D8%B9%D8%AA%D8%B1%D8%B6%D8%A7%D8%AA-%D8%A7%DB%8C%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T09:52:00+00:00"/>
    <meta property="og:title" content="حمایت برایان هوک از اعترضات ایران"/>
    <meta property="og:description" content="برایان هوک با طرح ادعاهای بی‌اساس علیه جمهوری اسلامی ایران گفت: آمریکا از مطالبات مردم ایران حمایت می‌کند."/>
  </head>
  <body>
    <article>
      <h1>حمایت برایان هوک از اعترضات ایران</h1>
      <address>
        <time datetime="2019-11-19T09:52:00+00:00">19 Nov 2019, 09:52</time>
      </address>
      <p>
        <i>برایان هوک با طرح ادعاهای بی‌اساس علیه جمهوری اسلامی ایران گفت: آمریکا از مطالبات مردم ایران حمایت می‌کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>برایان هوک، رئیس گروه اقدام علیه ایران در وزارت خارجه آمریکا که تاکنون زمینه ساز اعمال تحریم‌های زیادی علیه ملت ایران بوده، در گفت‌وگو با اسکای نیوز عربی گفت: اولویت دولت دونالد ترامپ منزوی کردن نظام ایران و نمایندگان آن در منطقه و وضع سلسله تحریم‌هایی علیه تهران است.</p>
      <p>وی در رابطه با ناآرامی‌‌های اخیرا ایران هم گفت: آمریکا از مطالبات ملت ایران حمایت می کند، ملت ایران از نظامی که نتوانست وظایف خود را انجام دهد خسته شده‌اند.</p>
      <p>برایان هوک مدعی شد: ما از مطالبات ملت ایران حمایت می‌کنیم زیرا ایران اموالش را در راستای ایجاد بی ثباتی در کشورهای دیگر خرج می کند و ما از آنها می خوهیم که این اموال در راستای بهبود اوضاع معیشتی مردم خرج کنند.</p>
      <p>هوک با طرح ادعای حمایت ایران از شبه نظامیان در عراق، لبنان و یمن و لزوم توقف این حمایت ها گفت: ایران امروز هزینه توطئه علیه کشورهای دیگر را می‌پردازد.</p>
      <p>نماینده ویژه آمریکا در امور ایران با گسترش دامن دخالت‌های خود به عراق گفت: هر مسئول عراقی که بخواهد در زیرسایه "سلطه گری ایران بر عراق" ثروت و اموال ملت را بخورد، علیه آن تحریم وضع خواهیم کرد.</p>
      <p>بریان هوک در ادامه مدعی شد که که مقامات ایرانی می خواهند حزب الله های دیگری همانند حزب الله لبنان در عراق و یمن ایجاد کنند و ما می دانیم که برخی افسران ایرانی با حوثی های در یمن همکاری دارند.</p>
      <p>وی مدعی شد که ایران باعث از بین رفتن صلح در خاورمیانه شده است.</p>
      <p> پیش از این نیز علاوه هوک، کاخ سفید و دیگر مقامات آمریکایی از جمله مایک پمپئو، وزیر خارجه این کشور از ناآرامی های اخیر و آشوب در ایران حمایت کرده بودند.</p>
      <p>محمد جواد ظریف، وزیر امور خارجه کشورمان در واکنش به این حمایت ها گفت: اعلام حمایت مقامات آمریکایی از "مردم ایران" دروغی شرم‌آور است. رژیمی که با اِعمال تروریسم اقتصادی مانع رسیدن غذا و دارو به مردم عادی اعم از سالخوردگان و بیماران می‌شود، هیچ‌گاه نمی‌تواند ادعای وقیحانه حمایت از مردم ایران داشته باشد. آقای پمپئو نخست باید پاسخگوی اقدامات اعلام‌شده تروریستی و جنایت علیه بشریت ضد مردم ایران باشد.</p>
    </article>
  </body>
</html>