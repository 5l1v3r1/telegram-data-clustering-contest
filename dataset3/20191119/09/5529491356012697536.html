<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/salvini-migranti-open-arms-3118803/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T09:58:36+00:00"/>
    <meta property="og:title" content="Salvini indagato per il sequestro dei 164 migranti di Open Arms. Ma stavolta il Parlamento…"/>
    <meta property="og:description" content="ROMA – Il leader della Lega Matteo Salvini è stato iscritto nel registro degli indagati dalla procura di Agrigento per sequestro di persona e omissioni di atti d’ ufficio. L’accusa – scrive la Repubblica- riguarda il caso dei 164 migranti salvati il primo agosto scorso dalla Open Arms, a cui fu vietato dall’allora ministro dell’Interno l’ingresso nelle acque italiane.Ilaria Cucchi: “Salvini sciacallo”. Anche il capo della Polizia Gabrielli lo bacchettaMarcello De Vito, torna libero l’ex presidente M5s del Consiglio comunale di Roma La nave rimase 20 giorni ferma davanti a Lampedusa, poi furono i pm, in seguito a un’ ispezione a bordo, a ordinare lo sbarco d’urgenza. Il fascicolo è già stato trasmesso alla procura di Palermo, competente a valutare le ipotesi di reato che dovranno essere sottoposte al tribunale dei ministri. Bis del caso Diciotti (ma stavolta il Parlamento…) Entro 15 giorni l’ufficio giudiziario guidato da Francesco Lo Voi dovrà decidere se confermare le ipotesi di reato, riformularle o chiedere…"/>
  </head>
  <body>
    <article>
      <h1>Salvini indagato per il sequestro dei 164 migranti di Open Arms. Ma stavolta il Parlamento…</h1>
      <address><time datetime="2019-11-19T09:58:36+00:00">19 Nov 2019, 09:58</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/open-arms_ansa-1.jpg"/>
        <figcaption>Migranti tratti in salvo dalla nave Open Arms (Ansa)</figcaption>
      </figure>
      <p>ROMA – Il leader della Lega Matteo Salvini è stato iscritto nel registro degli indagati dalla procura di Agrigento per sequestro di persona e omissioni di atti d’ ufficio.</p>
      <p>L’accusa – scrive la Repubblica- riguarda il caso dei 164 migranti salvati il primo agosto scorso dalla Open Arms, a cui fu vietato dall’allora ministro dell’Interno l’ingresso nelle acque italiane.</p>
      <figure>
        <a href="https://www.blitzquotidiano.it/politica-italiana/ilaria-cucchi-salvini-gabrielli-3118929/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/ilaria-cucchi-salvini-gabrielli-3118929/">
          <img src="https://static.blitzquotidiano.it/wp/wp-content/uploads/2019/11/ilaria-cucchi_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/ilaria-cucchi-salvini-gabrielli-3118929/">Ilaria Cucchi: “Salvini sciacallo”. Anche il capo della Polizia Gabrielli lo bacchetta</a>
      </h3>
      <figure>
        <a href="https://www.blitzquotidiano.it/politica-italiana/marcello-de-vito-m5s-roma-3118882/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/marcello-de-vito-m5s-roma-3118882/">
          <img src="https://static.blitzquotidiano.it/wp/wp-content/uploads/2019/11/de_vito_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/marcello-de-vito-m5s-roma-3118882/">Marcello De Vito, torna libero l’ex presidente M5s del Consiglio comunale di Roma</a>
      </h3>
      <p>La nave rimase 20 giorni ferma davanti a Lampedusa, poi furono i pm, in seguito a un’ ispezione a bordo, a ordinare lo sbarco d’urgenza. Il fascicolo è già stato trasmesso alla procura di Palermo, competente a valutare le ipotesi di reato che dovranno essere sottoposte al tribunale dei ministri.</p>
      <h3>Bis del caso Diciotti (ma stavolta il Parlamento…)</h3>
      <p>Entro 15 giorni l’ufficio giudiziario guidato da Francesco Lo Voi dovrà decidere se confermare le ipotesi di reato, riformularle o chiedere l’archiviazione. Si tratta del bis del caso Diciotti: anche allora a indagare Salvini fu il procuratore di Agrigento Luigi Patronaggio.</p>
      <p>Se il dossier dovesse essere inviato al Tribunale dei ministri, stavolta l’ex ministro dovrebbe affrontare in aula un voto tutt’altro che scontato. I parlamentari, stanti nuovi equilibri e nuovo governo, lo faranno processare?</p>
      <h3>Salvini: “Inizio a essere stufo”</h3>
      <p>“Mi domando se in Procura ad Agrigento non abbiano cose più serie di cui occuparsi. Usano denaro pubblico, prima o poi mi verrà voglia di chiedere conto di come lo usano. È la seconda, la terza, la quarta, la quinta inchiesta. Ho fatto quello che gli italiani mi chiedevano di fare, ho difeso i confini, inizio a essere stufo”. E’ la dichiarazione di Salvini rilasciata arrivando al 19/o Congresso nazionale del Sap a Rimini. (fonte Ansa)</p>
    </article>
  </body>
</html>