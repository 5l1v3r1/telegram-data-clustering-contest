<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175934/gemeente-wil-parkeeroverlast-rondom-bataviahaven-aanpakken"/>
    <meta property="og:site_name" content="omroep flevoland"/>
    <meta property="article:published_time" content="2019-11-19T09:48:00+00:00"/>
    <meta property="og:title" content="Gemeente wil parkeeroverlast rondom Bataviahaven aanpakken"/>
    <meta property="og:description" content="In een gebied naast Bataviahaven aan de Lelystadse kust gaat mogelijk een ander parkeerbeleid gelden. De gemeente denkt erover na om het vrij parkeren af te schaffen en bewoners parkeervergunningen te geven. Dat moet de parkeeroverlast in het gebied tegengaan."/>
  </head>
  <body>
    <article>
      <h1>Gemeente wil parkeeroverlast rondom Bataviahaven aanpakken</h1>
      <address>
        <time datetime="2019-11-19T09:48:00+00:00">19 Nov 2019, 09:48</time>
      </address>
      <p>
        <b>In een gebied naast Bataviahaven aan de Lelystadse kust gaat mogelijk een ander parkeerbeleid gelden. De gemeente denkt erover na om het vrij parkeren af te schaffen en bewoners parkeervergunningen te geven. Dat moet de parkeeroverlast in het gebied tegengaan.</b>
      </p>
      <p>De gemeente zegt dat er klachten zijn binnengekomen van bewoners die aangeven dat ze hun auto soms niet goed kwijt kunnen. Dat komt doordat bezoekers van Bataviahaven de straten als parkeerplaats gebruiken. Dat gebeurt volgens de gemeente niet alleen op momenten dat er een evenement gaande is bij Bataviahaven, maar ook daarbuiten.</p>
      <p>Bewoners van het gebied wordt nu gevraagd of ze voorstander zijn van het vergunningparkeren. Alleen als er voldoende steun is, wordt overgegaan tot de invoering. Minimaal vijftig procent van de huishoudens moet instemmen met het idee. Gebeurt dat niet, dan blijft de situatie zoals die op dit moment is.</p>
      <p>De straten waar het om gaat zijn Saerdam, Fortuyn, Zeepaert, Vliegent Hert en Eendragt.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>