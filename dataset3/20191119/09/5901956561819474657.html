<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/poglejte-kako-varna-bo-slovenija-v-prihodnjem-letu-250036"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T09:46:00+00:00"/>
    <meta property="og:title" content="Poglejte, kako varna bo Slovenija v prihodnjem letu"/>
    <meta property="og:description" content="Dandanes ni težko potovati, svet je glede tega postal majhen, a ne glede na to, kam gremo, vedno obstaja določeno tveganje. International SOS, organizacija s sedežem v Londonu in Singapurju, ki jo ..."/>
  </head>
  <body>
    <article>
      <h1>Poglejte, kako varna bo Slovenija v prihodnjem letu</h1>
      <h2>Mednarodna ocena varnosti v prihodnjem letu. Največ tvegate v Libiji, Somaliji, Afganistanu in Venezueli.</h2>
      <address><time datetime="2019-11-19T09:46:00+00:00">19 Nov 2019, 09:46</time> by <a rel="author">U. S.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/18/1680903.jpg"/>
          <figcaption>Države z najvišjim varnostnim tveganjem so obarvane z rdečo, tiste z najnižjim pa zeleno.</figcaption>
        </figure>
        <figure>
          <img src="https://www.slovenskenovice.si/images/slike/2019/11/18/1680905.jpg"/>
          <figcaption>Kamor koli gremo, vedno obstaja tveganje. FOTO: Guliver/Getty Images</figcaption>
        </figure>
      </slideshow>
      <p>Dandanes ni težko potovati, svet je glede tega postal majhen, a ne glede na to, kam gremo, vedno obstaja določeno tveganje. International SOS, organizacija s sedežem v Londonu in Singapurju, ki jo sestavljajo mednarodni strokovnjaki za zdravje in varnost, je predstavila zemljevid varnih in nevarnih držav za prihodnje leto. Najbolj varno bo na Finskem, Norveškem in Islandiji, to pomeni, da je tam majhno tveganje zdravstvenih težav, varnosti in težav na cesti, najbolj nevarne države v letu 2020 pa so Libija, Somalija, Afganistan in Venezuela.</p>
      <blockquote>Najbolj varno bo prihodnje leto na Finskem, Norveškem in Islandiji.</blockquote>
      <figure>
        <img src="https://www.slovenskenovice.si/images/slike/2019/11/18/1680905.jpg"/>
        <figcaption>Kamor koli gremo, vedno obstaja tveganje. FOTO: Guliver/Getty Images</figcaption>
      </figure>
      <p>Ko govorimo o zdravju, bomo imeli največ možnosti, da zbolimo, v Nigru, Gvineji, Sierri Leone, Liberiji, Eritreji in Centralnoafriški republiki. Tudi v Jemnu obstaja visoko tveganje zdravstvenih težav, pa v Siriji in Severni Koreji. Države z najnižjim tveganjem zdravstvenih težav so večina evropskih, Kanada, ZDA, Nova Zelandija, Avstralija, Južna Koreja in Japonska. Zelo visoko tveganje glede varnosti je v Afganistanu, Siriji, Jemnu, Iraku, Somaliji, Libiji in delih Nigerije, med tistimi, kjer je varnostno tveganje nepomembno, pa so Norveška, Grenlandija, Finska, Islandija, Švica in Slovenija. Glede varnosti na cestah obstaja nizko tveganje v večini evropskih držav pa na Japonskem, v Avstraliji in na Novi Zelandiji, drugače pa je v Dominikanski republiki, Savdski Arabiji, na Tajskem in v Vietnamu.<br/><br/>Strokovnjaki pravijo, da 47 odstotkov ljudi, ki potujejo poslovno, pričakuje povišano tveganje v prihodnjem letu, lani je bilo takih 51 odstotkov. </p>
    </article>
  </body>
</html>