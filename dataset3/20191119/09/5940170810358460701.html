<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/apollon-to-piran-apofasi-gia-dekari"/>
    <meta property="og:site_name" content="24sports.com.cy"/>
    <meta property="article:published_time" content="2019-11-19T09:06:00+00:00"/>
    <meta property="og:title" content="Απόλλων: Το πήραν απόφαση για δεκάρι"/>
    <meta property="og:description" content="Πλησιάζουμε στο τέλος Νοεμβρίου και είναι λογικό οι ομάδες να εξετάζουν περισσότερα πράγματα ενόψει της μεταγραφικής περιόδου. Λέγαμε σε προηγούμενο ρεπορτάζ ότι οι «κυανόλευκοι» άρχισαν να μπαίνουν και πιο… βαθιά στα θέματα προγραμματισμού."/>
  </head>
  <body>
    <article>
      <h1>Απόλλων: Το πήραν απόφαση για δεκάρι</h1>
      <h2>Βγηκάν στο παζάρι και αναζητούν παίκτη</h2>
      <address><time datetime="2019-11-19T09:06:00+00:00">19 Nov 2019, 09:06</time> by <a rel="author">Ονησίφορος Σταύρου</a></address>
      <p>Πλησιάζουμε στο τέλος Νοεμβρίου και είναι λογικό οι ομάδες να εξετάζουν περισσότερα πράγματα ενόψει της μεταγραφικής περιόδου. Λέγαμε σε προηγούμενο ρεπορτάζ ότι οι «κυανόλευκοι» άρχισαν να μπαίνουν και πιο… βαθιά στα θέματα προγραμματισμού.</p>
      <aside>Θεωρούν ότι η ομάδα αυτή την στιγμή χρειάζεται ένα «δεκάρι»</aside>
      <p>Ο Σωφρόνης Αυγουστή είχε αναφέρει πρόσφατα ότι ο προγραμματισμός δεν σταματά ποτέ και εξετάζουν κάποια πράγματα κάθε στιγμή. Η νεότερη εξέλιξη είναι ότι στον Απόλλωνα έχουν αποφασίσει να ενισχύσουν την ομάδα σίγουρα με επιτελικό μέσο.</p>
      <p>Θεωρούν ότι η ομάδα αυτή την στιγμή χρειάζεται ένα «δεκάρι», γιατί πιστεύουν ότι θα λυθούν τα προβλήματα στην δημιουργία εάν έρθει ένας ποιοτικός παίκτης για να αναλάβει αυτό τον ρόλο.</p>
      <p>Ήδη άρχισαν την αναζήτηση εδώ και μέρες, ελπίζοντας ότι θα βρουν την κατάλληλη επιλογή. Σίγουρα, η μεταγραφική περίοδος του Γενάρη είναι δύσκολη, αλλά μπορείς να βρεις καλό παίκτη εάν έχει χρόνο να το ψάξεις καλά.</p>
      <p>Στην αναζήτηση υπάρχει και επιθετικός, όπως αναφέραμε επίσης στο προηγούμενο μας ρεπορτάζ. Μπορεί ο Γκακπέ να έκανε δύο καλές εμφανίσεις με Παραλίμνι και ΑΠΟΕΛ, ωστόσο στον Απόλλωνα θέλουν να φέρουν ακόμη μία επιλογή στην επίθεση.</p>
      <p>Πιο ποιοτική λύση, από αυτές που έχουν αυτή την στιγμή, διότι ο Γκακπέ μπορεί να δώσει λύσεις και στα άκρα της επίθεσης. Σίγουρα, τα καλά του παιχνίδια τα έκανε στην κορυφή της επίθεσης, αλλά δεν είναι κακό να έχεις επιλογές στην ομάδα.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/apollonas/apollon-xoris-romperz-sto-makareio"/>
        <a href="https://www.24sports.com.cy/gr/sports/podosfairo/kypros/a-katigoria/apollonas/apollon-to-protzekt%E2%80%A6-salai"/>
        <a href="https://www.24sports.com.cy/gr/sports/podosfairo/kypros/a-katigoria/apollonas/se-synedrio-sto-kamp-noy-o-apollonas"/>
        <a href="https://www.24sports.com.cy/gr/sports/podosfairo/kypros/a-katigoria/apollonas/apollon-zita-episimes-theseis-gia-xenoys-diaitites"/>
        <a href="https://www.24sports.com.cy/gr/sports/podosfairo/kypros/a-katigoria/apollonas/apollon-diwxnei-tin-katara"/>
      </related>
    </article>
  </body>
</html>