<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904320/perez-stoort-zich-aan-oranje-middenvelders-de-roon-vond-ik-helemaal-irritant-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T09:54:00+00:00"/>
    <meta property="og:title" content="'De Ligt niet zo goed als vorig jaar, wie zegt dat 't met Blind niet beter wordt?'"/>
    <meta property="og:description" content="Kenneth Perez is kritisch op de middenvelders van het Nederlands elftal. De Deense analist zag dat Frenkie de Jong en zelfs Marten de Roon de bal kwamen ophalen bij het defensieve duo Virgil van Dijk en Matthijs de Ligt. &quot;Frenkie de Jong kwam elke keer de bal ophalen. En als hij niet kwam, kwam Marten de Roon. Dat vond ik helemaal irritant om te zien, want wat voegt hij toe in de opbouw?&quot;, stelt Perez bij Voetbalpraat op FOX Sports. &quot;En geloof me: Virgil van Dijk en Matthijs de Ligt hebben echt wel een goede inspeelpass.&quot; Pleidooi voor Blind in Oranje-centrum: 'Er wordt roofbouw op de backs gepleegd'"/>
  </head>
  <body>
    <article>
      <h1>'De Ligt niet zo goed als vorig jaar, wie zegt dat 't met Blind niet beter wordt?'</h1>
      <address>
        <time datetime="2019-11-19T09:54:00+00:00">19 Nov 2019, 09:54</time>
      </address>
      <p>
        <b>Kenneth Perez is kritisch op de middenvelders van het Nederlands elftal. De Deense analist zag dat Frenkie de Jong en zelfs Marten de Roon de bal kwamen ophalen bij het defensieve duo Virgil van Dijk en Matthijs de Ligt.</b>
      </p>
      <p>"Frenkie de Jong kwam elke keer de bal ophalen. En als hij niet kwam, kwam Marten de Roon. Dat vond ik helemaal irritant om te zien, want wat voegt hij toe in de opbouw?", stelt Perez bij <i>Voetbalpraat</i> op <i>FOX Sports</i>. "En geloof me: Virgil van Dijk en Matthijs de Ligt hebben echt wel een goede inspeelpass."</p>
      <p>Valentijn Driessen is daar minder zeker van. De chef voetbal van <i>De Telegraaf</i> pleitte daarom al voor Daley Blind in het hart van de defensie. Dat zou ten koste gaan van Matthijs de Ligt. "De Ligt is op dit moment niet zo goed als hij een jaar geleden was. En Van Dijk is rechtsbenig. Ik ben wel benieuwd of hij aan de rechterkant nog veel beter is. Wie zegt dat het met dat duo niet beter wordt?"</p>
      <p>"Dat is echt onzin. Je hebt het beste verdedigingsduo dat er is", pareert Perez. Overigens ontbreekt Virgil van Dijk dinsdagavond tegen Estland wegens persoonlijke omstandigheden. Driessen verwacht desondanks niet dat Blind een kans krijgt in het centrum. Hij rekent op een basisplaats voor Nathan Ak√©.</p>
      <figure>
        <iframe data-src="https://twitter.com/FOXSportsnl/status/1196703229754662913?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904198/pleidooi-voor-blind-in-oranje-centrum-er-wordt-roofbouw-op-de-backs-gepleegd-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>