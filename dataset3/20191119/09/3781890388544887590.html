<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742209"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T09:00:00+00:00"/>
    <meta property="og:title" content="&quot;ฟูร์ล่า'' เปิดโลโก้ &quot;ฟูร์ล่า อาช&quot;"/>
    <meta property="og:description" content="“ฟูร์ล่า” ฉลองเปิดสาขาใหม่ @ สยามพารากอน เซเลบร่วมชมโฉม “Furla 1927” ที่มาพร้อมโลโก้ใหม่ “ฟูร์ล่า อาช”"/>
  </head>
  <body>
    <article>
      <h1>"ฟูร์ล่า'' เปิดโลโก้ "ฟูร์ล่า อาช"</h1>
      <address>
        <time datetime="2019-11-19T09:00:00+00:00">19 Nov 2019, 09:00</time>
      </address>
      <figure>
        <img src="https://www.dailynews.co.th/admin/upload/20191118/news_XZNWFUWJrY111034_533.jpg?v=20191120047"/>
      </figure>
      <p>
        <b>“ฟูร์ล่า” ฉลองเปิดสาขาใหม่ @ สยามพารากอน เซเลบร่วมชมโฉม “Furla 1927” ที่มาพร้อมโลโก้ใหม่ “ฟูร์ล่า อาช”</b>
      </p>
      <p>ถือเป็นแบบฉบับของแบรนด์ลักชัวรี่ที่เป็นหนึ่งในผู้นำด้านเครื่องหนังระดับโลกรายใหญ่ที่ครองใจเหล่าแฟชั่นนิสต้าทั่วโลกมาอย่างยาวนานกว่า 90 ปี สำหรับ <b>Furla (</b><b>ฟูร์ล่า</b><b>)</b> แบรนด์เครื่องหนังและแอคเซสเซอรี่สัญชาติอิตาลี ล่าสุด กลุ่มบริษัทแปซิฟิกา ผู้นำเข้าและจัดจำหน่าย <b>Furla (</b><b>ฟูร์ล่า</b><b>) </b>(ประเทศไทย) จัดงานฉลองเปิดสาขาใหม่ล่าสุดใจกลางกรุงเทพฯ พร้อมนำเสนอคอลเลคชั่น <b>Spring/Summer 2020 (</b><b>สปริง</b><b>/</b><b>ซัมเมอร์ </b><b>2020) </b>และ <b>“</b><b>Furla 1927”</b> กระเป๋าไอคอนใบล่าสุด ที่มาพร้อมโลโก้ใหม่<b> ฟูร์ล่า อาช </b><b>(FURLA ARCH) </b>บรรยากาศภายในงานอบอุ่นไปด้วยแขกคนพิเศษ อาทิ <b>อมรสิริ บุญญสิทธิ์</b><b>, </b><b>จงกล พลาฤทธิ์</b><b>, </b><b>พรรษมน พิริยะเมธา</b><b>, </b><b>วาริธร กันท์ไพบูลย์</b><b>, </b><b>อัชฌา เจริญรัศมีเกียรติ</b><b>, </b><b>จานีน ลี</b><b>, </b><b>พิชญ์สินี บุญมั่นพิพัฒน์ ฯลฯ </b>ร่วมอัปเดตเทรนด์แฟชั่นกระเป๋า ณ <b>ฟูร์ล่า </b><b>(FURLA) Shop</b> ชั้น 1 ศูนย์การค้า สยามพารากอน เมื่อวันอังคารที่ 12 พฤศจิกายน 2562</p>
      <figure>
        <img src="https://www.dailynews.co.th/admin/upload/20191118/news_lZlJsQpZhe111034_533.jpg?v=20191120047?v=8073"/>
      </figure>
      <p><b>มร</b><b>.</b><b>อัลเบอร์โต้ คาเมร์เลนโก </b><b>(Alberto Camerlengo)</b> ประธานเจ้าหน้าที่บริหารของฟูร์ล่า เผยว่า "เรารู้สึกตื่นเต้นเป็นอย่างมากสำหรับการเปิดร้านฟูร์ล่าแห่งใหม่ในกรุงเทพฯ ณ ศูนย์การค้าที่มีชื่อเสียงและน่าจับตามอง ซึ่งสามารถมอบประสบการณ์การช็อปปิ้งแบบครบวงจรให้กับลูกค้าของเราได้ด้วยทำเลที่ตั้งซึ่งอยู่ใจกลางเมืองของร้านฟูร์ล่าสาขานี้ เราเชื่อว่าจะสามารถดึงดูดนักท่องเที่ยวทั้งในและต่างประเทศได้เป็นอย่างดี"</p>
      <figure>
        <img src="https://www.dailynews.co.th/admin/upload/20191118/news_jOhnqGtMQk111034_533.jpg?v=20191120047?v=7697"/>
      </figure>
      <p>ทางด้านผู้บริหารคนเก่ง <b>โศภนา เลวิจันทร์</b> กรรมการบริหาร กลุ่มบริษัท แปซิฟิกา กล่าวว่า“ร้านฟูร์ล่าแห่งใหม่นี้ มีพื้นที่ครอบคลุมทั้งหมดกว่า 74 ตารางเมตร ตกแต่งในสไตล์มินิมอลเรียบง่ายแต่แฝงด้วยความหรูหรา สะท้อนถึงสไตล์อิตาเลียนดั้งเดิมตามแบบฉบับของฟูร์ล่า ด้วยกระเบื้องสีแชมเปญโกลด์ที่ช่วยขับให้กระเป๋า สินค้าเครื่องหนัง และแอคเซสเซอรี่ของฟูร์ล่าดูหรูหราสะดุดตามากยิ่งขึ้น นอกจากนี้รูปแบบการจัดวางสินค้ายังได้ถูกแบ่งเป็นโซนอย่างชัดเจน และเรายังได้เปิดตัวกระเป๋าไอคอนรุ่นล่าสุด <b>Furla 1927 </b>ที่ผสมผสานเทคโนโลยีและงานฝีมือสุดประณีตเข้าไว้ด้วยกัน งานนี้เรายังได้นำเสนอโลโก้ใหม่ที่ชื่อว่า <b>ฟูร์ล่า อาช </b><b>(</b><b>FURLA ARCH)</b> ซึ่งได้รับแรงบันดาลใจมาจากสถาปัตยกรรมของประตูโค้งอันมีชื่อเสียงของเมืองโบโลญญา (Bologna) และประตูอาคารของ Fondazione Furla เชื่อว่าสาวๆ จะต้องตกหลุมรักกระเป๋าใบนี้อย่างแน่นอน”</p>
      <figure>
        <img src="https://www.dailynews.co.th/admin/upload/20191118/news_hXEskpcrWd111035_533.jpg?v=20191120047?v=9659"/>
      </figure>
      <p>กระเป๋าไอคอนใบใหม่ <b>Furla 1927</b> มีให้เลือกหลากสีสันทั้งสีขาวทัลโก (Talco) สีน้ำตาลคอนยัค (Cognac) สีแดงเบอร์กันดี (Burgundy) และสีดำ ประกอบด้วย 3 รูปทรงด้วยกันได้แก่ กระเป๋าถือทรง Pochette จะมีฝาเปิดปิดแบบแม่เหล็กตกแต่งด้วยโลโก้ใหม่, กระเป๋าสะพายข้าง (Crossbody) มาพร้อมตัวล็อคโลหะ และกระเป๋าแซดเดิล (Saddle) ที่มีสายหนังสามารถปรับระดับความยาวได้ พร้อมช่องเก็บของด้านนอกกระเป๋าเพื่อเพิ่มความจุให้มากยิ่งขึ้น โดยใช้วัสดุหลากหลายอย่างเช่น หนังลูกวัวชนิดเรียบ (Vit Sella), หนังลูกวัวพิมพ์ลาย (Ares) <br/><br/>เหล่าแฟชั่นนิสต้าพบกับร้าน<b>ฟูร์ล่า (Furla)</b> สาขาสยามพารากอน พร้อมชมคอลเลคชั่น <b>Spring/Summer 2020 (</b><b>สปริง</b><b>/</b><b>ซัมเมอร์ </b><b>2020)</b> ได้แล้ว ณ ชั้น 1 ศูนย์การค้าสยามพารากอน</p>
      <figure>
        <img src="https://www.dailynews.co.th/admin/upload/20191118/news_JevfcatyFL111035_533.jpg?v=20191120047?v=4765"/>
      </figure>
      <p>เหล่าแฟชั่นนิสต้าพบกับร้าน<b>ฟูร์ล่า (Furla)</b> สาขาสยามพารากอน พร้อมชมคอลเลคชั่น <b>Spring/Summer 2020 (</b><b>สปริง</b><b>/</b><b>ซัมเมอร์ </b><b>2020)</b> ได้แล้ว ณ ชั้น 1 ศูนย์การค้าสยามพารากอน</p>
      <figure>
        <img src="https://www.dailynews.co.th/admin/upload/20191118/news_NAaXiCZsrm111035_533.jpg?v=20191120047?v=2352"/>
      </figure>
    </article>
  </body>
</html>