<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3379668/kartalda-mobilya-atolyesinde-yangin-2-olu"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T09:54:00+00:00"/>
    <meta property="og:title" content="Kartal’da mobilya atölyesinde yangın: 2 ölü"/>
    <meta property="og:description" content="İstanbul Kartal'da mobilya atölyesinde çıkan yangında, 2 kişi hayatını kaybederken dumandan etkilenen 4 kişi hastaneye kaldırıldı."/>
  </head>
  <body>
    <article>
      <h1>Kartal’da mobilya atölyesinde yangın: 2 ölü</h1>
      <h2>İstanbul Kartal'da mobilya atölyesinde çıkan yangında, 2 kişi hayatını kaybederken dumandan etkilenen 4 kişi hastaneye kaldırıldı.</h2>
      <address>
        <time datetime="2019-11-19T09:54:00+00:00">19 Nov 2019, 09:54</time>
      </address>
      <p>Topselvi Mahallesi Saraykapısı Sokak’taki 6 katlı binanın bodrum katındaki mobilya atölyesinde, henüz belirlenemeyen nedenle yangın çıktı. Durumun haber verilmesi üzerine olay yerine itfaiye, sağlık ve polis ekipleri sevk edildi.</p>
      <p>İtfaiye ekipleri kısa sürede müdahale ederek yangını söndürdü. Dumandan etkilenen ve polis ekiplerinin yardımıyla dışarı çıkarılan 6 kişi ise ambulanslara Kartal Dr. Lütfi Kırdar Eğitim ve Araştırma Hastanesi ile Marmara Üniversitesi Pendik Eğitim ve Araştırma Hastanesine kaldırıldı.</p>
      <p>Tedavi altına alınan 6 kişiden 2’i yapılan müdahalelere rağmen hayatını kaybetti.</p>
      <p>
        <b>Yangınla ilgili kaymakamlıktan şu açıklama yapıldı:</b>
      </p>
      <p>“Bugün saat 05.45'te İlçemiz Topselvi Mahallesindeki atlı katlı binanın bodrum katında bulunan işyerinde, henüz tespit edilemeyen bir nedenle yangın meydana gelmiştir.</p>
      <p>Yangın, olay yerine sevk edilen itfaiye ekiplerince söndürülmüş, dumandan etkilenen (6) (Altı) kişi, 112 Ekiplerimizce Kartal Lütfi Kırdar E.A.H. ve Marmara Üniversitesi Pendik E.A. Hastanesine Sevk edilmiştir.</p>
      <p>Sevk edilen yaralılardan henüz kimliği tespit edilemeyen (2) kişi, yapılan tüm müdahalelere rağmen hayatını kaybetmiştir.</p>
      <p>Olaya ilişkin idari ve adli tahkikat başlatılmıştır.</p>
      <p>Yangında hayatını kaybedenlere Allah'tan rahmet, yakınlarına sabır ve başsağlığı diliyoruz.</p>
      <p>Kamuoyuna saygıyla duyurulur.”</p>
    </article>
  </body>
</html>