<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/erupcija-u-fss-tumbu-vec-smenjuju-spremna-i-zamena-393147.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T09:14:00+00:00"/>
    <meta property="og:title" content="Erupcija u FSS - Tumbu već smenjuju, spremna i zamena?"/>
    <meta property="og:description" content="Iako se po komentarima u medijima od strane selektora i igrača nije moglo čuti nezadovoljstvo, prema informacijama koje stižu iz Beograda Ljubiši Tumbakoviću se ozbiljno drma kluba."/>
  </head>
  <body>
    <article>
      <h1>Erupcija u FSS - Tumbu već smenjuju, spremna i zamena?</h1>
      <h2>Iako se po komentarima u medijima od strane selektora i igrača nije moglo čuti nezadovoljstvo, prema informacijama koje stižu iz Beograda Ljubiši Tumbakoviću se ozbiljno drma kluba.</h2>
      <address><time datetime="2019-11-19T09:14:00+00:00">19 Nov 2019, 09:14</time> by <a rel="author">Aleksandar Obrenović</a></address>
      <p>Nezadovoljni radom Mladena Krstajića Fudbalski savez Srbije je smenio ovog trenera, a na njegovo mesto je stigao Ljubiša Tumbaković.<br/><br/>On je preuzeo tim 1. jula, a do sada ima sasvim solidan skor od 4 pobede, jednog nerešenog rezultata (Ukrajina) i jednog poraza (Portugalija).<br/><br/>Ipak, ono što je zabrinulo Fudbalski savez jesu nešto slabije igre naše reprezentacije i činjenica da smo mogli da izgubimo bodove čak i u meču sa Luksemburgom koji smo jedva dobili na svom terenu rezultatom 3:2.<br/><br/>"<i>Nekoliko članova Izvršnog odbora, najvišeg tela FSS, ocenilo je u neformalnim razgovorima da je dovođenje Tumbakovića bio loš potez. Nezadovoljni su što reprezentacija od njegovog dolaska nije pokazala nikakav pomak u igri. Štaviše, utisak je da Srbija igra sve slabije. Takođe, za kratko vreme veliki broj igrača je prošetao kroz reprezentaciju, a umesto da smirimo tenzije van terena desio nam se i "slučaj Jović". Očekuje se da IO zaseda narednih dana i da tema bude upravo Tumbaković"</i>, rekao je <anchor name=""/><a href="https://informer.rs/sport/fudbal/472789/informer-saznaje-tumbi-vec-traze-zamenu-celnici-fss-nezadovoljni-radom-selektora">"Informerov</a>" izvor iz Fudbalskog saveza Srbije.<br/><br/>Nije to sve, navodno se već pregovara sa pojedinim kandidatima, a prvi među njima je od nedavno slobodni Veljko Paunović, navodi "Informer". <br/><br/>Predsednik Fudbalskog saveza Srbije je čak i javno istakao nezadovoljstvo odabirom igrača Ljubiše Tumbakovića u duelu protiv Luksemburga kada je istakao da "se nada da je selektor video ko treba da igra, a ko ne".<br/><br/>Navodno su i fudbaleri nezadovoljni radom selektora, a nas nikako ne bi čudila nova promena pred baraž mečeve sa Norveškom sledeće godine.</p>
      <p>Izvor: Sportske.net, Informer.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/kako-je-luka-milivojevic-doziveo-selidbu-na-klupu-393122.html"/>
        <a href="https://www.sportske.net/vest/domaci-fudbal/stolica-pred-mec-sa-rusima-otkrio-sta-je-prioritet-za-sve-selekcije-srbije-393117.html"/>
        <a href="https://www.sportske.net/vest/domaci-fudbal/orlovi-strpljivi-sve-smo-bolji-ali-ne-moze-preko-noci-393077.html"/>
        <a href="https://www.sportske.net/vest/domaci-fudbal/rajkovic-o-primljenom-golu-dogodilo-se-nesto-cudno-393033.html"/>
        <a href="https://www.sportske.net/vest/domaci-fudbal/tadic-razocaran-ishodom-kvalifikacija-ko-je-kriv-zbog-primljenih-golova-393031.html"/>
      </related>
    </article>
  </body>
</html>