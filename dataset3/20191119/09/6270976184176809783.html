<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/yes-pogodyv-byudzhet-na-2020-rik-bilshe-koshtiv-na-borotbu-zi-zminoyu-klimatu-ta-zahyst-kordoniv/"/>
    <meta property="og:site_name" content="Рубрика"/>
    <meta property="article:published_time" content="2019-11-19T09:08:22+00:00"/>
    <meta property="og:title" content="ЄС погодив бюджет на 2020 рік: більше коштів на боротьбу зі зміною клімату та захист кордонів"/>
    <meta property="og:description" content="Уряд, парламент і виконавча комісія Європейського союзу досягли угоди по бюджету блоку на 2020 рік, який збільшує витрати на боротьбу зі зміною клімату, захист кордонів ЄС і створення власної супутникової системи. Про це повідомляє Reuters. Наступного року ЄС зобов’язався фінансувати проєкти на суму 168,7 млрд євро, з яких 21% піде на заходи з боротьби зі […]"/>
  </head>
  <body>
    <article>
      <h1>ЄС погодив бюджет на 2020 рік: більше коштів на боротьбу зі зміною клімату та захист кордонів</h1>
      <address><time datetime="2019-11-19T09:08:22+00:00">19 Nov 2019, 09:08</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/12/Arm.-22-Jan.-Getron-860x580-c-1.jpg"/>
      </figure>
      <p>
        <b>
          <b>Уряд, парламент і виконавча комісія Європейського союзу досягли угоди по бюджету блоку на 2020 рік, який збільшує витрати на боротьбу зі зміною клімату, захист кордонів ЄС і створення власної супутникової системи.</b>
        </b>
      </p>
      <p>Про це повідомляє <a href="https://www.reuters.com/article/eu-budget/eu-reaches-deal-on-2020-budget-boosts-funds-for-climate-change-eu-borders-idUSL8N27Z01B">Reuters.</a></p>
      <p>Наступного року ЄС зобов’язався фінансувати проєкти на суму 168,7 млрд євро, з яких 21% піде на заходи з боротьби зі зміною клімату.</p>
      <p>Бюджет 2020 року передбачає близько 60 млрд євро для підтримки фермерів, рибальства і біорізноманіття та майже 59 млрд для скорочення економічних і соціальних відмінностей між європейськими регіонами.</p>
      <p>Ще майже 25 млрд євро підуть на підтримку досліджень та інновацій в ЄС, молодіжних освітніх програм, малих і середніх підприємств і європейської супутникової схеми Galileo, яка повинна зробити ЄС незалежним від Глобальної системи позиціонування США (GPS).</p>
      <p>Ще 14 млрд євро профінансують безпеку ЄС, гуманітарну допомогу та нещодавно створену європейську прикордонну службу з оперативним штатом в 10 000 чоловік і власним обладнанням для управління зовнішніми кордонами ЄС.</p>
      <p>Бюджет 2020 року є останнім річним планом витрат семирічного бюджету ЄС, який дорівнює 1% валового національного доходу блоку з 28 країн.</p>
      <p>
        <b>Наступний семирічний бюджет почнеться з 2021 року і триватиме до кінця 2027 року. Наразі ведуться жорсткі переговори, оскільки в нього більше не увійде Британія (великий вкладник до бюджету ЄС), оскільки Лондон хоче покинути ЄС 31 січня 2020 року.</b>
      </p>
    </article>
  </body>
</html>