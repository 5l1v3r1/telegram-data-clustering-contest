<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/istat-a-settembre-salgono-ordini-industriali-le-vendite-risultano-a-due-velocita/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T09:35:33+00:00"/>
    <meta property="og:title" content="Istat: a settembre salgono ordini industriali, le vendite risultano a due velocità"/>
    <meta property="og:description" content="A settembre gli ordini industriali crescono sia su base mensile che annuale, registrando valori superiori alle attese. Le vendite invece salgono su base congiunturale ma si contraggono su base annua. Qui i dettagli"/>
  </head>
  <body>
    <article>
      <h1>Istat: a settembre salgono ordini industriali, le vendite risultano a due velocità</h1>
      <h2>A settembre gli ordini industriali crescono sia su base mensile che annuale, registrando valori superiori alle attese. Le vendite invece salgono su base congiunturale ma si contraggono su base annua. Qui i dettagli</h2>
      <address><time datetime="2019-11-19T09:35:33+00:00">19 Nov 2019, 09:35</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>A settembre il fatturato dell’industria italiana è salito dello 0,2% su base congiunturale, facendo meglio della precedente contrazione a -0,3% e della stima di calo a -0,4%;nel terzo trimestre l’indice complessivo è invece diminuito dello 0,7% rispetto al secondo trimestre. Su base annua le vendite industriali si sono invece contratte dell’1,60%, in peggioramento sia rispetto alla contrazione attesa dell’1% mentre la precedente rilevazione registrava un calo del 2,2%.</p>
      <p>Gli ordinativi  registrano un incremento congiunturale dell’1%, decisamente meglio della contrazione attesa dell’1,5%; la precedente rilevazione registrava invece un aumento dello 0,8%; il terzo trimestre<br/>del 2019 è in diminuzione dell’1,7% rispetto al trimestre precedente. Su base tendenziale (ossia rispetto lo stesso mese dell’anno precedente) il dato è salito dello 0,3%, in netta ripresa rispetto la contrazione del 10,4% di agosto e meglio delle attese di diminuzione del 3,9%;mentre .</p>
      <p>La dinamica congiunturale del fatturato è sintesi di una modesta crescita del mercato interno (+0,4%) e di una lieve diminuzione di quello estero (-0,3%). Per gli ordinativi l’incremento congiunturale riflette un aumento delle commesse provenienti da entrambi i mercati, meno ampio per il mercato interno (+0,7%) e più marcato per quello estero (+1,5%).</p>
      <p>In sintesi, secondo quanto rilevato dall’Istat “Il lieve incremento registrato a settembre interrompe il calo congiunturale del fatturato rilevato nei tre mesi precedenti. Permane tuttavia una situazione di debolezza delle vendite dell’industria in senso stretto: il terzo trimestre segna una flessione rispetto a quello precedente, determinata dalla performance negativa della componente interna rispetto alla modesta crescita di quella estera. Al netto della componente di prezzo, il settore manifatturiero è pressoché stabile su base mensile, mentre registra una flessione su base trimestrale. “</p>
    </article>
  </body>
</html>