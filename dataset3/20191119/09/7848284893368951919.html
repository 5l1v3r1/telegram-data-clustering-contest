<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/qui-torino-mazzarri-recupera-baselli-ma-perde-lyanco-323446"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T09:07:37+00:00"/>
    <meta property="og:title" content="Qui Torino - Mazzarri recupera Baselli, ma perde Lyanco"/>
    <meta property="og:description" content="Mazzari recupera (almeno per la panchina) Baselli, ma perde Lyanco. &quot;Con Bonifazi ancora indisponibile per la frattura alla mano (arto che i difensori usano sempre molto...) e la sicura..."/>
  </head>
  <body>
    <article>
      <h1>Qui Torino - Mazzarri recupera Baselli, ma perde Lyanco</h1>
      <address><time datetime="2019-11-19T09:07:37+00:00">19 Nov 2019, 09:07</time> by <a rel="author">Alessandro Cavasinni</a></address>
      <p>Mazzari recupera (almeno per la panchina) <b>Baselli</b>, ma perde <b>Lyanco</b>. "Con <b>Bonifazi </b>ancora indisponibile per la frattura alla mano (arto che i difensori usano sempre molto...) e la sicura assenza di Lyanco, a Walter Mazzarri rimangono quattro difensori per tre ruoli - conferma la <i>Gazzetta dello Sport</i> -. È quasi scontato che riproporrà dall’inizio il terzetto formato da <b>Izzo</b>, <b>Nkoulou </b>e <b>Bremer </b>con <b>Djidji </b>di scorta. La buona notizia di giornata riguarda Daniele Baselli, che ha gettato via le stampelle ed è rientrato in gruppo con l’obbiettivo di farcela già per la partita di sabato. Almeno la panchina potrebbe essere alla portata del centrocampista bresciano che ci terrebbe a festeggiare davanti ai propri tifosi la duecentesima presenza in A. Col rientro di <b>Lukic</b>, in panchina nella sfida della sua Serbia all’Ucraina (2-2), Mazzarri può riproporre il centrocampo di Brescia, affidandosi a <b>Meité </b>e <b>Rincon </b>e tenendo il giovane Lukic come centrocampista più avanzato oppure come carta da calare in corso d’opera".</p>
    </article>
  </body>
</html>