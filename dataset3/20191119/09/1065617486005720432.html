<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/monchi-quante-critiche-a-roma-avevo-la-faccia-stravolta-ecco-come-sono-cambiato/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-19T09:01:24+00:00"/>
    <meta property="og:title" content="Monchi: “Quante critiche a Roma, avevo la faccia stravolta. Ecco come sono cambiato”"/>
    <meta property="og:description" content="Il direttore sportivo del Siviglia:"/>
  </head>
  <body>
    <article>
      <h1>Monchi: “Quante critiche a Roma, avevo la faccia stravolta. Ecco come sono cambiato”</h1>
      <h2>Il direttore sportivo del Siviglia: “Ora sono meno coinvolto, ho più equilibrio: il giorno dopo una vittoria o una sconfitta dev’essere uguale sennò ne va della crescita del club”</h2>
      <address><time datetime="2019-11-19T09:01:24+00:00">19 Nov 2019, 09:01</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>L’avventura con la <b>Roma</b> è finita malissimo, forse è anche per questo che <b>Monchi</b> ha raccontato di essere cambiato: <i>“Sono più maturo, so come vivere meglio le sconfitte e le vittorie</i> – ha detto in un’intervista a Estadio Deportivo -. <i>Sono più aperto, meno ossessionato dal successo”</i>. Al <b>Siviglia</b> la stagione è iniziata benissimo e il club andaluso si trova al quarto posto ma a solo un solo punto dalla vetta occupata dal <b>Barcellona</b> e dal Real Madrid:<i> “A Roma ho lavorato duramente e avrò tempo per ringraziarla per quello che mi ha dato e per l’esperienza che ho vissuto. Sono una persona che vive con molta passione, ma è vero che lì sono stato in grado di trovare un po’ di equilibrio. Prima più viscerale, prendevo peggio le critiche, vivevo sempre con una faccia stravolta. Ora soffro quando perdiamo, mi sento disgustato, ma ho imparato che ogni giorno deve essere lo stesso indipendentemente dal vincere o perdere. Per me e per il club è importante, perché se trasformiamo il risultato in un imbuto, la crescita rallenta”.</i></p>
    </article>
  </body>
</html>