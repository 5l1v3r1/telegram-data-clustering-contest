<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/meninger/ordetfritt/2019/11/19/NKP-svarer-i-debatten-om-boligpolitikk-Ny-boligpolitikk-%E2%80%93-hva-m%C3%A5-gj%C3%B8res-20419441.ece"/>
    <meta property="og:site_name" content="adressa.no"/>
    <meta property="article:published_time" content="2019-11-19T09:15:19+00:00"/>
    <meta property="og:title" content="NKP svarer i debatten om boligpolitikk: Ny boligpolitikk – hva må gjøres?"/>
    <meta property="og:description" content="…"/>
  </head>
  <body>
    <article>
      <h1>NKP svarer i debatten om boligpolitikk: Ny boligpolitikk – hva må gjøres?</h1>
      <h2>Debatt:</h2>
      <address><time datetime="2019-11-19T09:15:19+00:00">19 Nov 2019, 09:15</time> by <a rel="author">Odd-Jarl Gerhardsen, NKP Trøndelag</a></address>
      <aside><a href="https://www.adressa.no/meninger/ordetfritt/2019/11/19/javascript:void(0);">Del denne artikkelen på Facebook</a> <a href="https://www.adressa.no/meninger/ordetfritt/2019/11/19/javascript:void(0);">Del denne artikkelen på Twitter</a> <a href="https://www.adressa.no/meninger/ordetfritt/2019/11/19/javascript:void(0);">Del denne artikkelen på e-post</a></aside>
      <p><b>I Adresseavisen har </b>det vært innlegg fra Ap, Høyre og Rødt om boligpolitikken. Vi er enige i Trine Reitans (Ap) forslag som etterlyser Husbanken og boligbyggelagene/borettslagene på boligmarkeder. Hun vil ha en ny boligsosial reform og en mer aktiv boligpolitikk gjennom generelle finansierings- og støtteordninger. Man kan ikke forvente at ungdom må være avhengige av rike foreldre for å få egen bolig. Bolig skal ikke være et gode bare for overklassen.</p>
      <p>
        <b>LES BAKGRUNN: Trine Reitan (Ap): <a href="https://www.adressa.no/meninger/ordetfritt/2019/11/06/Arbeiderpartiet-m%C3%A5-f%C3%A5-en-langt-mer-aktiv-boligpolitikk-20330721.ece">Ap trenger en mer aktiv boligpolitikk</a></b>
      </p>
      <p>
        <b>LES OGSÅ: Mari Holm Lønseth (H): <a href="https://www.adressa.no/meninger/ordetfritt/2019/11/10/Mari-Holm-L%C3%B8nseth-H-svarer-Trine-Reitan-Ap-Bolighjelp-uten-%C3%A5-%C3%B8delegge-markedet-20349790.ece">Bolighjelp uten å ødelegge markedet</a></b>
      </p>
      <p>
        <b>LES OGSÅ: Peder Martin Lysestøl (Rødt): <a href="https://www.adressa.no/meninger/ordetfritt/2019/11/13/Peder-Martin-Lysest%C3%B8l-R%C3%B8dt-svarer-p%C3%A5-innlegg-om-boligpolitikk-Ap-kan-ikke-skylde-p%C3%A5-H%C3%B8yre-20375463.ece">Ap kan ikke skylde på Høyre</a></b>
      </p>
      <p><b>Høyre roser denne </b>skammens boligpolitikk som ekskluderer en stor del av befolkningen fra boligmarkedet. Rødt kritiserer «systemet» og lar det være med det. Norges Kommunistiske Parti (NKP) har programført en sosial boligpolitikk i alle valg, men fått lite gehør for det. Derfor er det oppløftende at Trine Reitan maner til et oppgjør med det liberalistiske boligmarkedet.<br/>NKP foreslår at kommunale tomter forbeholdes kommunal boligbygging til utleieboliger, spesielt øremerket ungdom, minstepensjonister og andre som ikke har nok økonomisk bæreevne.<br/>Det er helt urimelig at kommunale områder legges ut til kapitalsterke utbyggingsselskap som Heimdal Utbyggingsselskap m.fl. som har maksimal profitt i fokus. Her må TOBB ha førsteprioritet.</p>
      <p>
        <b>Interessert i debatt og meninger? Les <a href="https://www.adressa.no/meninger/">flere saker her</a>.</b>
      </p>
      <p><b>NKP foreslår </b>konkret:</p>
      <ol>
        <li>Det bør opprettes en egen statlig boligbank for ungdom (UngBank). Den må gi rentefrie lån og avdragstid på 30 år.</li>
        <li>Kommunene skal gi startlån på samme vilkår til grupper med økonomiske problemer. Det blir Husbankens plikt å overføre de midler som trengs.</li>
        <li>Det skal ikke være nødvendig med egenkapital. Husleie i de kommunale utleieboligene skal ikke overstige 20 prosent av nettoinntekt.</li>
      </ol>
      <p>Noe å tenke på Trine Reitan?</p>
      <p>
        <b>Følg <a href="https://www.facebook.com/Adressameninger/">Adresseavisen Meninger på Facebook</a> og Adresseavisen på <a href="https://www.facebook.com/adressa.no?fref=ts">Facebook,</a> <a href="https://www.instagram.com/adresseavisen/">Instagram</a> og <a href="https://twitter.com/adresseavisen">Twitter</a></b>
      </p>
    </article>
  </body>
</html>