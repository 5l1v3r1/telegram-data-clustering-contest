<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/novinka-vernee-m7-je-levnou-vstupenkou-do-kategorie-modernich-chytrych-telefonu/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-19T09:30:24+00:00"/>
    <meta property="og:title" content="Novinka Vernee M7 je levnou vstupenkou do kategorie moderních chytrých telefonů"/>
    <meta property="og:description" content="Vernee pokračuje ve své tradici vydávání nových zařízení a zapomínání na ty předešlé. Uživatelé telefonů Vernee nemají tedy žádnou softwarovou podporu. Pokud se nezmění filozofie společnosti, bude stejný postup i u novinky Vernee M7, které však nabízí skvělé specifikace za velice dobrou cenu. Namátkou stojí za zmínku 6,1″ displej s pokrytím 92 % přední plochy, […]"/>
  </head>
  <body>
    <article>
      <h1>Novinka Vernee M7 je levnou vstupenkou do kategorie moderních chytrých telefonů</h1>
      <address><time datetime="2019-11-19T09:30:24+00:00">19 Nov 2019, 09:30</time> by <a rel="author" href="https://dotekomanie.cz/author/karelcapka/" target="_blank">Karel Čapka</a></address>
      <p>Vernee pokračuje ve své tradici vydávání nových zařízení a zapomínání na ty předešlé. Uživatelé telefonů Vernee nemají tedy žádnou softwarovou podporu. Pokud se nezmění filozofie společnosti, bude stejný postup i u novinky Vernee M7, které však nabízí skvělé specifikace za velice dobrou cenu. Namátkou stojí za zmínku 6,1″ displej s pokrytím 92 % přední plochy, či odemykání telefonu pomocí snímku obrazovky. Za cenu kolem 2 000 Kč však přichází i ústupky, například v podobě procesoru.</p>
      <figure>
        <img src="https://dotekomanie.cz/wp-content/uploads/2019/11/m7-885x564x.jpg"/>
      </figure>
      <h3>Skvělý na pohled, slabý uvnitř</h3>
      <p>Vernee M7 nabízí displej s 6,1″ avšak jen s rozlišením pouhých 1280 na 600 pixelů. O výkon se stará pouze čtyřjádrový procesor od MediaTeku s označením MT6761 z roku 2018, který je taktovaný na 2 GHz. K tomu mu dopomáhají 4 GB operační paměti a 64 interního úložiště.</p>
      <figure>
        <img src="https://dotekomanie.cz/wp-content/uploads/2019/11/Vernee-M7-1-1200x800x.jpg"/>
      </figure>
      <p>Kamery jsou na telefonu celkem čtyři, tři na zadní straně a jedna na přední. Na zadní straně je hlavní s 13 MPx, další dvě nejsou nijak výrobcem specifikovány, uvádí jen, že jedna slouží pro určení hloubky ostrosti a druhá pro zlepšení světelných podmínek při focení. Možná je jejich rozlišení příliš nízké na to, aby bylo prezentováno. Na přední straně se nachází 8 MPx kamera, která slouží i pro odemykání telefonu pomocí snímku obličeje.</p>
      <p>Baterie získala kapacitu 3 500 mAh. Zařízení podporuje českou LTE frekvenci. Slot v telefonu je dostupný pro dvě SIM karty a pro jednu SD kartu zároveň. Operačním systémem je Android 9.0 s nástavbou VOS (Vernee operatin system).</p>
      <footer>Zdroj: <a href="https://www.vernee.cc/products/m7/#ddeeb/">vernee.cc</a></footer>
    </article>
  </body>
</html>