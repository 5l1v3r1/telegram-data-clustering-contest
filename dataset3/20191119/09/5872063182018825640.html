<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560719/prosfugiko-erhetai-kleisto-kedro-stin-kriti/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T09:55:37+00:00"/>
    <meta property="og:title" content="Προσφυγικό: «Έρχεται» κλειστό κέντρο στην Κρήτη;"/>
    <meta property="og:description" content="Αύριο αναμένονται οι ανακοινώσεις από την Κυβέρνηση"/>
  </head>
  <body>
    <article>
      <h1>Προσφυγικό: «Έρχεται» κλειστό κέντρο στην Κρήτη;</h1>
      <address>
        <time datetime="2019-11-19T09:55:37+00:00">19 Nov 2019, 09:55</time>
      </address>
      <p>
        <b>Αύριο αναμένονται οι ανακοινώσεις από την Κυβέρνηση  </b>
      </p>
      <p>Νέα κλειστά κέντρα μεταναστών πρόκειται να δημιουργηθούν σε 6 νησιά, συμπεριλαμβανομένης και της Κρήτης. Μάλιστα, ο εν λόγω σχεδιασμός αναμένεται να ανακοινωθεί αύριο, Τετάρτη.</p>
      <p>Ειδικότερα, πρόκειται για τρία νησιά του Βορείου Αιγαίου: τη Χίο, τη Σάμο και τη Λέσβο, δύο νησιά του Νοτίου Αιγαίου: τη Λέρο και την Κω, ενώ στον σχεδιασμό που θα ανακοινωθεί την Τετάρτη, συμπεριλαμβάνεται και η Κρήτη.</p>
      <p>Ωστόσο δεν θα περιοριστούν σε αυτά, καθώς στο τραπέζι βρίσκονται και περιοχές της ηπειρωτικής Ελλάδας, ενώ δεν έχουν εγκαταλειφθεί οι σκέψεις και για μικρότερα νησιά.</p>
      <p>Το παραπάνω αποτελεί το τελικό σχέδιο διαχείρισης του μεταναστευτικού - προσφυγικού, με τις σχετικές ανακοινώσεις, να προσδιορίζονται για την Τετάρτη.</p>
      <p>Πάντως, χθες το πρωί στο Μέγαρο Μαξίμου πραγματοποιήθηκε κλειστή σύσκεψη για το θέμα υπό τον Πρωθυπουργό και συζητήθηκαν οι τελευταίες λεπτομέρειες του σχεδίου. Μια γενικότερη συζήτηση έγινε στη συνέχεια και με τους 13 Περιφερειάρχες, παρουσία των αρμόδιων υπουργών και του συντονιστή που έχει ορίσει ο κ. Μητσοτάκης, υφυπουργού Άμυνας, Αλκιβιάδη Στεφανή.</p>
      <p>Η πιο καυτή παράμετρος είναι δημιουργία των κλειστών κέντρων που θα δημιουργηθούν στα νησιά και την ενδοχώρα, με την τοπική αυτοδιοίκηση, μεταξύ άλλων, να καλείται να συνδράμει στην ενημέρωση και την συνεργασία των τοπικών κοινωνιών. Άλλωστε οι αντιδράσεις είναι ένα θέμα που απασχολεί ιδιαίτερα τα κυβερνητικά στελέχη, που σημειώνουν, ότι σε καμία περίπτωση δεν επιθυμούν να αιφνιδιάσουν. Από την πλευρά των Περιφερειαρχών, σύμφωνα με πληροφορίες, υπάρχει θετική ανταπόκριση για την δημιουργία κλειστών κέντρων, ωστόσο ζήτησαν από την κυβέρνηση μεγαλύτερη ενημέρωση για τις διαδικασίες μετεγκατάστασης.</p>
      <p>
        <b>Πού θα δημιουργηθούν κλειστά κέντρα μεταναστών</b>
      </p>
      <p>Σύμφωνα με πληροφορίες, κλειστά κέντρα μεταναστών θα δημιουργηθούν σε τρία νησιά του Βορείου Αιγαίου, Χίο, Σάμο και Λέσβο, σε δύο νησιά του Νοτίου Αιγαίου, Λέρο και Κω, ενώ στον σχεδιασμό που θα ανακοινωθεί την Τετάρτη, συμπεριλαμβάνεται και η Κρήτη. Ωστόσο δεν θα περιοριστούν σε αυτά, καθώς στο τραπέζι βρίσκονται και περιοχές της ηπειρωτικής Ελλάδας, ενώ δεν έχουν εγκαταλειφθεί οι σκέψεις και για μικρότερα νησιά.</p>
      <p>Πιθανόν η δημιουργία τους να γίνει σε δύο φάσεις καθώς θα χρειαστεί και ένα χρονικό διάστημα για την κατασκευή τους. Βέβαια, οι περιοχές έχουν εντοπιστεί ήδη και εξετάζονται όλες οι λεπτομέρειες, νομικές και άλλες, για την δημιουργία τους. Μάλιστα, σύμφωνα με τις ίδιες πηγές, στην ενδοχώρα θα πρόκειται κυρίως για παλιές βιομηχανικές μονάδες που δεν λειτουργούν. Υπολογίζεται ότι συνολικά θα φιλοξενηθούν σε στα κλειστά κέντρα περισσότερα από δέκα χιλιάδες άτομα. Όπως ξεκαθάρισε ο Πρωθυπουργός και στην σύσκεψη με τους Περιφερειάρχες, σε καμία περίπτωση ο αριθμός των μεταναστών και προσφύγων, που θα φιλοξενηθούν σε κάθε περιφέρεια, δεν θα ξεπερνά το 1% του πληθυσμού της και θα υπάρχει αναλογικότητα στην κατανομή τους.</p>
      <p>Πηγή: <a href="https://www.iefimerida.gr/politiki/metanasteytiko-kleista-kentra-sta-nisia-endohora">iefimerida.gr</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1560175/prosfugiko-sti-vouli-i-filoxenia-se-enoikiazomena-stin-kriti/"/>
        <a href="https://www.neakriti.gr/article/kriti/1560060/prosfugiko-erhodai-900-prosfuges-kai-metanastes-stin-kriti/"/>
        <a href="https://www.neakriti.gr/article/kriti/1558697/prosfugiko-i-kriti-ginetai-mia-agalia-gia-ta-paidia/"/>
        <a href="https://www.neakriti.gr/article/kriti/irakleio/1558630/prosfugiko-ti-apofasisan-oi-dimarhoi-gia-ti-filoxenia-paidion/"/>
        <a href="https://www.neakriti.gr/article/kriti/1557490/prosfugiko-ta-sholeia-tis-kritis-pou-tha-upodehtoun-prosfugopoula/"/>
        <a href="https://www.neakriti.gr/article/kriti/irakleio/1557462/prosfugiko-agonia-ton-dimarhon-gia-ti-metafora-metanaston-stin-kriti/"/>
        <a href="https://www.neakriti.gr/article/kriti/rethimno/1557352/prosfugiko-rethumno/"/>
        <a href="https://www.neakriti.gr/article/kriti/1557259/prosfugiko-ohi-apo-tous-xenodohous-stin-filoxenia-tous/"/>
        <a href="https://www.neakriti.gr/article/kriti/rethimno/1557235/prosfugiko-apo-ti-moria-sto-rethumno-prosfuges-kai-metanastes/"/>
      </related>
    </article>
  </body>
</html>