<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/galeri/spor/ben-size-cok-fazlayim-dedi-transfer-iptal-oldu"/>
    <meta property="og:site_name" content="A Haber"/>
    <meta property="article:published_time" content="2019-11-19T09:01:43+00:00"/>
    <meta property="og:title" content="'Ben size çok fazlayım' dedi, transfer iptal oldu!"/>
    <meta property="og:description" content="Transfer döneminde takımlar kadrolarını güçlendirmek için kolları sıvarken bazı transferler son anda iptal oldu. Oldukça sıkıntılı bir süreç olan transfer görüşmelerinde bazı saçma sapan sebepler transferi çıkmaza soktu. İşte dünyanın en ilginç transfer iptal sebepleri"/>
  </head>
  <body>
    <article>
      <h1>'Ben size çok fazlayım' dedi, transfer iptal oldu!</h1>
      <address>
        <time datetime="2019-11-19T09:01:43+00:00">19 Nov 2019, 09:01</time>
      </address>
      <p>
        <b>Transfer döneminde takımlar kadrolarını güçlendirmek için kolları sıvarken bazı transferler son anda iptal oldu. Oldukça sıkıntılı bir süreç olan transfer görüşmelerinde bazı saçma sapan sebepler transferi çıkmaza soktu. İşte dünyanın en ilginç transfer iptal sebepleri</b>
      </p>
      <ul>
        <li>
          <a href="https://www.ahaber.com.tr/">Haberler</a>
        </li>
        <li>
          <a href="https://www.ahaber.com.tr/galeri">Galeri</a>
        </li>
        <li>'Ben size çok fazlayım' dedi, transfer iptal oldu!</li>
      </ul>
      <figure>
        <img src="https://iaahbr.tmgrup.com.tr/d5b3d5/0/0/0/0/0/0?u=https://itkv.tmgrup.com.tr/album/2019/07/18/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1563458713611.jpg"/>
        <figcaption>Futbolda transfer dönemi taraftarların en çok sevdiği dönemlerin başında geliyor. Takımlarına istedikleri yıldızı görmek isteyen taraftarlar için takımlar kollarını sıvayıp harekete geçiyor. Bazı isimlerle anlaşma noktasına gelinse de bazı sebepler transferi iptal ettiriyor. İşte dünyanın en ilginç transfer iptal sebepleri</figcaption>
      </figure>
      <figure>
        <img src="https://iaahbr.tmgrup.com.tr/a061e5/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937237310.jpg"/>
        <figcaption><b>ROBERT LEWANDOWSKI - YANARDAĞ PATLADI</b><br/><br/>Avrupa'nın en önemli golcülerinden biri olan Lewandowski, 2010 yazında Lech Poznan'dan Blackburn'e transfer olacak iken İzlanda'da Eyjafjallajokul yanardağı patladı ve Avrupa'da tüm uçuşlar iptal oldu. Lewandowski, İngiltere'ye gitmeyi beklerken araya giren Dortmund bu transferi bitirdi.</figcaption>
      </figure>
      <figure>
        <img src="https://iaahbr.tmgrup.com.tr/626a73/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937235429.jpg"/>
        <figcaption><b>LOIC REMY - RÜZGAR KURBANI</b><br/><br/>Premier Lig ekibi Leicester City, 2015-16 sezonu ara transfer döneminde Chelsea ile Remy'yi kiralamak için anlaşmaya varmıştı. Bu saatlerde ülkesi Fransa'nın Lyon kentinde olan Remy'yi, sağlık kontrolü için İngiltere'ye götürecek uçak, İngiltere'deki yoğun rüzgar nedeniyle kalkamadı. Leicester City Remy için Lyon'a helikopter göndermek istedi ancak rüzgar buna engel oldu ve transfer gerçekleşmedi.</figcaption>
      </figure>
      <figure>
        <img src="https://iaahbr.tmgrup.com.tr/6ff1e9/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937237636.jpg"/>
        <figcaption><b>ZLATAN IBRAHIMOVIC - 'DENEYECEĞİZ' LAFINI DUYUNCA</b><br/><br/>2000 yılında Malmö'de forma giyerken Arsenal'den transfer teklifi alan Ibrahimovic, "Önce deneyeceğiz" sözünü duyunca bu transferden vazgeçti. Ibrahimovic bu durumu şöyle anlatıyor; "Arsenal bana ünlü kırmızı formalarını verdi ve ismim ile birlikte 9 numara vardı. Benim için fantastik bir andı. Arsenal muhteşem bir kulüptü. Ardından Arsenal'e transfer olmam için beni ikna edeceklerini bekliyordum ama onlar "Deneyeceğiz" dediler. Buna inanamadım ve reddettim."</figcaption>
      </figure>
      <figure>
        <img src="https://iaahbr.tmgrup.com.tr/00359d/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937232829.jpg"/>
        <figcaption><b>JULIO REY - ANLAŞTIĞI TAKIMA TWITTER'DAN KÜFÜR ETMİŞ</b><br/><br/>Portekizli orta saha oyuncusu Rey, bu transfer döneminde Fabre'den Deportivo'ya transfer olmak üzereydi. Ardından bir Deportivo taraftarı, onun 2012 yılında twitter hesabından Deportivo'ya ettiği küfürleri buldu, çıkardı. Transfer iptal oldu.</figcaption>
      </figure>
      <figure>
        <img src="https://iaahbr.tmgrup.com.tr/832439/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937236872.jpg"/>
        <figcaption><b>RICARDO PEDRIEL - BUSINESS CLASS BİLET İSTEYİNCE</b><br/><br/>Giresunspor, anlaşmaya vardığı Pedriel'in ailesi için dört kişilik business class bilet talep etmesinin ardından transferi iptal etti.</figcaption>
      </figure>
      <figure>
        <img src="https://iaahbr.tmgrup.com.tr/ca6581/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937233162.jpg"/>
        <figcaption><b>CHRISTOPHER SAMBA - TRABZONSPOR BOKSÖR ARAMIYOR!</b><br/><br/>Bu transfer döneminde Dinamo Moskova'dan Trabzonspor'a transfer olmak üzereydi 31 yaşındaki stoper. Ancak, Shota Arveladze; "Bana bir stoper lazım, ağır sıklet boksör değil. Ben bu Samba'yı başka türlü biliyordum. Şimdi Mike Tyson gibi olmuş" sözleriyle reddetti.</figcaption>
      </figure>
      <figure>
        <img src="https://iaahbr.tmgrup.com.tr/da546e/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937235414.jpg"/>
        <figcaption><b>EMMANUEL ADEBAYOR - 'TANRI'YA SORMAM LAZIM' DEDİ</b><br/><br/>Togolu forvet, Tottenham'dan kendisine kulüp bulması gerektiği mesajını aldı. Aston Villa'nın cazip teklifine karşılık "Tanrı'ya sormam lazım" cevabını verdi. Sonrasında Londra'da kalmaya karar verdi.</figcaption>
      </figure>
      <figure>
        <img src="https://iaahbr.tmgrup.com.tr/f4e4c6/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937238072.jpg"/>
        <figcaption><b>ALY CISSOKHO - DİŞLERİNDE SORUN ÇIKTI</b><br/><br/>Ocak 2009'da Milan, Porto'dan sol bek Cissokho'yu istedi. Porto, Fransız oyuncuyu 6 ay önce Vitoria Setubal'den 300 bin euroya almıştı ve 15 milyon euroya satmak üzereydi. Sağlık testleri sonucunda Cissokho'nun dişlerinde bir sorun tespit edildi. Milan, bu durum üzerine fiyatı düşürmek istedi. Porto reddetti ve transfer iptal oldu.</figcaption>
      </figure>
      <figure>
        <img src="https://iaahbr.tmgrup.com.tr/0ad718/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937237091.jpg"/>
        <figcaption><b>NEYMAR - ÇAMURLU KRAMPON!</b><br/><br/>2013'te Santos'ta forma giyen Neymar, Telegraph gazetesinde çıkan habere göre, özel dizayn edilmiş kramponları çamurlu İngiliz sahalarında tanıtamayacağı için bu teklifi reddetti.</figcaption>
      </figure>
      <figure>
        <img src="https://iaahbr.tmgrup.com.tr/6afd4c/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937235841.jpg"/>
        <figcaption><b>DAVID DE GEA - REAL MADRID'E GİDECEKTİ</b><br/><br/>Tarihin belki de en ilginç transfer iptal haberlerinden biri de De Gea'nın ki. Dünyanın en güçlü iki kulübü olan Real Madrid ve Manchester United arasında geçen görüşmelerde, FIFA sistemine evraklar zamanında girilmediği için transfer iptal oldu.</figcaption>
      </figure>
      <figure>
        <img src="https://iaahbr.tmgrup.com.tr/cfac4f/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937232386.jpg"/>
        <figcaption><b>GARY HOOPER - LOCA İSTEYİNCE...</b><br/><br/>Norwich'te forma giyen Hooper, Sheffield Wednesday'den gelen transfer teklifine karşılık olarak ek VIP loca istedi. Sheffield'ın bu locadan yıllık geliri 30 bin pounddu ancak kulüp bu isteği reddetti. Sonrasında transfer iptal oldu.</figcaption>
      </figure>
      <figure>
        <img src="https://iaahbr.tmgrup.com.tr/a1eabe/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937233001.jpg"/>
        <figcaption><b>KEVIN GROSSKREUTZ - KONTRAT YERİNE BOŞ SAYFALAR</b><br/><br/>Galatasaray, Alman futbolcu Kevin Grosskreutz için Dortmund ile anlaştı. Grosskreutz, Türkiye'ye geldi, taraftarla fotoğraflar çektirdi. Dortmund evrakları doğru biçimde FIFA sistemine yükledi ancak Galatasaray kontrat yerine boş sayfalar yükledi. Galatasaray, transferin geçerli sayılması için FIFA'ya başvurdu ancak FIFA reddetti.</figcaption>
      </figure>
      <figure>
        <img src="https://iaahbr.tmgrup.com.tr/0c5902/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937235541.jpg"/>
        <figcaption><b>ROY KEANE - FERGUSON, SNOOKER OYNAMAYA DAVET ETTİ</b><br/><br/>1993'te Nottingham Forest forması giyen İrlandalı orta saha Roy Keane, Blackburn'e imza atmak üzereydi. Evinin telefonu çaldı ve Manchester United Menajeri Sir Alex Ferguson onu evine davet etti. Keane ile snooker oynayan Ferguson, imzayı da arada aldı.</figcaption>
      </figure>
      <figure>
        <img src="https://iaahbr.tmgrup.com.tr/207a1b/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937241849.jpg"/>
        <figcaption><b>FABIO BORINI - 'BEN SİZE FAZLAYIM' DEDİ</b><br/><br/>Liverpool'un İtalya'dan aldığı ancak beklediği performansı alamadığı Borini, Sunderland'e kiralanacaktı. Ancak Borini, bu teklife karşılık Sunderland'e göre çok fazla bir oyuncu olduğu yanıtını vererek reddetti. Bu olaydan 1 yıl sonra bonservisiyle Sunderland'e gittiği için çok mutluydu.</figcaption>
      </figure>
      <figure>
        <img src="https://iaahbr.tmgrup.com.tr/79a96e/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937236606.jpg"/>
        <figcaption><b>ERIC CANTONA - SEN MİSİN 'DENEYECEĞİZ' DİYEN...</b><br/><br/>Ünlü Fransız futbolcu Cantona, 1992'te Nimes'ten Sheffield Wednesday'e transfer olmak üzereydi. Sheffield Menajeri Trevor Francis, Cantona'yı 1 hafta denemek istediğini söyledi. Cantona bu teklifi reddedip, Leeds United'a imza attı. Leeds, bu imzadna 3 ay sonra lig şampiyonluğunu kazandı.</figcaption>
      </figure>
      <figure>
        <img src="https://iaahbr.tmgrup.com.tr/3fbc5b/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937237798.jpg"/>
        <figcaption><b>MATT LE TISSIER - YENGE LONDRA'YI İSTEMEDİ</b><br/><br/>Southampton'ın efsanevi golcüsü Le Tissier, 1989'da Tottenham'tan teklif aldı ve bunu kabul etmek üzereydi. Ancak, nişanlısı Southampton'dan ayrılıp Londra'ya gitmek istemiyordu. Le Tissier nişanlısını ikna edemedi ve kulübünde kaldı.</figcaption>
      </figure>
      <figure>
        <img src="https://iaahbr.tmgrup.com.tr/f636b8/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937238249.jpg"/>
        <figcaption><b>ERIC MAXIM CHOUPO-MOTING - FAKS MAKİNESİ BOZULDU</b><br/><br/>Hamburg'ta forma giyen Mouting, 2011 yılında Köln'den bir teklif aldı ve çabucak kabul etti. Transferin son günüydü ve işlemler için acele edilmesi gerekiyordu. Hamburg kulüp ofisinden Almanya Futbol Federasyonu'na gerekli evrak faks çekilince işlem tamamlanacaktı. Ancak, faks makinesi bozuldu. 13 dakika geç gitti evrak ve transfer iptal oldu.</figcaption>
      </figure>
      <figure>
        <img src="https://iaahbr.tmgrup.com.tr/333c8c/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562937242275.jpg"/>
        <figcaption><b>ROBERTO SORIANO - SİSTEMDE ARIZA ÇIKTI</b><br/><br/>Napoli, 24 yaşındaki orta saha oyuncusu için Sampdoria'ya 13.5 milyon euro ve Zuniga'yı önerdi, teklif kabul edildi. Roberto Soriano, imaj haklarıyla ilgili konularda diretti. Transferin son günüydü. Bu meselelerin hallolması zaman aldı. Tam anlaşmaya varılmıştı ki 40 sayfalık kontrat örneği FIFA sistemine zamanında yüklenemedi ve transfer iptal oldu. (sporx)</figcaption>
      </figure>
      <figure>
        <img src="https://iaahbr.tmgrup.com.tr/1dc564/0/0/0/0/0/0?u=https://itkv.tmgrup.com.tr/album/2019/07/12/en-ilginc-transfer-aciklama-hikayeleri-1562935506370.jpg"/>
        <figcaption>33 yaşındaki Sırp yıldız Aleksandar Kolarov'un menajeri sezon başında Fenerbahçe için İstanbul'a gelmişti.<br/><br/><b>KOLAROV'UN MENAJERİ İSTANBUL'A GELMİŞTİ</b><br/><br/>Sezon başında Fenerbahçe ile adı flört halinde olan Kolarov, taraftarlar için sarı-lacivertli formayı giymiş herkes transferin bittiğini düşünmüştü.</figcaption>
      </figure>
      <figure>
        <img src="https://iaahbr.tmgrup.com.tr/b1762a/0/0/0/0/0/0?u=https://itkv.tmgrup.com.tr/album/2019/07/12/en-ilginc-transfer-aciklama-hikayeleri-1562935504461.jpg"/>
        <figcaption><b>SON AKŞAM YEMEĞİ</b><br/><br/>Söylentilere göre Fenerbahçe ile adı anılan Kolarov için Roma'da veda yemeği verildi. Bu iddiaların ardı arkası kesilmezken, Fenerbahçe taraftarları transferin açıklandığını görmek için sabırsızlanıyordu.</figcaption>
      </figure>
      <figure>
        <img src="https://iaahbr.tmgrup.com.tr/3fd937/0/0/0/0/0/0?u=https://itkv.tmgrup.com.tr/album/2019/07/12/en-ilginc-transfer-aciklama-hikayeleri-1562935506028.jpg"/>
        <figcaption><b>SIRADIŞI VİDEO</b><br/><br/>2017 yılında kendisini Serie A ekiplerinden Roma'ya bağlayan sözleşmeye imza atan Kolarov'un transferinin açıklandığı video günlerce konuşulmuştu. Nedeni ise oldukça çılgın bir senaryonun kendisine açıklanması ancak kendisinin kabul etmemesiydi.</figcaption>
      </figure>
      <figure>
        <img src="https://iaahbr.tmgrup.com.tr/8c53d4/0/0/0/0/0/0?u=https://itkv.tmgrup.com.tr/album/2019/07/12/en-ilginc-transfer-aciklama-hikayeleri-1562935508820.jpg"/>
        <figcaption>Senaryoya göre Kolarov biri palyaço maskesi giymiş biri de kadın kılığına girmiş iki oyuncu tarafından kaçırılacaktı. Kendisini kaçıranların elinden birini öldürerek kaçan Kolarov, kaçtığı araba ile ünlü pilot Lewis Hamilton'ın arabasına çarpacaktı. Bu sırada polis onu kurtaracak ancak polislerden biri öldürdüğü maskeli adam çıkacaktı. Tabi bu sırada polis helikopterine çıkarılan Kolarov, adamı yine öldürecek ve paraşütünü alıp kaçacaktı. Bu sırada dünya çapında Kolarov için alarm verilecekti.</figcaption>
      </figure>
      <figure>
        <img src="https://iaahbr.tmgrup.com.tr/320281/0/0/0/0/0/0?u=https://itkv.tmgrup.com.tr/album/2019/07/12/en-ilginc-transfer-aciklama-hikayeleri-1562935509861.jpg"/>
        <figcaption>Kolarov'un bu tanıtım videosuna yanıtı ise sadece 'Hayır' olmuştu.</figcaption>
      </figure>
      <figure>
        <img src="https://iaahbr.tmgrup.com.tr/c8157c/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562938530350.jpg"/>
        <figcaption>Türkiye'den ve Avrupa'dan pek çok kulübün ilginç transfer duyuruları hala hafızalarda.<br/><br/><b>'DAT DİRİ DAT DAT MUĞDAT'</b><br/><br/>Gazişehir Gaziantep, geçen sezonu Galatasaray'da tamamlayan forvet oyuncusu Muğdat Çelik ile prensipte anlaştı.</figcaption>
      </figure>
      <figure>
        <img src="https://iaahbr.tmgrup.com.tr/9b8b3d/0/0/0/0/0/0?u=https://itkv.tmgrup.com.tr/album/2019/07/12/fenerbahcenin-gozdesi-romali-kolarovun-transfer-videosu-olay-yaratti-tek-yanit-hayir-1562938529829.jpg"/>
        <figcaption>Gazişehir Gaziantep Muğdat Çelik transferini Süt Kardeşler filminden, Muğdat Çelik'in adına uyaklı o sahne ile duyurdu.</figcaption>
      </figure>
      <figure>
        <img src="https://iaahbr.tmgrup.com.tr/94bafb/0/0/0/0/0/0?u=https://itkv.tmgrup.com.tr/album/2019/07/12/1562934828895.jpg"/>
        <figcaption>Jesus Navas (Sevilla): Eski takımı Sevilla'ya transfer olan Jesus Navas için Sevilla bir sürpriz hazırladı. Transferin açıklanış hikayesi şu şekilde; Sokakta yürüyen Navas, iki kişi tarafından kafasına poşet geçirilerek arabanın bagajına atılıyor ve daha sonra Sevilla'nın stadına getiriliyor. Sevilla'nın stadından içeri sokulan Navas'ın kafasındaki poşet çıkarılıyor ve işte huzurlarınızda Jesus Navas.</figcaption>
      </figure>
      <figure>
        <img src="https://iaahbr.tmgrup.com.tr/73c4e7/0/0/0/0/0/0?u=https://itkv.tmgrup.com.tr/album/2019/07/12/1562934831130.jpg"/>
        <figcaption>Jay Rodriguez (West Bromwich Albion): Premier Lig takımlarından West Bromwich Albion'un bir taraftarı takımının transfer yapmamasından dolayı şikayet edip, Twitter'dan her gün ''Hala birini almadık mı?'' tweeti atmıştı. West Brom, ilk transferini ısrarla her gün aynı soruyu soran taraftara video çekerek açıklamıştı. Videoda yeni transfer Jay Rodriguez, ''Evet yeni transfer benim'' demişti.</figcaption>
      </figure>
      <figure>
        <img src="https://iaahbr.tmgrup.com.tr/d43de3/0/0/0/0/0/0?u=https://itkv.tmgrup.com.tr/album/2019/07/12/1562934833187.jpg"/>
        <figcaption>Jake Gray (Yeovil): İngiltere 4. Lig takımlarından Yeovil ise Jake Gray transferini Pokemon Go kullanarak açıklamıştı. İngiliz ekibi, yayınladıkları videoda Pokemon Go haritasında futbolcuya imza attırdıklarını açıklamıştı.</figcaption>
      </figure>
      <figure>
        <img src="https://iaahbr.tmgrup.com.tr/44cd64/0/0/0/0/0/0?u=https://itkv.tmgrup.com.tr/album/2019/07/12/1562934832513.jpg"/>
        <figcaption>Matt Patterson (Oxford City): İngiltere alt lig takımlarından Oxford City, kadrosuna kattığı Matt Patterson'a imzayı McDonalds'ta attırdı! İngiliz ekibinin bir taraftarı ise ''Umarım bedava soslar almıştır'' yorumu ile güldürmüştü. Transferin ardından McDonals, Oxford'a tweet atarak kutlama yapmış ve futbolcuya başarılar dilemişti.</figcaption>
      </figure>
      <figure>
        <img src="https://iaahbr.tmgrup.com.tr/179519/0/0/0/0/0/0?u=https://itkv.tmgrup.com.tr/album/2019/07/12/en-ilginc-transfer-aciklama-hikayeleri-1562934947244.jpg"/>
        <figcaption>John Terry (Aston Villa): Son günlerin en yaratıcı transfer açıklamalarından birini hiç şüphesiz Aston Villa yaptı. İngiltere Championship ekiplerinden Aston Villa, tecrübeli futbolcu John Terry'nin transferini Whatsapp'tan açıklamıştı! Yayınlanan videoda Aston Villa Whatsapp grubunda takım başkanı, teknik direktör, Terry ve diğer futbolcuların konuşması video olarak Twitter'dan yayınlanmıştı ve büyük ilgi görmüştü.</figcaption>
      </figure>
      <figure>
        <img src="https://iaahbr.tmgrup.com.tr/903f64/0/0/0/0/0/0?u=https://itkv.tmgrup.com.tr/album/2019/07/12/1562934834009.jpg"/>
        <figcaption>Lorenzo Pellegrini (Roma): İtalyan ekibi Roma, Lorenzo Pellegrini transferi ile en yaratıcı transfer açıklamalarından birine imzayı attı. Roma, yayınladığı videoda FIFA 17 oyununu göstermiş ve oyunda golü yeni transfer Pellegrini atmıştı. Genç futbolcu attığı golün ardından kameraya ''Forza Roma'' demiş ve transfer olduğunu duyurmuştu.</figcaption>
      </figure>
      <figure>
        <img src="https://iaahbr.tmgrup.com.tr/e580de/0/0/0/0/0/0?u=https://itkv.tmgrup.com.tr/album/2019/07/12/1562934830325.jpg"/>
        <figcaption>Mohammed Salah (Liverpool): Liverpool'un Mohammed Salah transferini açıklaması da bu transfer döneminin en yaratıcı anlarından birisiyidi.</figcaption>
      </figure>
      <figure>
        <img src="https://iaahbr.tmgrup.com.tr/da24a3/0/0/0/0/0/0?u=https://itkv.tmgrup.com.tr/album/2019/07/12/1562934831534.jpg"/>
        <figcaption>Liverpool Twitter adresinden yayınlanan videoda Mısırlı futbolcu, Twitter'dan kendisi hakkında gelen ''Salah'ı açıklayın'' yorumlarını okuyup, ardından kendisini göstermiş ve ''Ben artık Liverpool'dayım'' demişti.</figcaption>
      </figure>
      <figure>
        <img src="https://iaahbr.tmgrup.com.tr/a3d17b/0/0/0/0/0/0?u=https://itkv.tmgrup.com.tr/album/2019/07/12/1562934833138.jpg"/>
        <figcaption>Ryan McLaughlin (Oldham Athletic): İngiliz ekibi Oldham Athletic'in mütevazi futbolcusu Ryan McLaughlin, attığı tweet ile bir anda dikkatleri üzerine çekmişti. İngiliz futbolcu, Barcelona formasıyla Camp Nou'da çektirdiği fotoğrafla transfer olduğunu duyurmuş ve ''Barcelona gibi büyük bir kulübe transfer olmak benim için büyük onur. Mesajlar için teşekkürler'' demişti. Tabii, olayın kısa sürede şaka olduğu ortaya çıkmıştı.</figcaption>
      </figure>
      <figure>
        <img src="https://iaahbr.tmgrup.com.tr/23897e/0/0/0/0/0/0?u=https://itkv.tmgrup.com.tr/album/2019/07/12/1562934830155.jpg"/>
        <figcaption>Mevlüt Erdinç (Başakşehir): Başakşehir, Mevlüt Erdinç'in transferini resmi Twitter hesabında yayınladığı video ile duyurdu. Kulübün resmi hesabından yayınlanan videoda Mevlüt, daha önce Fransa'da karşılıklı oynadığı, Chedjou'yu telefonda arayarak transfer olduğunu söyledi. Videoda, Başakşehir Kulübü binasından, hastanede yatan Chedjou'yu arayan Mevlüt, "Sana bir sürprizim var arkadaşım. Artık sana karşı oynamayacağım ama seninle aynı takımda oynayacağım. Aranıza katılıyorum." dedi. Chedjou da, "Seninle aynı formayı giymek için en hızlı şekilde dönmeye çalışacağım. Tebrikler. Aramıza hoş geldin." sözlerini kullandı.</figcaption>
      </figure>
      <figure>
        <img src="https://iaahbr.tmgrup.com.tr/1f0feb/0/0/0/0/0/0?u=https://itkv.tmgrup.com.tr/album/2019/07/12/1562934829668.jpg"/>
        <figcaption>Mert Günok (Başakşehir): Transfer ettiği isimleri ilginç yöntemlerle açıklayan Süper Lig takımlarından Medipol Başakşehir'in son bombası Mert Günok olmuştu. Sosyal medya adresinden paylaşılan video ile yıldız ismin transferi resmileşmiş oldu.</figcaption>
      </figure>
      <figure>
        <img src="https://iaahbr.tmgrup.com.tr/6991c8/0/0/0/0/0/0?u=https://itkv.tmgrup.com.tr/album/2019/07/12/1562934833773.jpg"/>
        <figcaption>Cengiz Ünder (Roma): Roma, Cengiz Ünder'in transferini bilet fotoğrafını paylaşarak açıkladı, büyüteçin altında "ÜNDER" dikkat çekti.</figcaption>
      </figure>
      <figure>
        <img src="https://iaahbr.tmgrup.com.tr/bcae02/0/0/0/0/0/0?u=https://itkv.tmgrup.com.tr/album/2019/07/12/1562934827089.jpg"/>
        <figcaption>Stuart Taylor (Southampton): Southampton, Stuart Taylor ile yeni sözleşme imzalanmasını, sosyal medyadan 'film' çekerek duyurdu ve ardından ''Biz de iyi yaptık mı?'' yorumunda bulundu.</figcaption>
      </figure>
      <figure>
        <img src="https://iaahbr.tmgrup.com.tr/786ee3/0/0/0/0/0/0?u=https://itkv.tmgrup.com.tr/album/2019/07/12/1562934832381.jpg"/>
        <figcaption>Joshua Tymon - Stoke City; Tyman kendi transfer haberini, kendisi tweetleyerek duyurmuştu.</figcaption>
      </figure>
      <figure>
        <img src="https://iaahbr.tmgrup.com.tr/ecd1c5/0/0/0/0/0/0?u=https://itkv.tmgrup.com.tr/album/2019/07/12/1562934832301.jpg"/>
      </figure>
      <figure>
        <img src="https://iaahbr.tmgrup.com.tr/3be5dc/0/0/0/0/0/0?u=https://itkv.tmgrup.com.tr/album/2019/07/12/1562934834448.jpg"/>
        <figcaption>Alexis Sanchez, Manchester United'a transferi çok konuşulmuştu. Sanchez, transferinin açıklandığı video da piyano çalmıştı.</figcaption>
      </figure>
      <figure>
        <img src="https://iaahbr.tmgrup.com.tr/476d94/0/0/0/0/0/0?u=https://itkv.tmgrup.com.tr/album/2019/07/12/1562934832591.jpg"/>
        <figcaption>Come to Beşiktaş sloganı ile yola çıkan Beşiktaş Ricardo Quaresma'nın Pepe'yi telefonla aradığı video ile 'Pepe' transferini duyurmuştu.</figcaption>
      </figure>
      <figure>
        <img src="https://iaahbr.tmgrup.com.tr/f6efc2/0/0/0/0/0/0?u=https://itkv.tmgrup.com.tr/album/2019/07/12/1562934831260.jpg"/>
        <figcaption>Come to Beşiktaş akımının ardı arkası kesilmemişti.</figcaption>
      </figure>
      <figure>
        <img src="https://iaahbr.tmgrup.com.tr/b3c5d0/0/0/0/0/0/0?u=https://itkv.tmgrup.com.tr/album/2019/07/12/1562934835506.jpg"/>
        <figcaption>Pepe daha sonra Negredo'yu aramış ve 'Come to Beşiktaş' sloganını kullanmıştı.</figcaption>
      </figure>
      <figure>
        <img src="https://iaahbr.tmgrup.com.tr/2a9eb5/0/0/0/0/0/0?u=https://itkv.tmgrup.com.tr/album/2019/07/12/1562934835392.jpg"/>
      </figure>
    </article>
  </body>
</html>