<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/interesting/society/60662"/>
    <meta property="og:site_name" content="ВСВІТІ"/>
    <meta property="article:published_time" content="2019-11-19T09:51:27+00:00"/>
    <meta property="og:title" content="15 чудових місць для проведення зимової відпустки"/>
    <meta property="og:description" content="Зима наступає! Настав час подумати про те, де можна провести зимову відпустку цього року. В сучасні дні це питання впирається хіба що в наявність коштів, адже можна обрати як один з відомих зимових курортів, так і країни, де про сніг навіть не чули. 1. Нюрнберг, Німеччина Німецький Нюрнберг – чарівне історичне місто з численними туристичними […]"/>
  </head>
  <body>
    <article>
      <h1>15 чудових місць для проведення зимової відпустки</h1>
      <address><time datetime="2019-11-19T09:51:27+00:00">19 Nov 2019, 09:51</time> by <a rel="author">Helena</a></address>
      <figure>
        <img src="http://vsviti.com.ua/wp-content/uploads/2016/11/fb_resssss11.jpg"/>
        <figcaption>Куди поїхати на Різдво.</figcaption>
      </figure>
      <p>Зима наступає! Настав час подумати про те, де можна провести зимову відпустку цього року. В сучасні дні це питання впирається хіба що в наявність коштів, адже можна обрати як один з відомих зимових курортів, так і країни, де про сніг навіть не чули.</p>
      <h3>1. Нюрнберг, Німеччина</h3>
      <figure>
        <img src="http://vsviti.com.ua/wp-content/uploads/2016/11/resot_1.jpg"/>
        <figcaption>Чарівний Нюрнберг.</figcaption>
      </figure>
      <p>Німецький Нюрнберг – чарівне історичне місто з численними туристичними пам’ятками. Найкращий час для відвідування Нюрнберга – напередодні Різдва, коли в місті проводяться знакові різдвяні ярмарки. Їх щороку відвідує більше мільйона покупців, також ці ярмарки відомі завдяки прикрасам ручної роботи і місцевим делікатесам.</p>
      <h3>2. Абу Дабі, Об’єднані Арабські Емірати</h3>
      <figure>
        <img src="http://vsviti.com.ua/wp-content/uploads/2016/11/resot_2.jpg"/>
        <figcaption>Абу Дабі – сонце круглий рік.</figcaption>
      </figure>
      <p>Столиця Об’єднаних Арабських Еміратів, Абу Дабі – одне з тих місць, де шорти і майку можна носити протягом всього року. В цьому місті нестерпно спекотно влітку (температура часто сягає 45°С), тому його краще відвідувати зимою. Окрім знаменитих хмарочосів, місто може похизуватися більш ніж 2000-ми парків і садів, а також численними прекрасними пляжами.</p>
      <h3>3. Венеція, Італія</h3>
      <figure>
        <img src="http://vsviti.com.ua/wp-content/uploads/2016/11/resot_3.jpg"/>
        <figcaption>Знамените місто каналів.</figcaption>
      </figure>
      <p>Венеція являється надзвичайно популярним літнім туристичним напрямком. Проте всіма місцевими дивовижними архітектурними пам’ятками, а також знаменитими каналами можна помилуватися і взимку, тим більше, що в зимові місяці в місті набагато менше туристів і більш доступне житло.</p>
      <h3>4. Тенеріфе, Іспанія</h3>
      <figure>
        <img src="http://vsviti.com.ua/wp-content/uploads/2016/11/resot_4.jpg"/>
        <figcaption>Найбільший з Канарських островів.</figcaption>
      </figure>
      <p>Найбільший і найгустонаселеніший з Канарських островів, Тенеріфе може похизуватися дуже м’якою і сонячною зимою, що робить його популярним місцем зимового відпочинку для мандрівників зі всього світу. Хоча острів відносно невеликий (2000 квадратних кілометрів), на ньому можна знайти що завгодно – від живописних рибацьких містечок до чудових пляжів з чорним піском, від незліченної кількості морської флори і фауни до величних гір та інших природних принад.</p>
      <h3>5. Лондон, Великобританія</h3>
      <figure>
        <img src="http://vsviti.com.ua/wp-content/uploads/2016/11/resot_5.jpeg"/>
        <figcaption>До Лондона на чашку чаю.</figcaption>
      </figure>
      <p>Провести свою зимову відпустку в Лондоні, можливо, не найоригінальніша і дешева ідея, але немає жодних сумнівів у тому, що столиця Великобританії може запропонувати багато чого протягом зимового сезону. Якщо відвідати Лондон напередодні Різдва, то хто завгодно буде приголомшений ефектними прикрасами на вулицях, яскравими різдвяними ярмарками і просто атмосферою свята.</p>
      <h3>6. Львів, Україна</h3>
      <figure>
        <img src="http://vsviti.com.ua/wp-content/uploads/2016/11/kvartira_lviv7.jpg"/>
        <figcaption>Казкове місто Лева.</figcaption>
      </figure>
      <p>Прекрасним варіантом для зимової відпустки стануть відвідини Львова. Якщо не вистачає коштів на закордонну подорож – не варто засмучуватись. Це прекрасне місто вразить своєю архітектурою, колоритом і привітністю його мешканців. А різдвяні ярмарки, що є невід’ємною частиною зимового Львова допоможуть вам поринути у казку. І не важливо, вперше ви опинились тут, чи ні… Це місто з кожним разом все більше закохує у себе.</p>
      <h3>7. Кі-Вест, Флорида, США</h3>
      <figure>
        <img src="http://vsviti.com.ua/wp-content/uploads/2016/11/resot_7.jpg"/>
        <figcaption>Відпочинок з кубинським присмаком.</figcaption>
      </figure>
      <p>Розташований в 208 км від американського Маямі і в 171 км від кубинської Гавани, Кі-Уест є найпівденнішим містом в континентальній частині США. Він відомий як єдине місце на материковій частині США, де ніколи немає морозу і снігу.</p>
      <h3>8. Гоа, Індія</h3>
      <figure>
        <img src="http://vsviti.com.ua/wp-content/uploads/2016/11/resot_8.jpg"/>
        <figcaption>Відпочинок без кордонів.</figcaption>
      </figure>
      <p>Гоа – найменший штат за площею (3700 квадратних кілометрів) в Індії, проте його теплий і сонячний клімат, вражаючі пляжі з пальмами, а також численні фестивалі та вечірки роблять Гоа одним з найпопулярніших і найвідвідуваніших міст країни взимку. В Гоа знайдеться дещо для кожного: від занять йогою до відмінних умов для майже всіх видів водного спорту, від вражаючих храмів до смачних страв місцевої кухні і фестивалів з шаленою енергетикою.</p>
      <h3>9. Рейк’явік, Ісландія</h3>
      <figure>
        <img src="http://vsviti.com.ua/wp-content/uploads/2016/11/resot_9.jpg"/>
        <figcaption>З мріями про зиму.</figcaption>
      </figure>
      <p>Розташована в безпосередній близькості від Північного полярного кола, Ісландія є країною, яку повинен любити кожен справжній шанувальник зими. Рейк’явік, столиця країни, є ідеальним місцем, де можна помилуватися засніженою ісландською природою. Він вважається одним з найчистіших, найзеленіших і найбезпечніших міст у світі, а також може похизуватися сотнями барів і клубів, розкиданих по всьому місту.</p>
      <h3>10. Малі, Мальдівські острови</h3>
      <figure>
        <img src="http://vsviti.com.ua/wp-content/uploads/2016/11/resot_10.jpg"/>
        <figcaption>Шанувальникам корралових рифів присвячується.</figcaption>
      </figure>
      <p>Складені з 1192 коралових островів, згрупованих у подвійний ланцюг з 26 атолів, Мальдіви є країною, розташованою прямо на екваторі, а це означає, що температура тут стала цілий рік. Країна відома своїми прекрасними пляжами з білим піском і теплою, кришталево чистою водою.</p>
      <h3>11. Церматт, Швейцарія</h3>
      <figure>
        <img src="http://vsviti.com.ua/wp-content/uploads/2016/11/resot_11.jpg"/>
        <figcaption>Чисто європейський відпочинок.</figcaption>
      </figure>
      <p>Розташований на приголомшливій висоті в 1620 м Церматт є одним з найбільш високогірних і найпопулярніших в світі гірськолижних курортів, де сніг лежить десять місяців на рік (крім липня і серпня). Оточений монументальними вершинами швейцарських Альп містечко також пропонує широкий вибір житла, починаючи від розкішних готелей до стильних дерев’яних шале.</p>
      <h3>12. Канкун, Мексика</h3>
      <figure>
        <img src="http://vsviti.com.ua/wp-content/uploads/2016/11/resot_12.jpg"/>
        <figcaption>Канкун – найпопулярніше курортне місто у Мексиці.</figcaption>
      </figure>
      <p>Канкун – найпопулярніше курортне місто у Мексиці і одне з найпопулярніших туристичних напрямків у світі. Сюди прямують всі любителі сонця, адже в Канкуні тропічний клімат з невеликими температурними відмінностями між сезонами. Місто, що лежить на березі Карибського моря, найбільш відоме своїми прекрасними пляжами, а також близькістю до археологічних пам’яток стародавніх майя.</p>
      <h3>13. Ріо-де-Жанейро, Бразилія</h3>
      <figure>
        <img src="http://vsviti.com.ua/wp-content/uploads/2016/11/resot_13.jpg"/>
        <figcaption>Відпустка як нескінченний карнавал.</figcaption>
      </figure>
      <p>Ріо-де-Жанейро, куди приїжджають майже 3 мільйони іноземних туристів щороку, є найбільш відвідуваним містом в Бразилії, а також у всій Південній Америці. Місто відоме багатьма речами – від готелів світового класу і великих пляжів до шкіл самби і знакової статуї Христа Спасителя. А ті, хто приїде сюди у лютому, потраплять на найбільший і найбільш вражаючий в світі карнавал.</p>
      <h3>14. Шарм-ель-Шейх, Єгипет</h3>
      <figure>
        <img src="http://vsviti.com.ua/wp-content/uploads/2016/11/15134736_1157796564314547_40443535023194.jpg"/>
        <figcaption>Пишність Шарма.</figcaption>
      </figure>
      <p>Шарм-ель-Шейх, який раніше був невеликим портовим містом, є місцем, в якому цілий рік можна знайти сухий клімат. Тут дуже спекотно влітку і тепло взимку. Місцеві ідеально чисті води стали популярними для різних водних видів спорту, зокрема, для підводного плавання і снорклінга. Також курорт може похизуватися дивовижною морською флорою і фауною (250 різних коралових рифів і 1000 видів риб).</p>
      <h3>15. Острів Різдва, Австралія</h3>
      <figure>
        <img src="http://vsviti.com.ua/wp-content/uploads/2016/11/resot_15.jpg"/>
        <figcaption>Далеко від цивілізації.</figcaption>
      </figure>
      <p>Найекзотичніше місце в цьому переліку – тропічний острів Різдва, який належить Австралії. Незважаючи на назву, що асоціюється із зимою, острів розташований в екваторіальній області. Дві третини його площі є національним парком, а в цілому острів Різдва відомий своїми унікальними флорою та фауною.</p>
      <related>
        <h4>СТАТТІ ПО ТЕМІ</h4>
        <a href="http://vsviti.com.ua/interesting/society/106904"/>
        <a href="http://vsviti.com.ua/interesting/health/106872"/>
        <a href="http://vsviti.com.ua/places/77862"/>
        <a href="http://vsviti.com.ua/interesting/creative/60003"/>
        <a href="http://vsviti.com.ua/collections/44753"/>
        <a href="http://vsviti.com.ua/interesting/ideji/106735"/>
      </related>
    </article>
  </body>
</html>