<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/magazin/eskiya-dunyaya-hukumdar-olmaz-edho-148-yeni-bolum-fragmani-yayinlandi"/>
    <meta property="og:site_name" content="CNN Türk"/>
    <meta property="article:published_time" content="2019-11-19T09:02:58+00:00"/>
    <meta property="og:title" content="Eşkıya Dünyaya Hükümdar Olmaz (EDHO) 148. yeni bölüm fragmanı yayınlandı"/>
    <meta property="og:description" content="Eşkıya Dünyaya Hükümdar Olmaz yeni bölüm fragmanı..."/>
  </head>
  <body>
    <article>
      <h1>Eşkıya Dünyaya Hükümdar Olmaz (EDHO) 148. yeni bölüm fragmanı yayınlandı</h1>
      <h2>Eşkıya Dünyaya Hükümdar Olmaz yeni bölüm fragmanı 19 Kasım’da yayınlanacak 148. bölümde yaşanacakları gösterdi. Tufan’ı tehdit eden Altan’ın atacağı adımlar herkesi şaşırtacak. Peki, EDHO yeni bölümde Hızır Çakırbeyli yaşanan olaylara karşılık nasıl bir önlem geliştirecek?</h2>
      <address>
        <time datetime="2019-11-19T09:02:58+00:00">19 Nov 2019, 09:02</time>
      </address>
      <p><a href="https://www.cnnturk.com/haberleri/eskiya-dunyaya-hukumdar-olmaz">Eşkıya Dünyaya Hükümdar Olmaz</a> <a href="https://www.cnnturk.com/haberleri/fragman">fragman</a> videosu Altan ve Tufan ikilisinde önemli gelişmelerin olacağını gösterdi. Hızır Çakırbeyli ise tüm gelişmelerden haberdar bir şekilde yapması gerekenleri yapacak. İşte <a href="https://www.cnnturk.com/haberleri/edho">EDHO</a> 148. Bölüm fragmanı ve gelecek bölümde meydana gelecek olaylar…</p>
      <p>
        <b>EŞKIYA DÜNYAYA HÜKÜMDAR OLMAZ FRAGMAN VİDEOSU</b>
      </p>
      <figure>
        <iframe src="https://www.youtube.com/embed/fYvAmzel4tk" width="560" height="315" data-service="Youtube" scrolling="no"/>
      </figure>
      <p>
        <b>EDHO 148. BÖLÜM ÖZETİ</b>
      </p>
      <p> Tufan'ı oğlunun canıyla tehdit ederek silahları ele geçirmeyi başaran Altan, planlarını yaparken Çakırbeylileri nasıl hafife aldığını çok geçmeden anlayacaktır. Alparslan, yine öngörülü davranarak herkesten gizli bir tedbir almış, mermileri kimsenin bilmediği ayrı bir depoya saklamıştır. Çok önemli bir buluş olan silahın asıl değeri mermilerinde olduğundan Altan'ın tüm çabası boşa gitmiş olacaktır. Bu başarısızlık yüzünden en çok canı yanacak kişi olan Tufan ise oğlunu Sınırsızların elinden kurtarabilmek için işbirliği yapmaya devam edecektir.</p>
      <p>Silahlarını kaybeden Hızır, düşmanlarına karşı gücünü ve ortaklarına karşı itibarını da kaybetmemek için derhal harekete geçmesi gerektiğini bilmektedir. Silahların olduğu deponun yerini Sınırsızlarla paylaşan bir hain olduğunu anlamakta gecikmez. Mermiler üzerinden yapacağı planla hem düşmanını tuzağa çekmeyi hem de masaya ihanet eden kişiyi bulmayı amaçlayacaktır. Bir taraftan masasını kurtarmak için mücadele verirken diğer taraftan Altan ile birlikte hareket ettiğini öğrendiği Sevda'nın da peşine düşecektir.</p>
      <p> </p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/ekonomi/bim-aktuel-22-kasim-2019-cuma-bim-aktuel-katalog-indirimli-urunler-listesi"/>
        <a href="https://www.cnnturk.com/ekonomi/3600-ek-gosterge-ne-zaman-yasalasacak-maas-artisi-kimleri-kapsayacak"/>
        <a href="https://www.cnnturk.com/turkiye/af-yasasi-haberleri-2019da-af-var-mi-yasa-tasarisi-ne-zaman-onaylanacak"/>
      </related>
    </article>
  </body>
</html>