<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/okusi/clanek/recept-losos-s-spinaco-244080"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T09:48:00+00:00"/>
    <meta property="og:title" content="Recept: losos s špinačo"/>
    <meta property="og:description" content="Zrezke, mesne ali ribje, ki jih spečemo v ponvi ali na žaru, popestrimo z različnimi prilogami, običajno je to kuhana ali dušena zelenjava, ki jo dodamo kot prilogo. V tokratnem receptu skuhamo špinačo in jo podložimo pod zrezke kot posteljico. Tako z ribami kot špinačo se lepo ujema česen, zato ga strtega na hitro popečemo in dodamo jedi. K zrezku lahko ponudimo v kosih kuhan krompir, zabeljen z nekaj kosmi masla. Za 4 osebe: 4 lososovi zrezki 0,5 kg sveže špinače 4 stroki česna rožmarin šopek svežega timijana sol, poper, oljčno olje 2 limoni Špinačo očistimo, narežemo in skuhamo v slani vodi. Česen olupimo in stremo in ga stresemo v ponev z vročim oljčnim oljem, v katerem smo namočili rožmarin in timijan. Premešamo in odstavimo. Lososove zrezke posolimo in popramo z obeh strani. V isti ponvi, v kateri smo pražili česen, segrejemo oljčno olje in nanj položimo zrezke. Na ne premočnem ognju pečemo dve ali tri minute, potem obrnemo in pečemo še na drugi strani tri ali štiri minute. Vročo špinačo razporedimo na…"/>
  </head>
  <body>
    <article>
      <h1>Recept: losos s špinačo</h1>
      <h2>Na hitro pečene zrezke obogatimo s kuhano špinačo in hitro popraženim česnom</h2>
      <address><time datetime="2019-11-19T09:48:00+00:00">19 Nov 2019, 09:48</time> by <a rel="author">A. K.</a></address>
      <p>Zrezke, mesne ali ribje, ki jih spečemo v ponvi ali na žaru, popestrimo z različnimi prilogami, običajno je to kuhana ali dušena zelenjava, ki jo dodamo kot prilogo. V tokratnem receptu skuhamo špinačo in jo podložimo pod zrezke kot posteljico.<br/><br/>Tako z ribami kot špinačo se lepo ujema česen, zato ga strtega na hitro popečemo in dodamo jedi. K zrezku lahko ponudimo v kosih kuhan krompir, zabeljen z nekaj kosmi masla.<br/><br/>Za 4 osebe:<br/><br/>4 lososovi zrezki<br/>0,5 kg sveže špinače<br/>4 stroki česna<br/>rožmarin<br/>šopek svežega timijana<br/>sol, poper, oljčno olje<br/>2 limoni<br/><br/>Špinačo očistimo, narežemo in skuhamo v slani vodi. Česen olupimo in stremo in ga stresemo v ponev z vročim oljčnim oljem, v katerem smo namočili rožmarin in timijan. Premešamo in odstavimo. Lososove zrezke posolimo in popramo z obeh strani. V isti ponvi, v kateri smo pražili česen, segrejemo oljčno olje in nanj položimo zrezke. Na ne premočnem ognju pečemo dve ali tri minute, potem obrnemo in pečemo še na drugi strani tri ali štiri minute. Vročo špinačo razporedimo na krožnike, potresemo s česnom in obložimo z zrezki. Pokapljamo z limonovim sokom in okrasimo z vejico timijana.</p>
    </article>
  </body>
</html>