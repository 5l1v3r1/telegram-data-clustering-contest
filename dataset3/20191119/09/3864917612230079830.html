<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2820992-viddilenna-institutu-nacpamati-ocoliv-istorik-i-veteran-ato.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T09:21:00+00:00"/>
    <meta property="og:title" content="Відділення Інституту нацпам'яті очолив історик і ветеран АТО"/>
    <meta property="og:description" content="Південне міжрегіональне відділення Українського інституту національної пам'яті (УІНП) за підсумками конкурсу очолив відомий одеський історик і ветеран російсько-української війни Сергій Гуцалюк, що недавно повернувся зі Сходу України."/>
  </head>
  <body>
    <article>
      <h1>Відділення Інституту нацпам'яті очолив історик і ветеран АТО</h1>
      <h2>Південне міжрегіональне відділення Українського інституту національної пам'яті (УІНП) за підсумками конкурсу очолив відомий одеський історик і ветеран російсько-української війни Сергій Гуцалюк, що недавно повернувся зі Сходу України.</h2>
      <address>
        <time datetime="2019-11-19T09:21:00+00:00">19 Nov 2019, 09:21</time>
      </address>
      <p>Про відкриття в Одесі відділення УІНП та власне призначення Гуцалюк повідомив  кореспондентові Укрінформу.</p>
      <p>"Відбірковий конкурс на вакантну посаду керівника Південного міжрегіонального відділення Управління реалізації політики національної пам'яті тривав півтора місяця. Повноваження працівників відділення поширюються на територію Одеської, Миколаївської, Херсонської областей та АРК Крим", - зазначив Гуцалюк.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2819119-obranna-vatrovica-deputatom-oskarzili-u-sudi-knazickij.html">Обрання В’ятровича депутатом оскаржили у суді — Княжицький</a>
      </blockquote>
      <p>Як наголосив керівник представництва, "ми будемо спиратися у своїй діяльності передусім на підтримку діячів культури, науки і ветеранської спільноти".</p>
      <p>Офіційна презентація Південної філії УІНП відбудеться 29 листопада в будівлі Одеської обласної наукової бібліотеки ім. Грушевського. 29-30 листопада в Одесі Український інститут національної пам’яті проведе заходи під гаслом "Робимо історію популярною!".</p>
    </article>
  </body>
</html>