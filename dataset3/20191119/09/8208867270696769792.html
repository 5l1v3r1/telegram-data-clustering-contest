<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/19/news/spot_anti_metanfetamina_errore_social_sud_dakota-241398698/"/>
    <meta property="og:site_name" content="Repubblica.it"/>
    <meta property="article:published_time" content="2019-11-19T09:07:00+00:00"/>
    <meta property="og:title" content="Sud Dakota, &quot;Meth. Io ci sono&quot;: lo spot contro la metanfetamina è un disastro. Social contro la governatrice: &quot;Sembra a favore&quot;"/>
    <meta property="og:description" content="Doveva essere una campagna di sensibilizzazione al problema della diffusione della droga nello Stato americano. Ma si è rivelato un boomerang che la"/>
  </head>
  <body>
    <article>
      <h1>Sud Dakota, "Meth. Io ci sono": lo spot contro la metanfetamina è un disastro. Social contro la governatrice: "Sembra a favore"</h1>
      <h2>Doveva essere una campagna di sensibilizzazione al problema della diffusione della droga nello Stato americano. Ma si è rivelato un boomerang che la governatrice repubblicana Kristi L. Noem non si aspettava. Su <i>Twitter </i>tutti impazziti per lo slogan. E lei a tarda sera commenta: "Quindi ha funzionato"</h2>
      <address><time datetime="2019-11-19T09:07:00+00:00">19 Nov 2019, 09:07</time> by <a rel="author">KATIA RICCARDI</a></address>
      <p><b>PIERRE - </b>L'intenzione era buona, creare una campagna pubblicitaria contro la metanfetamina per sensibilizzare i cittadini su diffusione e abuso di questo tipo di droga in Sud Dakota. Uno tra gli Stati più estesi e meno popolati d'America.<br/><br/>Ma non è andata come la governatrice repubblicana <b>Kristi L. Noem</b>, 47 anni, si aspettava. È stata un disastro invece che però ha fatto impazzire i social. Il logo: <i>"Meth. We are On It"</i>, "Meth. Ci sono", accanto a volti in ottima salute dakotiana, più che una denuncia sembra un appoggio, anzi una chiamata alle armi. Una cosa che suona più o meno, metanfetamina, noi ci siamo. Venite anche voi.</p>
      <figure>
        <iframe data-src="https://twitter.com/lachlan/status/1196538726257692682?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Non l'ho mai provata, questa pubblicità tuttavia mi fa sentire un po' tagliato fuori", scrive un utente. Uno dei migliaia che hanno commentato su <i>Twitter</i>. "Sono pazzi, sembra uno spot a favore", dice un altro. "Geee, provare metanfetamina non sembra affatto male","Sì le immagini delle persone senza denti in effetti non hanno mai funzionato". E così via, tra gif di ogni tipo, da Heisenberg di <i>Breaking Bad</i>, a Kermit del <i>Muppet Show</i>. "Errore colossale", commentano gli esperti di comunicazione.</p>
      <figure>
        <iframe data-src="https://twitter.com/FindAClearTruth/status/1196577903388946432?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Yvonne_Nik/status/1196548885545541633?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La governatrice dello Stato, Noem, aveva fatto un piano completo di: comunicato stampa: "Il consumo di meth dai 12 ai 17 anni, nel Sud Dakota è il doppio rispetto alla media nazionale"; un <a href="https://www.youtube.com/watch?v=HU_ysMkOYgc#action=share">video dai toni allarmanti</a> e retorici in cui lei stessa spiega una "crisi che sta crescendo a un ritmo allarmante. Portiamo la metanfetamina fuori dal Sud Dakota"; un finanziamento di oltre un milione di dollari e la creazione di un sito Web (<i>onmeth.com</i>) <a href="https://twitter.com/pcrritesgood/status/1196562015793401856">criticato per la scelta del nome</a>, che dovrebbe collegare i residenti alle risorse di prevenzione e trattamento. Infine la campagna pubblicitaria, che in un solo slogan ha vanificato ogni sforzo.<br/><br/>Il Dipartimento dei servizi sociali dello Stato ha assegnato il compito di crearla a un'agenzia pubblicitaria di Minneapolis pagandola circa 449 mila dollari (circa 406 mila euro).</p>
      <figure>
        <iframe data-src="https://twitter.com/Fortasshole66/status/1196567587687141378?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Lo spot riesce a vanificare tutto", spiega l'assistente preside dell'Università della California presso la Haas School of Business di Berkeley, <b>Bill Pearce </b>in un'intervista al<i> </i><i>Washington Post. </i>La campagna pubblicitaria unisce "cattiva strategia e cattiva esecuzione". "Non riesco a immaginare che intendessero fare; chiunque guardandolo avrebbe potuto dire 'Ecco, sì, non farlo'", continua Pearce. "Sono sicuro che i residenti del Sud Dakota non amino essere derisi, ed è quello che puntualmente sta succedendo ora". Stessa reazione attonita quella di Beth Egan, professoressa presso la Syracuse University: "Che cosa stavano pensando?"</p>
      <figure>
        <iframe data-src="https://twitter.com/KarlieMaki/status/1196533327886458882?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La risposta social, soprattutto su <i>Twitter</i>, è stata incredibile. Lo slogan è apparso ovunque, diffondendosi in maniera virale per l'intera giornata fino a diventare trending topic. Almeno questo i pubblicitari l'hanno ottenuto e a questo si è attaccata anche la governatrice: "Una reazione importante", ha commentato a tarda serata, esausta. Ma non regge, il senso social era 'ora sembra che tutti nello Stato del Dakota stiano usando metanfetamina'. In una nota inviata al <i>Wp</i> Noem prova a cavalcare Cavallo Pazzo (tra l'altro monumento dello Stato che rappresenta): "Uno sforzo audace e innovativo come non si era mai visto prima". </p>
      <figure>
        <iframe data-src="https://twitter.com/TomlinsonCJ/status/1196553370296881152?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/TDBrown78/status/1196649149103403008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Robbie_Wallis1/status/1196543847255494656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>