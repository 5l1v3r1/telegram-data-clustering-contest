<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614268/azimut-sua-maesta-il-dividend-yield"/>
    <meta property="og:site_name" content="bluerating"/>
    <meta property="article:published_time" content="2019-11-19T09:32:07+00:00"/>
    <meta property="og:title" content="Azimut, sua maestà il dividend yield"/>
    <meta property="og:description" content="Nell'Olimpo delle società di Piazza Affari con il titolo dalla redditività migliore, ci sono due big delle reti come Azimut e FinecoBank."/>
  </head>
  <body>
    <article>
      <h1>Azimut, sua maestà il dividend yield</h1>
      <address><time datetime="2019-11-19T09:32:07+00:00">19 Nov 2019, 09:32</time> by <a rel="author">Marcello Astorri</a></address>
      <p>Nell’Olimpo delle società di Piazza Affari con il titolo dalla redditività migliore, ci sono due big delle reti di consulenza. Si tratta di <b>Azimut</b>, seconda assoluta dietro Intesa Sanpaolo, con il 6,77% del rapporto dividend/yield e di <b>FinecoBank</b>, più indietro nella classifica generale ma in grado comunque di garantire un 2,64% nelle tasche dei suoi azionisti. Intesa, che ha in pancia il gruppo Fideuram, guida la classifica con l’8,47%. Mentre Mediobanca, controllante di CheBanca!, genera ai suoi azionisti un dividend/yield del 4,45%.</p>
      <p>Tutto questo s’incardina in un contesto globale dove le società di tutto il mondo, fra giugno e settembre, hanno distribuito agli azionisti 355,3 miliardi di dollari. Una cifra record in base a quanto calcolato dal Janus Henderson Global Dividend Index. Secondo gli esperti, si colgono segnali di rallentamento e si potrebbe essere vicini alla fase finale del ciclo economico. Resta il fatto, comunque, che tutto il comparto del risparmio gestito italiano sta godendo di un momento magico a Piazza Affari.</p>
      <related>
        <a href="https://www.bluerating.com/banche-e-reti/613960/azimut-un-newco-americana-per-gli-alternativi"/>
        <a href="https://www.bluerating.com/banche-e-reti/613898/azimut-30-candeline-alla-faccia-dei-gufi"/>
        <a href="https://www.bluerating.com/banche-e-reti/613880/banca-generali-mette-il-turbo-sulla-consulenza-evoluta"/>
      </related>
    </article>
  </body>
</html>