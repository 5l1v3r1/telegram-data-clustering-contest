<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/klaipeda1/klaipeda/metu-klaipediecio-rinkimu-kulminacija---sivakar-1750762/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-19T09:00:00+00:00"/>
    <meta property="og:title" content="&quot;Metų klaipėdiečio&quot; rinkimų kulminacija - šįvakar"/>
    <meta property="og:description" content="Reklama"/>
  </head>
  <body>
    <article>
      <h1>"Metų klaipėdiečio" rinkimų kulminacija - šįvakar</h1>
      <address><time datetime="2019-11-19T09:00:00+00:00">19 Nov 2019, 09:00</time> by <a rel="author">"Vakarų ekspreso" inf.</a></address>
      <p>Reklama</p>
      <p>
        <b>Šiandien vakare iškilmingos ceremonijos metu jau 25-ąjį kartą bus pagerbti "Vakarų ekspreso" rengiamų "Metų klaipėdiečio" rinkimų laureatai. Apdovanojimų ceremonija bus transliuojama tiesiogiai - stebėti galėsite dienraščio "Facebook" paskyroje.</b>
      </p>
      <p>Šių metų rinkimai išsiskyrė naujovėmis ir pokyčiais.</p>
      <p>Pradėta nauja tradicija - įvertinti socialiai atsakingas įmones. Šiai nominacijai buvo pasiūlyta beveik 20 verslo atstovų, o įmonę laimėtoją rinko kompetentinga komisija: Klaipėdos pramonininkų asociacijos, Lietuvos jūrų krovos kompanijų asociacijos ir Klaipėdos prekybos, pramonės ir amatų rūmų atstovai.</p>
      <p>Be to, šiais metais, siekiant užtikrinti balsavimo skaidrumą ir užkirsti kelią galimai nesąžiningam kandidatus palaikančių žmonių elgesiui, balsavimas vyko nauju formatu <a href="https://www.facebook.com/Vakaruekspresas/">- "Vakarų ekspreso" feisbuko paskyroje</a>.</p>
      <p>Iš viso rinkimuose šiemet buvo nominuoti 35 nusipelnę klaipėdiečiai ir Klaipėdos krašto žmonės. Į finalinį etapą pateko po 3 kiekvienoje nominacijoje daugiausiai palaikymo sulaukusius kandidatus.</p>
      <p>Finaliniame etape buvo galima balsuoti ne tik feisbuke spaudžiant "patinka", bet ir dienraštyje spausdinamais kuponais. Taip buvo užtikrinta galimybė savo nuomonę išsakyti įvairių amžiaus grupių "Vakarų ekspreso" skaitytojams.</p>
      <p>Reklama</p>
      <p>Pirmame balsavimo etape savo balsą <a href="https://www.facebook.com/Vakaruekspresas/">"Facebook"</a> atidavė 12 586 žmonės.</p>
      <p>Į finalą "Metų klaipėdiečio" nominacijoje pateko: Remigijus Žiogas, Sergejus Maslobojevas, Ligita Girskienė; "Meniškos sielos" nominacijoje - Linas Švirinas, Eglė San Sansches, Laura Geraščenko; "Jaunojo talento" nominacijoje - Linas Kristupas Bernotas, Justė Veronika Jocytė, Naglis Kanišauskas.</p>
      <p>Finaliniame balsavime <a href="https://www.facebook.com/Vakaruekspresas/">"Facebook" </a>savo palaikymą išreiškė 10 410 žmonių, sulaukta net 1 374 popierinių kuponų. Skaičiuojant balsus vienas popierinis kuponas prilygsta 10 feisbuke atiduotų "patinka", t. y. finalininkams atiduota 13 740 balsų.</p>
      <p>Galutiniai balsavimo rezultatai ir nugalėtojai bus paskelbti šįvakar - "Metų klaipėdiečio" apdovanojimų ceremonijoje.</p>
      <p>Apdovanojimų ceremonija bus transliuojama tiesiogiai - stebėti galėsite dienraščio <a href="https://www.facebook.com/Vakaruekspresas/">"Facebook" paskyroje</a>. Transliacijos pradžia - 18 val.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/klaipeda1/metu-klaipedieciai/metu-klaipediecio-rinkimai-balsuokite-uz-finalininkus-1748938/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/metu-klaipedieciai/dar-galite-siulyti-kandidatus-metu-klaipediecio-rinkimuose-1744417/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/metu-klaipedieciai/dar-galite-siulyti-kandidatus-metu-klaipediecio-rinkimuose-1742712/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/metu-klaipedieciai/metu-klaipediecius-rinksime-jau-25-aji-karta-1741109/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>