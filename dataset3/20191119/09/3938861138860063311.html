<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_rosiya-zavozit-na-donbas-vijskovih-z-kriminalnim-minulim/938830"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T09:11:00+00:00"/>
    <meta property="og:title" content="Росія завозить на Донбас військових з кримінальним минулим"/>
    <meta property="og:description" content="Російські командири повертають на Донбас в зону бових дій військових злочинців. Вони будуть воювати замість тюремного терміну, повідомляє Головне управління розвідки Міноборони України. &quot;Командири РФ посилюють передові підрозділи з'єднань і частин &quot;1 (Донецьк) і 2 (Луганськ) АК ВС ..."/>
  </head>
  <body>
    <article>
      <h1>Росія завозить на Донбас військових з кримінальним минулим</h1>
      <address><time datetime="2019-11-19T09:11:00+00:00">19 Nov 2019, 09:11</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938830_w_300.jpg?v=0"/>
        <figcaption>24 канал На Донбас їдуть російські військові відбувати тюремний термін</figcaption>
      </figure>
      <p>Російські командири повертають на Донбас в зону бових дій військових злочинців.</p>
      <p>Вони будуть воювати замість тюремного терміну, повідомляє Головне управління розвідки Міноборони України.</p>
      <p>"Командири РФ посилюють передові підрозділи з'єднань і частин "1 (Донецьк) і 2 (Луганськ) АК ВС РФ", в т.ч. за рахунок російських кадрових військовослужбовців та найманців, які призиваються повторно, щоб уникнути кримінальної відповідальності за злочини, вчинені після звільнення зі служби", - йдеться у повідомленні.</p>
      <p>При цьому з зазначеними особами перед направленням на передову проводяться інструктажі з врученням розроблених російськими пропагандистами спеціальних пам'яток про порядок поводження в разі необхідності спілкування з представниками місії ОБСЄ та міжнародних ЗМІ.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_ukrayinskih-desantnikiv-atakuvali-z-teritoriyi-rosiyi-ye-poranenij/938814"/>
      </related>
      <p>У той же час з неконтрольованих Україною ділянок кордону тривають поставки зброї, боєприпасів і пально-мастильних матеріалів на тимчасово окуповані території Донецької та Луганської областей.</p>
      <blockquote>З 8 по 15 листопада <a href="https://gazeta.ua/articles/donbas/_skilki-dvohsotih-bulo-v-okupantiv-cogo-tizhnya/938466">втрати збройних формувань Російської Федерації</a> на Донбасі склали 28 осіб. 12 із них - ліквідовано.</blockquote>
    </article>
  </body>
</html>