<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/denizlispor/2019/11/19/olcay-sahan-taraftardan-ozur-diledi"/>
    <meta property="og:site_name" content="FotoMaç"/>
    <meta property="article:published_time" content="2019-11-19T09:04:57+00:00"/>
    <meta property="og:title" content="Olcay Şahan taraftardan özür diledi"/>
    <meta property="og:description" content="Süper Lig ekiplerinden Yukatel Denizlispor'da forma giyen Olcay Şahan, katıldığı bir Youtube programında yeşil-siyahlı taraftarların tepkisini çekti. Program sunucusunun &quot;Türkiye'nin 3 büyük takımında, tabii Denizli'yi de katıyorum içine&quot; diye kurduğu cümleye, Olcay'ın, &quot;Allah Allah&quot; diyerek cevap vermesi taraftarları kızdırdı. Oyuncunun Denizlispor'u küçük gördüğünü belirten taraftarlar sosyal medyadan, deneyimli futbolcuya yüklendi."/>
  </head>
  <body>
    <article>
      <h1><u><a href="https://www.fotomac.com.tr/haberleri/olcay-sahan?id=86af4bc5-f443-48d2-a679-7cdabb1cc42e">Olcay Şahan</a></u> taraftardan özür diledi</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u> ekiplerinden Yukatel Denizlispor'da forma giyen <u><a href="https://www.fotomac.com.tr/haberleri/olcay-sahan?id=86af4bc5-f443-48d2-a679-7cdabb1cc42e">Olcay Şahan</a></u>, katıldığı bir <u><a href="https://www.fotomac.com.tr/haberleri/youtube?id=6aa7e2d2-c270-46f3-8398-34333e4a0fee">Youtube</a></u> programında yeşil-siyahlı taraftarların tepkisini çekti. Program sunucusunun "<u><a href="https://www.fotomac.com.tr/haberleri/turkiye?id=14b41a69-5b12-49c6-b6c5-32870ff30d0f">Türkiye</a></u>'nin 3 büyük takımında, tabii <u><a href="https://www.fotomac.com.tr/haberleri/denizli?id=3f7f23c4-c8b3-4ce3-bcbe-62b05d65dfbe">Denizli</a></u>'yi de katıyorum içine" diye kurduğu cümleye, Olcay'ın, "Allah Allah" diyerek cevap vermesi taraftarları kızdırdı. Oyuncunun Denizlispor'u küçük gördüğünü belirten taraftarlar sosyal medyadan, deneyimli futbolcuya yüklendi.</h2>
      <address>
        <time datetime="2019-11-19T09:04:57+00:00">19 Nov 2019, 09:04</time>
      </address>
      <p>Bu sezon ligde oynadığı 8 maçta 1 asist yapan tecrübeli oyuncu, <u><a href="https://www.fotomac.com.tr/haberleri/sosyal-medya?id=da094084-b233-49dc-904d-c2041c5ac348">sosyal medya</a></u> hesabından yaptığı açıklamada taraftarlardan özür diledi. Denizlispor'a gelmesinin en önemli nedeninin takımın ve taraftarın büyüklüğü olduğunu kaydeden <u><a href="https://www.fotomac.com.tr/haberleri/olcay-sahan?id=86af4bc5-f443-48d2-a679-7cdabb1cc42e">Olcay Şahan</a></u>, "Sosyal medyada paylaşılan videoda asla Denizlispor'u küçük görme gibi bir niyetim olmadı olamaz. Ancak yanlış anlaşıldıysam büyük Denizlispor camiasından özür dilerim" ifadelerini kullandı.</p>
      <p>
        <b>"KENDİMİ AFFETTİRECEĞİM"</b>
      </p>
      <p>Denizlispor formasını gururla taşıdığını belirten 32 yaşındaki orta saha, "Buraya sezon başı kampı geçirmeden geldim. Tam kendimi bulduğum zamanlarda <u><a href="https://www.fotomac.com.tr/haberleri/sivasspor?id=59d4874b-64d2-406a-92fb-2c4cd1109cf5">Sivasspor</a></u> ve <u><a href="https://www.fotomac.com.tr/haberleri/besiktas?id=28fd8829-36bc-4b06-8a71-33cb4902d706">Beşiktaş</a></u> maçında taraftarların bana verdiği tepki beni çok üzdü. Benim taraftarlarımızın tepkisine değil desteğine ihtiyacım var. Önümüzde çok önemli bir <u><a href="https://www.fotomac.com.tr/haberleri/caykur-rizespor?id=277aa26f-70d3-4a76-a04a-294d6c0f6af7">Çaykur Rizespor</a></u> maçı var. Taraftarlarımızın beklentilerinin büyük olduğunun bilincindeyim. En kısa sürede performansımla kendimi sevdirip affettireceğimden şüphem yok" açıklamasında bulundu.</p>
      <related>
        <a href="https://www.fotomac.com.tr/denizlispor/2019/11/19/yukselis-zamani"/>
      </related>
      <p>
        <b>SACKEY ŞOKU</b>
      </p>
      <p>Denizlispor, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12'nci haftasında evinde oynayacağı Çaykur Rizespor maçının hazırlıklarını sürdürürken, yeşil-siyahlılarda Ganalı orta saha oyuncusu Isaac Sackey dün sakatlanarak antrenmanı yarıda bıraktı. Sağ arka adalesinde yırtık tespit edilen 25 yaşındaki defansif orta saha oyuncusunun Çaykur Rizespor maçında forma giyemeyeceği öğrenildi.</p>
    </article>
  </body>
</html>