<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520465-kolik-platite-za-obed-v-praci-prumer-je-127-kc-nejdraz-je-v-praze-nejlevneji-na-severu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-19T09:13:41+00:00"/>
    <meta property="og:title" content="Kolik platíte za oběd v práci? Průměr je 127 Kč. Nejdráž je v Praze, nejlevněji na severu"/>
    <meta property="og:description" content="Za průměrné obědové menu zaplatí v současnosti Češi 127 korun. Podívejte se, ve kterých krajích je nejlevněji a kde se jí draho. V Čechách jsou zároveň nejdražší i nejlevnější oblasti."/>
  </head>
  <body>
    <article>
      <h1>Kolik platíte za oběd v práci? Průměr je 127 Kč. Nejdráž je v Praze, nejlevněji na severu</h1>
      <address><time datetime="2019-11-19T09:13:41+00:00">19 Nov 2019, 09:13</time> by <a rel="author">TNBiz</a></address>
      <p>
        <b>Za průměrné obědové menu zaplatí v současnosti Češi 127 <a href="https://www.kurzy.cz/koruna/">korun</a>. Podívejte se, ve kterých krajích je nejlevněji a kde se jí draho. V Čechách jsou zároveň nejdražší i nejlevnější oblasti.</b>
      </p>
      <p>Rozdíl mezi obědovými menu podle jednotlivých krajů je v České republice 24 <a href="https://www.kurzy.cz/koruna/">korun</a>. Vyplynulo to z aktuálního průzkumu společnosti Sodexo, která se také zabývala spokojeností se změnami ve stravování.</p>
      <p>Nejdražší obědy jsou v Praze, kde se jí průměrně za 137 <a href="https://www.kurzy.cz/koruna/">korun</a>, těsně následuje <a href="https://regiony.kurzy.cz/kraj/stredocesky/">Středočeský kraj</a> se 133 korunami na oběd. Nejlevnější obědy se dají sehnat také v Čechách. V <a href="https://regiony.kurzy.cz/kraj/ustecky/">Ústeckém</a> a vedlejším <a href="https://regiony.kurzy.cz/kraj/karlovarsky/">Karlovarském kraji</a> se lze průměrně naobědvat za 113 <a href="https://www.kurzy.cz/koruna/">korun</a>.</p>
      <p><a href="https://regiony.kurzy.cz/kraj/ustecky/">Ústecký</a> a <a href="https://regiony.kurzy.cz/kraj/karlovarsky/">Karlovarský kraj</a> zároveň patří mezi oblasti, kde jsou lidé nejméně spokojení se změnami ve stravování v porovnání s dobou před rokem 1989. To je naopak nejvyšší v <a href="https://regiony.kurzy.cz/kraj/liberecky/">Libereckém kraji</a>, kde se změny líbí 77 procentům lidí. Celorepublikový průměr je 60 procent.</p>
      <p>Na poměrně levnější Moravě a Slezsku vyčnívá <a href="https://regiony.kurzy.cz/kraj/jihomoravsky/">Jihomoravský kraj</a>. Zatímco v <a href="https://regiony.kurzy.cz/kraj/olomoucky/">Olomouckém</a>, Zlínskem a <a href="https://regiony.kurzy.cz/kraj/moravskoslezsky/">Moravskoslezském kraji</a> se průměr za oběd pohybuje mezi 115 a 117 korunami, v <a href="https://regiony.kurzy.cz/kraj/jihomoravsky/">Jihomoravském kraji</a> se obědvá za 128 <a href="https://www.kurzy.cz/koruna/">korun</a>.</p>
      <p> </p>
      <figure>
        <img src="https://img.kurzy.cz/zpravy/obrazky/65/520465-kolik-platite-za-obed-v-praci-prumer-je-127-kc-nejdraz-je-v-praze-nejlevneji-na-severu/obedy_big.jpg"/>
      </figure>
      <p>Jihomoravané jsou z těchto krajů také nejvíce spokojení se změnami ve stravování. Celkově je spokojenost na Moravě průměrná až podprůměrná. <br/> </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/380311-srovnani-kolik-platime-za-elektrinu-my-a-kolik-se-plati-jinde/"/>
        <a href="https://www.kurzy.cz/zpravy/nazory/A-V-T-23954/"/>
        <a href="https://www.kurzy.cz/cnb/ekonomika/mb-cnb-mesicni-prumer-v-mld-kc/"/>
        <a href="https://www.kurzy.cz/cnb/ekonomika/mb-cnb-mesicni-prumer-v-mld-kc-509/"/>
        <a href="https://www.kurzy.cz/tema/1485099.html"/>
        <a href="https://www.kurzy.cz/zpravy/375978-kolik-hotovosti-ma-v-prumeru-kazdy-dolarovy-miliardar/"/>
        <a href="https://www.kurzy.cz/zpravy/370265-kolik-platite-za-bezny-ucet-naklady-na-vedeni-klesaji/"/>
        <a href="https://www.kurzy.cz/tema/detail/inspektor-v-turecku-cim-se-tam-plati-a-na-kolik-vyjde-volani-2330520.html"/>
        <a href="https://www.kurzy.cz/tema/4176314.html"/>
        <a href="https://www.kurzy.cz/zpravy/26315-kolik-se-vlastne-tak-plati-za-telekomy/"/>
        <a href="https://www.kurzy.cz/tema/detail/vite-kolik-jste-platili-za-odpad-pred-ctvrt-stoletim-a-1673724.html"/>
        <a href="https://www.kurzy.cz/tema/detail/pojistovny-plati-za-lecbu-miliony-kolik-stal-nejdrazsi-2731170.html"/>
      </related>
    </article>
  </body>
</html>