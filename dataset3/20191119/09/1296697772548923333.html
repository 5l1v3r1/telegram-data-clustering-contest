<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dniprograd.org/2019/11/19/ukraintsyam-proponuyut-doluchitisya-do-aktsii-soprichastya-na-rokovini-golodomoru_82133"/>
    <meta property="og:site_name" content="ДНІПРОГРАД"/>
    <meta property="article:published_time" content="2019-11-19T09:00:00+00:00"/>
    <meta property="og:title" content="Українцям пропонують долучитися до акції &quot;Сопричастя&quot; на роковини Голодомору"/>
    <meta property="og:description" content="Членство Спілки Української Молоді в Україні ініціює проведення акції «Сопричастя» на знак духовної єдності з тими поколіннями українців, які постраждали в часи Голодомору та терору"/>
  </head>
  <body>
    <article>
      <h1>Українцям пропонують долучитися до акції "Сопричастя" на роковини Голодомору</h1>
      <address><time datetime="2019-11-19T09:00:00+00:00">19 Nov 2019, 09:00</time> by <a rel="author">Іван МУРАХА</a></address>
      <p>Членство Спілки Української Молоді в Україні ініціює проведення акції «Сопричастя» на знак духовної єдності з тими поколіннями українців, які постраждали в часи Голодомору та терору, передає Дніпроград.</p>
      <p>Кожен, хто погодився взяти участь в цій акції, бере на себе добровільне зобов’язання посту, без вживання страви, впродовж 33 годин (з 7.00 год. 22 листопада 2019 року до 16.00 год. 23 листопада 2019 року).</p>
      <p>"Це буде своєрідною особистою жертвою кожного з нас на помин душі невинно загиблих від голоду 33 року. Дуже важливо аби ця жертва була усвідомленою, а не механічною. До участі в цьому заході запрошуються виключно особи, які досягли 18-ти річного віку й не мають медичних протипоказань щодо такого добровільного посту", - зазначають ініціатори.</p>
      <p>Також о 16 годині, 23 листопада 2019 р., учасники акції духовно єднаються в спільній молитві за упокій душі невинно вбитих та померлих від голоду.</p>
      <p>"Впродовж 33 годин участі в акції кожен її учасник може зробити добре діло, метою якого є допомога ближньому, який цього потребує. Кожен може самостійно вибирати, яке добре діло він зробить,чи куди спрямує своє пожертву. Закликаємо, зекономлені кошти, внаслідок утримання від їжі, спрямовувати на добру справу, в тому числі – на підтримку акції "Теплом зігріємо серця", - додали організатори.</p>
      <p>Контакти: Спілка Української молоді в Україні , ky-ukraine@cym.org</p>
      <p>(093) 74 722 79 – Анастасія Віль, координатор акції.</p>
    </article>
  </body>
</html>