<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598052/anoiksan-theseis-ergasias-ston-organismo-frontex"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T09:24:00+00:00"/>
    <meta property="og:title" content="Άνοιξαν θέσεις εργασίας στον οργανισμό FRONTEX"/>
    <meta property="og:description" content="Ο οργανισμός FRONTEX ζητά να προσλάβει προσωπικό για στελέχωση της πρώτης Ένστολης Ευρωπαϊκής Μονάδας «European Border and Coast Guard Standing..."/>
  </head>
  <body>
    <article>
      <h1>Άνοιξαν θέσεις εργασίας στον οργανισμό FRONTEX</h1>
      <address><time datetime="2019-11-19T09:24:00+00:00">19 Nov 2019, 09:24</time> by <a rel="author">SigmaLive</a></address>
      <p>Ο οργανισμός FRONTEX ζητά να προσλάβει προσωπικό για στελέχωση της πρώτης Ένστολης Ευρωπαϊκής Μονάδας «European Border and Coast Guard Standing Corps».</p>
      <p>Το εν λόγω σώμα, θα αποτελείται από κατάλληλα εκπαιδευμένους συνοριοφύλακες, οι οποίοι θα εργάζονται υπό την εποπτεία των εθνικών αρχών που θα τους φιλοξενούν και θα ανάμεσα στα καθήκοντά τους περιλαμβάνονται:</p>
      <p>•             Ο έλεγχος των συνόρων στα χερσαία, θαλάσσια και εναέρια σύνορα</p>
      <p>•             Η παρακολούθηση συνόρων</p>
      <p>•             Η συλλογή και ανταλλαγή πληροφοριών σχετικά με την κατάσταση στα σύνορα της Ευρωπαϊκής Ένωσης</p>
      <p>•             Δραστηριότητες έρευνας και διάσωσης</p>
      <p>•             Η επιστροφή προσώπων, που δεν έχουν δικαίωμα διαμονής στη ΕΕ</p>
      <p>•             Την καταπολέμηση διασυνοριακού εγκλήματος, περιλαμβανομένων της παράτυπης μετανάστευσης, πλαστών εγγράφων και τρομοκρατίας.</p>
      <p>Δικαίωμα υποβολής αίτησης έχουν άτομα με εμπειρία στον τομέα της επιβολής του νόμου, όπως Αστυνομία, Τελωνείο, Στρατιωτικές Υπηρεσίες, Υπηρεσίες Έκτακτης Ανάγκης κτλ., τα οποία είναι εν ενεργεία ή/ και που έχουν αφυπηρετήσει.</p>
      <p>Για περισσότερες πληροφορίες και υποβολή αιτήσεων, μπορείτε να επισκεφθείτε την ιστοσελίδα του FRONTEX, στην ηλεκτρονική διεύθυνση https://frontex.europa.eu/about-frontex/careers/frontex-border-guard-recruitment/</p>
      <p>Ο οργανισμός Frontex, ο Ευρωπαϊκός Οργανισμός Συνοριοφυλακής και Ακτοφυλακής, ιδρύθηκε το 2004 με σκοπό να συνδράμει τα κράτη μέλη της ΕΕ και τις συνδεδεμένες χώρες Σένγκεν στην προστασία των εξωτερικών συνόρων, του χώρου ελεύθερης κυκλοφορίας της ΕΕ. Ως οργανισμός της ΕΕ, ο Frontex χρηματοδοτείται από τον προϋπολογισμό της ΕΕ, καθώς και από συνεισφορές των συνδεδεμένων χωρών Σένγκεν.</p>
    </article>
  </body>
</html>