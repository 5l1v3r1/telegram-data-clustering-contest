<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/bonev-za-elen-gerdzhikov-imat-mnozinstvo-407093.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T09:56:57+00:00"/>
    <meta property="og:title" content="Бонев за Елен Герджиков: Имат мнозинство"/>
    <meta property="og:description" content="Вотът е таен, а Бонев е принципен човек и иска така да си остане, защото има принципност в тайния вот"/>
  </head>
  <body>
    <article>
      <h1>Бонев за Елен Герджиков: Имат мнозинство</h1>
      <address>
        <time datetime="2019-11-19T09:56:57+00:00">19 Nov 2019, 09:56</time>
      </address>
      <p>Борис Бонев, избран за независим общински съветник, коментира пред БТВ, че е абсурдно да го обвиняват в колаборации или управленска подкрепа за ГЕРБ, той се чувства добре и има много работа.</p>
      <p>Вотът е таен, а Бонев е принципен човек и иска така да си остане, защото има принципност в тайния вот.</p>
      <p>По думите му, управляващата партия знае, че няма как да получат тази подкрепа. Бонев добави и че представлява 40 000 души и е нормално да бъде заместник председател на СОС, за да защитава избирателите си. </p>
      <p>Обвиненията, че съм дал гласа си за Елен Герджиков и че съм му осигурил подкрепа, не са верни, понеже ГЕРБ и ВМРО си имаха мнозинство, с или без моя глас, независимо за кого съм го дал, обяснява независимият общински съветник. </p>
      <p>В края на първото заседание на Общинския съвет бе избран новият председател на СОС - старият шеф - Елен Герджиков от ГЕРБ. Той бе избран при тайно гласуване при гласували 60 общинари с 33 гласа "за".</p>
      <p>"Процедурен въпрос е гласуването за председател на Общинския съвет, свързан с конституирането и вършенето на работа на Общинския съвет", коментира Бонев.</p>
      <p>Според него, партията, която е спечелила най-много мандати и е управляваща, е нормално да има председател.</p>
    </article>
  </body>
</html>