<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/246939/metrorex-marcheaza-marti-40-de-ani-de-la-punerea-in-circulatie-cu-calatori-a-primului-tronson-de-metrou-semanatoarea-timpuri-noi.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T09:06:12+00:00"/>
    <meta property="og:title" content="Metrorex marcheaza marti 40 de ani de la punerea in circulatie cu calatori a primului tronson de metrou Semanatoarea - Timpuri Noi"/>
    <meta property="og:description" content="Metrorex celebreaza marti 40 de ani de la punerea in circulatie cu calatori a primului tronson de metrou Semanatoarea (in prezent, Petrache Poenaru) - Timpuri Noi, parte a magistralei 1, care avea sase statii."/>
  </head>
  <body>
    <article>
      <h1>Metrorex marcheaza marti 40 de ani de la punerea in circulatie cu calatori a primului tronson de metrou Semanatoarea - Timpuri Noi</h1>
      <address>
        <time datetime="2019-11-19T09:06:12+00:00">19 Nov 2019, 09:06</time>
      </address>
      <p>
        <b>Metrorex celebreaza marti 40 de ani de la punerea in circulatie cu calatori a primului tronson de metrou Semanatoarea (in prezent, Petrache Poenaru) - Timpuri Noi, parte a magistralei 1, care avea sase statii.</b>
      </p>
      <p>Proiectarea si constructia metroului au inceput simultan, in urma studiilor preliminare realizate in perioada 1972-1975. La 15 februarie 1972, se hotaraste instituirea unei comisii care sa elaboreze propuneri concrete privind realizarea metroului. Doi ani mai tarziu se hotaraste declansarea lucrarilor premergatoare: studii, analize, proiecte. In februarie 1975 se infiinteaza Intreprinderea Metroul Bucuresti care avea rolul de constructor al intregii retele de transport. Dupa aceasta data incepe construirea tunelurilor si proiectarea trenurilor, potrivit Agerpres.</p>
      <p>Primele lucrari au inceput pe 20 septembrie 1975. Ritmul de constructie in prima etapa a fost de 2 km pe an, dublandu-se pana la incheierea lucrarilor si la ultima magistrala.</p>
      <p>In 1977 a fost infiintata Intreprinderea de Exploatare a Metroului Bucuresti (IEMB) in subordinea Ministerului Transporturilor — Departamentul Cailor Ferate. In 1991, IEMB se transforma in Intreprinderea de Exploatare a Metroului Bucuresti METROREX, sub autoritatea Ministerului Transporturilor. In 1999 se schimba denumirea societatii in Societatea Comerciala de Transport cu Metroul Bucuresti — METROREX S.A.</p>
      <h3>Primele statii de metrou din Capitala</h3>
      <p>La data de 19 noiembrie 1979, primul tronson al magistralei 1, in lungime de 8,1 km cu sase statii, pe distanta Semanatoarea — Timpuri Noi, era dat in exploatare in beneficiul calatorilor. Cele sase statii erau: Semanatoarea, Grozavesti, Eroilor, Izvor, Piata Unirii si Timpuri Noi. Pana la 19 decembrie 1979, cand s-a taiat oficial panglica de incepere a exploatarii metroului, garniturile au functionat cu calatori, fiind singurul metrou care, in perioada de probe, a functionat astfel.</p>
      <p>
        <a href="https://www.wall-street.ro/articol/Social/246900/unul-dintre-punctele-de-acces-la-metroul-tineretului-inchis-pentru-refacerea-scarilor.html">Citeste si:<br/>Una dintre intrarile la metroul Tineretului, inchisa temporar</a>
      </p>
      <figure>
        <img src="https://img.wall-street.ro/image_thumbs/thumbs/b93/b93d5ebc27b8f421f2ec0f55b481d0d1-400x250-00-65.jpg?v=1574067673"/>
      </figure>
      <figure>
        <img src="https://img.wall-street.ro/image_thumbs/thumbs/e8f/e8f794f8d9033b5c260d5e76c4ff4c80-822x0-00-65.jpg?v=1574153752"/>
      </figure>
      <p>In decembrie 1984, se da in exploatare portiunea dintre Semanatoarea si Crangasi (o statie). In tot acest timp, se lucra si la construirea magistralei 2.</p>
      <p>In ianuarie 1986, se da in exploatare tronsonul 1 din magistrala 2, compus din 8 statii: Piata Unirii II, Tineretului, Pieptanari, Constantin Brancoveanu, Piata Sudului, Aparatorii Patriei, IMGB ("Dimitrie Leonida"), Depoul IMGB ("Berceni").</p>
      <p>In octombrie 1987, se da in exploatare tronsonul 2 (Piata Unirii 2 — Pipera) din magistrala 2, compus din sase statii: Universitate, Piata Romana, Piata Victoriei, Aviatorilor, Aurel Vlaicu, Pipera. In decembrie 1987, se da in exploatare inca o statie dupa statia Crangasi si anume Gara de Nord.</p>
      <p>
        <a href="https://www.wall-street.ro/articol/Social/246841/circulatia-la-metrou-prelungita-cu-ocazia-meciului-romania-suedia.html">Citeste si:<br/>Circulatia la metrou, prelungita cu ocazia meciului Romania-Suedia</a>
      </p>
      <figure>
        <img src="https://img.wall-street.ro/image_thumbs/thumbs/84d/84d792df2eac0ac92ce1052e6d0cfb3f-400x250-00-65.jpg?v=1573797807"/>
      </figure>
      <p>In luna august 1989, se da in folosinta magistrala 3, care face legatura intre statia Gara de Nord si statia Dristor 2 avand sase statii: Piata Victoriei 1, Stefan cel Mare, Obor, Piata Iancului, Piata Muncii, Dristor 2.</p>
      <p>In anul 1990, se schimba numele a doua statii: Leontin Salajan devine Nicolae Grigorescu, iar Pieptanari devine Eroii Revolutiei.</p>
      <p>In mai 1991, se da in exploatare statia Antilopa si segmentul dintre Republica si Antilopa. La sfarsitul anului 1992, se da in exploatare statia Basarab 1, construita intre statia Crangasi si statia Gara de Nord. Aceasta statie va cuprinde in viitor si statia Basarab 2, statie care va deservi magistrala 4. Statia este comuna pentru calatori, dar are linii separate care deservesc cele doua magistrale 1 si 4.</p>
      <figure>
        <img src="https://img.wall-street.ro/image_thumbs/thumbs/8df/8df13a11b75bd6edef1687283769014b-822x0-00-65.jpg?v=1574153773"/>
      </figure>
      <p>
        <a href="https://www.wall-street.ro/articol/Politic/246760/mihail-neamtu-pmp-numirile-de-la-metrorex-si-transelectrica-nu-sunt-incurajatoare.html">Citeste si:<br/>PMP: Numirile de la Metrorex si Transelectrica nu sunt incurajatoare</a>
      </p>
      <figure>
        <img src="https://img.wall-street.ro/image_thumbs/thumbs/ae9/ae94b65c0da2e12ae1654e0a21bdb808-400x250-00-65.jpg?v=1573649128"/>
      </figure>
      <p>Dupa 1990, avand in vedere ca distanta dintre statiile Armata Poporului ("Lujerului") si statia Pacii era de circa 2,5 km, iar cartierul Militari, zona Piata Gorjului (zona foarte aglomerata) era la mijlocul acestei distante, se ia hotararea ca la Piata Gorjului sa se construiasca o noua statie. Lucrarile au fost foarte anevoioase, mai ales ca trenurile trebuia sa circule. In aceste conditii, s-a hotarat ca statia sa se construiasca si sa se dea in exploatare impartita in jumatate. Astfel, aceasta statie a fost data in exploatare in doua etape, in anii 1994 si 1998. In anul 1994 s-a dat in exploatare jumatatea de statie, care desemna directia de mers dinspre Armata Poporului ("Lujerului") spre Pacii, iar in 1998 s-a dat in exploatare si cealalta jumatate de statie.</p>
      <p>Pe data de 1 martie 2000, se da in exploatare magistrala 4 de metrou, avand 4 statii: Gara de Nord II, Basarab II, Grivita, 1 Mai.</p>
      <p>Pe data de 19 noiembrie 2008, se da in exploatare tronsonul de prelungire al magistralei 3 dintre Nicolae Grigorescu si Linia de Centura, avand ca statii: Nicolae Grigorescu II, 1 Decembrie 1818, Policolor (actuala "Nicolae Teclu"), Linia de Centura (actuala "Anghel Saligny").</p>
      <p>Pe data de 1 iulie 2011, se da in exploatare tronsonul de prelungire al magistralei 4 dintre Jiului si Parc Bazilescu, avand ca statii: Jiului, Parc Bazilescu.</p>
      <p>Lungimea retelei de metrou a municipiului Bucuresti se intinde pe 69,25 km, distribuiti pe patru linii magistrale si 51 de statii. In constructie este magistrala V, intre Raul Doamnei — Hasdeu (Opera) — tronson 1, cu o lungime de 6,5 km si 10 statii. Metroul ar putea fi dat in exploatare la finalul acestui an sau la inceputul anului viitor.</p>
      <footer>Sursa foto: Virgil Pavel | Arhiva Agerpres</footer>
    </article>
  </body>
</html>