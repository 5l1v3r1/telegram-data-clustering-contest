<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/ekta-kapoor-comments-to-smriti-irani-post/273023/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-19T09:01:40+00:00"/>
    <meta property="og:title" content="स्मृति ईरानी ने शेयर की बिल गेट्स संग फोटो, लिखा- ‘सोच रहे हैं पढ़ाई पूरी करी नहीं, आगे क्या करें’, केंद्रीय मंत्री के इस पोस्ट पर एकता कपूर ने किया मजेदार कमेंट"/>
    <meta property="og:description" content="स्मृति ईरानी के इस पोस्ट पर उनकी खास दोस्त एकता कपूर ने भी मजेदार कमेंट किया है। एकता कपूर ने उन्हें क्योंकि सास भी कभी बहू थी सीरियल की याद दिलाई।"/>
  </head>
  <body>
    <article>
      <h1>स्मृति ईरानी ने शेयर की बिल गेट्स संग फोटो, लिखा- ‘सोच रहे हैं पढ़ाई पूरी करी नहीं, आगे क्या करें’, केंद्रीय मंत्री के इस पोस्ट पर एकता कपूर ने किया मजेदार कमेंट</h1>
      <address><time datetime="2019-11-19T09:01:40+00:00">19 Nov 2019, 09:01</time> by <a rel="author">JKR Staff</a></address>
      <p>उत्तर प्रदेश की अमेठी लोकसभा सीट से भारतीय जनता पार्टी (भाजपा) की सांसद व केंद्रीय मंत्री स्मृति ईरानी का सोशल मीडिया पर एक पोस्ट वायरल हो रहा है, जिसको खूब पसंद भी किया जा रहा है। स्मृति ईरानी के इस पोस्ट पर उनकी खास दोस्त और बॉलीवुड डायरेक्टर और प्रॉड्यूसर एकता कपूर ने भी मजेदार कमेंट किया है। एकता कपूर ने उन्हें क्योंकि सास भी कभी बहू थी सीरियल की याद दिलाई।</p>
      <figure>
        <img src="http://www.jantakareporter.com/wp-content/uploads/2019/11/Smriti-Irani.png"/>
      </figure>
      <p>दरअसल, केंद्रीय मंत्री स्मृति इरानी ने हाल ही में अपने इंस्टाग्राम पर माइक्रोसॉफ्ट के सह-संस्थापक बिल गेट्स के साथ एक तस्वीर पोस्ट की। फोटो शेयर करते हुए स्मृति ने कैप्शन में लिखा, ”सोच रहे हैं पढ़ाई पूरी करी नहीं, आगे क्या करें।” स्मृति इरानी के इस पोस्ट पर फैन्स टूट पड़े। सिलेब्रिटी भी कॉमेंट करने लगे।</p>
      <figure>
        <embed-post data-src="https://www.instagram.com/p/B5Agxh2HmTt" data-service="Instagram"/>
      </figure>
      <p>इस पोस्ट पर स्मृति की दोस्त और जानी-मानी निर्माता-निर्देशक एकता कपूर भी पीछे नहीं रहीं। उन्होंने भी मजेदार कॉमेंट किया। एकता कपूर ने लिखा कि “बॉस! तुलसी अभी भी यहां है… प्लीज वापसी करें।” जिस पर स्मृति ने जवाब देते हुए लिखा, ”देश सेवा पहले मैडम। ये बताओ आज रवि के साथ किताब पढ़ी?”</p>
      <p>बता दें कि, स्मृति और एकता की दोस्ती बहुत पुरानी है। एकता कपूर के शो ‘क्योंकि सास भी कभी बहू थी’ में स्मृति इरानी लीड रोल में थीं। यह शो एक दशक से ज्यादा समय तक चला था। इसी शो ने स्मृति इरानी की पहचान बनाई थी।इसके बाद उन्होंने पॉलिटिक्स जॉइन कर ली।</p>
      <figure>
        <img src="http://www.jantakareporter.com/wp-content/uploads/2019/11/Smriti-ekta.png"/>
      </figure>
      <p>केन्द्रीय महिला एवं बाल विकास मंत्री स्मृति ईरानी ने सोमवार को बिल गेट्स के साथ भारतीय पोषण कृषि कोष (बीपीकेके) का शुभारंभ किया। ध्यान रहे कि बिल गेट्स और स्मृति इरानी दोनों ड्रॉपआउट रहे हैं। माइक्रोसॉफ्ट के फाउंडर हार्वर्ड से ड्रॉपआउट हैं, वहीं केंद्रीय महिला और बाल विकास आयोग मंत्री एक डिग्री कोर्स से ड्रॉपआउट रही हैं।</p>
    </article>
  </body>
</html>