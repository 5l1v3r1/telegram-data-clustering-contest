<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828042.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T09:58:00+00:00"/>
    <meta property="og:title" content="جزئیات جلسه دیروز کمیته دستمزد"/>
    <meta property="og:description" content="به گزارش تسنیم، فرامرز توفیقی، نماینده کارگران در کمیته دستمزد درباره جلسه شب گذشته کمیته دستمزد گفت: در جلسه شب گذشته نمایندگان وزارت اقتصاد،وزات صمت، کافرمایان و کارگران حضور داشتند."/>
  </head>
  <body>
    <article>
      <h1>جزئیات جلسه دیروز کمیته دستمزد</h1>
      <address>
        <time datetime="2019-11-19T09:58:00+00:00">19 Nov 2019, 09:58</time>
      </address>
      <p>نماینده کارگران در کمیته دستمزد درباره جلسه روز گذشته کمیته دستمزد گفت: مقرر شد میزان هزینه کرد و درآمد خانوار در جلسه بعدی کمیته دستمزد از سوی نمایندگان دولت مطرح و در جلسه بررسی شود.</p>
      <p>به گزارش تسنیم، فرامرز توفیقی، نماینده کارگران در کمیته دستمزد درباره جلسه شب گذشته کمیته دستمزد گفت: در جلسه شب گذشته نمایندگان وزارت اقتصاد،وزات صمت، کافرمایان و کارگران حضور داشتند.</p>
      <p>وی ادامه داد:نماینده مرکز آمار گزارشی از میزان هزینه کرد خانوار ارائه داد و مقرر شد جلسه بعدی درباره آمار و  ارقام به دست آمده درباره سبد هزینه کرد خانوار توضیحاتی ارائه دهد.</p>
      <p>وی با اشاره به اینکه وزارت اقتصاد نیز موظف شد بودجه خانوار سال97 را به دست بیاورد افزود: در آن راستا نیز در جلسه بحث و بررسی صورت گیرد.</p>
      <p>توفیقی با بیان اینکه این ادعا وجود دارد که افزایش دستمزد موجب تورم می شود گفت: در ایران چنین نیست. با توجه به اینکه دستمزد 50درصد سبد معیشت را پوشش می دهد. بنابر این چرخه بین افزایش دستمزد و تورم در ایران برعکس است و افزایش دستمزد باعث مهار تورم می شود.</p>
      <p>نماینده کارگران در شورای عالی کار با بیان اینکه با افزایش دستمزد،سهم دستمزد در قیمت تمام شده کاهش می یابد گفت: از آنجایی که دستمزد مطابق سبد معیشت بالا نمی رود</p>
      <p>وی بیان کرد:بر اساس ماده 41 قانون کار باید افزایش حقوق کارگران با نگاهی بر تورم بر هزینه ها و سبد معیشت کارگران انجام شود و این درحالیست که میزان واقعی تورم در افزایش حقوق کارگران لحاظ نمی شود و همیشه افزایش دستمزد مطابق میزان واقعی سبد معیشت نیست.</p>
      <p>توفیقی افزود:براساس علم اقتصاد باید نرخ تورم در هزینه کارگران ضرب شده و عدد حاصل از مابه التفاوت دریافتی و هزینه ها به حقوق کارگران افزوده شود، اما افزایش حقوق کارگران با چنین معیاری اعمال نمی شود.</p>
      <p>رئیس کمیته مزد کانون عالی شورای اسلامی کار اضافه کرد: سالیانه اعلام می شود که افزایش حقوق و دستمزد کارگران، کمی پایین تر از رشد نرخ تورم اعمال می شود، درحالی که میزان دریافتی کارگران با هزینه خانوار هماهنگی ندارد.</p>
      <p>وی بیان کرد: به طور مثال اگر دستمزد 2میلیون تومان است،  هزینه سبد معیشت 4میلیون تومان است.یعنی حقوق 50 درصد سبدمعیشت را تأمین می کند در چنین وضعیتی انگار افزایش دستمزد معنا نداشته است.</p>
      <p>نماینده کارگران در شورای عالی کار اظهار داشت: اعداد و ارقام تورم، اعداد و ارقام درج شده در سال124، سهم هزینه خانوار و درآمد خانوار از سوی نمایندگان دولت حاضر در جلسه بیان شد که مقرر شد در جلسه بعدی نماینده وزارت اقتصاد و صمت در این باره توضیحاتی ارائه کنند. زمان بعدی کمیته مزد مشخص نیست.</p>
    </article>
  </body>
</html>