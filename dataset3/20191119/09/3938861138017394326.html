<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_tajson-hodiv-obrazhenij-ta-hotiv-piti-z-komandi-kolishnij-lider-metalista/938838"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T09:35:00+00:00"/>
    <meta property="og:title" content="&quot;Тайсон ходив ображений та хотів піти з команди&quot;- колишній лідер &quot;Металіста&quot;"/>
    <meta property="og:description" content="Колишній капітан &quot;Металіста&quot; та гравець збірної України Сергій Валяєв розповів про поведінку бразильця Тайсона після переходу в харківський клуб. &quot;Він підписав контракт, а потім через якийсь час відмовлявся тренуватися, просив, щоб його відпустили, ходив ображений. Дивлюся з боку: команда ..."/>
  </head>
  <body>
    <article>
      <h1>"Тайсон ходив ображений та хотів піти з команди"- колишній лідер "Металіста"</h1>
      <address><time datetime="2019-11-19T09:35:00+00:00">19 Nov 2019, 09:35</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938838_w_300.jpg?v=0"/>
        <figcaption>Сергій Валяєв працював головним тренером новоствореного "Металіста 1925". Фото: з відкритих джерел</figcaption>
      </figure>
      <p>Колишній капітан "Металіста" та гравець збірної України <b>Сергій Валяєв</b> розповів про поведінку бразильця <b>Тайсона</b> після переходу в харківський клуб.</p>
      <p>"Він підписав контракт, а потім через якийсь час відмовлявся тренуватися, просив, щоб його відпустили, ходив ображений. Дивлюся з боку: команда тренується, а він сидить. Потім з ним намагаються спілкуватися президент і помічники... Знаю, що він хотів піти, але не знаю, чому. Його вмовляли, просили, знаходили потрібні слова. Значить, правильно все робили, він залишився і через деякий час забивав голи, приносив користь, грав добре.</p>
      <p>Важко сказати, що змусило його плакати у матчі з "Динамо". Що там сталося – не знаю. Напевно, це особисте. Але ти ж мужик в першу чергу. Люди на тебе дивляться, повинна сила бути внутрішня. Образили? Піди забий два голи "Динамо", цим доведи, нехай всі закриють рот. Я трохи не розумію цього", – цитує Валяєва<a href="https://football24.ua/u_metalisti_tayson_hodiv_obrazheniy__hotiv_piti_z_komandi__valyayev_n570392/"> "Футбол 24"</a> посилаючись на інтерв'ю Youtube-каналу "Stargorod Sport".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_rakickij-chudovij-futbolist-virnij-drug-i-chudova-lyudina-konoplyanka/938700"/>
      </related>
      <blockquote>Сергій Валяєв провів за "Металіст" 7 сезонів, в яких зіграв у 166 матчах. Також провів 3 матчі за збірну України.</blockquote>
    </article>
  </body>
</html>