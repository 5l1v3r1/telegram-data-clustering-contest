<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-paul-whelan-zalyshyly-pid-areshtom/30279983.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T09:32:27+00:00"/>
    <meta property="og:title" content="Московський суд залишив під вартою американця, якого звинувачують у шпигунстві"/>
    <meta property="og:description" content="Московський міський суд відхилив апеляцію захисту американця Пола Вілана, якого в Росії обвинувачують у шпигунстві. Засідання відбулося 19 листопада. Адвокати Вілана заявляли, що стосовно нього треб"/>
  </head>
  <body>
    <article>
      <h1>Московський суд залишив під вартою американця, якого звинувачують у шпигунстві</h1>
      <address>
        <time datetime="2019-11-19T09:32:27+00:00">19 Nov 2019, 09:32</time>
      </address>
      <p>Московський міський суд відхилив апеляцію захисту американця Пола Вілана, якого в Росії обвинувачують у шпигунстві.</p>
      <p>Засідання відбулося 19 листопада. Адвокати Вілана заявляли, що стосовно нього треба застосувати менш жорсткі обмеження, наприклад, домашній арешт.</p>
      <p>Вілан залишатиметься під вартою до 29 грудня. Раніше він заявляв, що <a href="https://www.radiosvoboda.org/a/news-whelan-zayavyv-pro-pogrozy-u-sizo/30234090.html">охоронець у СІЗО погрожував йому пістолетом</a>.</p>
      <p>
        <b>Читайте також: <a href="https://www.radiosvoboda.org/a/news-vilan-stan-zdorovya/30030388.html">Посольство США заявляє про погіршення стану Пола Вілана, звинуваченого в Росії у шпигунстві</a></b>
      </p>
      <p><a href="https://www.radiosvoboda.org/a/news-ssha-rosija-shpyhun-aresht/29690177.html">Пола Вілана </a>затримали в кінці минулого року. Відтоді він перебуває в ізоляторі «Лефортово». За версією російського слідства, колишній американський військовий збирав у Росії інформацію, що містить державну таємницю. Вілану загрожує від 10 до 20 років колонії. Свою провину заарештований не визнає.</p>
    </article>
  </body>
</html>