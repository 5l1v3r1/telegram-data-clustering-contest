<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831088-Pronadjena-Marija-13-majka-u-suzama-Otisla-je-biciklom-iz-Conoplje-zavrsila-200-kilometara-dalje"/>
    <meta property="og:site_name" content="Вечерње новости"/>
    <meta property="article:published_time" content="2019-11-19T09:31:00+00:00"/>
    <meta property="og:title" content="Pronađena Marija (13), majka u suzama: Otišla je biciklom iz Čonoplje, završila 200 kilometara dalje"/>
    <meta property="og:description" content="Marija Cerovski (13) iz Čonoplje, koja je nestala u ponedeljak, pronađena je"/>
  </head>
  <body>
    <article>
      <h1>Pronađena Marija (13), majka u suzama: Otišla je biciklom iz Čonoplje, završila 200 kilometara dalje</h1>
      <address><time datetime="2019-11-19T09:31:00+00:00">19 Nov 2019, 09:31</time> by <a rel="author">Novosti online</a></address>
      <p>
        <b>Marija Cerovski (13) iz Čonoplje, koja je nestala u ponedeljak, pronađena je</b>
      </p>
      <p>Marija Cerovski (13) iz Čonoplje, koja je nestala u ponedeljak, pronađena je.</p>
      <p>"Našli su je, našli su je", kroz suze i uz vidno olakšanje ponavljala je Marijina majka.</p>
      <p>Kako kaže, devojčica je nađena u Plandištu, ali još ne zna nikakve detalje u vezi sa tim gde je i s kim provela noć, kao ni da li je fizički i psihički dobro.</p>
      <p>- Tek ćemo videti - govorila je majka užurbano.</p>
      <p>Međutim, do Plandišta kod Vršca ih deli oko 200 kilometara puta, budući da je Marija iz okoline Sombora.</p>
      <p>Prema informacijama koje je porodica do sada imala, devojčica se sama i s namerom uputila najpre ka Zrenjaninu.</p>
      <p>Naime, nju je čistačica škole videla kako biciklom napušta selo Čonoplja, a potom se porodici javio i čovek iz Zrenjanina, koji je rekao da ju je povezao, jer je stopirala i da mu je rekla da ide "kod dečka" u Boku (selo kod Zrenjanina).</p>
      <related>
        <a href="http://www.novosti.rs/vesti/naslovna/hronika/aktuelno.291.html:831054-Nestala-Marija-13-iz-Sombora-Roditelji-mole-za-pomoc"/>
      </related>
      <p>Međutim, do Plandišta ju je delilo još sedamdesetak kilometara puta prema rumunskoj granici.</p>
      <p>Policija je, u međuvremenu, pokušavala da locira njen mobilni telefon, a reakcija je, po svemu sudeći bila brza i pravovremena.</p>
      <p>Ostaje još samo da se otkrije motiv - zašto je devojčica odlučila da ode od kuće.<br/><br/>(telegraf.rs)</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:831054-Nestala-Marija-13-iz-Sombora-Roditelji-mole-za-pomoc"/>
        <a href="http://www.novosti.rs/vesti/srbija.73.html:814801-KRAJ-POTRAGE-Pronadjena-Jana-13-uhapsen-ocuh-osumnjicen-za-silovanje"/>
        <a href="http://www.novosti.rs/vesti/srbija.73.html:814593-DA-LI-STE-JE-VIDELI-U-toku-je-intenzivna-potraga-za-Janom-13-koja-je-nestala-u-Novom-Sadu"/>
        <a href="http://www.novosti.rs/vesti/naslovna/hronika/aktuelno.291.html:812801-NADjENA-DEVOJCICA-IZ-ZRENjANINA-Sanelu-policija-pronasla-u-Beogradu"/>
      </related>
    </article>
  </body>
</html>