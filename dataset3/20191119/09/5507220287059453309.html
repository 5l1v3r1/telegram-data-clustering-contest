<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187003/"/>
    <meta property="og:site_name" content="Janam TV"/>
    <meta property="article:published_time" content="2019-11-19T09:02:17+00:00"/>
    <meta property="og:title" content="ഫോൺ നിരീക്ഷിക്കാൻ ആഭ്യന്തര സെക്രട്ടറിയുടെ മുൻകൂർ അനുമതി വേണം; ചോർത്താൻ അനുമതി 10 ഏജൻസികൾക്ക് മാത്രം"/>
    <meta property="og:description" content="ന്യൂഡൽഹി: രാജ്യത്ത് ഫോൺ ചോർത്തുന്നതിന് അനുമതിയുള്ളത് അടക്കമുള്ള 10 ഏജൻസികൾക്ക് മാത്രമെന്ന് കേന്ദ്ര സർക്കാർ. എന്നാല്‍, ഏതെങ്കിലും വ്യക്തിയുടെ ഫോണ്‍"/>
  </head>
  <body>
    <article>
      <h1>ഫോൺ നിരീക്ഷിക്കാൻ ആഭ്യന്തര സെക്രട്ടറിയുടെ മുൻകൂർ അനുമതി വേണം; ചോർത്താൻ അനുമതി 10 ഏജൻസികൾക്ക് മാത്രം</h1>
      <address><time datetime="2019-11-19T09:02:17+00:00">19 Nov 2019, 09:02</time> by <a rel="author">Janam TV Web Desk</a></address>
      <p>ന്യൂഡൽഹി: രാജ്യത്ത് ഫോൺ ചോർത്തുന്നതിന് അനുമതിയുള്ളത് അടക്കമുള്ള 10 ഏജൻസികൾക്ക് മാത്രമെന്ന് കേന്ദ്ര സർക്കാർ. എന്നാല്‍, ഏതെങ്കിലും വ്യക്തിയുടെ ഫോണ്‍ നിരീക്ഷണ വിധേയമാക്കുന്നണമെങ്കിൽ ആഭ്യന്തര സെക്രട്ടറിയുടെ മുന്‍കൂര്‍ അനുമതി വാങ്ങണം. കേന്ദ്ര ആഭ്യന്തര സഹമന്ത്രി ജി കിഷൻ റെഡ്ഡി ലോക്സഭയിലാണ് ഇക്കാര്യം അറിയിച്ചത്. വാട്‌സാപ്പ് വിവര ചോര്‍ച്ച സംബന്ധിച്ച ചോദ്യത്തിന് മറുപടിയായാണ് ആദ്ദേഹത്തിന്റെ മറുപടി.</p>
      <p>റോ, ഐബി, സിബിഐ, എന്‍ഐഎ, എന്‍ഫോഴ്‌സ്‌മെന്റ് ഡയറക്ടറേറ്റ്, നാര്‍ക്കോട്ടിക്‌സ് കണ്‍ട്രോള്‍ ബ്യൂറോ, സെന്‍ട്രല്‍ ബോര്‍ഡ് ഓഫ് ഡയറക്ട് ടാക്‌സസ്, ഡയറക്ടറേറ്റ് ഓഫ് റെവന്യൂ ഇന്റലിജന്‍സ്, ഡയറക്ടറേറ്റ് ഓഫ് സിഗ്നല്‍ ഇന്റലിജന്‍സ്, ഡല്‍ഹി പോലീസ് കമ്മീഷണര്‍ തുടങ്ങിയ 10 ഏജൻസികൾക്ക് മാത്രമാണ് ഫോണുകൾ ചോർത്താൻ അനുമതിയുള്ളത്.</p>
      <p>രാജ്യത്തിന്റെ അഖണ്ഡതയും പരമാധികാരവും സംരക്ഷിക്കുന്നതിനുവേണ്ടി ഫോണുകൾ നിരീക്ഷണ വിധേയമാക്കാന്‍ കേന്ദ്ര-സംസ്ഥാന സര്‍ക്കാരുകള്‍ക്ക് അധികാരമുണ്ട്. ഈ അധികാരം സർക്കാർ രാജ്യത്തെ നിയമങ്ങളും ചട്ടങ്ങളും പാലിച്ചുകൊണ്ട് മാത്രമേ വിനിയോഗിക്കൂ. കേന്ദ്രസർക്കാരിന് നിരീക്ഷിക്കണമെങ്കിൽ കേന്ദ്ര ആഭ്യന്തര സെക്രട്ടറിയുടെയും സംസ്ഥാനങ്ങൾക്ക് നിരീക്ഷണമെങ്കിൽ സംസ്ഥാന ആഭ്യന്തര സെക്രട്ടറിയുടെ അനുമതി ആവശ്യമാണെന്നും ജി കിഷൻ റെഡ്ഡി പറഞ്ഞു.</p>
    </article>
  </body>
</html>