<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134765-lapkricio-19-osios-nba-pulsas-sabonis-tarp-geriausiu-lygoje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T09:22:00+00:00"/>
    <meta property="og:title" content="Lapkričio 19-osios NBA pulsas: Sabonis – tarp geriausių lygoje"/>
    <meta property="og:description" content="Domanto Sabonio ir Luka Dončičiaus rekordai, po ilgos pertraukos trigubą dublį pasiekęs Russellas Westbrookas, savo vietą atrandantis Bradley Wanamakeris – visa tai ir daugiau – lapkričio 19-osios NBA pulse. Lapkričio 19-osios NBA pulsas TREČIOJI VIETA. Domantas Sabonis susitikime su Bruklino „Nets“ sugriebė 18 kamuolių ir vienu kamuoliu pagerino savo asmeninį rekordą NBA. 23-ejų metų 211 cm ūgio vidurio puolėjas šį sezoną vidutiniškai sugriebia po ..."/>
  </head>
  <body>
    <article>
      <h1>Lapkričio 19-osios NBA pulsas: Sabonis – tarp geriausių lygoje</h1>
      <address>
        <time datetime="2019-11-19T09:22:00+00:00">19 Nov 2019, 09:22</time>
      </address>
      <slideshow>
        <figure>
          <img src="https://www.basketnews.lt/paveikslelis-207151-any630x500.jpg"/>
          <figcaption>George'as braunasi link savo buvusio klubo krepšio Nuotr.: Reuters - Scanpix</figcaption>
        </figure>
        <figure>
          <img src="https://www.basketnews.lt/paveikslelis-207149-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207148-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207142-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207150-any630x500.jpg"/>
        </figure>
      </slideshow>
      <p>George'as braunasi link savo buvusio klubo krepšio Nuotr.: Reuters - Scanpix Čikagos klubui nepavyko sustabdyti Giannio Nuotr.: Reuters - Scanpix Antradienio naktį NBA čempionų puolėjas Powellas turėjo kuo džiaugtis Nuotr.: Reuters - Scanpix Triumfuojantis Sabonis Nuotr.: Reuters - Scanpix Lemiamas George'o tritaškis Nuotr.: Reuters - Scanpix</p>
      <p>Domanto Sabonio ir Luka Dončičiaus rekordai, po ilgos pertraukos trigubą dublį pasiekęs Russellas Westbrookas, savo vietą atrandantis Bradley Wanamakeris – visa tai ir daugiau – lapkričio 19-osios NBA pulse.</p>
      <h3>Lapkričio 19-osios NBA pulsas</h3>
      <p><b>TREČIOJI VIETA</b>. Domantas Sabonis susitikime su Bruklino „Nets“ sugriebė 18 kamuolių ir vienu kamuoliu pagerino savo asmeninį rekordą NBA.</p>
      <p>23-ejų metų 211 cm ūgio vidurio puolėjas šį sezoną vidutiniškai sugriebia po 13,8 kamuolio, o tai yra trečias geriausias rezultatas NBA. Daugiau kamuolių atkovoja tik Andre Drummondas (vid. po 17) ir Giannis Antetokounmpo (vid. po 14).</p>
      <p>  Žaidėjas REB Komanda GM REB , min REB , max 1. <a href="https://www.basketnews.lt/zaidejai/11151-andre-drummond.html">Andre Drummond</a> 17,00 <a href="https://www.basketnews.lt/komandos/143-detroit-pistons.html">Detroit Pistons</a> 13 <a href="https://www.basketnews.lt/rekordines-rungtynes/ziureti/zaidejai/11151.html?type=min&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">9</a> <a href="https://www.basketnews.lt/rekordines-rungtynes/ziureti/zaidejai/11151.html?type=max&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">24</a> 2. <a href="https://www.basketnews.lt/zaidejai/15130-giannis-antetokounmpo.html">Giannis Antetokounmpo</a> 14,00 <a href="https://www.basketnews.lt/komandos/392-milwaukee-bucks.html">Milwaukee Bucks</a> 13 <a href="https://www.basketnews.lt/rekordines-rungtynes/ziureti/zaidejai/15130.html?type=min&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">10</a> <a href="https://www.basketnews.lt/rekordines-rungtynes/ziureti/zaidejai/15130.html?type=max&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">17</a> 3. <a href="https://www.basketnews.lt/zaidejai/10605-domantas-sabonis.html">Domantas Sabonis</a> 13,75 <a href="https://www.basketnews.lt/komandos/212-indiana-pacers.html">Indiana Pacers</a> 12 <a href="https://www.basketnews.lt/rekordines-rungtynes/ziureti/zaidejai/10605.html?type=min&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">5</a> <a href="https://www.basketnews.lt/rekordines-rungtynes/ziureti/zaidejai/10605.html?type=max&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">18</a> 4. <a href="https://www.basketnews.lt/zaidejai/7231-rudy-gobert.html">Rudy Gobert</a> 13,62 <a href="https://www.basketnews.lt/komandos/670-utah-jazz.html">Utah Jazz</a> 13 <a href="https://www.basketnews.lt/rekordines-rungtynes/ziureti/zaidejai/7231.html?type=min&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">6</a> <a href="https://www.basketnews.lt/rekordines-rungtynes/ziureti/zaidejai/7231.html?type=max&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">18</a> 5. <a href="https://www.basketnews.lt/zaidejai/12218-clint-capela.html">Clint Capela</a> 13,08 <a href="https://www.basketnews.lt/komandos/208-houston-rockets.html">Houston Rockets</a> 12 <a href="https://www.basketnews.lt/rekordines-rungtynes/ziureti/zaidejai/12218.html?type=min&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">4</a> <a href="https://www.basketnews.lt/rekordines-rungtynes/ziureti/zaidejai/12218.html?type=max&amp;season=2019&amp;month=0&amp;position=reb&amp;games_type=all&amp;league_id=59&amp;sort=average&amp;stage=0">20</a></p>
      <p>18 atkovotų kamuolių yra geriausias „Pacers“ krepšininko pasiekimas nuo 2015-ųjų Davido Westo rezultato, o išvykos rungtynėse paskutinį kartą daugiau atkovoti kamuolių pavyko tik 2009-aisiais Troy Murphy.</p>
      <figure>
        <iframe src="https://www.youtube.com/embed/jFZtxInLPIE" width="630" height="354" data-service="Youtube" scrolling="no"/>
      </figure>
      <p><b>BROLIAI</b>. Indianos „Pacers“ į pergalę taip pat vedė broliai Justinas ir Aaronas Holiday. Abu jie žaidė starto penkete ir kartu surinko 44 taškus, atkovojo 10 kamuolių bei išskirstė 15 rezultatyvių perdavimų. 23-ejų 183 cm ūgio Aaronas Holiday su 24 taškais ir 13 rezultatyvių perdavimų pasiekė savo rekordus NBA.</p>
      <p>„Jie puikiai žaidžia, abu jaučia didžiulį pasitikėjimą. Komandos prieš mus dvigubina gynybą, todėl mes ieškome laisvų metikų, o jie atakuoja su pasitikėjimu“, – apie brolius kalbėjo Domantas Sabonis.</p>
      <figure>
        <iframe src="https://www.youtube.com/embed/FcUiN2txvA8" width="630" height="354" data-service="Youtube" scrolling="no"/>
      </figure>
      <p><b>KARJEROS PASIRODYMAS</b>. Luka Dončičius pasiekė naują asmeninį karjeros NBA rezultatyvumo rekordą. Akistatoje su San Antonijaus „Spurs“ slovėnas pelnė 42 taškus (9/14 dvit., 5/13 trit., 9/13 baud.). Ankstesnis jo rekordas buvo 38 taškai.</p>
      <p>Gynėjas taip pat atkovojo 11 kamuolių ir atliko 12 rezultatyvių perdavimų, o „Mavericks“ laimėjo 117:110. Iki šio Dončičiaus pasirodymo tik LeBronui Jamesui buvo pavykę užfiksuoti 40 pelnytų taškų ir trigubą dublį per vienerias rungtynes, nesulaukus 21-erių metų.</p>
      <figure>
        <iframe src="https://www.youtube.com/embed/zodTZAuT93E" width="630" height="354" data-service="Youtube" scrolling="no"/>
      </figure>
      <p><b>REKORDAS IR SMŪGIS Į AKĮ</b>. Toronto „Raptors“ puolėjas OG Anunoby laimėtame mače 132:96 prieš Šarlotės „Hornets“ pelnė 24 taškus (6/6 dvit., 4/7 trit.) bei užfiksavo karjeros rekordą, tačiau šis mačas krepšininkui įsimins ne tik rekordu.</p>
      <p>Trečiojo kėlinio pabaigoje Nicolas Batumas, verždamasis link krepšio, alkūne pataikė į akį, o Anunoby iškart patraukė į rūbinę. Pastaruoju metu krepšininkui nesiseka – praėjusią savaitę jis praleido mačą dėl buvusio komandos draugo Kawhi Leonardo smūgio taip pat į akį.</p>
      <figure>
        <iframe src="https://www.youtube.com/embed/eS0SswM6J1E" width="630" height="354" data-service="Youtube" scrolling="no"/>
      </figure>
      <p><b>SUGRĮŽO</b>. Russellas Westbrookas grįžo prie sau įprastų trigubo dublio rungtynių, o jį atletas pasiekė po septynių mačų pertraukos. Rungtynėse su Portlando „Trail Blazers“ gynėjas surinko 28 taškus, 13 atkovotų kamuolių ir 10 rezultatyvių perdavimų. Trigubo dublio jis nebuvo surinkęs nuo spalio 31-osios, o iš viso šį sezoną per 12 mačų 31-erių atletas į savo sąskaitą įsirašė tris trigubus dublius.</p>
      <figure>
        <iframe src="https://www.youtube.com/embed/2UbiMdfuDHY" width="630" height="354" data-service="Youtube" scrolling="no"/>
      </figure>
      <p><b>REVANŠAS</b>. Prieš savaitę Niujorko „Knicks“ namie priėmė Klivlando „Cavaliers“ ir tuomet neturėjo šansų – pralaimėjo 21 tašku 87:108. Praėjusią naktį „Knicks“ arenoje susigrūmė tie patys varžovai, tik šįkart laimingesni buvo šeimininkai – Niujorko klubas nė karto neatsiliko ir triumfavo 18 taškų persvara (123:105).</p>
      <p><b>PERDAVIMAI</b>. Nė vienas „Knicks“ krepšininkas šį sezoną dar nė karto viename mače neatliko 10 rezultatyvių perdavimų. „Knicks“ sezono rekordas priklauso R.J. Barrettui, kuris rungtynėse su Čikagos „Bulls“ komandos draugams asistavo 9 kartus.</p>
      <p><b>ILGIAUSIA SERIJA</b>. Giannis Antetokounmpo visose 13 šio sezono rungtynių pasiekė dvigubus dublius bei šiuo metu fiksuoja ilgiausią tokią seriją NBA. Krepšininkas vidutiniškai pelno po 30,3 taško ir atkovoja po 14 kamuolių, abu šie skaičiai – antrose vietose NBA statistikos grafose.</p>
      <p><b>PERGALINGAS DŪRIS</b>. Paulas George’as pirmoje akistatoje su savo buvusia komanda, Oklahomos „Thunder“, tapo mačo herojumi. Jis iki rungtynių pabaigos likus 26 sekundėms smeigė tritaškį ir Los Andželo „Clippers“ išvedė į priekį 89:88. „Thunder“ nepataikė ir daugiau progos nesusikūrė.</p>
      <figure>
        <iframe src="https://www.youtube.com/embed/3crQpI4F320" width="630" height="354" data-service="Youtube" scrolling="no"/>
      </figure>
      <p><b>KOVOTOJAS DĖL KAMUOLIŲ</b>. Hjustono „Rockets“ centras Clintas Capela ketvirtajame mače iš eilės atkovojo 20 kamuolių. Jis tapo pirmuoju krepšininku „Rockets“ istorijoje, kuriam ketveriose rungtynėse iš eilės pavyko sugriebti bent 20 kamuolių. Jo sezono vidurkis – 13,1 kamuolio (5 vieta NBA).</p>
      <p><b>ATRANDA VIETĄ</b>. Prieš dvejus metus Europoje žaidęs Bradley Wanamakeris vis labiau atranda savo vietą Bostono „Celtics“ komandoje. Praėjusią naktį pakilęs nuo suolo, jis per 29 minutes surinko 10 taškų, 6 rezultatyvius perdavimus ir 3 perimtus kamuolio, o „Celtics“ prieš Finikso „Suns“ laimėjo 99:85.</p>
      <p>30-ies metų 193 cm ūgio gynėjas per pirmąsias šešerias sezono rungtynes vidutiniškai pelnė po 2,7 taško, o per kitas septynerias – po 9.</p>
      <p><b>SNAIPERIS</b>. Minesotos „Timberwolves“ lyderis Karlas-Anthony Townsas vis labiau savo žaidime naudoja tritaškius. Praėjusią naktį jis išmetė net 15 tolimų metimų ir užfiksavo savo rekordą, pataikė 7 (47 proc.) ir pakartojo asmeninį geriausią rezultatą bei 29 taškais prisidėjo prie rezultatu 112:102 pasiektos pergalės Jutoje.</p>
      <p>Pirmąjį savo sezoną NBA 2015-2016 m. atletas per 82 mačus atliko 88 tritaškius, o šį sezoną per 12 susitikimų jau išmetė 108 metimus.</p>
      <figure>
        <iframe src="https://www.youtube.com/embed/3MHfH594cgM" width="630" height="354" data-service="Youtube" scrolling="no"/>
      </figure>
      <h3>Gražiausių epizodų dešimtukas</h3>
      <figure>
        <iframe src="https://www.youtube.com/embed/giLrg63WsRQ" width="630" height="354" data-service="Youtube" scrolling="no"/>
      </figure>
      <h3>Dienos akimirka</h3>
      <figure>
        <img src="https://www.basketnews.lt/paveikslelis-207155-any630x500.jpg"/>
      </figure>
      <p>Skrajojantis Montrezlas HarrellisNuotr. AFP – Scanpix</p>
      <h3>Dienos rekordai</h3>
      <p>
        <b>Naudingumas</b>
      </p>
      <figure>
        <img src="https://www.basketnews.lt/paveikslelis-204144-plsm.jpg"/>
      </figure>
      <p><a href="https://www.basketnews.lt/zaidejai/18340-luka-doncic.html">Luka Dončičius</a>, <br/><a href="https://www.basketnews.lt/zaidejai/6728-demar-derozan/statistika/lygos/64-olimpines-zaidynes/2015.html#1">DeMaras DeRozanas</a> (po 38)</p>
      <p>
        <b>Taškai</b>
      </p>
      <figure>
        <img src="https://www.basketnews.lt/paveikslelis-204144-plsm.jpg"/>
      </figure>
      <p><a href="https://www.basketnews.lt/zaidejai/18340-luka-doncic.html">Luka Dončičius</a> (42)</p>
      <p>
        <b>Atkovoti <br/>kamuoliai</b>
      </p>
      <figure>
        <img src="https://www.basketnews.lt/paveikslelis-204011-plsm.jpg"/>
      </figure>
      <p><a href="https://www.basketnews.lt/zaidejai/12218-clint-capela.html">Clintas Capela</a> (20)</p>
      <p>
        <b>Rezultatyvūs <br/>perdavimai</b>
      </p>
      <figure>
        <img src="https://www.basketnews.lt/paveikslelis-204484-plsm.jpg"/>
      </figure>
      <p><a href="https://www.basketnews.lt/zaidejai/22971-aaron-holiday.html">Aaronas Holiday</a> (13)</p>
      <p>
        <b>Perimti <br/>kamuoliai</b>
      </p>
      <figure>
        <img src="https://www.basketnews.lt/paveikslelis-204043-plsm.jpg"/>
      </figure>
      <p><a href="https://www.basketnews.lt/zaidejai/5108-chris-paul.html">Chrisas Paulas</a>, <br/><a href="https://www.basketnews.lt/zaidejai/20073-fred-vanvleet/statistika/lygos/59-nba-nacionaline-krepsinio-asociacija/2018.html?filter=by_teams&amp;value=648#1">Fredas VanVleetas</a> (po 4)</p>
      <p>
        <b>Blokai</b>
      </p>
      <figure>
        <img src="https://www.basketnews.lt/paveikslelis-204457-plsm.jpg"/>
      </figure>
      <p><a href="https://www.basketnews.lt/zaidejai/6401-brook-lopez.html">Brookas Lopezas</a> (5)</p>
      <p>
        <b>Pataikyti tritaškiai</b>
      </p>
      <figure>
        <img src="https://www.basketnews.lt/paveikslelis-203971-plsm.jpg"/>
      </figure>
      <p><a href="https://www.basketnews.lt/zaidejai/17891-karl-anthony-towns.html">Karlas-Anthony Townsas</a> (7)</p>
      <p>
        <b>Visi šios nakties rezultatai:</b>
      </p>
      <p><a href="https://www.basketnews.lt/komandos/410-new-york-knicks.html">New York Knicks</a> <a href="https://www.basketnews.lt/komandos/128-cleveland-cavaliers.html">Cleveland Cavaliers</a> <a href="https://www.basketnews.lt/rungtynes/ziureti/83379-new-york-knicks-cleveland-cavaliers.html">123-105</a> <a href="https://www.basketnews.lt/rungtynes/ziureti/83379-new-york-knicks-cleveland-cavaliers.html">stat »</a> <a href="https://www.basketnews.lt/komandos/411-brooklyn-nets.html">Brooklyn Nets</a> <a href="https://www.basketnews.lt/komandos/212-indiana-pacers.html">Indiana Pacers</a> <a href="https://www.basketnews.lt/rungtynes/ziureti/83380-brooklyn-nets-indiana-pacers.html">86-115</a> <a href="https://www.basketnews.lt/rungtynes/ziureti/83380-brooklyn-nets-indiana-pacers.html">stat »</a> <a href="https://www.basketnews.lt/komandos/648-toronto-raptors.html">Toronto Raptors</a> <a href="https://www.basketnews.lt/komandos/122-charlotte-hornets.html">Charlotte Hornets</a> <a href="https://www.basketnews.lt/rungtynes/ziureti/83381-toronto-raptors-charlotte-hornets.html">132-96</a> <a href="https://www.basketnews.lt/rungtynes/ziureti/83381-toronto-raptors-charlotte-hornets.html">stat »</a> <a href="https://www.basketnews.lt/komandos/124-chicago-bulls.html">Chicago Bulls</a> <a href="https://www.basketnews.lt/komandos/392-milwaukee-bucks.html">Milwaukee Bucks</a> <a href="https://www.basketnews.lt/rungtynes/ziureti/83382-chicago-bulls-milwaukee-bucks.html">101-115</a> <a href="https://www.basketnews.lt/rungtynes/ziureti/83382-chicago-bulls-milwaukee-bucks.html">stat »</a> <a href="https://www.basketnews.lt/komandos/208-houston-rockets.html">Houston Rockets</a> <a href="https://www.basketnews.lt/komandos/467-portland-trail-blazers.html">Portland Trail Blazers</a> <a href="https://www.basketnews.lt/rungtynes/ziureti/83383-houston-rockets-portland-trail-blazers.html">132-108</a> <a href="https://www.basketnews.lt/rungtynes/ziureti/83383-houston-rockets-portland-trail-blazers.html">stat »</a> <a href="https://www.basketnews.lt/komandos/137-dallas-mavericks.html">Dallas Mavericks</a> <a href="https://www.basketnews.lt/komandos/534-san-antonio-spurs.html">San Antonio Spurs</a> <a href="https://www.basketnews.lt/rungtynes/ziureti/83384-dallas-mavericks-san-antonio-spurs.html">117-110</a> <a href="https://www.basketnews.lt/rungtynes/ziureti/83384-dallas-mavericks-san-antonio-spurs.html">stat »</a> <a href="https://www.basketnews.lt/komandos/458-phoenix-suns.html">Phoenix Suns</a> <a href="https://www.basketnews.lt/komandos/96-boston-celtics.html">Boston Celtics</a> <a href="https://www.basketnews.lt/rungtynes/ziureti/83385-phoenix-suns-boston-celtics.html">85-99</a> <a href="https://www.basketnews.lt/rungtynes/ziureti/83385-phoenix-suns-boston-celtics.html">stat »</a> <a href="https://www.basketnews.lt/komandos/670-utah-jazz.html">Utah Jazz</a> <a href="https://www.basketnews.lt/komandos/394-minnesota-timberwolves.html">Minnesota Timberwolves</a> <a href="https://www.basketnews.lt/rungtynes/ziureti/83386-utah-jazz-minnesota-timberwolves.html">102-112</a> <a href="https://www.basketnews.lt/rungtynes/ziureti/83386-utah-jazz-minnesota-timberwolves.html">stat »</a> <a href="https://www.basketnews.lt/komandos/356-los-angeles-clippers.html">Los Angeles Clippers</a> <a href="https://www.basketnews.lt/komandos/902-oklahoma-thunder.html">Oklahoma Thunder</a> <a href="https://www.basketnews.lt/rungtynes/ziureti/83387-los-angeles-clippers-oklahoma-thunder.html">90-88</a> <a href="https://www.basketnews.lt/rungtynes/ziureti/83387-los-angeles-clippers-oklahoma-thunder.html">stat »</a></p>
      <h3>Fotogalerija</h3>
      <p>Sabonis veržiasi link Bruklino ekipos krepšio Nuotr.: Reuters - Scanpix Lemiamas George'o tritaškis Nuotr.: Reuters - Scanpix Townsas pataikė septynis tolimus metimus Nuotr.: AP - Scanpix Triumfuojantis Sabonis Nuotr.: Reuters - Scanpix Čikagos klubui nepavyko sustabdyti Giannio Nuotr.: Reuters - Scanpix Tatumo dėjimas Nuotr.: AFP - Scanpix Dončičių su karjeros pasirodymu sveikina Dalaso klubo savininkas Cubanas Nuotr.: AP - Scanpix Antradienio naktį NBA čempionų puolėjas Powellas turėjo kuo džiaugtis Nuotr.: Reuters - Scanpix George'as braunasi link savo buvusio klubo krepšio Nuotr.: Reuters - Scanpix</p>
      <figure>
        <img src="https://www.basketnews.lt/paveikslelis-207147-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207150-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207152-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207142-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207149-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207153-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207143-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207148-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207151-crop600x350.jpg"/>
      </figure>
    </article>
  </body>
</html>