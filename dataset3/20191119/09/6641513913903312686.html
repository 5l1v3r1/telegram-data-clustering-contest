<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/feto-nun-tsk-daki-kripto-yapilanmasina-operasyon-turkiye-kasim-2019-1"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-19T09:28:00+00:00"/>
    <meta property="og:title" content="FETÖ'nün TSK'daki kripto yapılanmasına operasyon"/>
    <meta property="og:description" content="FETÖ'nün TSK'daki kripto yapılanmasına operasyon | aydinlik.com.tr"/>
  </head>
  <body>
    <article>
      <h1>FETÖ'nün TSK'daki kripto yapılanmasına operasyon</h1>
      <address>
        <time datetime="2019-11-19T09:28:00+00:00">19 Nov 2019, 09:28</time>
      </address>
      <p>
        <b>FETÖ'nün TSK'daki kripto yapılanmasına yönelik İzmir merkezli operasyonda 82'si muvazzaf 133 kişi hakkında gözaltı kararı verildi. Şüphelilerden 101'i gözaltına alındı.</b>
      </p>
      <p>İzmir Cumhuriyet Başsavcılığı'nın Türk Silahlı Kuvvetleri'ndeki FETÖ yapılanmasına yönelik soruşturmaları devam ediyor.</p>
      <p>Bu kapsamda FETÖ'nün TSK yapılanması içerisinde faaliyet gösterdikleri ve 'mahrem imamlarca' ankesör ya da büfe telefonlarından arandıkları belirlenen 82'si muvazzaf, 133 şüpheli hakkında yakalama kararı verildi.</p>
      <p>
        <b>101 KİŞİ GÖZALTINA ALINDI</b>
      </p>
      <p>Gözaltı kararı verilenler arasında muvazzaf 3 albay, 5 binbaşı 5 yüzbaşı, 12 üsteğmen, 54 astsubay ve 3 uzman çavuş ile 14 kapatılan askeri okul öğrencisi ve meslekten ihraç edilen, emekli, istifa, sözleşme feshi gibi nedenlerle ilişiği kesilen 2 albay 2 yarbay, 3 yüzbaşının da olduğu belirtildi.</p>
      <p>İl Emniyet Müdürlüğü ekiplerince İzmir başta olmak üzere 44 ilde eş zamanlı operasyon düzenlendi. Ekiplerce zanlıların adreslerine düzenlenen operasyonlarda 101 şüpheli gözaltına alındı.</p>
      <related>
        <h4>Benzer Haberler</h4>
        <a href="https://www.aydinlik.com.tr/feto-nun-tsk-daki-kripto-yapilanmasina-operasyon-12-gozalti-turkiye-aralik-2018"/>
        <a href="https://www.aydinlik.com.tr/tsk-da-kripto-feto-operasyonu-72-gozalti-turkiye-ocak-2019-2"/>
        <a href="https://www.aydinlik.com.tr/turkiye/2017-temmuz/feto-nun-tsk-ve-mit-teki-kripto-yapilanmasina-operasyon"/>
        <a href="https://www.aydinlik.com.tr/turkiye/2017-temmuz/mit-ve-tsk-daki-kripto-feto-culer-itiraf-etti"/>
      </related>
    </article>
  </body>
</html>