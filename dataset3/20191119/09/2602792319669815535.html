<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/derzhavno%d1%97-spirtovo%d1%97-monopoli%d1%97-v-ukra%d1%97ni-ne-bude/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-19T09:30:00+00:00"/>
    <meta property="og:title" content="Державну спиртову монополію в Україні поставили під сумнів"/>
    <meta property="og:description" content="Верховна Рада прийняла в першому читанні президентський законопроект №2300 про скасування з 1 січня 2020 року державної монополії на виробництво спирту. Пр"/>
  </head>
  <body>
    <article>
      <h1>Державну спиртову монополію в Україні поставили під сумнів</h1>
      <address>
        <time datetime="2019-11-19T09:30:00+00:00">19 Nov 2019, 09:30</time>
      </address>
      <figure>
        <img src="https://infoindustria.com.ua/wp-content/uploads/2019/09/3.jpg"/>
      </figure>
      <p>
        <b>Верховна Рада прийняла в першому читанні президентський законопроект №2300 про скасування з 1 січня 2020 року державної монополії на виробництво спирту. Про це повідомляється на сторінці законопроекту «Про внесення змін до закону України «Про державне регулювання виробництва та обігу спирту етилового, коньячного і плодового, алкогольних напоїв, тютюнових виробів та пального» на <a href="https://rada.gov.ua/">офіційному сайті Ради</a>.</b>
      </p>
      <p>Народні депутати також підтримали скорочення терміну підготовки законопроекту до другого читання вдвічі.</p>
      <p>Парламентський комітет з питань аграрної та земельної політики на засіданні 14 листопада рекомендував Верховній Раді прийняти в першому читанні цей законопроект.</p>
      <p>Законопроект передбачає скасування державної монополії на виробництво спирту з 1 січня 2020 року, можливість суб’єктам господарювання будь-якої форми виробляти спирт за умови отримання відповідної ліцензії, а також повну лібералізацію експорту спирту з України.</p>
      <p>У той же час, для захисту вітчизняного товаровиробника законопроект передбачає, що імпорт спирту до 1 січня 2022 року зможуть здійснювати тільки уповноважені Кабінетом міністрів держпідприємства.</p>
      <p>
        <b>Інфоіндустрія</b>
      </p>
    </article>
  </body>
</html>