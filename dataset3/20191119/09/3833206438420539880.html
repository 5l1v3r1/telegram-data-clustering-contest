<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Minimum-2-miliona-dolara-struva-magazinche-ot-9-kvm-na-Kapalucharshu-914941"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T09:06:00+00:00"/>
    <meta property="og:title" content="Минимум 2 милиона долара струва магазинче от 9 кв.м на &quot;Капалъчаршъ&quot;"/>
    <meta property="og:description" content="227 хиляди долара е началната цена за квадратен метър площ на дюкян в историческия базар &quot;Капалъчарш..."/>
  </head>
  <body>
    <article>
      <h1>Минимум 2 милиона долара струва магазинче от 9 кв.м на "Капалъчаршъ"</h1>
      <address>
        <time datetime="2019-11-19T09:06:00+00:00">19 Nov 2019, 09:06</time>
      </address>
      <p>227 хиляди долара е началната цена за квадратен метър площ на дюкян в историческия базар "Капалъчаршъ" в Истанбул, съобщава "Хюриет дейли нюз". Цялото магазинче с площ от 9,2 кв.м. в популярната туристическа и търговска дестинация е обявено на търг на цена от 12 милиона турски лири (2,1 милиона долара). Наддаването ще се състои на 10 януари 2020 г.</p>
      <p>"Капалъчаршъ" е с обща площ от 31 хиляди кв.м., разпростиращи се на 64 улички, с 22 входа и 3600 магазинчета, е един от най-старите търговски центрове в света. Историческият обект привлича ежедневно между 300 хиляди и половин милион посетители.</p>
      <p>Строежът на основната структура на базара започва още през 1455 г., само две години след като османците завладяват Константинопол, като по онова време той е бил средище на търговци на платове. Бързо се разраства и приобщава още много търговци и занаятчии. Понастоящем на "Капалъчаршъ" работят над 2460 магазинчета.</p>
    </article>
  </body>
</html>