<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bb%ce%ac%cf%81%ce%b9%cf%83%ce%b1-%cf%83%ce%ac%ce%bb%ce%bf%cf%82-%ce%bc%ce%b5-%cf%84%ce%b9%cf%82-%ce%b1%cf%80%ce%b1%ce%b9%cf%84%ce%ae%cf%83%ce%b5%ce%b9%cf%82-%cf%84%ce%bf%cf%85-%ce%b9%ce%b5%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T09:57:04+00:00"/>
    <meta property="og:title" content="Λάρισα: Σάλος με τις απαιτήσεις του Ιερέα – Ήθελε παρθένο ελαιόλαδο, επώνυμα κρασιά και μετρητά!"/>
    <meta property="og:description" content="Έκπληκτοι έμειναν ενορίτες της Λάρισας από την επιστολή που τους διανεμήθηκε από τον ιερέα ιερού ναού, με «οδηγίες» για την τέλεση του Σαρανταλείτουργου κατά τη διάρκεια της νηστείας προ των Χριστουγέννων."/>
  </head>
  <body>
    <article>
      <h1>Λάρισα: Σάλος με τις απαιτήσεις του Ιερέα – Ήθελε παρθένο ελαιόλαδο, επώνυμα κρασιά και μετρητά!</h1>
      <address>
        <time datetime="2019-11-19T09:57:04+00:00">19 Nov 2019, 09:57</time>
      </address>
      <p>
        <b>Έκπληκτοι έμειναν ενορίτες της Λάρισας από την επιστολή που τους διανεμήθηκε από τον ιερέα ιερού ναού, με «οδηγίες» για την τέλεση του Σαρανταλείτουργου κατά τη διάρκεια της νηστείας προ των Χριστουγέννων.</b>
      </p>
      <p>Συμπολίτισσα από τη συγκεκριμένη ενορία διαμαρτυρήθηκε στη Μητρόπολη, για την «ταρίφα του ιερέα για την τέλεση της ακολουθίας για την οποία απαιτεί το καλύτερο παρθένο ελαιόλαδο, άριστης ποιότητας έως και δύο λίτρα, συγ­κεκριμένα κρασιά ετικέτας, τύπου Νάμα και όχι άλλη μάρκα και το κυριότερο 25 ευρώ «κατ’ ελάχιστη προσφορά για τα λειτουργικά έξοδα του Σαρανταλείτουργου».</p>
      <p>Στο κείμενο που διανεμήθηκε στο ναό προς τους πιστούς δίνονται και άλλες οδηγίες για το τελετουργικό του Σαρανταλείτουργου, το οποίο θα είναι για την οικογένεια και τους συγγενείς πρώτου βαθμού, γεγονός που σημαίνει ότι συγγενείς, γείτονες και άλλα φιλικά πρόσωπα θα πρέπει να κάνουν άλλο σαρανταλείτουργο προσφέροντας όλα τα παραπάνω υλικά και φυσικά 25 ευρώ επιπλέον.</p>
      <p>Και η επιστολή καταλήγει με τα εξής κα­ταπληκτικά προς τους πιστούς: « Τις ατομικές σας προσφορές λάδι, Νάμα κ.λπ. ανωτέρω είδη θα προδηλώσετε τη μέρα που θα δώσετε το δίπτυχό σας και τα λεφτά και θα δημιουργηθεί σχετική λίστα. Κατόπιν θα τα φέρετε μόνο την ημέρα που θα οριστείτε και θα ειδοποιηθείτε από τον ιερέα και μόνο (τηλ.69…..)</p>
      <p>Μιλώντας στην εφημερίδα «Ελευθερία» η καταγγέλλουσα ενορίτισσα ζητά την προσωπική παρέμ­βαση του σεβασμιότατου μητροπολίτη Λαρίσης και Τυρνάβου κ. Ιερώνυμου ώστε σε καιρούς οικονομικής κρίσης να εξαλειφθούν παρόμοια φαινόμενα, όταν πολλοί συμπολίτες δεν έχουν ελαιόλαδο ούτε καν σπορέλαιο για το φαγητό των παιδιών τoυς.</p>
      <p>Πηγή: Εφημερίδα Ελευθερία</p>
    </article>
  </body>
</html>