<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/cosmin-contra-si-a-anuntat-demisia-de-la-echipa-nationala-le-cer-scuze-romanilor-meritam-mai-mult-respect.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T09:44:38+00:00"/>
    <meta property="og:title" content="Cosmin Contra și-a anunțat demisia de la echipa națională: „Le cer scuze românilor. Meritam mai mult respect”"/>
    <meta property="og:description" content="Cosmin Contra a anunțat că pleacă de la echipa națională. Selecționerul a specificat care este motivul pentru care se desparte de tricolori și le-a cerut"/>
  </head>
  <body>
    <article>
      <h1> Cosmin Contra și-a anunțat demisia de la echipa națională: „Le cer scuze românilor. Meritam mai mult respect” </h1>
      <address><time datetime="2019-11-19T09:44:38+00:00">19 Nov 2019, 09:44</time> by <a rel="author">Redacția</a></address>
      <p>Cosmin Contra a anunțat că pleacă de la echipa națională. Selecționerul a specificat care este motivul pentru care se desparte de tricolori și le-a cerut scuze românilor, relatează <a href="https://www.digisport.ro/fotbal/echipa-nationala/cosmin-contra-si-a-anuntat-demisia-de-la-echipa-nationala-le-cer-scuze-romanilor-meritam-mai-mult-respect-757342">Digisport</a>.</p>
      <p>”Decizia este de a nu mai continua la echipa națională. Nu mi-am îndeplinit obiectivul și plec de la echipa națională. La un nivel așa înalt, trebuie să arătăm altfel. Nu știu dacă merg la tragerea la sorți. Vreau să îi mulțumesc lui Răzvan Burleanu, vreau să le cer scuze suporterilor pentru că nu am făcut mai mult, dar au fost și lucruri bune. Am meritat mai mult respect pentru ce am încercat să fac. Aș fi foarte fericit să se califice. Nu e treaba mea cine mă va înlocui”, a spus Contra.</p>
      <p>După plecarea lui Contra, în pole-position par a fi Gică Hagi și Dan Petrescu, pentru a prelua naționala. Pe lângă cei doi, pe lista FRF se mai află Mirel Rădoi, Marius Șumudică și Mircea Lucescu.</p>
      <p>România a pierdut cu 5-0 meciul cu Spania de la Madrid, ultimul din preliminariile Campionatului European de Fotbal 2020.</p>
      <p>
        <b>Citește <a href="https://www.g4media.ro/live-spania-romania-meciul-tristei-figuri.html">cronica meciului în timp real</a></b>
      </p>
      <p>
        <i>Sursa foto: Facebook/ Cosmin Contra</i>
      </p>
    </article>
  </body>
</html>