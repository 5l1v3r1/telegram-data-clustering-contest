<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/293958-ena-laquo-diplo-raquo-me-hellip-diplh-shmasia"/>
    <meta property="og:site_name" content="gavros.gr"/>
    <meta property="article:published_time" content="2019-11-19T09:53:00+00:00"/>
    <meta property="og:title" content="Ένα «διπλό» με… διπλή σημασία"/>
    <meta property="og:description" content="Ο Ολυμπιακός παίζει απόψε, στο Μόναχο, περισσότερα από μία νίκη, στη σειρά των αγώνων της Ευρωλίγκας."/>
  </head>
  <body>
    <article>
      <h1>Ένα «διπλό» με… διπλή σημασία</h1>
      <address>
        <time datetime="2019-11-19T09:53:00+00:00">19 Nov 2019, 09:53</time>
      </address>
      <p>Ιδιαίτερη σημασία αποκτά ο αποψινός (21:30) αγώνας του Ολυμπιακού, απέναντι στην Μπάγερν Μονάχου, για την Ευρωλίγκα. Οι Βαυαροί, μετά το ποδόσφαιρο, βρίσκονται στον δρόμο του Θρύλου και στο μπάσκετ και η αποψινή αναμέτρηση μετρά… διπλά για τον Ολυμπιακό, σε περίπτωση που έρθει το «διπλό». Οι Πειραιώτες παίζουν στο Μόναχο για περισσότερα από μία νίκη και αυτό το γνωρίζουν καλά.</p>
      <p>Σε μία έδρα όπου κανείς δεν έχει δεδομένο το ότι «θα περάσει… αέρα», όπως λέμε, ο Ολυμπιακός έχει την ευκαιρία να εκμεταλλευτεί το μομέντουμ και να δώσει συνέχεια στη νίκη του, επί της Ζαλγκίρις, την προηγούμενη αγωνιστική. ΑΥΤΟ θα είναι και το μεγαλύτερο κέρδος, για μία ομάδα, η οποία από ματς σε ματς αναζητά τα πατήματά της και πηγαίνει… στο ψαχτό, έως ότου βρει τον ρυθμό και την πραγματική της φόρμα.</p>
      <p>Πιο σημαντική παράμετρος, απόψε, από τους πόντους που δίνει η νίκη, στη βαθμολογία, είναι η τόνωση της ψυχολογίας και η συνέχεια, την οποία ο Ολυμπιακός θέλει να μετατρέψει σε διάρκεια. Η διάρκεια είναι το κύριο στοιχείο, το οποίο χρειάζεται ο Θρύλος. Και ο ρυθμός. Και με το αποψινό, αλλά και με το προσεχές ματς (επίσης στη Γερμανία), ο Ολυμπιακός έχει τη δυνατότητα να βρει αυτό ακριβώς.</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/293964-laquo-lathos-to-oxi-ston-olympiako-raquo"/>
        <a href="https://www.gavros.gr/article/mpasket/293969-thryle-gera-gia-thn-hellip-alwsh-toy-monaxoy-pic"/>
        <a href="https://www.gavros.gr/article/mpasket/293948-etoimos-gia-mpagern-o-olympiakos-pics"/>
        <a href="https://www.gavros.gr/article/mpasket/293938-me-200-filoys-toy-sto-pleyro-toy-sto-monaxo"/>
      </related>
    </article>
  </body>
</html>