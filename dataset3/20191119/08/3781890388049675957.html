<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/742444"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T08:01:00+00:00"/>
    <meta property="og:title" content="คนไทยซื้อขายสินค้าผ่านแชทออนไลน์สูงสุด"/>
    <meta property="og:description" content="เฟซบุ้ก(Facebook) และ BCG  เผยรายงานการศึกษาระดับโลก  พบประเทศไทยล้ำหน้าที่สุดทั้งเรื่องการรับรู้และใช้วิธีแชทออนไลน์เพื่อซื้อสินค้า  สินค้ายอดนิยมที่ซื้อผ่านแชทมากที่สุดคือ เครื่องประดับแฟชั่นและเครื่องสำอาง"/>
  </head>
  <body>
    <article>
      <h1>คนไทยซื้อขายสินค้าผ่านแชทออนไลน์สูงสุด</h1>
      <address>
        <time datetime="2019-11-19T08:01:00+00:00">19 Nov 2019, 08:01</time>
      </address>
      <p>
        <b>เฟซบุ้ก(Facebook) และ BCG  เผยรายงานการศึกษาระดับโลก  พบประเทศไทยล้ำหน้าที่สุดทั้งเรื่องการรับรู้และใช้วิธีแชทออนไลน์เพื่อซื้อสินค้า  สินค้ายอดนิยมที่ซื้อผ่านแชทมากที่สุดคือ เครื่องประดับแฟชั่นและเครื่องสำอาง</b>
      </p>
      <p>จากรายงานการศึกษาเระดับโลกฉบับใหม่ จัดทำโดย  Facebook และ  Boston Consulting ( BCG)  เกี่ยวกับการซื้อขายสินค้าผ่านแชทออนไลน์  หรือ Conversational Commerce  ผ่านการสำรวจจากกลุ่มประชากรใน 9 ประเทศ รวมทั้งประเทศไทย ซึ่งมีผู้ตอบแบบสอบถามจำนวน 1,234 คน  พบว่า คนไทยมีระดับการรับรู้เกี่ยวกับการซื้อขายสินค้าผ่านการแชทออนไลน์ในระดับสูงสุด ส่วนใหญ่รู้ว่าสามารถสั่งซื้อของผ่านการแชทได้ เคยมีประสบการณ์แชทออนไลน์กับผู้ขาย  และจากข้อมูลยังพบด้วยว่า  คนไทยมีแนวโน้มจะใช้จ่ายผ่านการแชทออนไลน์เพิ่มมากขึ้น </p>
      <figure>
        <img src="https://www.dailynews.co.th/admin/upload/20191119/news_aPQWJMHifs153310_533.jpg?v=20191120054?v=3907"/>
      </figure>
      <p>จอห์น แวกเนอร์ กรรมการผู้จัดการ Facebook ประเทศไทย กล่าวว่า  ได้เริ่มเห็นว่า มีผู้ซื้อขายผ่านการแชทออนไลน์มากขึ้นในไทย เพราะเป็นการผสมผสานข้อดีของการซื้อขายสินค้าทั้งในโลกออนไลน์และออฟไลน์  ความสัมพันธ์ที่ได้จากร้านค้าในรูปแบบดั้งเดิมที่สร้างความไว้วางใจและมีความหลากหลายความสะดวกสบายที่ได้จากช่องทางอีคอมเมิร์ซ <br/><br/>การศึกษายังชี้ให้เห็นว่า  การซื้อขายที่มีความซับซ้อนมากขึ้น เช่น การเจรจาต่อรอง การร้องเรียนและการขอคำแนะนำเกี่ยวกับความเหมาะสมของสินค้านั้น  ผู้บริโภคมีความต้องการพูดคุยกับคนจริงๆมากกว่าบอต  <br/><br/>สำหรับผู้ที่ซื้อสินค้าผ่านแชทออนไลน์  มีความหลากหลายในทุกกลุ่มอายุ ส่วนใหญ่อายุ ระหว่าง 18-64 ปี เป็นหญิงมากกว่าชาย  กระจายอยู่ทั่วประเทศ   กลุ่มสินค้าที่นิยมซื้อผ่านแชทออนไลน์มากที่สุดคือเครื่องประดับแฟชั่น และเครื่องสำอาง  </p>
      <figure>
        <img src="https://www.dailynews.co.th/admin/upload/20191119/news_rgwXLcNKiY153445_533.jpg?v=20191120054?v=4965"/>
      </figure>
      <p> <br/>นางสาวพิลาสินี กิตติขจร  หุ้นส่วนและกรรมการผู้จัดการ  บอสตัน คอนซัลติ้ง กรุ๊ป ประเทศไทย  กล่าวว่า  การซื้อสินค้าผ่านแชทออนไลน์ กำลังเปลี่ยนรูปแบบการค้าขายดิจิทัลทั่วโลก  ในเอเชียตะวันออกเฉียงใต้  มีอัตราการใช้แชทเพื่อซื้อสินค้าเพิ่มขึ้นอย่างรวดเร็ว   ซึ่งจะช่วยเปิดโอกาสให้ร้านค้าวางกลยุทธ์การส่งข้อความเพื่อสร้างประสบการณ์ให้ลูกค้าตั้งแต่การตัดสินใจซื้อ ชำระเงิน ติดตามสถานะของสินค้าและการดูแลสินค้า</p>
    </article>
  </body>
</html>