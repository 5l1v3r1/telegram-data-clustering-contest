<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sabah.com.tr/teknokulis/haberler/2019/11/19/valve-half-life-alyxi-duyurdu-iste-yeni-half-life-oyunu-hakkindaki-detaylar"/>
    <meta property="og:site_name" content="SABAH"/>
    <meta property="article:published_time" content="2019-11-19T08:06:13+00:00"/>
    <meta property="og:title" content="Valve Half-Life: Alyx'i duyurdu! İşte yeni Half-Life oyunu hakkındaki detaylar..."/>
    <meta property="og:description" content="Uzun zamandır Gabe Newell ve ekibinden Half-Life 3 müjdesi bekleniyor. Yıllardır Half-Life 3 hakkında birçok dedikodu ortaya çıktı, birçok iddia ortaya atıldı, ancak oyun bir türlü duyurulmadı. Valve'den ümitler kesilmişken, Twitter üzerinden ilginç bir duyuru yapıldı. Valve, yeni bir Half-Life oyunu olan Half-Life: Alyx'i duyurdu. Steam VR için bir amiral gemisi oyun olduğunu ifade eden Valve, oyunun detaylarını ise yarın açıklayacak. Dünyanın en popüler çevrimiçi oyun platformu Steam'in sahibi olan Valve, şu sıralar tüm dikkatleri üzerinde toplamış durumda. Çünkü şirket, geliştiricisi olduğu 'Half Life' serisine yeni bir oyun ekledi. Aslına bakacak olursak konuyla ilgili bir süredir çeşitli söylentiler vardı ve artık Valve tarafından yapılan açıklamalarla bu söylentiler doğrulanmış oldu. Valve'ın duyurduğu oyunun ismiyse 'Half-Life: Alyx'. Valve'ın yeni oyunu, adından da anlaşılacağı üzere yeni bir Half-Life oyunu. Oyunla ilgili elimizde hiçbir bilgi yok ancak oyunun Steam VR için geliştirildiği Valve tarafından…"/>
  </head>
  <body>
    <article>
      <h1><a href="https://www.sabah.com.tr/haberleri/valve"><u>Valve</u></a> Half-Life: <a href="https://www.sabah.com.tr/haberleri/alyx"><u>Alyx</u></a>'i duyurdu! İşte yeni Half-Life oyunu hakkındaki detaylar...</h1>
      <h2>Uzun zamandır Gabe Newell ve ekibinden Half-Life 3 müjdesi bekleniyor. Yıllardır Half-Life 3 hakkında birçok dedikodu ortaya çıktı, birçok iddia ortaya atıldı, ancak oyun bir türlü duyurulmadı. <a href="https://www.sabah.com.tr/haberleri/valve"><u>Valve</u></a>'den ümitler kesilmişken, Twitter üzerinden ilginç bir duyuru yapıldı. Valve, yeni bir Half-Life oyunu olan Half-Life: <a href="https://www.sabah.com.tr/haberleri/alyx"><u>Alyx</u></a>'i duyurdu. <a href="https://www.sabah.com.tr/haberleri/steam"><u>Steam</u></a> <a href="https://www.sabah.com.tr/haberleri/vr"><u>VR</u></a> için bir amiral gemisi oyun olduğunu ifade eden Valve, oyunun detaylarını ise yarın açıklayacak.</h2>
      <address>
        <time datetime="2019-11-19T08:06:13+00:00">19 Nov 2019, 08:06</time>
      </address>
      <p>Dünyanın en popüler çevrimiçi oyun platformu Steam'in sahibi olan Valve, şu sıralar tüm dikkatleri üzerinde toplamış durumda. Çünkü şirket, geliştiricisi olduğu "Half Life" serisine yeni bir oyun ekledi. Aslına bakacak olursak konuyla ilgili bir süredir çeşitli söylentiler vardı ve artık Valve tarafından yapılan açıklamalarla bu söylentiler doğrulanmış oldu. Valve'ın duyurduğu oyunun ismiyse "Half-Life: Alyx".</p>
      <p>Valve'ın yeni oyunu, adından da anlaşılacağı üzere yeni bir Half-Life oyunu. Oyunla ilgili elimizde hiçbir bilgi yok ancak oyunun Steam VR için geliştirildiği Valve tarafından resmen açıklandı. Yani Half-Life: Alyx, Valve'ın yeni sanal gerçeklik oyunu olarak karşımıza çıkıyor. İşin en güzel tarafı ise oyunla tanışmak için çok uzun bir süre beklemeyeceğiz. Valve, yeni oyununun detaylarını yarın açıklayacak.</p>
      <p>
        <b>12 YILDAN FAZLA ZAMAN GEÇTİ</b>
      </p>
      <p>Oyunseverlerin yeni bir Half-Life oyunuyla tanışmalarının üzerinden 12 yıldan fazla zaman geçti. Şirket, bugüne dek konuyla ilgili net açıklamalarda bulunmadı ve oyunseverler de artık neredeyse ümitlerini kesmiş durumdalar. Ancak yapılan açıklamalar, oyunseverlerin yarın yeni bir Half-Life oyunuyla tanışacaklarını gözler önüne seriyor.</p>
      <p>Valve'ın Twitter üzerinden yaptığı açıklamalarda "amiral gemi" ibaresi yer alıyor. Şirket, geliştirdiği yeni Half-Life oyununu VR türünde bir amiral gemisi oyun olarak tanımlıyor. Bu ibare kafalarda bazı soru işaretleri oluşturuyor çünkü Valve, oyunun klavye-mouse ile oynanacak bir sürümünün varlığından bahsetmedi. Bu da demek oluyor ki Half-Life: Alyx, sadece Steam VR desteğine sahip olacak. (Webtekno)</p>
      <related>
        <a href="https://www.sabah.com.tr/galeri/teknoloji/ay-buyuklugundeki-esrarengiz-cisim-nasanin-fotografinda-tespit-edildi"/>
      </related>
    </article>
  </body>
</html>