<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/magazin/masterchefte-kural-ihlali"/>
    <meta property="og:site_name" content="CNN Türk"/>
    <meta property="article:published_time" content="2019-11-19T08:02:36+00:00"/>
    <meta property="og:title" content="MasterChef'te kural ihlali"/>
    <meta property="og:description" content="'MasterChef Türkiye' yarışmasının 18 Kasım..."/>
  </head>
  <body>
    <article>
      <h1>MasterChef'te kural ihlali</h1>
      <h2>'MasterChef Türkiye' yarışmasının 18 Kasım Pazartesi akşamı yayınlanan bölümünde kaptanlık ve ödül oyunu heyecanı yaşandı.</h2>
      <address>
        <time datetime="2019-11-19T08:02:36+00:00">19 Nov 2019, 08:02</time>
      </address>
      <p>'<a href="https://www.cnnturk.com/haberleri/masterchef">MasterChef</a> <a href="https://www.cnnturk.com/haberleri/turkiye">Türkiye</a>'nin son bölümünde; şefler, 50'şer lira verip markete gönderdikleri kaptanlardan alışveriş yapıp aldıkları ürünlerle 4 çeşit <a href="https://www.cnnturk.com/haberleri/yemek">yemek</a> yapmalarını istedi.</p>
      <p>Takımlar, 3 kişilik aileyi doyurmak için gereken yemekleri yetiştirmeye çalıştı. Bu sırada önemli bir detay şef Mehmet Yalçınkaya'nın gözünden kaçmadı.</p>
      <p>Somer Şef ve Mehmet Şef, kural ihlali yapan yarışmacılara ceza verdi. İki takımdan birer kişi, tezgah başından ayrılmak zorunda kaldı.</p>
      <p>Mehmet Yalçınkaya'nın "Dolaptan malzeme alan var mı?" sorusuna "Yumurta aldım" diyen Rıfat Yurttaş, 5 dakika cezası aldı.</p>
      <p>Aynı şekilde yasak olmasına karşın buzdolabından limon alan Kıvanç Ermiş de 5 dakika cezasıyla karşı karşıya kaldı.</p>
      <p>Mehmet Şef, "Buzdolabından karşı takıma ait olan malzemeyi kesinlikle alamazsınız. marketten ne satın aldıysanız o. Eğer karşı takımın malzemesini kullanırsanız yemekleri iptal ederiz" ifadelerini kullandı.</p>
      <p>Öte yandan şefler, ilk kez ödül oyununu iki takımın birden kazandığını açıkladı.</p>
      <figure>
        <img src="https://i2.cnnturk.com/i/cnnturk/75/700x0/5dd3a0e1bf214420782ce0ad"/>
      </figure>
      <p> </p>
      <related>
        <h4>ilgili haberler</h4>
        <a href="https://www.cnnturk.com/magazin/muge-bozun-bebeginin-cinsiyeti-degil-ama-ismi-belli-oldu"/>
        <a href="https://www.cnnturk.com/magazin/pablo-araniyor"/>
        <a href="https://www.cnnturk.com/video/magazin/turk-tiyatrosunun-usta-ismine-veda-yildiz-kenter-icin-toren-duzenleniyor"/>
      </related>
    </article>
  </body>
</html>