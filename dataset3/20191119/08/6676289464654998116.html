<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/soferita-beata-alcoolemie-uriasa-targoviste-326220.html"/>
    <meta property="og:site_name" content="Observator"/>
    <meta property="article:published_time" content="2019-11-19T08:57:00+00:00"/>
    <meta property="og:title" content="O şoferiţă din Bucureşti, ruptă de beată, i-a speriat pe poliţiştii din Târgovişte. Tânăra de 28 de ani avea o alcoolemie uriaşă"/>
    <meta property="og:description" content="În urma unei acţiuni de rutină, o tânără de 28 de ani, din Bucureşti, a fost prinsă de poliţiştii din Târgovişte, ruptă de beată, cu o alcoolemie uriaşă."/>
  </head>
  <body>
    <article>
      <h1>O şoferiţă din Bucureşti, ruptă de beată, i-a speriat pe poliţiştii din Târgovişte. Tânăra de 28 de ani avea o alcoolemie uriaşă</h1>
      <address><time datetime="2019-11-19T08:57:00+00:00">19 Nov 2019, 08:57</time> by <a rel="author">Veronica Micu</a></address>
      <p>
        <b>
          <b>În urma unei acţiuni de rutină, o tânără de 28 de ani, din Bucureşti, a fost prinsă de poliţiştii din Târgovişte, ruptă de beată, cu o alcoolemie uriaşă.</b>
        </b>
      </p>
      <p>Femeia a fost surprinsă de poliţişti în timp ce conducea un autoturism, deşi se afla sub influenţa băuturilor alcoolice. În urma testării cu aparatul etilotest, aceasta a prezentat o alcoolemie a cărei valoare s-a ridicat peste 1,10 mg/l alcool pur în aerul expirat.</p>
      <p>"Poliţiştii de la rutieră au întocmit dosare penale pe numele unor persoane bănuite de comiterea de infracţiuni contra siguranţei circulaţiei pe drumurile publice. Astfel, trei persoane au fost depistate în timp ce conduceau autovehicule, deşi nu deţineau permise de conducere pentru nicio categorie de vehicule, iar alta având anulat dreptul de a şofa.</p>
      <p>De asemenea, un tânăr, de 17 ani, care nu poseda permis de conducere, a fost implicat într-un eveniment rutier soldat cu pagube materiale, pe raza localităţii Conţeşti”, se arată într-un <a href="https://db.politiaromana.ro/ro/stiri-si-media/stiri/cercetati-pentru-infractiuni-contra-sigurantei-circulatiei-pe-drumurile-publice1574082947">comunicat al IPJ Dâmboviţa</a>.  </p>
      <p>În urma acţiunii, oamenii legii au prins şi o şoferiţă din Bucureşti, în timp ce conducea maşina, deşi era ruptă de beată. În urma testării cu aparatul etilotest, a rezultat o alcoolemie de peste 1,10 mg/l alcool pur în aerul expirat.</p>
    </article>
  </body>
</html>