<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/fogyokura/mary-jane-fogyartortenet/"/>
    <meta property="og:site_name" content="FEMINA"/>
    <meta property="article:published_time" content="2019-11-19T08:06:04+00:00"/>
    <meta property="og:title" content="60 kilót fogyott a menyasszony, miután megkérték a kezét: így adta le a felesleget"/>
    <meta property="og:description" content="Elképesztő fogyáson esett át Mary Jane O'Toole, hogy felvehesse álmai menyasszonyi ruháját."/>
  </head>
  <body>
    <article>
      <h1>60 kilót fogyott a menyasszony, miután megkérték a kezét: így adta le a felesleget</h1>
      <h2>Elképesztő fogyáson esett át Mary Jane O'Toole, hogy felvehesse álmai menyasszonyi ruháját.</h2>
      <address><time datetime="2019-11-19T08:06:04+00:00">19 Nov 2019, 08:06</time> by <a rel="author">Szebegyinszki Szilvia</a></address>
      <p>Minden menyasszony igyekszik a legjobb formáját hozni a nagy napon, és sokan kezdenek alakformáló diétába is, hogy a csinosak legyenek abban a bizonyos fehér ruhában az oltár előtt. Mary Jane O'Toole azonban új szintre emelte az esküvő előtti diéta fogalmát. A fiatal nő 60 kilót adott le.</p>
      <p>Mary Jane akkor döntött a fogyás mellett, amikor megtudta, hogy a menyasszonyi ruha, amit kinézett magának, egy kisebb vagyonba fog kerülni, ugyanis nem gyártják a méretében, így valószínűleg varratni kell. Ez adta meg a végső lökést.</p>
      <h3>Mary Jane története</h3>
      <p>Mary Jane mindig is tudta, hogy nem akar kövér menyasszony lenni, ezért amikor párja, Alex hat év után 2016 decemberében megkérték a kezét, azonnal komoly fogyókúrába kezdett. A ruhamizéria erre csak ráerősített, mert emlékeztette arra a nap mint nap megélt valóságra, hogy túlsúllyal élve sok minden drágább.</p>
      <figure>
        <embed-post data-src="https://www.instagram.com/p/BxGHXUVHCPE" data-service="Instagram"/>
      </figure>
      <p>Mire a ruhavásárlásra került a sor, ő és a párja mindketten már hónapok óta edzettek, és Mary Jane 44-es méret körüli ruhákat viselt, azonban mivel a kiválasztott menyasszonyi ruha nem volt a méretében, 600 dollárral - közel 180 ezer forinttal - nőttek volna az esküvői költségei, ha elkészítteti.</p>
      <figure>
        <embed-post data-src="https://www.instagram.com/p/BqdWcs3nmG6" data-service="Instagram"/>
      </figure>
      <p>Ahelyett, hogy a nő elszomorodott volna, inkább keményebb edzésbe kezdett, és a hét minden napján megfordult az edzőteremben. Valamivel több mint 1 év alatt 61 kilótól sikerült megszabadulnia, a ruhája pedig végül 38-as volt, és elképesztően állt rajta a nagy napon.</p>
      <figure>
        <embed-post data-src="https://www.instagram.com/p/BoABz3sn0j_" data-service="Instagram"/>
      </figure>
      <p>Mary Jane egész életében túlsúlyos volt, de csak felnőttként érte el az elhízott kategóriát. Állítása szerint sosem tudta igazán, hogyan kell egészségesen étkezni, ezért nem figyelt az ételek tápértékére - akkor evett, amikor megéhezett, és azt, amit a szeme megkívánt. Amikor összeköltözött a párjával, a helyzet romlott, hiszen a férfi hasonlóan kevéssé figyelt oda az egészséges étkezésre, azzal a különbséggel, hogy ő közben edzeni is járt, és mozgás után étellel jutalmazta magát. Bár Mary Jane nem edzett, a páros együtt evett, és így mind a kettőjük derékkörfogata elkezdett nőni.</p>
      <figure>
        <embed-post data-src="https://www.instagram.com/p/BouCtU-HoKO" data-service="Instagram"/>
      </figure>
      <p>Mary Jane 127 kilót nyomott a lánykérés előtt, és ez lassan kezdett nyomot hagyni az egészségén is. Táncolás közbeni fájni kezdett a térde, és kezdtek más ízületi gondjai is kialakulni, azonban ekkor még kifogásokat keresett, hogy ne szánja rá magát a változtatásra.</p>
      <figure>
        <embed-post data-src="https://www.instagram.com/p/Boh6V1pngcB" data-service="Instagram"/>
      </figure>
      <p>A diétába is lassan kezdett bele, mert félt a drasztikus változtatásoktól. Előre megtervezte az ételeket úgy, hogy a lehető legtöbbet tudják enni a legkevesebb kalóriából, a mozgás- és energiamennyiséget ő és a párja is vezetni kezdték egy online táplálkozási applikációban. A nő mozogni csak jó néhány hónap elteltével kezdett, akkor is fokozatosan, de ahogy haladt a fogyásban, úgy sűrűsödtek az edzések, és a végén már heti 3 napon járt erősíteni, és 2 napon jógázni.</p>
      <figure>
        <embed-post data-src="https://www.instagram.com/p/Bz5wC2ZAUOw" data-service="Instagram"/>
      </figure>
      <p>Mary Jane testén elég sok lógó bőr maradt, és emiatt kényelmetlenül érzi magát fürdőruhában, ugyanakkor egyelőre nem tervezi eltávolíttatni a felesleget. Azt mondja, fél a műtéttől, és inkább megpróbálja szeretni magát a lógó bőrével együtt is, hiszen ez is csak azt mutatja, hogy sikerült leadnia a teljes súlyának közel a felét.</p>
      <p>
        <b>Ilyen az arc 50 kiló fogyás után</b>
      </p>
      <p>A nagy fogyások nemcsak a testen, de az arcon is nyomot hagynak. Jelentés súlyvesztés után akadnak olyan nők, akikre alig lehet ráismerni. Mutatjuk a legdöbbenetesebb átváltozásokat.</p>
      <figure>
        <img src="https://kep.index.hu/1/0/2960/29602/296020/29602093_2272331_9a0967a05443d686dcc742dd13be3ac0_wm.jpg"/>
        <figcaption>
          <a href="https://femina.hu/fogyokura/arc-fogyas/">Nézegess képeket! 8 kép<br/><b>Ilyen az arc 50 kiló fogyás után: megdöbbentőek az előtte-utána képek</b></a>
        </figcaption>
      </figure>
    </article>
  </body>
</html>