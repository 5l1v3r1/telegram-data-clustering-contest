<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/bose-uvadza-svoj-prvy-inteligentny-reproduktor-v-prenosnom-vyhotoveni-s-bateriou/264299"/>
    <meta property="og:site_name" content="touchIT"/>
    <meta property="article:published_time" content="2019-11-19T08:25:52+00:00"/>
    <meta property="og:title" content="Bose uvádza svoj prvý inteligentný reproduktor v prenosnom vyhotovení s batériou"/>
    <meta property="og:description" content="Bose představuje na našem trhu Portable Home Speaker – chytrý univerzální reproduktor pro domácnost i zábavu v přírodě či na cestách s 360° zvukem. Při vytváření komplexního bezdrátového ozvučení"/>
  </head>
  <body>
    <article>
      <h1>Bose uvádza svoj prvý inteligentný reproduktor v prenosnom vyhotovení s batériou</h1>
      <address><time datetime="2019-11-19T08:25:52+00:00">19 Nov 2019, 08:25</time> by <a rel="author">redakcia touchIT</a></address>
      <p>
        <b>Bose představuje na našem trhu Portable Home Speaker – chytrý univerzální reproduktor pro domácnost i zábavu v přírodě či na cestách s 360° zvukem. Při vytváření komplexního bezdrátového ozvučení domácnosti a streamingu hudby pomocí populárních hudebních služeb lze snadno kombinovat s jakýmkoli chytrým hudebním systémem Bose Home Speaker, soundbarem Bose nové generace nebo jiným reproduktorem s podporou AirPlay 2. Kromě toho lze díky vestavěné baterii a odolnému provedení použít také jako přenosný Bluetooth reproduktor pro outdoorové využití. </b>
      </p>
      <p>Společnost BaSys představuje Portable Home Speaker, nový univerzální reproduktor Bose, který otevírá novou produktovou kategorii tohoto populárního výrobce. Jedná se totiž o vůbec první audiosystém Bose, jenž kombinuje funkce přenosného Bluetooth reproduktoru s výdrží až 12 hodin a chytrého domácího audiosystému pro streaming hudby pomocí populárních služeb, jako například Spotify či Deezer. Současně umožňuje bezdrátový rozvod hudby v celém domě v rámci dosahu Wi-Fi. Jeho 360° zvuk s masivním basovým základem tvořeným třemi pasivními membránami je díky použití speciální akustické čočky šířen stejně kvalitně do všech stran. Kromě uvedených vlastností osloví posluchače především kvalita a hlasitost reprodukce tohoto kompaktního přístroje. Nabíjení probíhá pomocí konektoru USB-C nebo lze využít samostatně prodávanou základnu, do níž lze Portable Home Speaker postavit.</p>
      <p>Svým provedením odpovídá Portable Home Speaker univerzálnímu určení. Elegantní kovové pouzdro v černé nebo stříbrné barvě doplní vhodně jakýkoli moderní prostor. Vestavěné poutko a odolnost vůči stříkající vodě umožňuje zase snadné použití v režimu přenosného Bluetooth reproduktoru. Portable Home Speaker se zároveň stává dosud nejvýkonnějším přenosným reproduktorem Bose.</p>
      <h3>Chytrý rozvod hudby v domě pomocí vlastní aplikace i AirPlay 2</h3>
      <p>Nový Bose Portable Home Speaker je součástí rodiny chytrých reproduktorů Bose druhé generace, do níž patří aktuálně již další dva systémy Home Speaker a Soundbary 500 a 700. Všechny uvedené produkty lze velmi komfortně, ale přitom jednoduše kombinovat a vytvořit s jejich pomocí bezdrátový rozvod hudby v celém bytě či domě s možností využití streamingu. Pro tento účel podporují všechny uvedené systémy populární hudební služby, jako například Spotify, Deezer či internetová rádia Tune In, ke kterým jsou přímo připojeny pomocí vestavěné podpory a Wi-Fi rozhraní. Současně komunikují i mezi sebou a díky tomu umožňují vytvoření synchronizované hudební reprodukce ve všech místnostech, v nichž je instalován jeden z uvedených reproduktorů. Velkou výhodou při streamingu hudby z internetu je nezávislost na dosahu Bluetooth. Pomocí aplikace v telefonu určí uživatel pouze zdroj hudby a reproduktory komunikují následně s příslušnou službou napřímo přes domácí bezdrátovou síť. Kromě vlastního systému pro rozvod hudby podporují chytré reproduktory Bose také AirPlay 2 a dokáží komunikovat se všemi dalšími zařízeními využívajícími tento protokol.</p>
      <p>V rámci ekosystému Bose řídí výběr a přehrávání hudby v celém prostoru mobilní aplikace Bose Music, kterou mohou mít nainstalovanou všichni členové domácnosti. Ta umožňuje volit skladby, alba, rádia nebo playlisty pro jednotlivé místnosti a snadno vytvářet jedním klikem skupiny reproduktorů, které budou přehrávat stejnou muziku. Další variantu nabízí vestavění digitální asistenti Google a Alexa, jejichž využití je však v Čechách a na Slovensku prozatím omezeno.</p>
      <p>Kromě smartphonu s uvedenou aplikací lze základní funkce, jako úpravu hlasitosti, přesun mezi skladbami a připojování k dalším zařízením pomocí Bluetooth ovládat pomocí tlačítek umístěných na reproduktoru.</p>
      <p>Nový chytrý reproduktor Bose Portable Home Speaker je na našem trhu k dostání u autorizovaných prodejců Bose za cenu 9 590 Kč a samostatně dodávaná volitelná nabíjecí základna stojí 790 Kč.</p>
      <related>
        <h4>Súvisiace články</h4>
        <a href="https://touchit.sk/hp-predstavuje-novy-predplateny-servis-3d-tlace-sluzby-a-partnerstva-s-cielom-urychlit-svojim-zakaznikom-digitalny-vyrobny-proces/264331"/>
        <a href="https://touchit.sk/stedre-rozmery-vykonne-funkcie-mmd-predstavuje-novy-super-siroky-monitor-philips-439p9h/264324"/>
        <a href="https://touchit.sk/nie-je-vo-vasej-obci-bezplatna-wifi-otvorili-sme-sieste-kolo-dopytovej-vyzvy-k-dispozicii-je-este-53-miliona-eur/264317"/>
      </related>
    </article>
  </body>
</html>