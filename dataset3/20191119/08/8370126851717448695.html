<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135037/istanbulda-atolye-yangininda-bir-kisi-hayatini-kaybetti"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-19T08:25:00+00:00"/>
    <meta property="og:title" content="İstanbul'da, atölye yangınında bir kişi hayatını kaybetti!"/>
    <meta property="og:description" content="KARTAL'da 6 katlı binanın bodrum bulunan mobilya atölyesinde çıkan yangında 6 kişi dumandan etkilendi. Hastaneye kaldırılan 6 kişiden 1'i hayatını kaybetti."/>
  </head>
  <body>
    <article>
      <h1>İstanbul'da, atölye yangınında bir kişi hayatını kaybetti!</h1>
      <h2>KARTAL'da 6 katlı binanın bodrum bulunan mobilya atölyesinde çıkan yangında 6 kişi dumandan etkilendi. Hastaneye kaldırılan 6 kişiden 1'i hayatını kaybetti.</h2>
      <address>
        <time datetime="2019-11-19T08:25:00+00:00">19 Nov 2019, 08:25</time>
      </address>
      <p>Yangın saat 05.45 sıralarında Topselvi Mahallesi Saray Kapısı Sokak 12 numarada bulunan bir binada meydana geldi.</p>
      <p>Edinilen bilgiye göre 6 katlı binanın bodrum katında bulunan mobilya atölyesinde henüz belirlenemeyen bir nedenle yangın çıktı. Durumun haber verilmesi üzerine olay yerine itfaiye, sağlık ve polis ekipleri sevk edildi.</p>
      <p>İtfaiye ekipleri yangına kısa sürede müdahale edip söndürürken, dumanda etkilenen 6 kişiyi polis ekiplerinin yardımıyla tahliye etti. Binada yaşayanlar da dumandan etkilenmemek için dışarı çıktı.</p>
      <p>Yaralılar ambulanslara Kartal Dr. Lütfi Kırdar Eğitim ve Araştırma Hastanesi, Marmara Üniversitesi Pendik Eğitim ve Araştırma Hastanesi'ne kaldırıldı. Yaralı bir kişi yapılan tüm müdahalelere rağmen hayatını kaybederken, 5 yaralıdan 2'sinin durumunun ağır olduğu öğrenildi.</p>
      <p>Cumhuriyet savcısının ve olay yeri inceleme ekiplerinin  çalışmasını tamamlarken, olay yerinde polis ekiplerinin çalışmaları sürüyor.</p>
      <p>Olayla ilgili soruşturma başlatıldı.</p>
      <p>DHA</p>
    </article>
  </body>
</html>