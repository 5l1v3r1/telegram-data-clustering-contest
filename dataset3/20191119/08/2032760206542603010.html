<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89979"/>
    <meta property="og:site_name" content="Denník politika"/>
    <meta property="article:published_time" content="2019-11-19T08:35:05+00:00"/>
    <meta property="og:title" content="Foto: Dôchodca porušil zákaz šoférovania a nafúkal, za všetko môže krabička cigariet"/>
    <meta property="og:description" content="19.11.2019 (Webnoviny.sk) – Krabička cigariet môže vyjsť 71-ročného dôchodcu z Rybian v okrese Bánovce nad Bebravou poriadne draho. Jazdou v čase, keď mal uložený zákaz riadiť motorové vozidlá sa totiž dopustil trestného činu marenia výkonu úradného rozhodnutia."/>
  </head>
  <body>
    <article>
      <h1>Foto: Dôchodca porušil zákaz šoférovania a nafúkal, za všetko môže krabička cigariet</h1>
      <address><time datetime="2019-11-19T08:35:05+00:00">19 Nov 2019, 08:35</time> by <a rel="author">Webnoviny</a></address>
      <p>19.11.2019 (Webnoviny.sk) – Krabička cigariet môže vyjsť 71-ročného dôchodcu z Rybian v okrese Bánovce nad Bebravou poriadne draho. Jazdou v čase, keď mal uložený zákaz riadiť motorové vozidlá sa totiž dopustil trestného činu marenia výkonu úradného rozhodnutia.</p>
      <p><i>„Policajti z Bánoviec nad Bebravou spozorovali vozidlo Felicia, ktoré vychádzalo od miestneho pohostinstva v obci Rybany a zastavili ho. Vodiča vyzvali k predloženiu dokladov a podrobeniu sa dychovej skúške. Policajti následne zistili, že dôchodca má zadržaný vodičský preukaz do septembra 2020 navyše mu namerali 0,29 promile alkoholu v dychu. Policajtom uviedol, že si bol kúpiť cigarety a dal si jedno pivo,“</i> uviedla k prípadu krajská policajná hovorkyňa Elena Antalová.</p>
      <p>Viac k témam: <a href="https://www.webnoviny.sk/tag/alkohol-za-volantom/"><u>alkohol za volantom</u></a><br/>Zdroj: Webnoviny.sk – <a href="https://www.webnoviny.sk/foto-dochodca-porusil-zakaz-soferovania-a-nafukal-za-vsetko-moze-krabicka-cigariet/"><u>Foto: Dôchodca porušil zákaz šoférovania a nafúkal, za všetko môže krabička cigariet</u></a> © SITA Všetky práva vyhradené.</p>
    </article>
  </body>
</html>