<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/19/ile-donald-tusk-zarobil-podczas-swojej-kadencji-w-ue-te-kwoty-powalaja-na-kolana/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-19T08:58:49+00:00"/>
    <meta property="og:title" content="Ile Donald Tusk zarobił podczas swojej kadencji w UE? Te kwoty powalają na kolana!"/>
    <meta property="og:description" content="„Super Express” prześwietlił zarobki Donalda Tuska w Brukseli. Były polski premier jako szef Rady Europejskiej wzbogacił się o 6,7 mln złotych."/>
  </head>
  <body>
    <article>
      <h1>Ile Donald Tusk zarobił podczas swojej kadencji w UE? Te kwoty powalają na kolana!</h1>
      <address><time datetime="2019-11-19T08:58:49+00:00">19 Nov 2019, 08:58</time> by <a rel="author" href="https://nczas.com/author/sg/" target="_blank">SG</a></address>
      <p>
        <b>„Super Express” prześwietlił zarobki Donalda Tuska w Brukseli. Były polski premier jako szef Rady Europejskiej wzbogacił się o 6,7 mln złotych.</b>
      </p>
      <p>Na początku swojej kadencji w 2014 roku, Donald Tusk zarabiał „zaledwie” 105 tys. złotych miesięcznie. W styczniu b. roku przewodniczący dostał podwyżkę i od tego czasu jego pensja wynosiła 140 tys.</p>
      <p>Co ciekawe, 6,7 mln to kwota, o którą rzeczywiście wzbogacił się Tusk i, o ile nie był zbyt rozrzutny, może mieć ją zgromadzoną na swoim koncie. Podczas kadencji bowiem szef Rady Europejskiej nie musiał „ruszać” tych pieniędzy.</p>
      <p><i>„Fortuny nie za bardzo miał gdzie wydawać, bo jako szefowi RE <b>przysługuje mu również dieta na pokrycie kosztów wynajmu mieszkania</b>, nie mówiąc o budżecie reprezentacyjnym, dzięki któremu <b>nie musi się martwić o garderobę czy nawet limuzynę z szoferem</b>„</i> – czytamy w SE.</p>
      <p>Wypłaty z Brukseli nie skończą się dla Tuska wraz z końcem kadencji. Przez następne 3 lata były polski premier będzie dostawał jeszcze odprawę w wysokości 40 tys. złotych miesięcznie.</p>
      <p>Gdy tylko polityk skończy 65 lat, to UE zacznie wypłacać mu emeryturę w wysokości 21 tys. złotych. Gdy do tego doliczymy emeryturę krajową, która należy mu się jako b. posłowi i premierowi, to okaże się, że Tusk będzie dostawał na emeryturze ok. 30 tys. złotych miesięcznie.</p>
      <p>To całkiem sporo, jednak Donald Tusk nie zamierza kończyć jeszcze swojej kariery politycznej. Startuje, jako jedyny kandydat, na stanowisko prezesa Europejskiej Partii Ludowej, czyli stronnictwa, które obecnie rządzi w PE i w którego skład wchodzą m.in. PO czy PSL.</p>
      <p>Źródło: Super Express</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/19/to-prawdziwy-obled-niemcy-oszaleli-na-punkcie-grety-thunberg/"/>
        <a href="https://nczas.com/2019/11/19/ryszard-czarnecki-przyznaje-to-wprost-pis-jest-partia-prounijna-przyprawiaja-nam-gebe-ze-jakoby-jestesmy-formacja-ktora-jest-przeciwna-ue/"/>
        <a href="https://nczas.com/2019/11/19/znowu-iskrzy-na-linii-kaczynski-rydzyk-czlowiek-ojca-dyrektora-zaatakowal-protegowana-prezesa/"/>
        <a href="https://nczas.com/2019/11/19/kolejny-skandal-amerykanska-zwolenniczka-zabijania-dzieci-dziekuje-bogu-za-aborcje/"/>
        <a href="https://nczas.com/2019/11/19/zaskakujacy-sojusz-kapitalu-ze-zwiazkowcami-zniesienie-limitu-30-krotnosci-skladek-zus-podwaza-zaufanie-do-panstwa/"/>
        <a href="https://nczas.com/2019/11/19/korwin-mikke-znow-szokuje-chodzi-o-paraolimpiade-i-expose-premiera-mateusza-morawieckiego-video/"/>
        <a href="https://nczas.com/2019/11/19/jaroslaw-gowin-cieszy-sie-z-przeplywu-elektoratu-z-pis-do-konfederacji-szykuje-sie-skandal-w-obozie-rzadzacym-foto/"/>
        <a href="https://nczas.com/2019/11/19/to-sie-nazywa-gest-afrykanski-krol-kupil-kilkanascie-rolls-royceow-dla-swoich-15-zon-i-rodziny/"/>
        <a href="https://nczas.com/2019/11/19/nczastv-dobromir-sosnierz-porownuje-morawieckiego-do-fidela-castro-wideo/"/>
      </related>
    </article>
  </body>
</html>