<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/afrika/20191119-mali-ta-rasa-dakaru-24-yayin-gumurzu-da-yan-taadda"/>
    <meta property="og:site_name" content="RFI"/>
    <meta property="article:published_time" content="2019-11-19T08:52:34+00:00"/>
    <meta property="og:title" content="Mali ta rasa dakaru 24 yayin gumurzu da 'yan ta'adda"/>
    <meta property="og:description" content="Rundunar Sojin kasar Mali tace Yan ta’adda sun kashe mata dakaru 24 a fafatawar da suka yi a Gabashin kasar, yayin da su kuma suka kasha 17 daga cikin su."/>
  </head>
  <body>
    <article>
      <h1>Mali ta rasa dakaru 24 yayin gumurzu da 'yan ta'adda</h1>
      <address><time datetime="2019-11-19T08:52:34+00:00">19 Nov 2019, 08:52</time> by <a rel="author">Nura Ado Suleiman, Bashir Ibrahim Idris</a></address>
      <p>
        <b>Rundunar Sojin kasar Mali tace Yan ta’adda sun kashe mata dakaru 24 a fafatawar da suka yi a Gabashin kasar, yayin da su kuma suka kasha 17 daga cikin su.</b>
      </p>
      <p>Sanarwar rundunar sojin ta Mali dake nuna ci gaba da tabarbarewar tsaro a kasar, tace bayan sojoji 24 da suka mutu a gwabzawa da ‘yan ta’addan, wasu dakarun 29 sun jikkata, yayinda su kuma, suka kashe 17 daga mayakan, gami da kame wasu sama da 100.</p>
      <p>Sanarwar tace sojin sun kaddamar da hari ne kan mayakan tare da sojin Jamhuriyar Nijar, bayanda Yan ta’addan suka kai musu hari a Tabankort.</p>
      <p>Sanarwar sojin Mali tace sojojin Nijar da na Faransa sun taka rawa wajen fafatawar da akayi, kuma yanzu haka wadanda aka kama daga cikin Yan ta’adda na tsare a hannun sojin Nijar.</p>
      <p>Wannan karawa ba karamar koma baya bace ga sojin Mali wadda tayi asarar sojoji sama da 100 a wata guda.</p>
    </article>
  </body>
</html>