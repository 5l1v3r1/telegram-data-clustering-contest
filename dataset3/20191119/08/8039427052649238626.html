<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958991"/>
    <meta property="og:site_name" content="Andhrajyothy"/>
    <meta property="article:published_time" content="2019-11-19T08:42:12+00:00"/>
    <meta property="og:title" content="రైళ్లలో ఫుట్‌బోర్డు ప్రయాణం చేస్తే ఆర్‌పీఎఫ్ జాగిలం పని పట్టేస్తోంది..."/>
    <meta property="og:description" content="ADVT"/>
  </head>
  <body>
    <article>
      <h1>రైళ్లలో ఫుట్‌బోర్డు ప్రయాణం చేస్తే ఆర్‌పీఎఫ్ జాగిలం పని పట్టేస్తోంది...</h1>
      <address>
        <time datetime="2019-11-19T08:42:12+00:00">19 Nov 2019, 08:42</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై (తమిళనాడు): రైళ్లలో ఫుట్ బోర్డు ప్రయాణం చేస్తున్నా, రన్నింగ్ రైలు ఎక్కినా, దిగినా ప్రయాణికులపై రైల్వే పోలీసు ఫోర్స్ జాగిలం మొరుగుతూ హెచ్చరిస్తున్న వైనం అందరినీ ఆకట్టుకుంటోంది.</b> ఓ పెంపుడు కుక్క దాని యజమానిని వదిలి దారి తప్పి చెన్నై నగరంలోని పార్క్‌టౌన్ రైల్వేస్టేషనుకు వచ్చింది.పార్క్‌టౌన్ రైల్వేస్టేషనుకు వచ్చిన కుక్కను రైల్వే రక్షకదళ పోలీసులు పెంచుకుంటున్నారు. దీంతో ఆ కుక్క విశ్వాసంతో ఆర్‌పీఎఫ్ దళంతో కలిసి పనిచేయడం ప్రారంభించింది.రైళ్లలో ఫుట్ బోర్డు ప్రయాణం చేస్తున్నా, రన్నింగ్ రైలు ఎక్కినా, దిగినా, ఫ్లాట్ ఫాం మారేందుకు పట్టాలు దాటుతున్న ప్రయాణికులను హెచ్చరిస్తూ కుక్క మొరుగుతోంది. ప్రయాణికుల భద్రతే పరమావధిగా పనిచేస్తున్న రైల్వే రక్షణ దళపోలీసులతో కలిసి పనిచేస్తున్న ఈ కుక్క ప్రయాణికులు రైల్వే నిబంధనలను ఉల్లంఘిస్తే చాలు వారిపై చూస్తూ మొరుగుతూ హెచ్చరిస్తోంది. దీంతో పార్క్‌టౌన్ రైల్వేస్టేషనులో ఈ కుక్క కాస్తా సెలబ్రిటీగా మారింది.</p>
      <p>  ‘‘నేను చాలా ఏళ్లుగా ప్రతీరోజూ రైళ్లలో ప్రయాణం చేస్తున్నాను. రైలు ప్రయాణికులతో కలిసి మెలసి ఉన్న ఈ కుక్క రైలు ఫుట్ పాత్ పై ప్రయాణం చేస్తున్నా,రన్నింగ్ రైలు ఎక్కినా, దిగినా, రైలు పట్టాలు దాటినా ప్రయాణికులను హెచ్చరిస్తూ మొరుగుతుంది. ఈ కుక్క రైల్వేస్టేషనులో ప్రయాణికుల భద్రత కోసం మంచి పనులు చేస్తోంది.’’ అని ఓ ప్రయాణికుడు చెప్పారు. రైల్వేస్టేషనులో దొంగలను చూసినా ఈ కుక్క మొరుగుతుందని మరికొందరు రైల్వే ప్రయాణికులు చెప్పారు.  రైల్వే ప్రొటెక్షన్ ఫోర్స్ కానిస్టేబుళ్లతో కలిసి ప్లాట్ ఫాంపై ఈ కుక్క కూడా పెట్రోలింగ్ డ్యూటీ చేస్తుందని పలువురు ప్రయాణికులు చెప్పారు. రైల్వేస్టేషనులో ప్రయాణికుల భద్రత కోసం పాటుపడుతున్న ఆర్పీఎఫ్ జాగిలానికి మనమూ హాట్సాఫ్ చెబుదాం.</p>
    </article>
  </body>
</html>