<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/media/1262973/vader-toont-zijn-dochters-bizarre-verlanglijstje-voor-kerst.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-19T08:00:24+00:00"/>
    <meta property="og:title" content="Vader toont zijn dochters bizarre verlanglijstje voor kerst"/>
    <meta property="og:description" content="Een pop, een spelletje, een knutselpakket, dat zijn cadeautjes die je op een verlanglijstje van een tienjarig kind verwacht. Maar een meisje uit Los..."/>
  </head>
  <body>
    <article>
      <h1>Vader toont zijn dochters bizarre verlanglijstje voor kerst</h1>
      <address><time datetime="2019-11-19T08:00:24+00:00">19 Nov 2019, 08:00</time> by <a rel="author" href="https://www.welingelichtekringen.nl/author/desiree-du-roy" target="_blank">Désirée du Roy</a></address>
      <p>Een pop, een spelletje, een knutselpakket, dat zijn cadeautjes die je op een verlanglijstje van een tienjarig kind verwacht. Maar een meisje uit Los Angeles heeft hele andere wensen, een smartphone bijvoorbeeld en slippers van Gucci. In totaal vraagt ze voor meer dan 10.000 dollar aan spullen.</p>
      <p>Het lijstje, door de vader gedeeld, gaat viraal op Twitter. De kerstman moet een lening afsluiten en een extra bijbaan nemen om dat allemaal te kopen, klinkt het onder meer. Op het lijstje staan 26 dingen, waaronder een iPhone 11, een ‘nieuwe’ MacBook-air, een portemonnee van Chanel, Gucci-badslippers, een echt konijn, Air Pods, een GoPro en 4000 dollar contant.</p>
      <p>“Mijn 10-jarige dochter moet gek geworden zijn met deze kerstlijst”, schreef de arme vader op Twitter. Zijn bericht is al meer dan 126.000 keer geliket. Sommigen reageren gepikeerd. “Het gaat niet om cadeautjes krijgen en hebzuchtig zijn. Het gaat erom dat je van je medemens houdt, en de minder bedeelden helpt,” schrijft iemand.</p>
      <p>Een ander prijst haar smaak. “Ze weet precies wat ze wil en ze vraagt het gewoon. Ik vind het geweldig”, klinkt het. “Een wekker, Gucci-badslippers en wat wasmiddel? Je moet prioriteiten stellen!”, vindt een Twitteraar. En de grote vraag is natuurlijk: wat gaat ze doen met 4.000 dollar? “Ik dacht dat de lijst nog wel meeviel, tot ik de wens van 4000 dollar las!!”, grapt iemand.</p>
      <figure>
        <iframe data-src="https://twitter.com/a_johnson412/status/1194689352992903169?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>