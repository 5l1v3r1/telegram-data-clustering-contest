<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/australija-turpinas-plasi-savvalas-ugunsgreki.a338867/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-19T08:52:00+00:00"/>
    <meta property="og:title" content="Austrālijā turpinās plaši savvaļas ugunsgrēki"/>
    <meta property="og:description" content="Austrālijā jau vairākas nedēļas turpinās plaši mežu un krūmāju ugunsgrēki. Uguns jau izpostījusi gandrīz 600 māju un prasījusi sešu cilvēku dzīvības."/>
  </head>
  <body>
    <article>
      <h1>Austrālijā turpinās plaši savvaļas ugunsgrēki</h1>
      <address><time datetime="2019-11-19T08:52:00+00:00">19 Nov 2019, 08:52</time> by <a rel="author" href="https://www.lsm.lv/autors/aigars-smiltnieks/" target="_blank">Aigars Smiltnieks</a></address>
      <p>
        <b>Austrālijā jau vairākas nedēļas turpinās plaši mežu un krūmāju ugunsgrēki. Uguns jau izpostījusi gandrīz 600 māju un prasījusi sešu cilvēku dzīvības.</b>
      </p>
      <p>Vissarežģītākā situācija izveidojusies Jaundienvidvelsas štatā, kur ugunsdzēsējiem neizdodas likvidēt 48 ugunsgrēkus. Cīņu ar liesmām turpina apmēram 1400 glābēji, bet varas iestādes atturas prognozēt, kad situāciju izdosies normalizēt.</p>
      <p>Dūmi no degošajiem mežiem un krūmājiem jau sasnieguši štata lielāko pilsētu Sidneju, un gaisa piesārņojums atsevišķās tās daļās būtiski pārsniedzis pieļaujamo normu. Mediķi izplatījuši aicinājumu cilvēkiem bez būtiskas nepieciešamības nepamest telpas un ievērot citus drošības pasākumus. Ugunsgrēki turpinās arī citos valsts reģionos, un Kvīnslendas štatā izsludināts ārkārtas stāvoklis.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/australija-turpinas-krumaju-ugunsgreki.a338329/"/>
        <a href="https://www.lsm.lv/raksts/zinas/arzemes/visus-ugunsgrekus-australija-neizdosies-ierobezot-vel-vairakas-nedelas.a338290/"/>
        <a href="https://www.lsm.lv/raksts/zinas/arzemes/australija-cietumnieku-paraudzinasanas-programma-jeru-kopsana.a338275/"/>
        <a href="https://www.lsm.lv/raksts/zinas/arzemes/krumaju-ugunsgrekos-australija-gajusi-boja-divi-cilveki-un-nodegusas-150-ekas.a337853/"/>
        <a href="https://www.lsm.lv/raksts/sports/teniss/australijas-un-francijas-tenisistem-neizskirts-federacijas-kausa-finala-pirmaja-diena.a337851/"/>
        <a href="https://www.lsm.lv/raksts/zinas/latvija/salacgrivas-osta-turpina-gruzdet-skelda.a337474/"/>
        <a href="https://www.lsm.lv/raksts/zinas/latvija/ugunsgreks-riga-skaris-ari-vairakus-kulturvesturiski-nozimigus-dzivoklus.a337150/"/>
        <a href="https://www.lsm.lv/raksts/zinas/latvija/no-rigas-centra-nakti-degusas-ekas-evakuetie-cilveki-var-atgriezties-eka.a337134/"/>
      </related>
    </article>
  </body>
</html>