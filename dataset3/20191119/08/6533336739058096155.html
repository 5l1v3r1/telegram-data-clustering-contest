<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/ecco-ldquo-ingerenze-russe-rdquo-24-ore-oligarchi-collezionisti-219404.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-19T08:41:54+00:00"/>
    <meta property="og:title" content="In 24 ore oligarchi e collezionisti russi donano un milione di euro a venezia per il restauro"/>
    <meta property="og:description" content="ECCO LE “INGERENZE RUSSE” - IN 24 ORE OLIGARCHI E COLLEZIONISTI RUSSI DONANO UN MILIONE DI EURO A VENEZIA PER IL RESTAURO DEL PATRIMONIO CULTURALE - LO SPAURACCHIO DI MOSCA NON C’È QUANDO ARRIVANO GLI “SCHEI” - E GLI IMPRENDITORI E I MILIONARI ITALIANI QUANDO METTONO MANO AL PORTAFOGLI? HANNO TUTTI LE VIPERE NELLE TASCHE?"/>
  </head>
  <body>
    <article>
      <h1>In 24 ore oligarchi e collezionisti russi donano un milione di euro a venezia per il restauro</h1>
      <address>
        <time datetime="2019-11-19T08:41:54+00:00">19 Nov 2019, 08:41</time>
      </address>
      <p>
        <b>
          <b>ECCO LE “INGERENZE RUSSE” - IN 24 ORE OLIGARCHI E COLLEZIONISTI RUSSI DONANO UN MILIONE DI EURO A VENEZIA PER IL RESTAURO DEL PATRIMONIO CULTURALE - LO SPAURACCHIO DI MOSCA NON C’È QUANDO ARRIVANO GLI “SCHEI” - E GLI IMPRENDITORI E I MILIONARI ITALIANI QUANDO METTONO MANO AL PORTAFOGLI? HANNO TUTTI LE VIPERE NELLE TASCHE?</b>
        </b>
      </p>
      <hr/>
      <p>
        <b>Francesca Sforza per <a href="http://www.lastampa.it/">“la Stampa”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255829/1240209.htm">
          <img src="https://cdn-static.dagospia.com/img/foto/11-2019/valery-gergiev-1240209.png"/>
        </a>
        <figcaption>Valery Gergiev</figcaption>
      </figure>
      <p>Un milione di euro in neanche 24 ore, è la risposta russa all'appello lanciato dall'Ambasciata italiana a Mosca per sostenere il restauro del patrimonio culturale danneggiato dall' acqua alta a Venezia. «Non ho fatto in tempo a lanciare la campagna che già abbiamo raccolto l'adesione del maestro Valery Gergiev, il più grande direttore d'orchestra vivente russo, attualmente a capo del Teatro Mariinsky di San Pietroburgo, per un concerto straordinario dedicato all' iniziativa», ha detto il nostro ambasciatore a Mosca Pasquale Terracciano.</p>
      <figure>
        <a href="https://www.dagospia.com/mediagallery/Dago_fotogallery-255829/1239118.htm">
          <img src="https://cdn-static.dagospia.com/img/foto/11-2019/acqua-alta-a-venezia-23-1239118.jpg"/>
        </a>
        <figcaption>acqua alta a venezia 23</figcaption>
      </figure>
      <p>Sull'onda del concerto, l'appello verrà esteso nei prossimi giorni a tutto il territorio della Federazione Russa, e con tutta probabilità la raccolta fondi continuerà ad aumentare.</p>
      <p>Una così grande mobilitazione si spiega senza dubbio con «il grandissimo amore che la Russia ha per l' Italia e in particolare per Venezia, che suscita emozioni particolari nell' immaginario collettivo», come ha osservato Terracciano, ma anche con gli interessi che legano Mosca alla laguna. Tra i primi a mobilitarsi ci sono stati infatti i grandi collezionisti e gli oligarchi legati al mondo dell' arte, già autori di diverse iniziative a Venezia.</p>
      <figure>
        <a href="https://www.dagospia.com/mediagallery/Dago_fotogallery-255829/1239117.htm">
          <img src="https://cdn-static.dagospia.com/img/foto/11-2019/acqua-alta-a-venezia-37-1239117.jpg"/>
        </a>
        <figcaption>acqua alta a venezia 37</figcaption>
      </figure>
      <p>La Victoria Foundation, di proprietà della società di idrocarburi Novatech - uno dei più grandi gruppi russi nel settore dell' energia, guidato dall' oligarca Leonid Mikhelson - è stata protagonista alla Biennale di Venezia 2019 con un padiglione che ha suscitato grande interesse da parte della critica.</p>
      <p>Così come è ormai collaudata la collaborazione tra il Museo Pushkin di Mosca e le istituzioni museali veneziane, con scambi di mostre e collezioni. Ci sono anche Roman Abramovich e Andrey Melnichenko tra i miliardari che negli anni hanno frequentato Venezia a bordo dei loro yacht, con feste memorabili all' insegna del lusso. E se i nomi dei donatori sono coperti dal più assoluto riserbo, tutto fa pensare che siano in molti, a Mosca, a voler aiutare Venezia.</p>
      <figure>
        <a href="https://www.dagospia.com/mediagallery/Dago_fotogallery-255829/1239111.htm">
          <img src="https://cdn-static.dagospia.com/img/foto/11-2019/acqua-alta-a-venezia-35-1239111.jpg"/>
        </a>
        <figcaption>acqua alta a venezia 35</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255829/1239110.htm">
          <img src="https://cdn-static.dagospia.com/img/foto/11-2019/acqua-alta-a-venezia-19-1239110.jpg"/>
        </a>
        <figcaption>acqua alta a venezia 19</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255829/1239107.htm">
          <img src="https://cdn-static.dagospia.com/img/foto/11-2019/acqua-alta-a-venezia-24-1239107.jpg"/>
        </a>
        <figcaption>acqua alta a venezia 24</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255829/1239108.htm">
          <img src="https://cdn-static.dagospia.com/img/foto/11-2019/acqua-alta-a-venezia-25-1239108.jpg"/>
        </a>
        <figcaption>acqua alta a venezia 25</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255829/1239112.htm">
          <img src="https://cdn-static.dagospia.com/img/foto/11-2019/acqua-alta-a-venezia-21-1239112.jpg"/>
        </a>
        <figcaption>acqua alta a venezia 21</figcaption>
      </figure>
    </article>
  </body>
</html>