<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/19/motorola-razr-je-na-ceste-do-evropy-cena-je-vsak-vysoka/"/>
    <meta property="og:site_name" content="GizChina.cz"/>
    <meta property="article:published_time" content="2019-11-19T08:00:44+00:00"/>
    <meta property="og:title" content="Motorola Razr je na cestě do Evropy, cena je však vysoká"/>
    <meta property="og:description" content="Motorola Razr se před pár dny vrátila na scénu mobilních technologii. Nyní se chystá na cestu na evropské trhy, kde bude nabízena za vysokou cenu."/>
  </head>
  <body>
    <article>
      <h1>Motorola Razr je na cestě do Evropy, cena je však vysoká</h1>
      <address><time datetime="2019-11-19T08:00:44+00:00">19 Nov 2019, 08:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Motorola Razr se <a href="https://gizchina.cz/2019/11/14/motorola-razr-je-oficialne-na-svete-s-pomerne-vysokou-cenou/">před pár dny</a> vrátila na scénu mobilních technologii. Legendární telefon má skládací design a mnozí fanoušci po něm zálibně pokukovali jen do té doby, než si povšimli s jakou cenovkou se telefon podívá na americký trh. A pokud se těšíte, že třeba na evropském trhu bude tento rozhodně zajímavý přístroj levnější, netěšte se. Razr je sice na cestě do Evropy, to ano, ale jeho cena zde bude ještě vyšší než ta americká. Tam by měl tento model stát 1499 dolarů (34847 Kč).</p>
      <p>Výrobce sice neuvádí, kde konkrétně se v Evropě bude Motorola Razr prodávat, ale už nyní na něj můžeme narazit na <a href="https://shop.ee.co.uk/motorola-razr">oficiálních stránkách</a> britského operátora EE. Ten údajně pro prodeje Razru získal exkluzivitu. Předběžné objednávky telefonu by zde měly začít v prosinci/decembri letošního roku. Samotné prodeje však nezačnou dříve než v lednu/januári roku příštího. Cena bez SIM karty by se měla pohybovat kolem 1400 liber. Známá je i cena pro další trhy, kde by se telefon měl prodávat za 1599 euro, což je v přepočtu zhruba 40918 Kč. Další zdroje dokonce uvádějí cenu 1680 euro (42991 Kč).</p>
      <figure>
        <img src="https://gizchina.cz/wp-content/uploads/2019/11/20191118_212732_119.jpg"/>
      </figure>
      <p>Podle všeho by se v příštím měsíci měly rozběhnou předběžné objednávky skládací Motoroly také v Itálii, Německu, Švédsku a Nizozemsku. I v těchto zemích oficiální prodeje začnou v průběhu měsíce ledna/januára. je pravdou, že letošní skládací nebo ohebné telefony nejsou levné, takže nízkou cenu nemůžeme očekávat ani u Razru. I když nutno podotknout, že specifikace přístroje nepatří zrovna mezi prémiové. Spíš by dobře zapadly k parametrům přístrojů střední třídy. Ovšem nesmíme zapomínat na to, že výrobní náklady na ohebné displeje jsou nemalé a ty se samozřejmě promítnou do výsledné ceny pro koncového uživatele.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/15/xiaomi-patentuje-dalsi-skladaci-telefon/"/>
        <a href="https://gizchina.cz/2019/11/14/motorola-razr-je-oficialne-na-svete-s-pomerne-vysokou-cenou/"/>
        <a href="https://gizchina.cz/2019/11/01/motorola-razr-na-prvnich-oficialnich-fotkach/"/>
      </related>
    </article>
  </body>
</html>