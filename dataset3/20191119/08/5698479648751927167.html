<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/19/united-states-no-longer-waive-sanctions-iran-fordow-nuclear-resumed-uranium-enrichment"/>
    <meta property="og:site_name" content="euronews"/>
    <meta property="article:published_time" content="2019-11-19T08:22:09+00:00"/>
    <meta property="og:title" content="پمپئو: آمریکا معافیت‌های تاسیسات فردو را تمدید نخواهد کرد"/>
    <meta property="og:description" content="در حالی که پیش از این وزارت خارجه آمریکا از تمدید معافیت‌های مربوط به تاسیسات فردو تا ۹۰ روز دیگر خبر داده بود، آقای پمپئو اعلام کرد که این معافیت‌ها در ۱۵ دسامبر (۲۴ آذر) به پایان می‌رسد."/>
  </head>
  <body>
    <article>
      <h1>پمپئو: آمریکا معافیت‌های تاسیسات فردو را تمدید نخواهد کرد</h1>
      <address><time datetime="2019-11-19T08:22:09+00:00">19 Nov 2019, 08:22</time> by <a rel="author">یورونیوز فارسی </a></address>
      <p>ایالات متحده آمریکا روز دوشنبه اعلام کرد دیگر معافیت‌های تاسیسات هسته‌ای فردو را تمدید نخواهد کرد. این تصمیم پس از آن اتخاذ شد که تهران از آغاز غنی سازی اورانیوم در تاسیسات هسته‌ای فردو خبر داد.</p>
      <p>مایک پمپئو، وزیر خارجه آمریکا گفت: «میزان دقیق اورانیوم غنی شده برای بزرگترین دولت حامی تروریسم در جهان باید صفر باشد...هیچ دلیل موجهی وجود ندارد که ایران غنی سازی اورانیوم را در سایتی که پیش از این مخفی بود از سر بگیرد.»</p>
      <p>از سرگیری غنی سازی اورانیوم توسط ایران در حالی انجام می‌شود که کشورهای اروپایی در تلاشند تا توافق هسته‌ای سال ۲۰۱۵ میلادی را حفظ کنند. با این وجود کاهش گام به گام تعهدات برجامی ایران و از سوی دیگر اعمال تحریم‌های فزاینده آمریکا علیه تهران، نجات این توافق را بسیار دشوار کرده است.</p>
      <p>در حالی که پیش از این وزارت خارجه آمریکا از تمدید معافیت‌های مربوط به تاسیسات فردو تا ۹۰ روز دیگر خبر داده بود، آقای پمپئو اعلام کرد که این معافیت‌ها در ۱۵ دسامبر (۲۴ آذر) به پایان می‌رسد.</p>
      <p>شماری از سناتورهای جمهوریخواه آمریکا از جمله تد کروز، لیندسی گراهام و لیز چنی با استقبال از این تصمیم، از دولت دونالد ترامپ خواستند تا به معافیت‌هایی که برای راکتور آب سنگین اراک در نظر گرفته شده بود نیز پایان دهد؛ یعنی جایی که شرکت ملی هسته‌ای چین مشغول فعالیت است.</p>
      <p>
        <b>بیشتر بخوانید:</b>
      </p>
      <ul>
        <li>
          <a href="https://farsi.euronews.com/2019/11/07/iran-fuels-centrifuges-resumes-uranium-enrichment-at-fordow">تولید اورانیوم غنی‌‌سازی شده در فردو آغاز شد</a>
        </li>
        <li>
          <a href="https://farsi.euronews.com/2019/11/18/iran-breaches-another-nuclear-deal-cap-on-heavy-water-stock-iaea-report">آژانس بین‌المللی انرژی اتمی: ذخایر آب سنگین ایران از سقف تعیین شده در برجام فراتر رفته است</a>
        </li>
      </ul>
    </article>
  </body>
</html>