<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_ukrayina-perezhive-opalyuvalnij-sezon-bez-rosijskogo-gazu/938824"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T08:16:00+00:00"/>
    <meta property="og:title" content="Україна переживе опалювальний сезон без російського газу"/>
    <meta property="og:description" content="Опалювальний сезон в Україні може обійтись без транзиту російського газу. На сьогодні в країні накопичили рекордні запаси і газу, і вугілля. &quot;Це означає, що Україна цієї зими навіть без транзиту не замерзне. Навіть без транзиту ми забезпечуємо проходження опалювального сезону. Другий ..."/>
  </head>
  <body>
    <article>
      <h1>Україна переживе опалювальний сезон без російського газу</h1>
      <address><time datetime="2019-11-19T08:16:00+00:00">19 Nov 2019, 08:16</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938824_w_300.jpg?v=0"/>
        <figcaption>Уніан</figcaption>
      </figure>
      <p>Опалювальний сезон в Україні може обійтись без транзиту російського газу.</p>
      <p>На сьогодні в країні накопичили рекордні запаси і газу, і вугілля.</p>
      <p>"Це означає, що Україна цієї зими навіть без транзиту не замерзне. Навіть без транзиту ми забезпечуємо проходження опалювального сезону. Другий пріоритет — це співпраця з нашими європейськими партнерами", — заявив міністр енергетики та захисту навколишнього середовища Олексій Оржель в <a href="https://www.youtube.com/watch?reload=9&amp;v=uaqlbh3tKIQ">ефірі</a> Свободи слова на ICTV.</p>
      <p>Пріоритетом також є забезпечення транспортування газу, підкреслив він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_gaz-zi-znizhkami-u-naftogazi-poyasnili-chim-manipulyuye-putin/938341"/>
      </related>
      <p>"Але з огляду на обсяги, які є і в європейських газосховищах, і в наших, цей опалювальний сезон ми зможемо пройти без транспорту. Але, звичайно, пріоритетом є забезпечення транспортування", — додав міністр.</p>
      <blockquote>Росія готова продовжити старий чи <a href="https://gazeta.ua/articles/economics/_rosiya-gotova-na-tranzit-gazu-ukrayinoyu-2020go-ale-ye-ale/938689">укласти новий контракт на транзит газу територією України</a> на один рік з урахуванням прогнозного попиту європейських покупців на газ у 2020-му.<br/>Російська компанія готова продавати газ Україні напряму. Чекає відповіді української сторони про готовність купувати ресурс.</blockquote>
    </article>
  </body>
</html>