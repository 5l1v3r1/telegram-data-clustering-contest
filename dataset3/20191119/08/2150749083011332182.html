<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/u-minenergo-nazvali-nepriynyatnoyu-propozitsiyu-gazpromu-shhodo-tranzitu-gazu/"/>
    <meta property="og:site_name" content="Прямий"/>
    <meta property="article:published_time" content="2019-11-19T08:38:00+00:00"/>
    <meta property="og:title" content="У Міненерго назвали неприйнятною пропозицію &quot;Газпрому&quot; щодо транзиту газу"/>
    <meta property="og:description" content="Міністр енергетики та захисту навколишнього середовища України Олексій Оржель вважає неприйнятним підписувати річний договір із Росією щодо транзиту газу"/>
  </head>
  <body>
    <article>
      <h1>У Міненерго назвали неприйнятною пропозицію "Газпрому" щодо транзиту газу</h1>
      <address>
        <time datetime="2019-11-19T08:38:00+00:00">19 Nov 2019, 08:38</time>
      </address>
      <p>
        <b>Міністр енергетики та захисту навколишнього середовища України Олексій Оржель вважає неприйнятним підписувати річний договір із Росією щодо транзиту газу через Україну за умови відмови від арбітражів.</b>
      </p>
      <p>Про це повідомляє <b>"Репортер".</b></p>
      <p>"Давайте відверто. Ця пропозиція, яка була отримана, вона є неприйнятною для України, з урахуванням того, що треба відмовитися від арбітражів і підписати договір всього на один рік", - зазначив глава Мінекоенерго.</p>
      <p>При цьому він висловив надію, що сторони ще зможуть повернутися до конструктивного діалогу.</p>
      <p>Зазначимо, що <a href="https://prm.ua/gazprom-napraviv-naftogazu-ofitsiynu-propozitsiyu-shhodo-podovzhennya-kontraktu-na-rik-osnovni-umovi/">"Газпром" направив "Нафтогазу України" офіційну пропозицію про продовження терміну дії чинного або укладення нового контракту на транзит газу територією України терміном на рік</a>, з урахуванням прогнозованого попиту європейських покупців на 2020 рік.</p>
      <p>Нагадаємо, <a href="https://prm.ua/borg-gazpromu-pered-naftogazom-zbilshivsya-do-3-mlrd-dolariv/">сума боргу російського "Газпрому" перед НАК "Нафтогаз України" за рішенням Стокгольмського арбітражного суду збільшилася до 3 млрд доларів</a>.</p>
      <p>Також раніше виконавчий директор групи "Нафтогаз" <a href="https://prm.ua/naftogaz-rozkriv-pozovni-vimogi-u-novomu-arbitrazhi-proti-gazpromu/">Юрій Вітренко розкрив позовні вимоги у новому арбітражі проти російського "Газпрому"</a>.</p>
      <p>Раніше стало відомо, що <a href="https://prm.ua/naftogaz-pred-yavit-gazpromu-pozov-na-11-mlrd-dolariv/">"Нафтогаз України" пред'явить російському "Газпрому" позов на 11 млрд доларів, що може стати компенсацією у разі припинення транзит</a>у.</p>
      <p>Зазаначимо, <a href="https://prm.ua/u-stokgolmskomu-sudi-proydut-sluhannya-za-apelyatsiyeyu-gazpromu-shhodo-rishennya-po-naftogazu/">9 жовтня в апеляційному суді Стокгольма почалися слухання щодо рішення стокгольмського арбітражу у суперечці "Нафтогазу" і "Газпрому"</a>.</p>
      <related>
        <h4>Схожі новини</h4>
        <a href="https://prm.ua/naftogaz-priznachiv-kerivnika-dlya-novorozdolskoy-i-novoyavorivskoyi-tets/"/>
        <a href="https://prm.ua/ukrayina-rozirvala-shhe-odnu-ugodu-z-snd-2/"/>
        <a href="https://prm.ua/gazprom-napraviv-naftogazu-ofitsiynu-propozitsiyu-shhodo-podovzhennya-kontraktu-na-rik-osnovni-umovi/"/>
      </related>
    </article>
  </body>
</html>