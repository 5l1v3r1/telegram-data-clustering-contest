<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/chpli-emir-15-temmuz-bagislari-icin-kurulan-vakif-yoneticileri-hakkinda-suc-duyurusunda-bulundu/927260"/>
    <meta property="og:site_name" content="medya faresi"/>
    <meta property="article:published_time" content="2019-11-19T08:32:00+00:00"/>
    <meta property="og:title" content="CHP'li Emir 15 Temmuz bağışları için kurulan vakıf yöneticileri hakkında suç duyurusunda bulundu"/>
    <meta property="og:description" content="CHP Ankara Milletvekili Murat Emir, 15 Temmuz Bağış Kampanyası'nda toplanan paraların kurulacak vakıf aracılığı ile hak sahiplerine ulaştırılacağını açıklayıp gereğini yerine getirmeyen yetkililer ile vakıf yöneticileri hakkında suç duyurusunda bulundu."/>
  </head>
  <body>
    <article>
      <h1>CHP'li Emir 15 Temmuz bağışları için kurulan vakıf yöneticileri hakkında suç duyurusunda bulundu</h1>
      <h2>CHP Ankara Milletvekili Murat Emir, 15 Temmuz Bağış Kampanyası'nda toplanan paraların kurulacak vakıf aracılığı ile hak sahiplerine ulaştırılacağını açıklayıp gereğini yerine getirmeyen yetkililer ile vakıf yöneticileri hakkında suç duyurusunda bulundu.</h2>
      <address>
        <time datetime="2019-11-19T08:32:00+00:00">19 Nov 2019, 08:32</time>
      </address>
      <p>Emir,FETÖ darbe girişimi sonrası 15 Temmuz Dayanışma Kampanyası ile duyurulan ve kurulan Türkiye Şehit Yakınları ve Gaziler Dayanışma Vakfı bünyesinde hukuka aykırı, açıkça suç teşkil eden fiiller neticesinde işlenen suçların kamuoyuna izahı gerektiğini ancak kafalarda oluşan soru işaretleri için yapılan açıklamaların tatmin edici olmadığını ifade etti.</p>
      <p>Suç duyurusu dilekçesinde; 15 Temmuz Kampanyası’nın ne zaman sonlandırıldığı, toplanan 309 Milyon TL’ den hak sahiplerine şu ana kadar ne kadar ödeme yapıldığı, vakfın kuruluşundan bu yana  mevzuat uyarınca ne tür işlemler yapıldığı, mütevelli heyetinin, yönetim ve denetleme kurulu üyelerinin kimlerden oluştuğu ve seçildiği, an itibariyle Vakıflar Genel Müdürlüğü kayıtlarında vakfın mal varlığı olarak 10 Milyon TL bulunduğu, toplandığı belirtilen kalan 299 Milyon TL’nin akıbetinin ne olduğu, toplanan paraların ne şekilde muhafaza edildiği, mahkemeye sunulan adreste böyle bir vakıf bulunmadığı ve bu suretle mahkemeye yanlış ve aldatıcı bilgi verildiği, vakfın merkezinin neresi olduğu gibi konuların yetkililer tarafından cevapsız kalmasının kuvvetli suç şüphesi oluşturduğunu belirten CHP’li Emir, ilgililer hakkında Türk Ceza Kanunu’nun 155. Maddesini düzenleyen Göreviş Kötüye Kullanma ve 206. Maddesini düzenleyen Resmi Belgenin Düzenlenmesinde Yalan Beyan suçlarını işlemekten suç duyurusunda bulundu.</p>
      <p>
        <b>Medyafaresi.com - Ankara</b>
      </p>
    </article>
  </body>
</html>