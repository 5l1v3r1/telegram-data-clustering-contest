<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831081-Ministar-Loncar-Vucicevo-zdravlje-je-naruseno-jer-se-nije-stedeo-borio-se-za-Srbiju-a-nije-mislio-na-sebe"/>
    <meta property="og:site_name" content="Вечерње новости"/>
    <meta property="article:published_time" content="2019-11-19T08:49:00+00:00"/>
    <meta property="og:title" content="Ministar Lončar: Vučićevo zdravlje je narušeno jer se nije štedeo, borio se za Srbiju, a nije mislio na sebe"/>
    <meta property="og:description" content="Predsednik Srbije Aleksandar Vučić u ponedeljak je pušten sa VMA"/>
  </head>
  <body>
    <article>
      <h1>Ministar Lončar: Vučićevo zdravlje je narušeno jer se nije štedeo, borio se za Srbiju, a nije mislio na sebe</h1>
      <address><time datetime="2019-11-19T08:49:00+00:00">19 Nov 2019, 08:49</time> by <a rel="author">Novosti online</a></address>
      <p>
        <b>Predsednik Srbije Aleksandar Vučić u ponedeljak je pušten sa VMA</b>
      </p>
      <p>Zdravstveno stanje predsednika Aleksandra Vučića je stabilno i pušten je kući posle lečenja na Vojno-medicinskoj akadimiji.</p>
      <p>On se odmah po izlasku sa VMA vratio radnim obavezama, a već danas sastaće se sa predstavnicima kompanije "Azvirt".</p>
      <p>Prema rečima doktora Zlatibora Lončara, predsednik dobro reaguje na terapiju koju je dobio.</p>
      <p>- Bio je u ozbiljnoj situaciji, ali zahvaljujući stručnosti i profesionalizmu lekara sa VMA njegovo stanje je mnogo bolje - kaže Lončar.</p>
      <related>
        <a href="http://www.novosti.rs/vesti/naslovna/politika/aktuelno.289.html:831017-Vucic-nece-leteti-avionom-mesec-dana"/>
      </related>
      <p>- Njegovo zdravstveno stanje narušeno je zbog prevelike borbe. Nije se nimalo štedeo, trudio se da stigne na svako mesto, svuda prezentuje Srbiju i da Srbiju iz vremena kada je bila pred bankrotom, kada nije imala nikakav politički uticaj niti snagu, ekonomiju, privredu, pruge, bolnice, dovede u ovo stanje u kojem se sada nalazi. Cenu svega toga što smo danas podtigli platio je sam Aleksandar Vučić pre par dana. Njegovo zdravlje se narušavalo duži period dok je on tako radio, ne misleći uopšte na sebe, već samo misleći da ne propusti neku priliku da Srbiji bude bolje - rekao je Lončar i istakao da će Vučić morati da promeni način života i rada, kao i da uzima redovno terapiju.</p>
      <p>Lončar je apelovao i na sve one koje imaju zlurade komentare na račun predsednikovog zdravlja, da pogledaju prvo šta je uradio Aleksandar Vučić, pa da onda govore.</p>
      <p>(alo.rs)</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:830826-Neljudski-komentari-pojedinaca-na-racun-predsednikovog-zdravlja-Vucicu-bio-ugrozen-zivot-a-opozicija-zbijala-sale"/>
        <a href="http://www.novosti.rs/vesti/naslovna/drustvo/aktuelno.290.html:827402-Ministar-Loncar-Krivicna-za-napad-na-medicinare"/>
        <a href="http://www.novosti.rs/vesti/naslovna/drustvo/aktuelno.290.html:825774-Srpsko-zdravstvo-sve-zdravije-Rezultate-osecaju-i-pacijenti-i-medicinski-radnici-a-priznanja-stizu-i-iz-sveta"/>
        <a href="http://www.novosti.rs/vesti/naslovna/drustvo/aktuelno.290.html:823036-Loncar-Uci-cu-u-svaki-dom-zdravlja"/>
      </related>
    </article>
  </body>
</html>