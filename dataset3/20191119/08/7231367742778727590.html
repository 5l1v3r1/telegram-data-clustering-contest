<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/news/richiamo-nestle-vera-sanpellegrino-anaerobi-sporigeni-in-bottiglia/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T08:06:05+00:00"/>
    <meta property="og:title" content="Richiamo Nestlé Vera Sanpellegrino, Anaerobi Sporigeni in bottiglia"/>
    <meta property="og:description" content="Rischio microbiologico per bottiglie di Nestlé Vera, c'è il richiamo del Ministero della Salute."/>
  </head>
  <body>
    <article>
      <h1>Richiamo Nestlé Vera Sanpellegrino, Anaerobi Sporigeni in bottiglia</h1>
      <h2>Rischio microbiologico per bottiglie di Nestlé Vera, c'è il richiamo del Ministero della Salute.</h2>
      <address><time datetime="2019-11-19T08:06:05+00:00">19 Nov 2019, 08:06</time> by <a rel="author" href="https://www.investireoggi.it/news/author/danielemagliulo/" target="_blank">Daniele Magliuolo</a></address>
      <p>Nuovo richiamo alimentare per il Ministero della Salute, stavolta inerente una marca decisamente storica per il nostro paese, stiamo parlando della <b>Sanpellegrino</b>, per la precisione il prodotto è Nestlé Vera. Il richiamo è motivato da rischio microbiologico, ma andiamo a scoprirne di più.</p>
      <h3>Nestlé Sanpellegrino richiamato</h3>
      <p>Stavolta la segnalazione arriva dall’<b>ASL</b> di Frosinone, la quale, a seguito di alcune analisi sul prodotto, ha invitato l’azienda a rimuovere dal mercato la confezione incriminata.</p>
      <p>Ma andiamo a questo punto a sviscerare tutti i dettagli. Si tratta di un richiamo alimentare relativo al prodotto in bottiglia PET 50 cl,  lotto 9303842201, scadenza il 10 2020.</p>
      <p>Il motivo del richiamo è dovuto a presunta non conformità microbiologica. Per la precisione, c’è la sospetta presenza di <b>Anaerobi Sporigeni</b> solfito riduttori. Si invita, quindi, i consumatori a prestar attenzione a tale confezione, e riconsegnarla al punto vendita in caso di acquisto già avvenuto.</p>
      <p>Da parte nostra, vi invitiamo inoltre a prendere periodicamente visione degli aggiornamenti relativi ad allerte e richiami alimentari sul sito ufficiale del <b>Ministero della Salute</b>, così da rimanere sempre aggiornati sulle ultime news in merito.</p>
      <p>Potresti essere interessato anche a <a href="https://www.investireoggi.it/news/mangiare-tanto-la-sera-provoca-problemi-di-cuore-un-test-lo-rivela/">Mangiare tanto la sera provoca problemi di cuore, un test lo rivela</a></p>
    </article>
  </body>
</html>