<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/pat-kryukivskiy-vagonobudivniy-zavod-zbiraietsya-pidvishchuvati-tarifi-na-teplo"/>
    <meta property="og:site_name" content="Кременчугская газета"/>
    <meta property="article:published_time" content="2019-11-19T08:05:00+00:00"/>
    <meta property="og:title" content="ПАТ «Крюківський вагонобудівний завод» збирається підвищувати тарифи на тепло"/>
    <meta property="og:description" content="КВБЗ постачає теплову енергію КП «Теплоенерго». ПАТ «Крюківський вагонобудівний завод» перерахувало діючі тарифи."/>
  </head>
  <body>
    <article>
      <h1>ПАТ «Крюківський вагонобудівний завод» збирається підвищувати тарифи на тепло</h1>
      <address>
        <time datetime="2019-11-19T08:05:00+00:00">19 Nov 2019, 08:05</time>
      </address>
      <p>
        <b>КВБЗ постачає теплову енергію КП «Теплоенерго».</b>
      </p>
      <p>ПАТ «Крюківський вагонобудівний завод» перерахувало діючі тарифи.</p>
      <p>Про йдеться в повідомленні <a href="https://www.kremen.gov.ua/?view=single-news&amp;news-id=16007">прес-служби міськвиконкому.</a></p>
      <p>Це підприємство постачає теплову енергію КП «Теплоенерго», яке в подальшому надає послуги з постачання теплової енергії та послуги з постачання гарячої води для населення, релігійних організацій, бюджетних установ та інших споживачів.</p>
      <p>Зараз ПАТ «Крюківський вагонобудівний завод» повідомляє про намір скоригувати тарифи на виробництво теплової енергії.</p>
      <p>Діючі тарифи на виробництво теплової енергії затверджені рішенням виконавчого комітету 27 вересня 2019 року на рівні:</p>
      <p>- для потреб населення – 982,47 грн/Гкал (без ПДВ);</p>
      <p>- для потреб релігійних організацій – 1 045,13 грн/Гкал (без ПДВ);</p>
      <p>- для потреб бюджетних організацій – 900,29 грн/Гкал (без ПДВ);</p>
      <p>- для потреб інших споживачів (крім населення) – 946,05 грн/Гкал (без ПДВ).</p>
      <p>Згідно до постанови Кабінету міністрів України від 03.04.2019 № 293 «Деякі питання діяльності АТ «НАК «Нафтогаз України» (в редакції постанови Кабінету міністрів України від 05.06.2019 № 485) у листопаді  2019 року ціна на природний газ для потреб споживачів, які підпадають під дію спеціальних обов’язків встановлена на рівні 4 899,00 грн за 1 000 м<sup>3</sup> (без врахування ПДВ, тарифів на транспортування та розподіл природного газу). В діючих тарифах на виробництво теплової енергії врахована ціна природного газу 4 493,64 грн за 1 000 м<sup>3</sup><sup> </sup> (без врахування ПДВ, тарифів на транспортування та розподіл природного газу). Підвищення вартості газу становить 405,36 грн за 1 000 м<sup>3</sup><sup>  </sup>або 9,0 %.</p>
      <p>Враховуючи вищенаведене та згідно до п. 11 Порядку формування тарифів на теплову енергію, її виробництво, транспортування та постачання, послуги з постачання теплової енергії і постачання гарячої води (постанова Кабінету міністрів України від 01.06.2011 № 869 зі змінами та доповненнями) ПАТ «Крюківський вагонобудівний завод» перерахувало діючи тарифи шляхом коригування паливної складової не змінюючи інші статті витрат.</p>
      <p>Скориговані тарифи на виробництво теплової енергії ПАТ «Крюківський вагонобудівний завод» становлять:</p>
      <p>- для потреб населення – 1 040,58 грн/Гкал (без ПДВ) ;</p>
      <p>- для потреб релігійних організацій – 1 103,24 грн/Гкал (без ПДВ);</p>
      <p>- для потреб бюджетних організацій – 958,40 грн/Гкал (без ПДВ);</p>
      <p>- для потреб інших споживачів (крім населення) - 1 004,19 грн/Гкал (без ПДВ).</p>
      <p>Зауваження та пропозиції від фізичних та юридичних осіб та їх об`єднань приймаються протягом 7 календарних днів з дня опублікування даної інформації за адресою: 39621, Полтавська область,  м. Кременчук, вул. І. Приходька, 139.</p>
      <p>Нагадаємо, <b><a href="https://kg.ua/news/sogodni-dlya-spozhivachiv-kp-teploenergo-vstupili-v-diyu-novi-tarifi-na-teplo-i-garyachu-vodu">для споживачів КП «Теплоенерго» вступили в дію нові тарифи на тепло і гарячу воду</a>. </b></p>
      <p>
        <b><a href="https://kg.ua/news/u-kremenchuci-pribirati-snig-zbirayutsya-za-rahunok-vstanovlennya-pobudinkovih-lichilnikiv-vodi">У Кременчуці прибирати сніг збираються за рахунок встановлення побудинкових лічильників води</a>. </b>
      </p>
      <p>
        <b><a href="https://kg.ua/news/oficiyno-kremenchuzhanam-zayavili-u-meriyi-ne-bude-dogovoriv-ne-bachiti-znizhennya-tarifu-na">Офіційно. Кременчужанам заявили у мерії: не буде договорів – не бачити зниження тарифу на тепло і гарячу воду (Доповнено)</a>.</b>
      </p>
      <p> </p>
      <p> </p>
      <p>Світлана Павленко</p>
    </article>
  </body>
</html>