<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/tuzon-vizen-at-egyutt-erzsebet-es-fulop-mar-75-eve/186893"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T08:30:00+00:00"/>
    <meta property="og:title" content="Tűzön-vízen át együtt Erzsébet és Fülöp már 75 éve"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Tűzön-vízen át együtt Erzsébet és Fülöp már 75 éve</mark>
      </h1>
      <address><time datetime="2019-11-19T08:30:00+00:00">19 Nov 2019, 08:30</time> by <a rel="author">Bors</a></address>
      <p>
        <b>November 20-án ünnepli házassági évfordulóját II. Erzsébet királynő és férje, Fülöp edinburghi herceg. Négy gyermeket neveltek fel, ám magánéletükről számos pletyka keringett. </b>
        <b>November 20-án ünnepli házassági évfordulóját II. Erzsébet királynő és férje, Fülöp edinburghi herceg. Négy gyermeket neveltek fel, ám magánéletükről számos pletyka keringett.</b>
      </p>
      <p><b>Erzsébet mindössze 13 éves volt, amikor 1939-ben először találkozott jövendőbelijével.</b> Első látásra beleszeretett az akkor még tengerésznövendék Fülöpbe, a száműzött görög és dán hercegbe. Bár az uralkodópár szerelme azóta is mindent átvészelt, ha lehet hinni a pletykáknak, az 1947-ben kötött házasságuk koránt sem volt felhőtlen.</p>
      <figure>
        <img src="http://media.borsonline.hu/cikk/20/192496/gallery-picture/645w/2028586_elizabeth-ii-prince-philip-11251947-afp.jpg"/>
        <figcaption>1947 © AFP</figcaption>
      </figure>
      <figure>
        <img src="http://media.borsonline.hu/cikk/20/192496/gallery-picture/645w/2028588_elizabeth-ii-prince-philip-621953-afp.jpg"/>
        <figcaption>1953 © AFP</figcaption>
      </figure>
      <figure>
        <img src="http://media.borsonline.hu/cikk/20/192496/gallery-picture/645w/2028584_elizabeth-ii-prince-philip-5262004-afp.jpg"/>
        <figcaption>2004 © AFP</figcaption>
      </figure>
      <figure>
        <img src="http://media.borsonline.hu/cikk/20/192496/gallery-picture/645w/2028592_elizabeth-ii-prince-philip-20111029-afp.jpg"/>
        <figcaption>2011 - Fülöp hercegnek eltartott egy ideig, amíg megszokta, hogy házasságukban Erzsébethez kell igazodnia © AFP</figcaption>
      </figure>
      <p><b>Fülöpöt már akkor hírbe hozták Pat Kirkwood színésznővel, mikor felesége első gyermekü­ket, Károlyt hordta a szíve alatt</b>. A pletykákat akkor a palota is cáfolta, pedig korábban sosem reagáltak az ilyesfajta híresztelésekre.</p>
      <figure>
        <img src="http://media.borsonline.hu/cikk/20/192496/gallery-picture/645w/2028590_pat-kirkwood-imdb1.jpg"/>
        <figcaption>Pat Kirkwood volt a leghíresebb színésznő, akivel összehozták Fülöpöt a 40-es években © IMDB</figcaption>
      </figure>
      <p>Legutóbb a királynő életét feldolgozó sikersorozat, A korona utalt Fülöp hűtlenségére, de a produkció készítői több epizódot szenteltek II. Erzsébet egy lehetséges viszonyára is.</p>
      <figure>
        <img src="http://media.borsonline.hu/cikk/20/192496/gallery-picture/645w/2028582_henry-george-reginald-molyneux-herbert-wikipedia.jpg"/>
        <figcaption>Henry Herbert gróf, a bizalmi kapcsolat © wikipedia</figcaption>
      </figure>
      <p><b>Évtizedek óta pletykálják, hogy a királynő a versenyistállójának vezetőjével, Henry Herbert gróffal lépett félre</b>, akit akkoriban csak Lord Porchesterként ismertek.</p>
      <figure>
        <img src="http://media.borsonline.hu/cikk/20/192496/gallery-picture/645w/2028594_2.jpg"/>
        <figcaption>Hosszas levelezgetés után Fülöp megkérte Erzsébet kezét, és 1947. november 20-án egybekeltek. A vőlegény 26, a menyaszszony 21 éves volt ekkor. A ceremóniát a BBC rádiójának köszönhetően világszerte 300 millióan követhették figyelemmel © AFP</figcaption>
      </figure>
      <blockquote><b>Kertész vagy királyfi</b> <br/>A királyi család nyugdíjazott séfe, Darren McGrady a Marie Claire-nek elárulta, hogy nemrégiben összekeverte Fülöpöt a kertésszel, ugyanis az idős herceg régi, lyukas göncöket viselt, amikor összetalálkoztak a palotában.</blockquote>
      <figure>
        <img src="http://media.borsonline.hu/cikk/20/192496/gallery-picture/645w/2028596_1.jpg"/>
        <figcaption>Az egykor sármos Fülöp herceg ma már a 99. életévében jár, korára való tekintettel 2017 augusztusában visszavonult a nyilvános szerepléstől. Odáig, 70 éven át minden hivatalos rendezvényen feleségével, Erzsébet királynővel tartott © AFP</figcaption>
      </figure>
      <p><b>Erzsébetet és a férfit az állatok iránti rajongás hozta össze.</b> Bár a királynő sosem reagált a pletykákra, ko­rábbi szóvivője, Dickie Arbiter a sorozat vádjainak hallatán a Times hasábjain dühöngött.</p>
      <p>– A királynő lenne az utolsó ember a Földön, aki szemet vetne más férfira. Ez csak szenzációhajhászás, évtizedek óta kering ez a pletyka, de nincs valóságalapja – mondta a lapnak.</p>
    </article>
  </body>
</html>