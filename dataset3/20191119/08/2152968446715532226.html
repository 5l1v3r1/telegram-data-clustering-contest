<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/11/19/georgi-dermendjiev-shte-e-na-tegleneto-na-jrebiia-za-barajite.430066"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T08:20:00+00:00"/>
    <meta property="og:title" content="Георги Дерменджиев ще е на тегленето на жребия за баражите"/>
    <meta property="og:description" content="България ще научи своя съперник на 22 ноември | Dnes.bg"/>
  </head>
  <body>
    <article>
      <h1>Георги Дерменджиев ще е на тегленето на жребия за баражите</h1>
      <h2>България ще научи своя съперник на 22 ноември</h2>
      <address><time datetime="2019-11-19T08:20:00+00:00">19 Nov 2019, 08:20</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Селекционерът на националния отбор по футбол Георги Дерменджиев ще присъства на тегленето на жребия в Швейцария за баражите от турнира Лига на нациите. България ще научи своя съперник на 22 ноември, петък, а събитието ще се проведе в Нион, където е централата на УЕФА.</p>
      <p>Наставникът ще бъде част от делегацията на “лъвовете” в компанията на настоящия президент на централата Михаил Касабов и други представители на администрацията на БФС, пише “Труд”.</p>
      <p>Веднага след като паднат въпросителните около противника, с който ще спорят нашите за място на финала, от футболния съюз ще стартират преговори за приятелски мач. Той трябва да се играе през февруари и да бъде генерална репетиция за предстоящите важни срещи.</p>
      <p>Ако “трикольорите” спечелят в тези два мача, то те ще си осигурят място сред 24-те финалиста на Евро 2020. Първият бараж е на 26 март. Най-вероятният ни съперник е отбора на Шотландия.</p>
      <p>Още за спорт четете в <a href="https://www.gol.bg/"><b>Gol.bg</b></a></p>
      <p> </p>
    </article>
  </body>
</html>