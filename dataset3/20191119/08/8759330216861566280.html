<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904312/openda-laat-zich-uit-over-toekomst-bij-club-brugge-daar-denk-ik-niet-aan-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T08:48:00+00:00"/>
    <meta property="og:title" content="Openda laat zich uit over toekomst bij Club Brugge: ‘Daar denk ik niet aan’"/>
    <meta property="og:description" content="Loïs Openda speelde een sterke wedstrijd met de Jonge Duivels tegen Duitsland en liet eerder al weten graag wat meer wedstrijden te starten bij"/>
  </head>
  <body>
    <article>
      <h1>Openda laat zich uit over toekomst bij Club Brugge: ‘Daar denk ik niet aan’</h1>
      <address>
        <time datetime="2019-11-19T08:48:00+00:00">19 Nov 2019, 08:48</time>
      </address>
      <p>
        <b>Loïs Openda speelde een sterke wedstrijd met de Jonge Duivels tegen Duitsland en liet eerder al weten graag wat meer wedstrijden te starten bij <a href="https://www.voetbalprimeur.be/clubs/club-brugge?utm_source=doorlink&amp;utm_medium=doorlink&amp;utm_campaign=doorlink">Club Brugge</a>. De aanvaller laat zich tegenover Het Laatste Nieuws uit over zijn toekomst.</b>
      </p>
      <p>Openda wil naar eigen zeggen niet vertrekken bij Blauw-Zwart. : "Club gelooft in mij. Ik denk niet aan een uitleenbeurt." De 19-jarige spits is geen opgever. "Ik heb astma en lag een jaar in het ziekenhuis. Maar ik heb er nooit gehuild - zo ben ik niet. Eén van de dokters zei dat ik nooit meer zou kunnen sporten, zo ver is het gelukkig niet gekomen. Ik was een klein vechtersbaasje. (lacht) Nu nog. Ik wil me absoluut doorzetten bij Club Brugge."</p>
      <p>"Nu moet ik doorgaan”, gaat Openda verder. “Het geldt ook voor de beloften. We hebben tegen de grote favoriet getoond dat we het kunnen. Rechtstreekse kwalificatie voor het EK moet de doelstelling zijn. (grijnst) Dan moeten we waarschijnlijk wel eerste worden. Ach, waarom zou ons dat niet lukken?"</p>
      <aside>Lees meer<br/><a href="https://www.voetbalprimeur.be/nieuws/904303/openda-heeft-boodschap-voor-clement-en-club-brugge-dat-zou-ik-willen-.html?itm_source=www.voetbalprimeur.be&amp;itm_medium=highlighted-content">Openda heeft boodschap voor Clement en Club Brugge: ‘Dat zou ik willen’</a></aside>
    </article>
  </body>
</html>