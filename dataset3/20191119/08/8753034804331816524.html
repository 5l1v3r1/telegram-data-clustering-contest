<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/kultur/i/LAX81J/paul-mccartney-blir-glastonbury-trekkplaster"/>
    <meta property="og:site_name" content="Aftenbladet"/>
    <meta property="article:published_time" content="2019-11-19T08:44:56+00:00"/>
    <meta property="og:title" content="Paul McCartney blir Glastonbury-trekkplaster"/>
    <meta property="og:description" content="Paul McCartney kommer til å være det største navnet på Glastonbury-festivalens plakat når den drar i gang i Storbritannia neste sommer."/>
  </head>
  <body>
    <article>
      <h1>Paul McCartney blir Glastonbury-trekkplaster</h1>
      <h2>Paul McCartney kommer til å være det største navnet på Glastonbury-festivalens plakat når den drar i gang i Storbritannia neste sommer.</h2>
      <address><time datetime="2019-11-19T08:44:56+00:00">19 Nov 2019, 08:44</time> by <a rel="author">NTB</a></address>
      <p>Festivalen, som kan feire 50 år, har fått sin drømmebooking, melder The Guardian.</p>
      <p>Glastonbury er den største musikkfestivalen i Storbritannia og man regner med et besøk på omlag 175.000 besøkende neste år.</p>
      <p>Sist McCartney var med på Glastonbury-moroa, var i 2004 – da han sto for en 33 låter lang konsert med Beatles og Wings-materiale, i tillegg til sololåter.</p>
      <p>McCartney er den andre legendariske artisten som ventes til neste års happening. Også Diana Ross har meldt sin ankomst. Hun skal spille søndagen, mens Paul McCartney blir hovednavnet på lørdagen.</p>
      <p>Glastonbury arrangeres 26.–30. juni 2020.</p>
    </article>
  </body>
</html>