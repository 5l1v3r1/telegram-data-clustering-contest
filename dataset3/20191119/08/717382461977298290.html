<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/a-tramonti-arrivano-le-magie-al-convento-7-8-dicembre-con-mercatini-di-natale-e-divertimento/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-19T08:30:53+00:00"/>
    <meta property="og:title" content="A Tramonti le “Magie al Convento” tra mercatini di Natale e divertimento"/>
    <meta property="og:description" content="Grande attesa a Tramonti per l'evento Magie al Convento che si terrà al Chiostro Convento di San Francesco i prossimi 7 e 8 dicembre."/>
  </head>
  <body>
    <article>
      <h1>A Tramonti le “Magie al Convento” tra mercatini di Natale e divertimento</h1>
      <address><time datetime="2019-11-19T08:30:53+00:00">19 Nov 2019, 08:30</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>Grande attesa a Tramonti per l’evento <b>Magie al Convento</b> che si terrà al <b>Chiostro Convento di San Francesco</b> i prossimi <b>7 e 8 dicembre.</b></p>
      <p>L’evento, organizzato dal Comune di Tramonti e dalla Pro Loco del paese, si svolgerà sabato 7 e domenica 8 dicembre e prevede tanto divertimento per piccoli e grandi e tanti prodotti tipici del territorio.</p>
      <p>Sabato<b> 7 dicembre</b> Magie al Convento sarà aperto dalle <b>16.00 alle 21.00</b> e prevede mercatini di Natale, spettacoli e, per tutti i bambini, incontri con Babbo Natale.</p>
      <p>Domenica <b>8 dicembre</b>, invece, Magie al Convento sarà <b>aperto dalle 11.00 alle 21.00</b> e prevede mercatini di Natale e, dalle 16.00, animazione e spettacoli per bambini con la presenza di Babbo natale, clown, mago comico, palloncini, zucchero filato e il teatro dei burattini.</p>
      <p>Nello specifico i mercatini di Natale saranno allestiti con candele, lavori all’uncinetto e piccole creazioni natalizie.</p>
      <p>Inoltre i bambini potranno diviertirsi alla casetta di Babbo Natale e non mancheranno castagne e vino offerti dalla Pro Loco Tramonti e zeppole e dolci di Natale. A rendere ancora più incantevole l’atmosfera la neve artificiale.</p>
      <p>
        <b>L’ingresso all’evento è gratuito.</b>
      </p>
    </article>
  </body>
</html>