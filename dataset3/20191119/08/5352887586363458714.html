<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/j-statkeviciaus-sriuba-pasieke-maximos-lentynas-kokio-populiarumo-ji-sulauks-1750856/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-19T08:33:00+00:00"/>
    <meta property="og:title" content="J. Statkevičiaus sriuba pasiekė „Maximos“ lentynas: kokio populiarumo ji sulauks?"/>
    <meta property="og:description" content="Reklama"/>
  </head>
  <body>
    <article>
      <h1>J. Statkevičiaus sriuba pasiekė „Maximos“ lentynas: kokio populiarumo ji sulauks?</h1>
      <address><time datetime="2019-11-19T08:33:00+00:00">19 Nov 2019, 08:33</time> by <a rel="author">Kristina Rancaite</a></address>
      <p>Reklama</p>
      <p>
        <b>Praėjusią savaitę lietuviško prekybos tinklo asortimentą papildė mados dizainerio Juozo Statkevičiaus sukurta „Žaliųjų daržovių sriuba“. Šią prekę pirkėjai gali rasti didžiosiose parduotuvėse. Tuo tarpu bendrovės komercijos vadovė Vilma Drulienė pastebi, kad pirkėjai, stengdamiesi taupyti laiką, vis dažniau renkasi jau pagamintas sriubas.</b>
      </p>
      <p>„Ši naujiena – pirmoji funkcionali sriuba „Kėdainių konservų fabriko“ prekės ženklo asortimente. Juozas Statkevičius kreipėsi į mus ir pasiūlė sukurti produktą, prieinamą visiems. Naujoji sriuba pasižymi mažu kaloringumu. Manome, kad artėjant didžiosioms metų šventėms toks produktas bus itin paklausus“, – teigia „Kėdainių konservų fabriko“ generalinis direktorius Andrius Viazovskis.</p>
      <p>Į „Žaliosios daržovių sriubos“ sudėtį įeina įvairios daržovės, tokios, kaip gūžiniai kopūstai, žaliosios paprikos, žali pomidorai, įvairios žolelės bei prieskoniai. Pirkėjai jas ras XX, XXX ir XXXX formato parduotuvėse.</p>
      <p>„Pastebime, kad jau paruoštos sriubos ir toliau populiarėja: pirkėjai vis labiau vertina savo laiką. Štai konservuotų sriubų pardavimai nuo 2017 m. auga vidutiniškai 20 proc. kasmet. Pernai sausio-spalio mėnesiais pardavėme 788 tūkst. tokių sriubų, o per pirmuosius dešimt šių metų mėnesių pardavėme 950 tūkst. jų“, – dalijasi V. Drulienė.</p>
      <p>Kalbant apie konservuotas sriubas, lietuvių favoritė – rauginta agurkų sriuba. Jos šiemet jau parduota 114 tūkst. vnt. Nuo jos kiek atsilieka ukrainietiški barščiai, kurių šiemet jau parduota daugiau kaip 85 tūkst. vnt. ir burokėlių sriuba, kurią šiemet pirkėjai įsigijo jau 82 tūkst. kartų.</p>
      <p>„Labai svarbu paminėti ir kitą tendenciją: stebime ekologiškų konservuotų sriubų pardavimų augimą. Pirkėjai vis labiau rūpinasi savo sveikata ir tuo, ką deda į burnas. Ekologiškų sriubų per šių metų pirmuosius dešimt mėnesių pardavėme 24 proc. daugiau nei pernai tuo pačiu laikotarpiu“, – teigia V. Drulienė.</p>
      <p>Reklama</p>
      <p>Visgi pačia perkamiausia greito paruošimo sriuba ir toliau išlieka „Maggi“ sūrio sriuba su skrebučiais, kurios vien šiemet parduota 318 tūkst. vnt. Nuo jos pardavimais kiek atsilieka tiršta vištienos sriuba su skrebučiais bei tirpi barščių sriuba su skrebučiais.</p>
      <p>Tirpios sriubos populiariausios jau ne pirmus metus. Jų kasmet vidutiniškai parduodama beveik 2 mln. vienetų. Toliau sąraše rikiuojasi verdamos, ekologiškos bei konservuotos sriubos.</p>
    </article>
  </body>
</html>