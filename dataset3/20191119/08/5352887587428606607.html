<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/patarimai/kaip-reklamuotis-facebook-ir-google-kad-kaledine-prekyba-butu-sekminga-1750858/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-19T08:40:00+00:00"/>
    <meta property="og:title" content="Kaip reklamuotis „Facebook“ ir „Google“, kad kalėdinė prekyba būtų sėkminga?"/>
    <meta property="og:description" content="Reklama"/>
  </head>
  <body>
    <article>
      <h1>Kaip reklamuotis „Facebook“ ir „Google“, kad kalėdinė prekyba būtų sėkminga?</h1>
      <address><time datetime="2019-11-19T08:40:00+00:00">19 Nov 2019, 08:40</time> by <a rel="author">Gintaras Gimžauskas</a></address>
      <p>Reklama</p>
      <p>
        <b>Dauguma vaikų bene labiausiai laukia dviejų dalykų – vasaros atostogų ir Kalėdų Senelio. Savo ruožtu prekybininkai tikisi, kad tas „Kalėdų Senelis“ užsuks būtent į jų parduotuvę ir ten pripildys dovanų maišą. „Facebook“ ir „Google“ reklamos ekspertas ir „APG Media“ vadovas Aurimas Paulius Girčys turi kelis svarbius patarimus, kurie padės privilioti pirkėjus kalėdinės prekybos laikotarpiu.</b>
      </p>
      <p>
        <b>Ką prieš pradedant kampaniją būtina padaryti?</b>
      </p>
      <p>A. P. Girčio teigimu, prieš imantis aktyvaus reklamos kampanijos įgyvendinimo pirmiausia būtina įsivertinti savo auditorijos dydį ir pažiūrėti, kokių veiksmų ėmėsi tiesioginiai konkurentai.</p>
      <p>„Facebook Ads Library“ leidžia pamatyti visas Jūsų ar konkurentų realiu laiku veikiančias reklamas. Tad galima tiesiog sureaguoti į konkurentų pasiūlymus ir komunikuoti savo pridėtinę vertę“, – nurodė „Facebook“ ir „Google“ reklamos ekspertas.</p>
      <p>Kitas būtinas dalykas Lietuvoje, pasak jo, yra akcija. Pašnekovo teigimu, tiesiog būtina turėti nuolaidos kodą. Nors beveik niekas niekada jo nepanaudoja, nuolaidos kodai magiškai didina reklamos įsitraukimą ir mažina konversijos kainą.</p>
      <p>„Susiplanuokite ir „slaptą“ kalėdinį išpardavimą savo esamiems klientams kelios dienos prieš masinės komunikacijos pradžią. Leiskite jiems pasijusti išskirtiniams. Pirkėjams, kurie perka ne pirmą kartą, turėkite dovaną ir apie ją šiuos klientus informuokite iš anksto. Pavyzdžiui, pasakykite, kad Kalėdų Senis kojinėje jiems turi X vertės dovaną, jei šie pirks už 150 eurų ar daugiau“, – aiškino „APG Media“ vadovas.</p>
      <p>Reklama</p>
      <p>
        <b>Mažas biudžetas = išmesti pinigai</b>
      </p>
      <p>Kalbėdamas apie tai, kokio biudžeto reikia sėkmingai kalėdinei reklamos kampanijai „Facebook“ socialiniame tinkle ir „Google“ paieškos sistemoje, A. P. Girčys teigė, kad viskas priklauso nuo elektroninės parduotuvės dydžio ir vartotojų bazės. Taip pat nuo norimos pasiekti auditorijos dydžio ir norimo efekto.</p>
      <p>„Jeigu kampanija turi žinomumo tikslą ir neturi finansiškai atsipirkti, tuomet biudžetas gali būti neribojamas. Tačiau dažniausiai iš bet kurios kampanijos, ypač kalėdiniu metu, tikimasi generuojamo pardavimo“, – sakė ekspertas.</p>
      <p>Anot jo, kalėdinė prekyba Lietuvos elektroninėse parduotuvėse prasideda iškart po „Black Friday“ ir „Cyber Monday“ (šiais metais tai – lapkričio 29 ir gruodžio 2 d.), taigi prekybininkams reikėtų mąstyti apie maždaug mėnesio trukmės komunikaciją.</p>
      <p>„Štai hipotetinė situacija – elektroninė parduotuvė, kurios mėnesinis lankytojų srautas yra apie 100 tūkst. vartotojų. Ji jau turi pirkėjų bazę, o jos konversijos rodiklis greičiausiai yra 1,1–1,4 proc. Tokia elektroninė parduotuvė drąsiai gali turėti Kalėdų pardavimo skatinimo kampaniją su 500–1000 eurų biudžetu dienai. Ji generuotų pardavimą ir būtų finansiškai atsiperkanti“, – teigė „APG Media“ vadovas.</p>
      <p>Jis suskaičiavo, kad tokios kampanijos metu elektroninės parduotuvės lankytojų srautas išaugtų iki 50 proc. per kampaniją, o jei kampanijos nustatymai būtų sukonfigūruoti teisingai, bendri pardavimo rezultatai padidėtų adekvačiai.</p>
      <p>Reklama</p>
      <p>„Klientams, kurie nori įvertinti investicijų poreikį kampanijai, rekomenduojame kampanijos metu planuot bent 20 proc. augimą ir atitinkamai skaičiuoti, kiek tai finansiškai atsieis“, – sakė ekspertas.</p>
      <p>Kalbėdamas apie elektronines parduotuves, kurios neturi didelio reklamos biudžeto, A. P. Girčys aiškino, kad mažesni prekybininkai taip pat gali sukurti sėkmingas kampanijas ir su mažesnėmis investicijomis.</p>
      <p>„Kalėdinė komunikacija gali vietoj viso mėnesio trukti tik dvi savaites, o pats biudžetas prasidėti nuo 100 eurų dienai. Skirti mažiau nepatartina, nes tai nesukurs didelio efekto, o pinigai bus išleisti“, – aiškino reklamos internete specialistas.</p>
      <p>
        <b>Kas tinka JAV, tinka ir Lietuvoje?</b>
      </p>
      <p>Svarstant apie reklamą „Facebook“ socialiniame tinkle ar „Google“ sistemoje, pasak A. P. Girčio, biudžetas yra toli gražu ne vienintelis sėkmės garantas. Eksperto teigimu, taip pat labai svarbu tinkamai nustatyti signalus, kuriais, vartotojui atėjus į svetainę, perduoda „Facebook“ ar „Google“ platformoms – prekės peržiūrą, įsidėjimą į krepšelį, pirkimą.</p>
      <p>„Tai nustatoma per vadinamąjį Data Layer ir su prekių vertėmis ir unikaliais identifikavimo kodais perduodama tiek „Facebook“, tiek „Google Ads“. Techniškai tvarkingai paruoštas prekių srautas (angl. feed) padės sugeneruoti dinamines reklamas, kurios, mūsų praktikoje, parduoda geriausiai ir Lietuvoje, ir Jungtinėje Karalystėje, ir JAV, ir Vokietijoje“, – nurodė „APG Media“ vadovas.</p>
      <p>Reklama</p>
      <p>Paklaustas ar tai, kas kuriant „Facebook“ bei „Google“ reklamines kampanijas, tinka, pavyzdžiui, JAV rinkoje, tinka ir Lietuvoje, A. P. Girčys tikino, kad iš esmės taip. Vienintelė išlyga – funkcionalumas.</p>
      <p>„JAV rinkoje „Facebook“ yra galimybę reklamos nustatymuose turėti vartotojo pajamas. Lietuvoje tai tiesiog neegzistuoja. Analogiška situacija ir su „Google Shopping“, kuris yra puikus sprendimas JAV, Jungtinėje Karalystėje, Vokietijoje, bet Lietuvoje tai neįjungta“, – nurodė ekspertas.</p>
      <p>Vis dėlto, jo teigimu, patys reklamos principai veikia tie patys. Iš pradžių reikia apibrėžti tikslinę auditoriją ir jai komunikuoti savo vertybes.</p>
      <p>„Gal Jūsų įkūrėjas metė darbą ir pradėjo šeimos verslą garaže, kad išlaikytų 5 vaikų šeimą. Jei taip, tai ir komunikuokite. Susidomėjusiems asmenims jau rodome prekes, pasiūlymus, prekių katalogus, o kai asmenys įsitraukia į reklamą ir pradeda pirkimo kelią, pasiūlome tokiems pirkėjams dinaminę reklamą, kurioje rodome tas prekes, kurias vartotojas jau peržiūrėjo, ar tiesiog panašias į jas. Šie principai veikia visose rinkose, kuriose mūsų klientai skelbia reklamas: tiek Lietuvoje, tiek JAV, tiek ir Jungtinėje Karalystėje“, – pabrėžė „APG Media“ vadovas.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/automobiliai/audi-pardavimu-masta-lenke-ir-bmw-ir-mercedes/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/it/asmeniniu-kompiuteriu-pardavimai-pasaulio-rinkoje-smuko-iki-zemiausio-lygio-per-penkerius-metus/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/nt/uostamiestyje-sumenko-nauju-butu-pardavimai/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuvos-naujienos/eugenijus-gentvilas-tik-pseudopatriotai-nenori-zemes-parduoti-uzsienieciams-957724/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuvos-naujienos/lietuviska-zeme-perka-uzsienieciai-933872/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/sausi-automobiliu-pardavimai-es-sumazejo-iki-maziausio-lygio-nuo-1990-metu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/pasaulyje-mazeja-ginkluotes-pardavimai/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/sausi-lietuvos-nauju-lengvuju-automobiliu-rinka-nezymiai-augo/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>