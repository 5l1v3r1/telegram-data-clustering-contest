<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/cultura/2019/11/19/whyte-horses-il-video-della-band-da-cagliari-spopola-sul-web-8-954393.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T08:49:27+00:00"/>
    <meta property="og:title" content="Whyte Horses, il video della band da Cagliari spopola sul web"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Musica</h6>
      <h1>Whyte Horses, il video della band da Cagliari spopola sul web</h1>
      <h2>Tante splendide immagini da Castello a Villanova, passando per la scalinata del Bastione</h2>
      <address>
        <time datetime="2019-11-19T08:49:27+00:00">19 Nov 2019, 08:49</time>
      </address>
      <p>Sono già oltre settemila le visualizzazioni per il video girato tra Castello e Villanova dagli inglesi Wythe Horses, una delle band sbarcate a Cagliari con la crociera della musica, il viaggio dalla Spagna alla Sardegna con musica e grandi show a bordo.</p>
      <p>Dopo una breve sosta in città, i Wythe Horses hanno infatti deciso di utilizzare la città come prezioso sfondo di un videoclip musicale: da Castello a Villanova, passando per la scalinata del Bastione in una giornata dai colori estivi, piena di luce, le preziosità del capoluogo sardo splendono nelle immagini che accompagnano due pezzi, fra questi la cover di un brano famosissimo dei Belle and Sebastien.</p>
      <p>I musicisti passeggiano, suonano e cantano per il quartiere più alto della città passando tra stradine, tunnel e affacciandosi poi davanti alla piazzetta ora dedicata all'artista Maria Lai. Poi la discesa a Villanova in mezzo alle case del rione, fra piante e fiori che ornano i portoni delle abitazioni, con tanti cagliaritani incuriositi, qualcuno in canottiera, altri a petto nudo, che si affacciano ai balconi.</p>
      <p>Alla fine, da finestre e verande, il caloroso applauso.</p>
      <p>
        <b>IL VIDEO:</b>
      </p>
      <figure>
        <iframe src="https://www.youtube.com/embed/Y9ZV88yUhto" width="530" height="315" data-service="Youtube" scrolling="no"/>
      </figure>
      <p>Il video</p>
      <p>(Unioneonline/v.l.)</p>
    </article>
  </body>
</html>