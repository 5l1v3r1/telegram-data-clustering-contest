<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/ukreksimbank-minfin-ogolosiv-pro-provedennya-konkursu-na-posadu-golovi-pravlinnya-banku-novini-ukrajini-50054331.html"/>
    <meta property="og:site_name" content="НВ"/>
    <meta property="article:published_time" content="2019-11-19T08:43:00+00:00"/>
    <meta property="og:title" content="Укрексімбанк оголосив конкурс на посаду голови правління"/>
    <meta property="og:description" content="Рішення про проведення конкурсу було прийнято до затримання чинного голови правління Укрексімбанку за підозрою у відмиванні коштів."/>
  </head>
  <body>
    <article>
      <h1>Укрексімбанк оголосив конкурс на посаду голови правління</h1>
      <h2>Рішення про проведення конкурсу було прийнято до затримання чинного голови правління Укрексімбанку за підозрою у відмиванні коштів.</h2>
      <address>
        <time datetime="2019-11-19T08:43:00+00:00">19 Nov 2019, 08:43</time>
      </address>
      <p><a href="https://nv.ua/ukr/tags/ukreksimbank.html">Державний експортно-імпортний банк</a> почав конкурсний відбір на посаду голови правління. Про це повідомляє Міністерство фінансів.</p>
      <p>Рішення про проведення конкурсу наглядова рада банку прийняла 15 листопада, прийом документів стартував 18 листопада.</p>
      <p>Кандидати, які бажають брати участь в конкурсі, повинні надати початковий пакет документів компанії з підбору персоналу Odgers Berndtson (ТОВ Телент Едвайзорс) до 18:00 за київським часом 2 грудня 2019 року.</p>
      <p>3 грудня комітет з питань призначень наглядової ради банку спільно з компанією з підбору персоналу відбере не більше 10 учасників конкурсу, яких допустять до наступного етапу.</p>
      <p>4−6 грудня комітет з питань призначень наглядової ради банку спільно з компанією з підбору персоналу проведе співбесіду з відібраними кандидатами, з яких рекомендує трьох осіб для проходження фінального етапу відбору.</p>
      <p>Фінальний етап — співбесіди кандидатів з наглядовою радою банку — призначений на 6 грудня.</p>
      <p>Умови проведення конкурсу та вимоги до претендентів доступні за <a href="https://mof.gov.ua/uk/news/ogoloshennia_pro_provedennia_konkursu_na_posadu_golovi_pravlinnia_at_derzhavnii_eksportno-importnii_bank_ukraini-1885"><b>посиланням</b></a>.</p>
      <p>Як повідомлялося, <a href="https://nv.ua/ukr/biz/finance/oleksandr-gricenko-chomu-sbu-zatrimala-glavu-ukreksimbanku-novini-ukrajini-50054050.html">16 листопада СБУ затримала голову правління Укрексімбанку Олександра Гриценка</a> за підозрою у відмиванні грошей.</p>
      <p>Читайте також:<br/><a href="https://nv.ua/ukr/ukraine/events/sprava-ukreksimbanku-yogo-hoche-zabrati-rosiya-novini-ukrajini-50053991.html">&amp;nbspДепутат від Євросолідарності: на Укрексімбанк «поклала око» Росія, силовики підіграли <br/></a>Читайте також:<br/><a href="https://nv.ua/ukr/biz/markets/ukreksimbank-zapevniv-shcho-zatrimannya-gricenka-ne-vpline-na-yogo-robotu-novini-ukrajini-50054065.html">&amp;nbspУкрексімбанк прокоментував затримання свого голови правління</a></p>
      <p>18 листопада <a href="https://nv.ua/ukr/biz/markets/sud-obrav-zapobizhniy-zahid-golovi-ukreksimbanku-novini-ukrajini-50054222.html">Печерський райсуд відмовився заарештовувати Гриценка</a> і зобов’язав його внести заставу в 3 млн грн.</p>
    </article>
  </body>
</html>