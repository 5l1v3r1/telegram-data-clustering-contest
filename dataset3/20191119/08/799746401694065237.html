<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103196/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T08:41:06+00:00"/>
    <meta property="og:title" content="Опитування показало, хто повинен очолити польську опозицію перед виборами президента"/>
    <meta property="og:description" content="Останнє опитування Gazeta Wyborcza свідчить про те, що Борис Будка повинен стати лідером Громадянської платформи, найбільшої опозиційної партії Польщі, яка проводить внутрішні вибори у січні."/>
  </head>
  <body>
    <article>
      <h1>Опитування показало, хто повинен очолити польську опозицію перед виборами президента</h1>
      <address>
        <time datetime="2019-11-19T08:41:06+00:00">19 Nov 2019, 08:41</time>
      </address>
      <p>Останнє опитування Gazeta Wyborcza свідчить про те, що Борис Будка повинен стати лідером "Громадянської платформи", найбільшої опозиційної партії Польщі, яка проводить внутрішні вибори у січні.</p>
      <p>Про це повідомляє "Європейська правда" з посиланням на <a href="https://www.euractiv.com/">Euractiv</a>.</p>
      <p>30% респондентів проголосували б за Будку, який був лідером протестів проти судових реформ правлячої партії PiS і відтоді залишається помітним у парламенті та партії. Малгожата Кідава-Блонська, яку призначили очолити "Громадянську платформу" на останніх парламентських виборах, отримала 23%.</p>
      <figure>
        <img src="https://img.eurointegration.com.ua/images/doc/3/2/32dcc40-12708827-borys-budka-900-554.jpg"/>
        <figcaption>Борис Будка<cite>wiadomosci.dziennik.pl</cite></figcaption>
      </figure>
      <p>Дональд Туск посідає третє місце з 11%, тоді як нинішній керівник партії Гжегож Схетина отримав лише 4%.</p>
      <p>Партія прагне ефективного проведення праймеріз до президентських виборів через відсутність кандидатів.</p>
      <p>Лише Кідава-Блонська заявила, що хоче балотуватися. Туск <b><a href="https://www.eurointegration.com.ua/news/2019/11/5/7102666/">заявив</a></b>, що не балотуватиметься.</p>
      <p>Будка - депутат кількох скликань та колишній міністр юстиції Польщі.</p>
    </article>
  </body>
</html>