<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23499909-tony-abbott-sugereaza-australia-investit-prea-mult-relatia-china-cele-doua-state-nu-pot-deveni-partenere-cat-timp-china-isi-hartuieste-vecinii.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T08:40:00+00:00"/>
    <meta property="og:title" content="Tony Abbott sugerează că Australia a investit prea mult în relația sa cu China și că cele două state nu pot deveni partenere, cât timp China își &quot;hărțuiește&quot; vecinii"/>
    <meta property="og:description" content="Tony Abbott a acuzat China de fapul că-și hărțuiește vecinii și a avertizat că este improbabil ca relațiile sale cu Australia să meargă dincolo de un &quot;război rece&quot;, scrie The Guardian."/>
  </head>
  <body>
    <article>
      <h1>Tony Abbott sugerează că Australia a investit prea mult în relația sa cu China și că cele două state nu pot deveni partenere, cât timp China își "hărțuiește" vecinii</h1>
      <address><time datetime="2019-11-19T08:40:00+00:00">19 Nov 2019, 08:40</time> by <a rel="author">A.Z.</a></address>
      <p><b>Tony Abbott a acuzat China de fapul că-și "hărțuiește" vecinii și a avertizat că este improbabil ca relațiile sale cu Australia să meargă dincolo de un "război rece", scrie <a href="https://www.theguardian.com/australia-news/2019/nov/19/tony-abbott-accuses-china-of-bullying-neighbours-and-warns-of-cold-peace">The Guardian.</a> </b><br/><br/>Într-un discurs ținut pentru India Foundation, în New Dlehi, fostul prim ministru liberal a promis să susțină colaborările viitoare cu India, sugerând că Australia a investit prea mult în relațiile cu China.<br/><br/>Comentariile sale intră în contradictoriu cu fostul prim ministrul laburist Paul Keating, care a sugerat luni că abordarea Australiei față de China acaparată de "fobiile" agențiilor de securitate și de "isteria" jurnaliștilor "pioși, făcători de bine". <br/><br/>Intervenția vine în contextul în care membrii liberali ai parlamentului își înăspresc poziția față de China. Marți, senatorul Eric Abetz a sugerat că practicile barbare ale recoltării forțate de organe ar putea reprezenta o formă de genocid a comunității Falun Gong.<br/><br/>În iunie, tribunalul independent din China a descoperit că uciderea deținuților din China, pentru recoltarea organelor, este încă practicată, iar printre victime se numără și cei care fac parte din mișcarea Falun Gong.<br/><br/>Abetz a declarat că practica ar trebui condamnată "fără doar și poate", iar Australia "ar trebui să se poată alătura" Uniunii Europene, Camerei Reprezentanților și subcomisiei parlamentare canadiene pentru a solicita o anchetă internațională. De asemenea, Abetz a adăugat că cetățenii australieni ar trebui împiedicați să călătorească în China pentru transplant de organe, pentru a nu încuraja practica.<br/><br/>Potrivit lui Abbot, guvernele australiene "au cultivat cu grijă relațiile cu China", iar acum Australia trebuie să fie "foarte atentă la viitoarele angajamente". <br/><br/>"Realitatea, de obicei ignorată, este că Australia nu poate să fie un partener strategic important pentru o țară care crede că poate să-și hărțuiască vecinii pe baza unor revendicări teritoriale, pe care refuză să le discute în prezența unui arbitru și pe care încearcă să le rezolve doar în favoarea sa", ar fi zis Abbot.</p>
    </article>
  </body>
</html>