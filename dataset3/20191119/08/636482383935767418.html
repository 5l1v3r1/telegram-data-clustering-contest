<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ce-decizie-a-luat-laurette-dupa-ce-fiica-ei-a-fost-rupta-cu-bataia-la-scoala-pe-motiv-ca-e-mulatra-20095704"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T08:23:38+00:00"/>
    <meta property="og:title" content="Ce decizie a luat Laurette după ce fiica ei a fost ruptă cu bătaia la școală pe motiv că e mulatră"/>
    <meta property="og:description" content="Laurette își dorește să se facă dreptate în cazul fiicei sale, care, în urmă cu câteva zile, a fost ruptă cu bătaia la școală pe motiv că e mulatră."/>
  </head>
  <body>
    <article>
      <h1>Ce decizie a luat Laurette după ce fiica ei a fost ruptă cu bătaia la școală pe motiv că e mulatră</h1>
      <address><time datetime="2019-11-19T08:23:38+00:00">19 Nov 2019, 08:23</time> by <a rel="author">Alice Zotta</a></address>
      <p>
        <b>Laurette își dorește să se facă dreptate în cazul fiicei sale, care, în urmă cu câteva zile,<a href="https://www.cancan.ro/fiica-lui-laurette-victima-a-bullyingului-plina-se-sange-i-a-fost-sparta-dantura-de-un-coleg-care-nu-e-la-primul-incident-de-genul-acesta-20095122"> a fost ruptă cu bătaia la școală pe motiv că e mulatră</a>. Cunoscuta vedetă de culoare este furiosă pe felul în care învățătoarea Serenei a gestionat situația critică petrecută în școală, dar și pe părinții băiatului care a agresat-o de mai multe ori pe colega lui. Fosta asistentă TV a luat mai multe decizii și speră că, fata ei nu va rămâne cu sechele în urma acestui episod violent de bullying.</b>
      </p>
      <h3>Decizia luată de Laurette după ce fiica ei a fost bătută la școală pentru că e mulatră</h3>
      <p>În cadrul unui interviu oferit în urmă cu câteva ore, Laurette a povestit coșmarul pe care l-a trăit fiica ei în școală încă din clasa pregătitoare. Ea a dezvăluit și cum a găsit-o pe Serena plină de sânge și cu un dinte rupt când a mers să o ia acasă de la cursuri în urmă cu aproape o săptămână.</p>
      <p><i><b>“De anul trecut, din clasa pregătitoare, Serena a fost şicanată de doi colegi de clasă, pe motiv că «mama ta e negresă» şi că «mama ta apare la tv». De la simple tachinări, cei doi băieţi au trecut la fapte violente în clasa I. Au tot împins-o pe Serena pe holul şcolii, iar ea a căzut o dată, s-a lovit şi a venit acasă cu nasul umflat, i-au tot aruncat la gunoi pachetul cu mâncare şi nu o lasă să stea în prima bancă. Însă joi (n.r.: 14 noiembrie), s-a întâmplat ceva grav. În pauză, Serena se întorcea de la toaletă şi era udă pe mâini, iar unul dintre aceşti băieţi care o tot şicanează a tras-o de spate. Ea s-a împiedicat, a alunecat şi a căzut cu faţa pe gresie şi şi-a spart un dinte din faţă (n.r.: incisivul central superior stâng). E dintele definitiv, nu cel, «de lapte». Am avut un şoc când mi-am văzut fetiţa cu dinţişorul spart. Serena e traumatizată şi nu vrea să se întoarcă la şcoală”</b></i>, a povestit Laurette cu multă durere în suflet și în glas pentru <b><a href="https://www.click.ro/vedete/romanesti/laurette-ingrozita-fiica-ei-fost-agresata-de-colegi">click.ro</a></b>.</p>
      <h3>Discuție incredibilă purtată de Laurette cu părinții băiețelului agresor</h3>
      <p>Inițial, Laurette a vrut să stea de vorbă cu părinții adolescentului care a agresat-o pe fiica sa, însă, adulții au tratat-o cu dispreț și au umilit-o.</p>
      <p><i><b>“Mi-au spus că suntem în realitate, nu la TVv. Nu şi-au cerut scuze şi nici nu au încercat să găsim o soluţie. Tatăl băiatului a vorbit cu asistenta şcolii, să mergem la cabinetul medical al elevilor, să-i «lipească» dintele. N-am fost de acord cu intervenţia fără o consultaţie serioasă înainte. Am fost cu Serena la dentist şi după radiografie şi tratament, în patru ore i-a refăcut dintele. A fost o cheltuială de câteva sute de lei, dar nu banii contează, ci faptul că Serena nu va mai putea mânca normal. Nu mai poate muşca dintr-un măr şi nici dintr-o pâine cu coajă”</b></i>, a mai spus Laurette în timpul declarațiilor..</p>
      <p><b>Vedeta de culoare este revoltată că personalul şcolii vrea “să muşamalizeze incidentul”</b>. Acum, Laurette se intenționează să o transfere pe fetița sa la altă şcoală, eventual, la una privată.</p>
      <p><b><i>“Am cerut să vedem împreună imaginile de pe camerele de supraveghere, să ne lămurim cine a fost de vină. Mi-au spus că pot da imaginile doar autorităţilor, aşa că voi vorbi cu avocatul meu şi voi depune o plângere la poliţie. Serena e paşnică şi merge constant la psiholog după divorţul meu”</i></b>, a mai mărturisit Laurette.</p>
    </article>
  </body>
</html>