<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/19/protesta-sardine-modena/"/>
    <meta property="og:site_name" content="Il Post"/>
    <meta property="article:published_time" content="2019-11-19T08:02:37+00:00"/>
    <meta property="og:title" content="La protesta a Modena contro Salvini"/>
    <meta property="og:description" content="C'erano circa 7 mila persone strette &quot;come sardine&quot; in Piazza Grande contro il comizio del capo della Lega"/>
  </head>
  <body>
    <article>
      <h1>La protesta a Modena contro Salvini</h1>
      <h2>C'erano circa 7 mila persone strette "come sardine" in Piazza Grande contro il comizio del capo della Lega</h2>
      <address>
        <time datetime="2019-11-19T08:02:37+00:00">19 Nov 2019, 08:02</time>
      </address>
      <p>Lunedì 18 novembre a Modena almeno 7 mila persone hanno protestato in Piazza Grande contro l’evento elettorale tenuto in città dal leader della Lega Matteo Salvini a sostegno di Lucia Borgonzoni, candidata del centrodestra a presidente dell’Emilia-Romagna per le elezioni regionali del 26 gennaio 2020. La manifestazione di Modena, <a href="https://www.ilpost.it/2019/11/14/matteo-salvini-bologna/">come quella di giovedì 14 novembre a Bologna</a>, è stata organizzata in forma di flash mob. Nonostante la pioggia in piazza c’erano migliaia di persone “strette come sardine” – come da slogan dei promotori – a cantare “Bella ciao” o slogan come “Modena non si Lega”. I manifestanti si sono radunati poco prima delle 19, occupando non solo la piazza ma anche le traverse adiacenti e i portici.</p>
      <slideshow>
        <figure>
          <img src="https://www.ilpost.it/wp-content/uploads/2019/11/modena-sardine-1.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-5.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-12.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-6.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-2.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-4.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-3.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-7.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-11.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-8.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-10.jpg"/>
        </figure>
        <figure>
          <img src="https://www.ilpost.it/wp-content/uploads/2019/11/modena-sardine-13.jpg"/>
        </figure>
      </slideshow>
      <p>Inizialmente Salvini doveva parlare in centro, in via Gallucci, dove erano attese circa 3 mila persone, ma dopo il lancio della contro-manifestazione ha cambiato programma, scegliendo un ristorante fuori dal centro. Gli organizzatori e le organizzatrici della protesta avevano chiesto che durante il presidio non ci fosse “nessuna bandiera, nessun partito, nessun insulto”, e che i partecipanti esponessero solo cartelli con raffigurate delle sardine.</p>
      <figure>
        <img src="https://www.ilpost.it/wp-content/uploads/2019/11/modena-sardine-9.jpg"/>
        <figcaption>Modena, 18 novembre<br/>(Piero Cruciatti / LaPresse )</figcaption>
      </figure>
      <p>Salvini, poco prima di arrivare a Modena, ha attaccato “le sardine” riprendendo un post dello scorso maggio di una delle organizzatrici che contiene un video capovolto di Salvini con la frase: «Avremmo bisogno di un giustiziere sociale, di quelli che compaiono nella storia, che dopo aver ucciso vengono marcati come anarchici…». Salvini ha detto che «una delle “sardine democratiche”» fino a poco tempo fa invocava il suo «omicidio da parte di un giustiziere e mi raffigurava a testa in giù. Bella roba».</p>
      <related>
        <h4>Articoli Correlati</h4>
        <a href="https://www.ilpost.it/2019/11/19/procura-agrigento-salvini-registro-indagati-open-arms/"/>
        <a href="https://www.ilpost.it/2019/11/18/ong-pull-factor-migranti-studio/"/>
        <a href="https://www.ilpost.it/2019/11/14/matteo-salvini-bologna/"/>
      </related>
    </article>
  </body>
</html>