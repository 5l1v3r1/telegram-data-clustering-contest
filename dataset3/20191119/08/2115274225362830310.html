<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/rassegna_stampa-6577515/news/2019-11-19/"/>
    <meta property="og:site_name" content="Agi"/>
    <meta property="article:published_time" content="2019-11-19T08:20:00+00:00"/>
    <meta property="og:title" content="Titoli e aperture: la pioggia di emendamenti e il caso Arcelor-Mittal sui quotidiani in edicola"/>
    <meta property="og:description" content="L’ex Ilva frena e fa marcia indietro: l’altoforno resta acceso. La decisione è stata presa da ArcelorMittal dopo un ordine del giudice di Milano. &quot;Si rischia una bomba sociale&quot; è ora l’allarme del presidente della Repubblica, Sergio Mattarella."/>
  </head>
  <body>
    <article>
      <h1>Titoli e aperture: la pioggia di emendamenti e il caso Arcelor-Mittal sui quotidiani in edicola</h1>
      <address><time datetime="2019-11-19T08:20:00+00:00">19 Nov 2019, 08:20</time> by <a rel="author">AGI - Agenzia Giornalistica Italia</a></address>
      <p>L’ex <b>Ilva</b> frena e fa marcia indietro: <a href="https://www.agi.it/economia/arcelormittal_sospende_spegnimento_altiforni-6575804/news/2019-11-18/">l’altoforno resta acceso</a>. La decisione è stata presa da <b>ArcelorMittal</b> dopo un ordine del giudice di Milano. "Si rischia una bomba sociale" è ora l’allarme del presidente della Repubblica, <b>Sergio Mattarella</b>.</p>
      <p>Intanto il capo del governo <b>Giuseppe Conte</b> venerdì vedrà Mittal. Cassa integrazione e incentivi sono le soluzioni per evitare la <b>lite giudiziaria</b>. Dunque, la trattativa aperta tra il premier Conte e ArcelorMittal. In queste ore si sta lavorando a un decreto per lo <b>scudo penale</b>. E si discute anche su esuberi, sconti e garanzie mentre Cdp frena sull'intervento.</p>
      <p>Incontro segreto tra Mittal Jr e il ministro Patuanelli, mentre venerdì è previsto un incontro tra vertice aziendale e premier. Intanto si profila uno scontro sul e nel governo per la <a href="https://www.agi.it/economia/emendamenti_m5s_manovra_gualtieri-6576671/news/2019-11-19/">pioggia di emendamenti</a> piombati sulla manovra: in commissione Bilancio al Senato sono state depositate 4.550 proposte di modifica. Oltre il 40% arriva dalla maggioranza, ben 1.746 che salgono a circa duemila con gli emendamenti in arrivo dai ministeri.</p>
      <p>
        <b>CORRIERE DELLA SERA</b>
      </p>
      <p>Ilva, l’altoforno resta acceso</p>
      <p>Mittal vedrà Conte. Mattarella preoccupato: si rischia una bomba sociale</p>
      <p>
        <b>LA REPUBBLICA</b>
      </p>
      <p>“Il governo trovi l’anima”</p>
      <p>Il segretario Pd: “Troppe liti, l’esecutivo rischia se non diventa alleanza vera. Ius culturae, andiamo avanti”</p>
      <p>Manovra, oltre 4500 emendamenti: 1700 dai partiti di maggioranza. In ogni caso l’Europa dirà sì</p>
      <p>Ilva, aria di disgelo. Intanto Conte chiede a Cdp un impegno diretto</p>
      <p>
        <b>LA STAMPA</b>
      </p>
      <p>Il tribunale tiene accesi gli altoforni dell’ex Ilva Piano di rilancio con Cdp</p>
      <p>Mattarella preme su Conte: serve più determinazione. E vede i sindacati</p>
      <p>
        <b>IL SOLE 24 ORE</b>
      </p>
      <p>Manovra, fuoco amico sul Governo</p>
      <p>Pioggia di emendamenti in commissione al Senato: il 40% dalla maggioranza</p>
      <p>Sotto tiro auto aziendali e bibite. Pd: plastic tax a 80 centesimi. Iv: via quota 100</p>
      <p>
        <b>IL MESSAGGERO</b>
      </p>
      <p>Ilva, Conte tratta con Mittal</p>
      <p>Arcelor sospende il piano di chiusura dopo l'invito dei giudici di Milano. Venerdì vedrà il premier</p>
      <p>Pressing di Mattarella: problema nazionale, va risolto subito. Il governo verso lo scudo per decreto</p>
      <p>
        <b>IL GIORNALE</b>
      </p>
      <p>LA TRENTA «OKKUPA» LA CASA</p>
      <p>L’ex ministra non molla l’alloggio di lusso: «Mi serve per incontri di lavoro»</p>
      <p>Affitto choc: 540 euro per 180 metri quadrati in centro</p>
      <p>
        <b>LIBERO QUOTIDIANO</b>
      </p>
      <p>«Estrarre a sorte i parlamentari»</p>
      <p>Il comico: «Le democrazie si sbriciolano, copiamo da una città del Belgio dove i rappresentanti sono scelti a caso». Forse sono migliori di Gigino o Bonafede, ma così si supera il senso del ridicolo</p>
      <p>
        <b>IL FATTO QUOTIDIANO</b>
      </p>
      <p>PIOVONO SARDINE E PM</p>
      <p>Modena, in migliaia contro Salvini: lui si chiude in un locale con pochi intimi. Fondazione Più voci: svolta nell’indagine</p>
      <p>
        <b>IL FOGLIO</b>
      </p>
      <p>I Cinque stelle non sbagliano mai il test di fedeltà con la Cina di Xi</p>
      <p>Il ministro 5s non va al G20 (giapponesi delusi), Casaleggio va a braccetto con Huawei e su Hong Kong i grillini tacciono “Xinjiang? Va tutto bene”</p>
      <p>
        <b>LA GAZZETTA DEL MEZZOGIORNO</b>
      </p>
      <p>Ex Ilva, il contrordine di Mittal</p>
      <p>Pressing dei giudici: sospeso lo stop all’altoforno 2. Si muove Mattarella​</p>
      <p>
        <b>LA NAZIONE</b>
      </p>
      <p>Tasse e bonus, pioggia di novità</p>
      <p>La maggioranza fa dietrofront su plastica, zucchero e auto aziendali. Sconti per profilattici e pannolini</p>
      <p>
        <b>IL SECOLO XIX</b>
      </p>
      <p>Ex Ilva, il tribunale in campo: gli altoforni non saranno spenti</p>
      <p>Retromarcia di Mittal dopo l’intimazione dei giudici. Inchiesta di Milano, nuove ipotesi di reato</p>
      <p>
        <b>IL TEMPO</b>
      </p>
      <p>L’offesa del killer di Cerciello</p>
      <p>Finnegal Elder, intercettato a Regina Colei: «Sono studfo degli italiani. Mi fanno venire la nausea»</p>
      <p>Le microspie lo fregano: l’assassino ammette che i carabinieri si erano qualificati a lui e all’amico</p>
    </article>
  </body>
</html>