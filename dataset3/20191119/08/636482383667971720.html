<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/veste-soc-in-lumea-interlopa-din-bucuresti-cine-s-a-inscaunat-sef-al-clanului-sportivilor-in-locul-lui-mircea-nebunu-20095727"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T08:18:54+00:00"/>
    <meta property="og:title" content="Veste șoc în lumea interlopă din București! Cine s-a înscăunat șef al Clanului Sportivilor, în locul lui Mircea Nebunu"/>
    <meta property="og:description" content="O veste șoc s-a propagat în lumea interlopă din București, iar în centrul atenției se află chiar Mircea Nebunu, cel care era considerat liderul"/>
  </head>
  <body>
    <article>
      <h1>Veste șoc în lumea interlopă din București! Cine s-a înscăunat șef al Clanului Sportivilor, în locul lui Mircea Nebunu</h1>
      <address><time datetime="2019-11-19T08:18:54+00:00">19 Nov 2019, 08:18</time> by <a rel="author">Cristian Lisandru</a></address>
      <p>
        <b>O veste șoc s-a propagat în lumea interlopă din București, iar în centrul atenției se află chiar Mircea Nebunu, cel care era considerat liderul incontestabil al Clanului Sportivilor. Numai că ultimele informații transmit cu totul altceva. Mircea Nebunu ar fi fost ”detronat”, iar noul lider este un interlop cu trecut ”încărcat”.</b>
      </p>
      <p>O vorbă spune că ”nimeni nu este de neînlocuit”, iar Mircea Nebunu o simte pe propria piele. Umblă vorba prin târg că Radu Roșca – de altfel, un membru important al grupării infracționale Clanul Sportivilor – s-ar fi înscăunat șef în locului lui Mircea. Conform altor surse, mutarea a avut loc fiindcă Mircea Nebunu s-ar fi retras de la conducerea grupării. Cert este că și trecutul lui Roșca este presărat cu tot felul de condamnări, unele chiar pentre folosirea armelor de foc. Conform <i>spynews.ro</i>, Mircea Nebunu ar fi părăsit România, ajungând în Italia – acolo unde și-a investit o mare parte din bani.</p>
      <figure>
        <img src="https://www.cancan.ro/wp-content/uploads/2019/11/mircea-nebunu-1280x720-1024x576.jpg"/>
        <figcaption>Mircea Nebunu</figcaption>
      </figure>
      <h3>Cine este Mircea Nebunu</h3>
      <p>Mircea Nebunu, unul dintre cei mai temuţi lideri ai lumii interlope bucureştene, care îşi ameninţa duşmanii că îi bagă în ciment, a ieşit din închisoare în urmă cu aproape doi ani. Eliberarea acestuia a trezit o adevărată isterie pe site-urile de socializare. Lăutarii au reacţionat imediat şi i-au compus o melodie personalizată, în care l-au denumit „Regele”.<b>(NU RATA, AICI:<a href="https://www.cancan.ro/noul-sef-al-lumii-interlope-mircea-nebunu-i-a-dat-interval-temutului-bibiloi-19836001"> NOUL ȘEF AL LUMII INTERLOPE MIRCEA NEBUNU I-A ”DAT INTERVAL” TEMUTULUI BIBILOI!</a>)</b></p>
      <p>Mircea Băluş, cunoscut în Capitală sub numele de Nebunu, a fost eliberat condiţionat după ce, iniţial, primise o pedeapsă de zece ani de închisoare pentru mai multe fapte cu violenţă. Momentul a fost marcat în mod fastuos în Berceni, unde gruparea condusă de acesta îşi are cartierul general. Procurorii arătau la momentul trimiterii în judecată că ”Mircea Nebunu’” îşi controla cu o mână de fier interlopii din subordine. <b><i>”Eu îmi fac legea mea,  frate”</i></b>, <b><i>“Te bag în ciment!”</i></b>, <b><i>“Eu nu sunt prost”</i></b>, <b><i>“Eu sunt Ştefan cel Mare, bă, aţi înnebunit?!”</i></b>, <b><i>“Mă bat cu omul, unu la unu”</i></b>, <b><i>“Mie mi-a dat unul o săgeată, eu îi dau 50 de săgeţi”</i></b>, <b><i>“Bă tâmpitule, pe banii mei, vreţi să-mi faceţi, mă, flagrant?!”</i></b>, sunt doar o parte din replicile lui Mircea.</p>
    </article>
  </body>
</html>