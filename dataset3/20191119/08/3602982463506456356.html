<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/murray-davis-cup-nederland-afwezig/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T08:26:32+00:00"/>
    <meta property="og:title" content="Murray blijft een vraagteken en laat Davis Cup-duel met Oranje wellicht schieten"/>
    <meta property="og:description" content="Het meespelen van tennisser Andy Murray deze week in de Davis Cup is geen zekerheid, zegt teamcaptain Leon Smith. Hij is voorzichtig met de Schotse voormalig nummer 1 van de wereld, die dit jaar na lang blessureleed zijn comeback maakte en in oktober in Antwerpen voor het eerst sinds 2017 weer een toernooi won. “Met…"/>
  </head>
  <body>
    <article>
      <h1>Murray blijft een vraagteken en laat Davis Cup-duel met Oranje wellicht schieten</h1>
      <address>
        <time datetime="2019-11-19T08:26:32+00:00">19 Nov 2019, 08:26</time>
      </address>
      <p>
        <b>Het meespelen van tennisser Andy Murray deze week in de Davis Cup is geen zekerheid, zegt teamcaptain Leon Smith. Hij is voorzichtig met de Schotse voormalig nummer 1 van de wereld, die dit jaar na lang blessureleed zijn comeback maakte en in oktober in Antwerpen voor het eerst sinds 2017 weer een toernooi won. "Met Andy erbij is het team sterker, maar hij is nog altijd niet op zijn oude niveau.”</b>
      </p>
      <p>Het Britse team is in de finaleweek van de Davis Cup ingedeeld in een groep met Nederland en Kazachstan. De Britten treffen Oranje morgen in Madrid. Nederland speelt vandaag tegen Kazachstan.<br/><br/><b>Murray een vraagteken</b><br/>Captain Smith heeft 2 spelers die hoger staan op de wereldranglijst en mogelijk meer kans maken op een optreden in het enkelspel. Dan Evans is de nummer 42 van de wereld, Kyle Edmund staat 69ste. Murray klom door zijn zege in Antwerpen naar plek 126. "Andy gaat met sprongen vooruit, maar hij heeft nog maar net zijn comeback gemaakt. Met Dan en Kyle heb ik 2 spelers van gelijk niveau.”<br/><br/>Murray is ook een optie voor het dubbelspel samen met zijn broer Jamie, maar ook dat is niet zeker. Jamie heeft zich voor het dubbelspel voorbereid met Neal Skupski.</p>
    </article>
  </body>
</html>