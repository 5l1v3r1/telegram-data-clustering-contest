<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/razbikha-nay-golyamata-narkolaboratoriya-v-rusiya-407088.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T08:59:43+00:00"/>
    <meta property="og:title" content="Разбиха най-голямата нарколаборатория в Русия"/>
    <meta property="og:description" content="Производството на дрога се осъществявало в бивша ферма в района на Серпухов"/>
  </head>
  <body>
    <article>
      <h1>Разбиха най-голямата нарколаборатория в Русия</h1>
      <address>
        <time datetime="2019-11-19T08:59:43+00:00">19 Nov 2019, 08:59</time>
      </address>
      <p>Служители на МВР ликвидираха най-голямата лаборатория за наркотици в страната близо до Москва, съобщи Ирина Волк, говорителка на министерството.</p>
      <p>Производството на дрога се осъществявало в бивша ферма в района на Серпухов. Там имало високотехнологично оборудване за смесване на съставките на синтетични наркотици.</p>
      <p>Според Волк бандата продавала забранените вещества чрез онлайн магазин, предаде БГНЕС.</p>
      <p>По време на операцията полицията е предотвратила 18 доставки за районите на Новосибирск, Твер, Владимир, Курск, Калуга, Архангелск, Татарстан, Бурятия, Хабаровск и Приморски територии.</p>
      <p>Общо са иззети над 100 килограма наркотици в кристализирана форма, един и половина тона в течно състояние, четири тона химикали, повече от 600 килограма прекурсори и различно оборудване.</p>
      <p>Задържани са трима химици от Украйна, куриер и заподозрян за организиране на дейността на нарколабораторията.</p>
    </article>
  </body>
</html>