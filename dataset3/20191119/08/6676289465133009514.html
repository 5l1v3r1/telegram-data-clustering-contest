<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/tanar-ars-benzina-soba-vaslui-326215.html"/>
    <meta property="og:site_name" content="Observator"/>
    <meta property="article:published_time" content="2019-11-19T08:42:00+00:00"/>
    <meta property="og:title" content="Un tânăr din Vaslui a ars ca o torţă după ce a aruncat benzină în sobă"/>
    <meta property="og:description" content="Un tânăr în vârstă de 32 de ani a fost aproape să-şi găsească sfârşitul, după ce a încercat să aprindă focul în sobă cu benzină. Incidentul s-a petrecut duminicã, 17 noiembrie, în localitatea Lăleşti, Vaslui."/>
  </head>
  <body>
    <article>
      <h1>Un tânăr din Vaslui a ars ca o torţă după ce a aruncat benzină în sobă</h1>
      <address><time datetime="2019-11-19T08:42:00+00:00">19 Nov 2019, 08:42</time> by <a rel="author">Veronica Micu</a></address>
      <p>
        <b>
          <b>Un tânăr în vârstă de 32 de ani a fost aproape să-şi găsească sfârşitul, după ce a încercat să aprindă focul în sobă cu benzină. Incidentul s-a petrecut duminicã, 17 noiembrie, în localitatea Lăleşti, Vaslui.</b>
        </b>
      </p>
      <p>Petru B., de 32 de ani, din Lăleşti, a aruncat peste lemnele din sobă benzină, încercând să aprindă mai repede focul. Ghinionul lui a fost că imediat lemnele s-au aprins şi s-a produs o explozie puternicã, care a dus la incendierea bãrbatului.</p>
      <p>Hainele i-au luat foc, moment în care soţia lui, o tânără de 29 de ani, a sãrit sã-l stingã.</p>
      <p>În disperarea de a-şi salva bărbatul, femeia s-a ars şi eape mâini.</p>
      <p>Au reuşit, într-un final, sã stingã flãcãrile şi au anunţat grozăvia la 112.</p>
      <p>"La fata locului au ajuns douã echipaje SAJ Vaslui, de la substatia Bârlad, care au preluat o femeie de 29 de ani si un bãrbat de 32 de ani, sot si sotie, cu arsuri profunde pe suprafete mici de corp, de gradul II-III. Au fost stabiliati si transportati, constienti, la CPU din cadrul Spitalului din Bârlad", a transmis Aurora Popa, directorul SAJ Vaslui.</p>
      <p>Medicul Angelica Gramaticu, purtãtorul de cuvânt a spitalului din Bârlad, a declarat pentru <a href="http://www.vremeanoua.ro/accident-teribil-o-familie-a-ajuns-la-spital-dupa-ce-a-aruncat-cu-benzina-in-soba">vremeanoua.ro</a>, că cei doi soţi sunt internaţi în Sectia de Chirurgie Plasticã a spitalului.</p>
      <p>"A fost adus cu ambulanta un bãrbat de 32 de ani din Lãlesti cu arsurã prin flacãrã grad II-III laterocervical, torace posterior, omoplat si membru superior stâng, aproximativ pe 10-12% din suprafata corporalã.</p>
      <p>De asemenea, tot cu ambulanta a fost adusã si o femeie de 29 de ani, tot din Lãlesti cu arsurã grad II prin flacãrã mâna dreaptã si antebrat drept 2-3% din suprafata corporalã. Ambii sunt internati în Sectia de Chirurgie Plasticã a spitalului", a precizat Angelica Gramaticu.</p>
    </article>
  </body>
</html>