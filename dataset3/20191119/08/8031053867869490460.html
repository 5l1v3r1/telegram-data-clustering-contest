<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%81%cf%89%cf%83%ce%af%ce%b1-%cf%83%ce%ac%ce%bb%ce%bf%cf%82-%ce%b3%ce%b9%ce%b1-%ce%bc%ce%b7%cf%84%ce%ad%cf%81%ce%b1-%cf%80%ce%bf%cf%85-%ce%ad%ce%b4%cf%89%cf%83%ce%b5-%cf%83%ce%b5-6%cf%87%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T08:43:10+00:00"/>
    <meta property="og:title" content="Ρωσία: Σάλος για μητέρα που έδωσε σε 6χρονο το τιμόνι αυτοκινήτου που έτρεχε με 130χλμ/ώρα (βίντεο)"/>
    <meta property="og:description" content="Την αντίδραση των αρχών στη Ρωσία προκάλεσε βίντεο στο οποίο φαίνεται ένα αγόρι ηλικίας μόλις 6 ετών να οδηγάει αυτοκίνητο ενώ αυτό κινείται με ταχύτητα περίπου 130χλμ/ώρα."/>
  </head>
  <body>
    <article>
      <h1>Ρωσία: Σάλος για μητέρα που έδωσε σε 6χρονο το τιμόνι αυτοκινήτου που έτρεχε με 130χλμ/ώρα (βίντεο)</h1>
      <address>
        <time datetime="2019-11-19T08:43:10+00:00">19 Nov 2019, 08:43</time>
      </address>
      <p>
        <b>Την αντίδραση των αρχών στη Ρωσία προκάλεσε βίντεο στο οποίο φαίνεται ένα αγόρι ηλικίας μόλις 6 ετών να οδηγάει αυτοκίνητο ενώ αυτό κινείται με ταχύτητα περίπου 130χλμ/ώρα.</b>
      </p>
      <p>Το βίντεο έχει καταγράψει η 29χρονη μητέρα του παιδιού ενώ κινούταν με το αυτοκίνητό της σε δρόμο ταχείας κυκλοφορίας στην</p>
      <p>Πληροφορίες θέλουν, μάλιστα, το αγόρι πρόσφατα να έχει υποβληθεί σε χειρουργική επέμβαση στο μάτι του.</p>
      <figure>
        <iframe src="https://www.youtube.com/embed/7mBf6E7-jcA" width="560" height="315" data-service="Youtube" scrolling="no"/>
      </figure>
      <p>Η Αγκίνα Αλτινμπάγιεβα, πάντως, όπως είναι το όνομα της μητέρας του 6χρονου, όχι μόνο δεν αναγνώρισε το λάθος της αλλά αντέδρασε και με οργή σε βάρος των επικριτών της.</p>
      <p>«Ζω όπως θέλω. Δεν μετανιώνω για τίποτα. Δεν έχω ανάγκη τα σχόλιά σας. Δεν έχετε προσπαθήσει να ζήσετε τη ζωή μου. Δεν έχετε το δικαίωμα να με κρίνετε» έγραψε στα social media.</p>
      <p>Δήλωσε, μάλιστα, περήφανη «γιατί τα παιδιά μου μπορούν εύκολα να οδηγήσουν ένα αυτοκίνητο».</p>
      <p>Εξήγησε, ακόμα, ότι ο λόγος που έβαλε τον 6χρονο στο τιμόνι ήταν για να τον παρηγορήσει επειδή απουσίαζε ο πατέρας του από το σπίτι.</p>
    </article>
  </body>
</html>