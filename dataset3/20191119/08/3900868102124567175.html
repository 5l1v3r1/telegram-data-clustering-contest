<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562220/opa-diapseydei-ta-peri-katalipsewn-to-panepistimio-leitoyrgei-kanonika"/>
    <meta property="og:site_name" content="NOOZ."/>
    <meta property="article:published_time" content="2019-11-19T08:47:00+00:00"/>
    <meta property="og:title" content="ΟΠΑ: Διαψεύδει τα περί καταλήψεων, το Πανεπιστήμιο λειτουργεί κανονικά"/>
    <meta property="og:description" content="Κανονικά λειτουργεί το Οικονομικό Πανεπιστήμιο όπως τονίζεται σε ανακοίνωσή του Ιδρύματος."/>
  </head>
  <body>
    <article>
      <h1>ΟΠΑ: Διαψεύδει τα περί καταλήψεων, το Πανεπιστήμιο λειτουργεί κανονικά</h1>
      <address>
        <time datetime="2019-11-19T08:47:00+00:00">19 Nov 2019, 08:47</time>
      </address>
      <p>
        <b>Κανονικά λειτουργεί το Οικονομικό Πανεπιστήμιο όπως τονίζεται σε ανακοίνωσή του Ιδρύματος.</b>
      </p>
      <p>Εννέα μέρες μετά την εκκένωση του υπογείου της ΑΣΟΕΕ από άνδρες της Αστυνομίας, χθες, πρώτη μέρα λειτουργίας του Πανεπιστημίου μετά το κλείσιμο για τον εορτασμό του Πολυτεχνείου, σύμφωνα με ρεπορτάζ της εφημερίδας «ΤΑ ΝΕΑ» άγνωστοι έσπασαν το λουκέτο και «ανακατέλαβαν» τον χώρο. Μάλιστα σύμφωνα με την εφημερίδα οι άγνωστοι εγκαταστάθηκαν στο υπόγειο και έγραψαν στους τοίχους το σύνθημα: Το στέκι είναι δικό μας.</p>
      <p>Την ίδια ώρα το Πανεπιστήμιο σε ανακοίνωση του αναφέρει σήμερα ότι «με αφορμή σημερινά δημοσιεύματα που αναφέρουν ότι το Οικονομικό Πανεπιστήμιο Αθηνών τελεί υπό κατάληψη, σας γνωρίζουμε ότι το Πανεπιστήμιο λειτουργεί κανονικά».</p>
    </article>
  </body>
</html>