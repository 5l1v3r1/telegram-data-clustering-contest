<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/uncharted-nuovo-studio-streming/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T08:04:00+00:00"/>
    <meta property="og:title" content="L'autrice di Uncharted apre un nuovo studio focalizzato sullo streaming | Game Division"/>
    <meta property="og:description" content="Amy Henning, la scrittrice nota per aver lavorato alla serie di Uncharted ha un nuovo studiod di sviluppo incentrato su esperienze narrative in streaming."/>
  </head>
  <body>
    <article>
      <h1>L'autrice di Uncharted apre un nuovo studio focalizzato sullo streaming | Game Division</h1>
      <address>
        <time datetime="2019-11-19T08:04:00+00:00">19 Nov 2019, 08:04</time>
      </address>
      <p><b>Amy Henning</b>, nota per il suo lavoro nella serie <b>Uncharted</b>, ha trovato un nuovo studio di sviluppo in cui lavorare dopo essere sparita per anni dalla produzione di videogiochi. Proprio nella giornata di oggi, Skydance Media ha annunciato l’apertura di un<b> nuovo studio interno che sarà diretto da Amy Hennig</b>. La Hennig sarà affiancata da Julian Beak ex produttore che ha lavorato in EA; al momento la coppia sta mettendo insieme un nuovo team a San Francisco con l’obiettivo di creare giochi incentrati sulla narrazione per le emergenti piattaforme di streaming.</p>
      <p>Skydance, è un produttore che è meglio conosciuto per film come Annihilation e il più recente Gemini Man. Al momento non è stato annunciato nessun progetto ma la casa di produzione afferma che<b> il nuovo team avrà il compito di dare forma al futuro dei media interattivi</b>.</p>
      <figure>
        <img src="https://www.tomshw.it/images/images/2018/12/foto-generiche-10948.768x432.jpg"/>
      </figure>
      <p>Leggi anche: <a href="https://www.tomshw.it/videogioco/half-life-alyx-annunciato-valve/">Half-Life Alyx annunciato ufficialmente da Valve</a></p>
      <p>Skydance ha inoltre condiviso <b>alcune anticipazioni</b>: <i>“Lo studio è concepito per raggiungere in egual modo giocatori e non giocatori sulle emergenti piattaforme streaming, nuove esperienze con focus sulla componente narrativa – create come una serie interattiva – impiegheranno una computer grafica allo stato dell’arte per offrire la fedeltà visiva di televisione e film, ma con un’esperienza attiva, coinvolgente che pone l’audience al posto di guida”</i>.</p>
      <p>La stessa Amy Henning ha in seguito commentato il suo nuovo incarico, dichiarandosi entusiasta di poter collaborare con Skydance e Julian Beak, e non vede l’ora di esplorare questa nuova frontiera dell’intrattenimento, scoprendo nuovi modi per raccontare storie coinvolgenti attraverso la tecnologia. <b>Cosa pensate di questo nuovo progetto che coinvolgerà la scrittrice della serie Uncharted?</b> Diteci la vostra</p>
      <blockquote>Il miglior modo per giocare alla Trilogia di Uncharted è acquistando la Nathan Drake Collection. La potete trovare su Amazon a <a href="https://toms.it/mUFg1">questo indirizzo</a>.</blockquote>
    </article>
  </body>
</html>