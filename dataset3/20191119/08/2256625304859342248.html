<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158821_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-19T08:00:00+00:00"/>
    <meta property="og:title" content="Мазурек готов за Царско село"/>
    <meta property="og:description" content="Аржентинецът вече тренира на пълни обороти"/>
  </head>
  <body>
    <article>
      <h1>Мазурек готов за Царско село</h1>
      <address>
        <time datetime="2019-11-19T08:00:00+00:00">19 Nov 2019, 08:00</time>
      </address>
      <p>Халфът на Левски Франко Мазурек ще бъде на разположение на треньора Петър Хубчев за домакинството на Царско село в неделя.<br/> <br/>Аржентинецът се е възстановил от контузията си и тренира на пълни обороти със съотборниците си, съобщава dsport.bg. Полузащитникът е готов след травмата, която го извади от последните два двубоя на сините.<br/> <br/>За последно Франко Мазурек започна като титуляр срещу Дунав (б.а. - 2:0), когато бе заменен в 62-ата минута, а на неговото място се появи Мартин Петков. След това нисичкият халф не взе участие при победата над Етър (б.а. - 3:0) и загубата от Ботев Пловдив (б.а. - 0:1).<br/> <br/>В тези двубои и при отсъствието на Филипе Нашименто позициониран на непривичен пост играеше Паулиньо. Срещу болярите не се усети липсата на типичен плеймейкър, но при гостуването на канарчетата се видя проблем в тази зона.<br/> <br/>Освен Франко Мазурек в плановете на Петър Хубчев вече попадат възстановените от контузии Найджъл Роберта и Насиру Мохамед. На този етап продължават да се възстановяват трайно контузеният Станислав Костов и Филипе Нашименто.</p>
      <p> </p>
    </article>
  </body>
</html>