<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574158/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-19T08:01:28+00:00"/>
    <meta property="og:title" content="מתחם עסקים חדשני יוקם בביתר"/>
    <meta property="og:description" content="&quot;קליקה ביתר&quot;; מתחם ('האב') עסקים חדשני יחנך בקרוב בעיר ביתר עילית | המתחם יכלול חדרי ישיבות, חללי עבודה, משרדים אישיים ותשתית תקשורת מתקדמת, וייערכו במקום קורסי העשרה, הרצאות ועוד"/>
  </head>
  <body>
    <article>
      <h1>מתחם עסקים חדשני יוקם בביתר</h1>
      <address><time datetime="2019-11-19T08:01:28+00:00">19 Nov 2019, 08:01</time> by <a rel="author">בנצי לייזרוביץ</a></address>
      <p>
        <b>"קליקה ביתר"; מתחם ('האב') עסקים חדשני יחנך בקרוב בעיר ביתר עילית | המתחם יכלול חדרי ישיבות, חללי עבודה, משרדים אישיים ותשתית תקשורת מתקדמת, וייערכו במקום קורסי העשרה, הרצאות ועוד</b>
      </p>
      <figure>
        <img src="http://www.93fm.co.il/wp-content/uploads/2019/11/F181007YL88.jpg"/>
        <figcaption>
          <cite>צילום: יעקב לדרמן / FLASH90 </cite>
        </figcaption>
      </figure>
      <p>עיריית ביתר עילית, המשרד לפיתוח הנגב והגליל והמרכז לטיפוח יזמות בירושלים (מט"י) יחנכו בקרוב בביתר עילית, האב חדש לעסקים – "קליקה ביתר".</p>
      <p>המרכז העסקי החדש יחנך בקרוב בשיתוף עיריית ביתר עילית, המשרד לפיתוח הנגב והגליל ומט"י ירושלים. השימוש במתחם המשרדי בעלות מסובסדת, יכלול חדרי ישיבות, חללי עבודה, משרדים אישיים ותשתית תקשורת מתקדמת. בנוסף, ייערכו במקום קורסי העשרה, הרצאות ומפגשי נטוורקינג.</p>
      <p>מנהל מחלקת הייעוץ במט"י ירושלים יניב בן יוסף: "ההאב ינוהל ויופעל על ידי מט"י ירושלים. מדובר בבשורה לתושבי העיר אשר ייהנו ממתחם עסקים מתקדם וחדש, המתחם, אשר ישמש כמרכז ליזמות בעיר, יתרום רבות לקידום עסקים בעיר ופיתוחה הכלכלי. צוות המומחים של מט"י ירושלים יפעיל במקום תכניות הכשרה לטובת היזמים ובעלי העסקים במקום ולכלל תושבי העיר, הם יוכלו לקבל תוכנית עסקית ולליווי עסקי".</p>
      <p>ראש עיריית ביתר עילית מאיר רובינשטיין: "צעד משמעותי לקידום בעלי העסקים בעיר, והוא עוד פסיפס במאמצי העירייה לפתח את אפשרויות התעסוקה והשגשוג לתושבי העיר. אני מודה למשרד הפריפריה ולשר דרעי על השקעתם במקום. מדובר ב'האב' לעסקים, הכולל – חדרי ישיבות, חללי עבודה, משרדים אישיים, ותשתית תקשורת מתקדמת. כמו כן, במקום יוענקו קורסי העשרה והרצאות, מפגשי נטוורקינג, קהילה עסקית תומכת, כל זאת בעלות שימוש מסובסדת. המתחם יחל לפעול בקרוב, עם סיום העבודות".</p>
      <p>ההאב הנוכחי הוא חלק מרשת של עשרות 'האבים' המוקמים על ידי המשרד לפיתוח הנגב והגליל. במהלך השנה הבאה אמורים לקום עוד כ 60 האבים נוספים בפריפריה הגאוגרפית והחברתית במטרה לאפשר פלטפורמה נוחה, מתקדמת ומוזלת ליזמים ובעלי עסקים. עד כה הוקמו 10 האבים ברחבי הארץ. כך למשל ברמת הגולן ובצומת וואסט, וכן הוקמו האבים בבת-ים, בקרית ארבע חריש וטירת כרמל.</p>
      <related>
        <a href="http://www.93fm.co.il/radio/569025/"/>
        <a href="http://www.93fm.co.il/radio/566460/"/>
        <a href="http://www.93fm.co.il/radio/540822/"/>
      </related>
    </article>
  </body>
</html>