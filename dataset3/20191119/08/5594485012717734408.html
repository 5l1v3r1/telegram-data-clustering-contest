<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/zdraveopazvane/obratna-versiya-za-tragediyata-s-pochinaloto-3-g-dete-obyavikha-ot-pediatrichna-bolnitsa_news710129.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T08:22:00+00:00"/>
    <meta property="og:title" content="Обратна версия за трагедията с починалото 3-г. дете обявиха от педиатрична болница"/>
    <meta property="og:description" content="Заболяването при детето се развива мълниеносно, никой не знае, че е идвало тук, заяви д-р Димитър Русинов"/>
  </head>
  <body>
    <article>
      <h1>Обратна версия за трагедията с починалото 3-г. дете обявиха от педиатрична болница</h1>
      <h2>Заболяването при детето се развива мълниеносно, никой не знае, че е идвало тук, заяви д-р Димитър Русинов</h2>
      <address>
        <time datetime="2019-11-19T08:22:00+00:00">19 Nov 2019, 08:22</time>
      </address>
      <p>https://blitz.bg/obshtestvo/zdraveopazvane/obratna-versiya-za-tragediyata-s-pochinaloto-3-g-dete-obyavikha-ot-pediatrichna-bolnitsa_news710129.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574143241-ldkngfd.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574143241-doktor.jpg"/>
        </figure>
      </slideshow>
      <p><b>С дълбоко съжаление към тегобата на родителите искам да кажа няколко неща. Мерси, че мога да застана в ефир пред тези, които изказваха мненията си по случая вчера. Това заяви в ефира на Нова тв докторката, приела 3-годишното детенце, което почина в София - Елена Георгиева.</b><br/><br/>"Аз съм лекарят, който в рамките на половин час установи състоянието на детето, организира приемането му в друга болница и започна лечението му", заяви тя.<br/><br/>"Още изявления ще дам, след като излезе окончателният резултат от проверката на комисията. Благодаря на всички, които са зад мен", добави д-р Георгиева.<br/><br/>До нея бе и директорът на столичната педиатрична болница „Проф. д-р Иван Митев” д-р Димитър Русинов: "Това е нещо, което за хората е голяма трагедия, за нас е важно да се поучим от тези случаи. Лекарската комисия трябва да проучи всичко. Днес има заседание", поде той. <br/><br/>"Фактите са малко по-различни от това, което се тиражира. И да са идвали тук сутринта родителите с детето, никой не ги е прегледал", отсече той.<br/><br/>"Детето не е регистрирано, че е било тук. За първи път е прегледано в 12:20. Никой в болницата дори не знае, че такова дете е идвало в болницата и от никого не е искано да преглежда това дете", добави той. <br/> </p>
      <figure>
        <img src="https://static.blitz.bg/documents/thumbnails/520/201911/1574143241-doktor.jpg"/>
      </figure>
      <p>"Няма забавяне и разкарване между болници. Изпращането му в "Пирогов" става в интерес на детето, защото там има по-добри условия", коментира той.<br/><br/>По думите му има заболявания, които се развиват прекалено бързо и няма как лечение до подейства: "Заболяването при детето се развива мълниеносно."<br/><br/>"Въпросът с леглата са спекулации. За всяко едно тежко болно дете винаги ще се намери място", коментира той. <br/><br/>Д-р Русинов повтори: "За първи път детето се появява при нас в 12:20. То е регистрирано, че влиза в кабинета за преглед." <br/><br/>Доктор Георгиева призна, че не е знаела, че преди да я посетят, детето е било в болница в Лозенец. </p>
    </article>
  </body>
</html>