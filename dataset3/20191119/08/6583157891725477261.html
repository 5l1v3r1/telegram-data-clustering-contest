<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wjechal-w-10-latka-na-przejsciu-dla-pieszych-dziecko-trafilo-do-szpitala/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T08:56:00+00:00"/>
    <meta property="og:title" content="Wjechał w 10-latka na przejściu dla pieszych. Dziecko trafiło do szpitala"/>
    <meta property="og:description" content="Wczoraj po południu w Rykach doszło do wypadku na jednym z przejść dla pieszych. Do szpitala z obrażeniami ciała trafiło 10-letnie dziecko."/>
  </head>
  <body>
    <article>
      <h1>Wjechał w 10-latka na przejściu dla pieszych. Dziecko trafiło do szpitala</h1>
      <address>
        <time datetime="2019-11-19T08:56:00+00:00">19 Nov 2019, 08:56</time>
      </address>
      <p>
        <b>Wczoraj po południu w Rykach doszło do wypadku na jednym z przejść dla pieszych. Do szpitala z obrażeniami ciała trafiło 10-letnie dziecko.</b>
      </p>
      <p>Do wypadku doszło w poniedziałek przed godziną 17 na ul. Słowackiego w Rykach. Służby ratunkowe otrzymały zgłoszenie o potrąceniu dziecka na przejściu dla pieszych.</p>
      <p>Policjanci pracujący na miejscu zdarzenia ustalili, że kierujący osobowym renaultem nie zatrzymał się przed oznakowanym przejściem dla pieszych, gdzie w towarzystwie matki i młodszego brata przechodził 10-latek. 53-letni kierowca potrącił chłopca.</p>
      <p>Dziecko z obrażeniami ciała zostało przewiezione do szpitala. Kierujący pojazdem był trzeźwy. Policjanci ustalają szczegółowe okoliczności zdarzenia.</p>
      <p>(fot. Policja Ryki)</p>
    </article>
  </body>
</html>