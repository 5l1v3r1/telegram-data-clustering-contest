<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/shapovalov-potrapiv-do-spisku-nardepiv-yaki-ne-golosuvali-u-bilshe-nizh-30-golosuvan-uprodovzh"/>
    <meta property="og:site_name" content="Кременчугская газета"/>
    <meta property="article:published_time" content="2019-11-19T08:20:00+00:00"/>
    <meta property="og:title" content="Шаповалов потрапив до списку нардепів, які не голосували у більше, ніж 30% голосувань упродовж листопада"/>
    <meta property="og:description" content="Та зарплату у цьому місяці ще отримає. "/>
  </head>
  <body>
    <article>
      <h1>Шаповалов потрапив до списку нардепів, які не голосували у більше, ніж 30% голосувань упродовж листопада</h1>
      <address>
        <time datetime="2019-11-19T08:20:00+00:00">19 Nov 2019, 08:20</time>
      </address>
      <figure>
        <img src="https://kg.ua/sites/default/files/styles/news_style_3/public/news3/pd9p7uyyhlufxmk54rpcdtduuqinxrorcnahvxpu.jpeg?itok=fr96A1hj"/>
      </figure>
      <p>
        <b>Та зарплату у цьому місяці ще отримає. </b>
      </p>
      <p>1 листопада набрали чинності зміни до законодавства від 16 жовтня 2019 року, за яким народні депутати не отримують кошти на виконання депутатських повноважень за календарний місяць (так звана «друга депутатська зарплата»), якщо без поважних причин не беруть участі у понад 30% голосувань або у більш як 50% засідань свого комітету упродовж місяця.</p>
      <p>У цьому ж законі зазначено, що участь нардепа у не менш, як 70% голосувань на кожному пленарному засіданні є підставою для нарахування заробітної плати. Тобто, на зарплату буде впливати кожен день пленарного засідання та активність народного депутата. </p>
      <p>Згідно з інформацією з офіційного сайту Верховної Ради, у листопаді 47 депутатів не брали участі (<i>тобто</i><i>,</i><i> їхні картки були в слотах, але не голосували; до цього числа не увійшли нардепи, картки яких були відсутні в слотах</i>) у понад 30% голосувань. </p>
      <p>11 народних депутатів не брали участь (не голосували і відсутні) в понад 90%, 48 нардепів – в понад 50% голосувань. </p>
      <figure>
        <img src="https://kg.ua/sites/default/files/inline/images/golosuvannya.png"/>
      </figure>
      <p>Як показує дослідження #ЧЕСНОdigest, нардеп-мажоритарник від Кременчука Юрій Шаповалов потрапив у рейтинг депутатів, які не голосували за більше, ніж 30% голосувань у листопаді. Зокрема, не голосував під час 50% голосувань.</p>
      <figure>
        <img src="https://kg.ua/sites/default/files/inline/images/daydzhest_listopad-01.jpg"/>
      </figure>
      <p>Також досліджено, що у листопаді 88% депутатів від фракції «Слуга народу» голосували за запропоновані законопроекти. На першому місці по голосуванню – фракція «Голос».</p>
      <p>Нагадаємо, <b><a href="https://kg.ua/news/movchan-0">нардеп від Кременчука Мовчан із зарплатою майже в 40 тис грн у жовтні взяв компенсацію за житло майже 30 тис грн.</a></b><br/> </p>
      <p> </p>
      <p>Аріна Алініна</p>
      <p>за матеріалами Сhesno.org</p>
    </article>
  </body>
</html>