<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/asoee-to-panepistimio-leitourgei-kanonika/2918716/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T08:22:38+00:00"/>
    <meta property="og:title" content="ΑΣΟΕΕ: Το πανεπιστήμιο λειτουργεί κανονικά"/>
    <meta property="og:description" content="Με μια λιτή ανακοίνωση το Οικονομικό Πανεπιστήμιο Αθηνών διαψεύδει ότι τελεί υπό κατάληψη."/>
  </head>
  <body>
    <article>
      <h1>ΑΣΟΕΕ: Το πανεπιστήμιο λειτουργεί κανονικά</h1>
      <h2>Με μια λιτή ανακοίνωση το Οικονομικό Πανεπιστήμιο Αθηνών διαψεύδει ότι τελεί υπό κατάληψη.</h2>
      <address><time datetime="2019-11-19T08:22:38+00:00">19 Nov 2019, 08:22</time> by <a rel="author">Newsit Newsroom</a></address>
      <p>«Με αφορμή σημερινά δημοσιεύματα που αναφέρουν ότι το Οικονομικό Πανεπιστήμιο Αθηνών τελεί υπό κατάληψη, σας γνωρίζουμε ότι το Πανεπιστήμιο λειτουργεί κανονικά», τονίζεται στην ανακοίνωση του Οικονομικού Πανεπιστημίου.</p>
      <p>Σύμφωνα με όσα δημοσιεύθηκαν στην εφημερίδα Τα Νέα, ομάδες αναρχικών, επέστρεψαν στην ΑΣΟΕΕ το απόγευμα της Δευτέρας (19.11.2019), ημέρα που το Πανεπιστήμιο άνοιξε ξανά μετά την απόφαση της Συγκλήτου να κλείσει έως την ημέρα της επετείου του Πολυτεχνείου. Οι αναρχικοί σύμφωνα με Τα Νέα, έσπασαν την κλειδαριά που είχε τοποθετηθεί και μπήκαν ξανά στο υπόγειο της ΑΣΟΕΕ, ενώ έγραψαν και συνθήματα στους τοίχους. «Το στέκι είναι δικό μας» ήταν ένα απ’ αυτά.</p>
    </article>
  </body>
</html>