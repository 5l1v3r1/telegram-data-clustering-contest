<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/new-sena-bjp-deal-proposed-by-ramdas-athawale-involves-chief-ministers-pos5467.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T08:40:00+00:00"/>
    <meta property="og:title" content="ശിവസേനയെ അനുനയിപ്പിക്കാന്‍ പുതിയ ഫോര്‍മുല; ബി.ജെ.പി അംഗീകരിക്കുകയാണെങ്കില്‍ പരിഗണിക്കാമെന്ന് സഞ്ജയ് റാവത്ത്"/>
    <meta property="og:description" content="Maharashtra National News India ന്യൂദല്‍ഹി: മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതുമായി ബന്ധപ്പെട്ട് രാഷ്ട്രീയ അനിശ്ചിതത്വം നിലനില്‍ക്കേ ബി.ജെ.പി ശിവസേന അനുനയ ഫോര്‍മ"/>
  </head>
  <body>
    <article>
      <h1>ശിവസേനയെ അനുനയിപ്പിക്കാന്‍ പുതിയ ഫോര്‍മുല; ബി.ജെ.പി അംഗീകരിക്കുകയാണെങ്കില്‍ പരിഗണിക്കാമെന്ന് സഞ്ജയ് റാവത്ത്</h1>
      <address><time datetime="2019-11-19T08:40:00+00:00">19 Nov 2019, 08:40</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മഹാരാഷ്ട്രയില്‍ സര്‍ക്കാര്‍ രൂപീകരിക്കുന്നതുമായി ബന്ധപ്പെട്ട് രാഷ്ട്രീയ അനിശ്ചിതത്വം നിലനില്‍ക്കേ ബി.ജെ.പി ശിവസേന അനുനയ ഫോര്‍മുലയുമായി കേന്ദ്ര മന്ത്രി രാംദാസ് അത്തേവാലേ. മുന്‍പ് തീരുമാനിച്ചതുപോലെ ഇരുപാര്‍ട്ടികളും മുഖ്യമന്ത്രി പദം പങ്കിട്ടെടുക്കുന്ന ഫോര്‍മുലയാണ് അത്തേവാലേ മുന്നോട്ട് വെച്ചത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>‘ഒത്തുതീര്‍പ്പിനായി ഞാന്‍ സഞ്ജയ് റാവത്തുമായി സംസാരിച്ചു. ഞാന്‍ ഒരു ഫോര്‍മുല മുന്നോട്ട് വച്ചിട്ടുണ്ട്. മൂന്ന് വര്‍ഷം ബി.ജെ.പിയും രണ്ട് വര്‍ഷം ശിവസേനയും മുഖ്യമന്ത്രി സ്ഥാനം പങ്കിട്ടെടുക്കാമെന്നാണ് നിര്‍ദേശിച്ചത്. ബി.ജെ.പി അത് സ്വീകരിക്കുകയാണെങ്കില്‍ ശിവസേന അതിനെക്കുറിച്ച് ആലോചിക്കാമെന്നാണ് അദ്ദേഹം പറഞ്ഞത്. ഞാന്‍ ഈ ഫോര്‍മുല ബി.ജെ.പിക്ക് മുന്നില്‍ വെക്കും.’ രാംദാസ് അത്തേവാലേ പറഞ്ഞു.</p>
      <related>
        <a href="https://www.doolnews.com/hunger-strike-in-madras-iit-get-into-second-day-strike-will-continue-till-the-demands-assured-by-authorities435.html?utm_source=doolnews&amp;utm_medium=related"/>
      </related>
      <p>ബി.ജെ.പിയും ശിവസേനയും ഭിന്നതകള്‍ അവസാനിപ്പിച്ച് ഒറ്റകെട്ടായി നിന്ന് മഹാരാഷ്ട്രയില്‍ സര്‍ക്കാര്‍ രൂപീകരിക്കുമെന്ന പ്രസ്താവനക്ക് പിന്നാലെയാണ് അദ്ദേഹം പുതിയ ഫോര്‍മുല മുന്നോട്ട് വെച്ചത്.</p>
      <p>35 വര്‍ഷമായി സഖ്യത്തിലിരിക്കുന്ന ബി.ജെ.പിക്കും ശിവസേനക്കും ഇടയില്‍ മഹാരാഷ്ട്ര സര്‍ക്കാര്‍ രൂപീകരണം സംബന്ധിച്ചാണ് ഭിന്നതകള്‍ ഉടലെടുത്തത്. നിലവില്‍ ശിവസേന എന്‍.സി.പിയും കോണ്‍ഗ്രസുമായി സഖ്യം ചേര്‍ന്ന് സര്‍ക്കാര്‍ രൂപീകരിക്കാനുള്ള ശ്രമത്തിലാണ്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/ewjc3ztFAMA" width="500" height="375" data-service="Youtube" scrolling="no"/>
      </figure>
    </article>
  </body>
</html>