<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/borisov-proveryava-kak-se-izgrazhda-khemus-ot-ranni-zori-i-skastri-video_news710133.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T08:39:00+00:00"/>
    <meta property="og:title" content="Борисов проверява как се изгражда &quot;Хемус&quot; от ранни зори и скастри... ВИДЕО"/>
    <meta property="og:description" content="Строителен инженер обясни на Борисов, че цялото трасе е археология и до декември месец ще стане ясно, дали иматнужда от допълнителни разкопки"/>
  </head>
  <body>
    <article>
      <h1>Борисов проверява как се изгражда "Хемус" от ранни зори и скастри... ВИДЕО</h1>
      <h2>Строителен инженер обясни на Борисов, че цялото трасе е археология и до декември месец ще стане ясно, дали иматнужда от допълнителни разкопки</h2>
      <address>
        <time datetime="2019-11-19T08:39:00+00:00">19 Nov 2019, 08:39</time>
      </address>
      <p>https://blitz.bg/ikonomika/borisov-proveryava-kak-se-izgrazhda-khemus-ot-ranni-zori-i-skastri-video_news710133.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574144486-bor.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574144486-bor3.jpg"/>
        </figure>
      </slideshow>
      <p><b>Премиерът на Бойко Борисов проверява строителните дейности по магистрала "Хемус". </b><br/><br/>Още в ранни зори днес министър председателят инспектира как строителните инженери си вършат работата за напредъка по строежа.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2590183204543067%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p> </p>
      <p>При разговор с премиера един от работниците обясни, че е от Стара Загора, но е дошъл тук, защото прави магистрали. "Имаш какво да правиш, на юг ги направихме сега тук", коментира Борисов.</p>
      <p>"И от Белокопитово до Търговище много силно работят", обясни той.<br/><br/>Строителен инженер обясни на Борисов, че цялото трасе, която виждат в момента, е археология и до декември месец от Министерството на културата трябва да кажат дали имат нужда от допълнителни разкопки.<br/><br/>Служителят от строителната фирма обясни, че в момента се стараят да отводнят участъка.  „Всеки ден на обекта работят по 90 работника. Възползваме се максимално от хубавото време",  каза още той.</p>
      <figure>
        <img src="https://static.blitz.bg/documents/thumbnails/520/201911/1574144486-bor3.jpg"/>
      </figure>
      <p>"Тук ли сте пипали баластрата? Казал съм, че ще има глоби за областни управители, ако още веднъж ме скарате с еколозите", обърна се министър-председателят към ръководителя на обекта, който се возеше в джипа му.<br/><br/>Строителният инженер каза, че големи корекции не са правени, но е необходимо за строежа да се докара много голям кран, а под него земята да бъде подготвена. <br/><br/>Тогава Борисов му препоръча да се посъветва с еколозите. <br/><br/>"Ще ги поканим днеска, ще се срещнем с еколозите. Ще искаш да ти предпишат. Не може да влизаме в конфликт. Ще ги докараш да видят трасето, да видят какъв огромен строеж е", каза още Борисов. <br/><br/>Строителният инженер обясни на премиера, че почти всички фирми в България, които се занимават с изработването на греди, са ангажирани с работа заради необходимостта над 800 греди за съоръженията в района.</p>
    </article>
  </body>
</html>