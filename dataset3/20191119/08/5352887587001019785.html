<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/euras/turtingiausi---n-numavicius-m-raila-ir-g-ziemelis-1750844/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-19T08:14:00+00:00"/>
    <meta property="og:title" content="Turtingiausi – N. Numavičius, M. Raila ir G. Žiemelis"/>
    <meta property="og:description" content="Reklama"/>
  </head>
  <body>
    <article>
      <h1>Turtingiausi – N. Numavičius, M. Raila ir G. Žiemelis</h1>
      <address><time datetime="2019-11-19T08:14:00+00:00">19 Nov 2019, 08:14</time> by <a rel="author">BNS</a></address>
      <p>Reklama</p>
      <p>
        <b>Turtingiausi lietuviai yra „Vilniaus prekybos“ įkūrėjas Nerijus Numavičius, įmonių grupės „Girteka Logistics“ valdybos pirmininkas Mindaugas Raila ir „Avia Solutions Group“ valdybos pirmininkas Gediminas Žiemelis, rodo kasmetinis žurnalo „Top“ sudarytas reitingas.</b>
      </p>
      <p>Į penketuką taip pat pateko „MG Baltic“ prezidentas Darius Mockus ir buvęs VP grupės akcininkas Žilvinas Marcinkevičius.</p>
      <p>Mažmenine prekyba ir nekilnojamuoju turtu daugiausia užsiimančio Londone gyvenančio N. Numavičiaus turtas įvertintas 1,1 mlrd. eurų. </p>
      <p>„N. Numavičius išsaugojo turtingiausio Lietuvos verslininko pozicijas, tačiau aštrėjanti konkurencija mažmeninėje prekyboje neleidžia užmigti ant laurų, o permainų netrūksta“, – rašo žurnalas „Top“.</p>
      <p>Logistika, sandėliavimu ir nekilnojamuoju turtu besiverčiantis M. Raila, žurnalo skaičiavimais, turi 750 mln. eurų turto. Tyrimo autorių teigimu, įmonės grynojo pelno rodikliai panašūs kaip ir prieš metus, jos vertė iš esmės nekinta. </p>
      <p>Aviacijoje dirbančio G. Žiemelio turtas įvertintas 630 mln. eurų. Žurnalas „Top“ teigia, kad šiemet redakcijai pavyko įvertinti užsienyje veikiantį jo verslą, todėl jis gerokai pakilo reitinge, lyginant su ankstesniais metais.</p>
      <p>Reklama</p>
      <p>Anot tyrimo autorių, D. Mockaus turtas vertas 610 mln. eurų, Ž. Marcinkevičiauis – 405 mln. eurų.</p>
      <p>Dešimtuke taip pat yra „Achemos grupės“ valdybos pirmininkė Lyda Lubienė (270 mln.), prekybos tinklo „Kesko Senukai“ įkūrėjas Augustinas Rakauskas (250 mln.), įmonės „Vaizga“ akcininkas Ivanas Paleičikas (215 mln.), VP grupės akcininkas Mindaugas Marcinkevičius (200 mln.) ir „Hanner“ valdybos pirmininkas Arvydas Avulis (190 mln.).</p>
      <p>Reitingo sudarytojai nurodo, kad turto vertė apskaičiuota remiantis viešai prieinama informacija, Valstybinei mokesčių inspekcijai ir Registrų centrui pateiktomis deklaracijomis ir ataskaitomis, turint žinių įvertintas asmeninis turtas, o nekilnojamojo turto vertė apskaičiuota pagal rinkos kainas.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/lietuva/turtingiausi-buve-politikai---komunistai-seimo-nariai-ir-premjeras-1681421/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ukis/skelbia-500-turtingiausiu-lietuviu-sarasa/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/tarp-turtingiausiuju---klaipedos-krasto-atstovai-1667837/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/uzsienio-ukis/astuoni-turtingiausieji-turi-tiek-pat-turto-kiek-36-mlrd-zmoniu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/uzsienio-ukis/ivardijo-turtingiausius-pasaulio-zmones/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/uzsienio-ukis/8-turtingiausi-zmones-pasaulyje-turi-tiek-turto-kiek-36-mlrd-zmoniu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/uzsienio-ukis/1-procentas-turtingiausiu-pasaulio-zmoniu-valdo-didesni-turta-nei-like-99-proc/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/turtingiausi-lietuviai/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>