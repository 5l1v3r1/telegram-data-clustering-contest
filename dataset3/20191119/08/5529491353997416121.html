<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/piacenza-comune-scuole-aperte-3118780/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T08:54:16+00:00"/>
    <meta property="og:title" content="Piacenza, “scuole chiuse con ordinanza”. Ma Comune smentisce la fake news"/>
    <meta property="og:description" content="ROMA – “A Piacenza oggi le scuole sono chiuse…”. Vero o falso? Falso. Solo una bufala. Bufala che è circolata sui social per qualche ora tra ieri sera, lunedì 18 novembre e questa mattina presto. Bufala che ha illuso i poveri studenti di Piacenza. Bufala alla fine smentita dalla stessa sindaca di Piacenza: “Le scuole di Piacenza – dice Patrizia Barbieri – oggi sono regolarmente aperte”. Castenaso (Bologna), accoltella la moglie e si uccide gettandosi sotto un trenoAlitalia, sciopero del trasporto aereo il 13 dicembre Nessuna ordinanza comunale, spiega, ha mai disposto la chiusura per maltempo delle scuole di Piacenza.  “Alla luce delle notizie circolate nelle ultime ore sui social – fa sapere al riguardo anche l’ufficio stampa del Comune di Piacenza – prive di ogni fondamento, riguardanti presunte ordinanze emesse dal sindaco di Piacenza in ordine alla chiusura odierna delle scuole causa maltempo, comunichiamo che tutte le scuole, di ogni ordine e grado, oggi a Piacenza sono aperte. E che il sindaco Patrizia…"/>
  </head>
  <body>
    <article>
      <h1>Piacenza, “scuole chiuse con ordinanza”. Ma Comune smentisce la fake news</h1>
      <address><time datetime="2019-11-19T08:54:16+00:00">19 Nov 2019, 08:54</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/scuola_ansa-1.jpg"/>
        <figcaption>Una scuola (foto d’archivio Ansa)</figcaption>
      </figure>
      <p>ROMA – “A Piacenza oggi le <a href="https://www.blitzquotidiano.it/cronaca-italia/maltempo-venezia-scuole-pisa-arno-3118211/">scuole</a> sono chiuse…”. Vero o falso? Falso. Solo una bufala. Bufala che è circolata sui social per qualche ora tra ieri sera, lunedì 18 novembre e questa mattina presto. Bufala che ha illuso i poveri studenti di Piacenza. Bufala alla fine smentita dalla stessa sindaca di Piacenza:</p>
      <p>“Le scuole di Piacenza – dice Patrizia Barbieri – oggi sono regolarmente aperte”. </p>
      <figure>
        <a href="https://www.blitzquotidiano.it/cronaca-italia/castenaso-bologna-accoltella-moglie-suicida-3119147/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/castenaso-bologna-accoltella-moglie-suicida-3119147/">
          <img src="https://static.blitzquotidiano.it/wp/wp-content/uploads/2019/11/carabinieri-1-3-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/castenaso-bologna-accoltella-moglie-suicida-3119147/">Castenaso (Bologna), accoltella la moglie e si uccide gettandosi sotto un treno</a>
      </h3>
      <figure>
        <a href="https://www.blitzquotidiano.it/cronaca-italia/alitalia-sciopero-trasporto-aereo-3119126/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/alitalia-sciopero-trasporto-aereo-3119126/">
          <img src="https://static.blitzquotidiano.it/wp/wp-content/uploads/2019/11/ALITALIA-ANSA-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/alitalia-sciopero-trasporto-aereo-3119126/">Alitalia, sciopero del trasporto aereo il 13 dicembre</a>
      </h3>
      <p>Nessuna ordinanza comunale, spiega, ha mai disposto la chiusura per maltempo delle scuole di Piacenza. </p>
      <p><b>“</b>Alla luce delle notizie circolate nelle ultime ore sui social – fa sapere al riguardo anche l’ufficio stampa del Comune di Piacenza – prive di ogni fondamento, riguardanti presunte ordinanze emesse dal sindaco di Piacenza in ordine alla chiusura odierna delle scuole causa maltempo, comunichiamo che tutte le scuole, di ogni ordine e grado, oggi a Piacenza sono aperte. E che il sindaco Patrizia Barbieri non ha emanato nessun provvedimento di chiusura delle stesse”.</p>
      <p>Intanto a Piacenza è allerta arancione per il maltempo.</p>
      <p>Le piogge non daranno tregua e per domani è stata appunto diffusa una allerta arancione sia per quanto riguarda il rischio idraulico – ossia innalzamento dei fiumi e torrenti – che quello idrogeologico – ossia frane sui rilievi. “Si invita pertanto la popolazione a prestare attenzione – evitando di sostare nei pressi di corsi d’acqua – e segnalare eventuali criticità”.</p>
      <p>Fonte: Agi, ilpiacenza.it, piacenzasera.it.</p>
      <p> </p>
    </article>
  </body>
</html>