<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76731-Slovenska-republika-ti-na-elektromobil-prispeje-sumou-8tisic-eur-podmienkou-je-nalepka-ministerstva-hospodarstva"/>
    <meta property="og:site_name" content="REFRESHER"/>
    <meta property="article:published_time" content="2019-11-19T08:22:00+00:00"/>
    <meta property="og:title" content="Slovenská republika ti na elektromobil prispeje sumou 8-tisíc eur, podmienkou je nálepka ministerstva hospodárstva"/>
    <meta property="og:description" content="Ministerstvo hospodárstva Slovenskej republiky prispeje na všetky elektromobily sumou 8-tisíc eur a na hybridy sumou 5-tisíc eur."/>
  </head>
  <body>
    <article>
      <h1>Slovenská republika ti na elektromobil prispeje sumou 8-tisíc eur, podmienkou je nálepka ministerstva hospodárstva</h1>
      <address><time datetime="2019-11-19T08:22:00+00:00">19 Nov 2019, 08:22</time> by <a rel="author">Viktor Kniš</a></address>
      <p>
        <b>Ministerstvo hospodárstva Slovenskej republiky prispeje na všetky elektromobily sumou 8-tisíc eur a na hybridy sumou 5-tisíc eur.</b>
      </p>
      <p>Od 17. decembra sa obyvatelia Slovenskej republiky môžu uchádzať o <b>podporu na nákup elektromobilov</b> vo výške<b> 8-tisíc eur</b> a plug-in hybridov vo výške <b>5-tisíc eur</b>. O dotáciu môže požiadať Slovák len v prípade, že vozidlo nekupuje na leasing. Auto musí byť nové, na jazdené sa podpora nevzťahuje. Možnosť využiť túto ponuku majú fyzické aj právnické osoby a môže ísť aj o vozidlá kategórií M1, resp. N1. </p>
      <related>
        <a href="https://refresher.sk/70590-Muz-sa-udajne-udusil-v-Tesle-Model-S-jeho-rodina-zaluje-vyrobcu-Policia-ho-nemohla-vyslobodit-lebo-sa-nevysunuli-klucky"/>
      </related>
      <p>Podľa oficiálnej <a href="https://www.mhsr.sk/top/rezort-hospodarstva-spustil-podporu-nakupu-elektromobilov-registrovat-sa-bude-dat-v-decembri">stránky ministerstva hospodárstva </a>bude podmienkou, že vozidlo nesmie byť drahšie ako 50-tisíc eur s DPH a majiteľ musí byť vlastníkom vozidla najbližšie dva roky od vyplatenia jednorázovej podpory. Každý, komu ministerstvo na auto prispeje, bude musieť nosiť špeciálnu nálepku s textom <i>„Jazdím ekologicky s podporou Ministerstva hospodárstva Slovenskej republiky.“</i></p>
      <p>Výzva na nákup elektromobilov a hybridov s podporou rezortu hospodárstva bude otvorená, až kým sa neminie vyčlenených 5 miliónov eur. <i>„Na cesty sa tak môže dostať až tisícka ďalších elektromobilov a plug-in hybridov. Poskytnutie tejto dotácie je ďalším z krokov, ktorými rezort podporuje elektromobilitu,“</i> tvrdí minister Peter Žiga. </p>
      <p>Podobná iniciatíva už fungovala v roku 2016, vtedy však boli podmienky výrazne obmedzenejšie. V tomto prípade môže byť auto dovezené aj zo zahraničia, zatiaľ čo v minulosti bola výzva limitovaná iba na vozidlá oficiálne predávané na Slovensku. Ministerstvo pre účely projektu vytvorilo aj stránku <a href="https://www.chcemelektromobil.sk/">chcemelektromobil.sk</a>.</p>
      <related>
        <a href="https://refresher.sk/69757-26-elektromobilov-ktore-si-na-Slovensku-mozes-objednat-uz-dnes-Niektore-stoja-menej-nez-20tisic-eur"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76135-Vykradli-zlatnictvo-v-nakupnom-centre-v-Lamaci-Lupeznici-si-zobrali-sperky-v-celkovej-hodnote-pol-miliona-eur"/>
        <a href="https://refresher.sk/76263-22rocneho-utocnika-s-nozom-obvineneho-z-pokusu-o-vrazdu-zadrzala-policia"/>
        <a href="https://refresher.sk/76725-Do-Oravskej-priehrady-spadlo-auto-z-mosta-jeden-clovek-zahynul"/>
        <a href="https://refresher.sk/76537-Slovensko-patri-ku-krajinam-s-najnizsou-minimalnou-mzdou-za-hodinu-v-Europe-Zo-susednych-statov-nas-predbehlo-Cesko"/>
        <a href="https://refresher.sk/76365-Slovak-dostal-pokutu-za-nerozvazne-spravanie-na-Instagrame-Za-jazdy-si-odfotil-pokutove-blocky-a-oznacil-profil-policie"/>
        <a href="https://refresher.sk/76436-Na-niektorych-miestach-Slovenska-uz-snezi-Orava-a-Kysuce-sa-tesia-z-prvej-bielej-pokryvky"/>
        <a href="https://refresher.sk/70333-Na-tychto-43-poziciach-zarobia-na-Slovensku-lepsie-zeny-ako-muzi-Najdes-medzi-nimi-maserku-recepcnu-alebo-pokladnicku"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>