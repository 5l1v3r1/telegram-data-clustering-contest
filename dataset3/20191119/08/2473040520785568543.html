<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/246937/apple-pay-este-disponibil-de-astazi-clientilor-bcr.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T08:46:34+00:00"/>
    <meta property="og:title" content="Apple Pay este disponibil de astazi clientilor BCR"/>
    <meta property="og:description" content="Banca Comerciala Romana ofera clientilor sai, incepand de marti, Apple Pay, o solutie care transforma platile mobile intr-o experienta usoara, sigura si confidentiala."/>
  </head>
  <body>
    <article>
      <h1>Apple Pay este disponibil de astazi clientilor BCR</h1>
      <address>
        <time datetime="2019-11-19T08:46:34+00:00">19 Nov 2019, 08:46</time>
      </address>
      <p>
        <b>Banca Comerciala Romana ofera clientilor sai, incepand de marti, Apple Pay, o solutie care transforma platile mobile intr-o experienta usoara, sigura si confidentiala.</b>
      </p>
      <p>Introducerea solutiei este un pas firesc pe care BCR il face pentru a acoperi tot spectrul de plati inteligente cu telefonul, capabile sa le faca viata mai usoara clientilor, mai ales cand vine vorba despre finantele personale.</p>
      <p>„Siguranta si confidentialitatea sunt elemente centrale ale Apple Pay. Cand utilizezi un card de credit sau de debit cu Apple Pay, datele cardurilor nu sunt stocate pe dispozitiv si nici pe serverele Apple. In schimb, iti este atribuit un numar unic de cont de dispozitiv, care e criptat si stocat in siguranta in telefonul tau. Fiecare tranzactie este autorizata printr-un cod de securitate unic si dinamic”, se mentioneaza intr-un comunicat de presa al BCR.</p>
      <p>Utilizatorii Apple Pay vor primi in continuare toate beneficiile oferite de cardurile de credit si de debit. Apple Pay functioneaza incepand cu telefoanele <b>iPhone SE</b>, <b>iPhone 6</b> si versiunile ulterioare, precum si de pe <b>Apple Watch</b>.</p>
      <p>Cu iPhone si Apple Watch, clientii BCR pot plati cu Apple Pay in magazine, restaurante, la metrou, in autobuze sau taxiuri, precum si multe alte locuri. La cumparaturile online cu Apple Pay, prin aplicatii sau de pe Safari, nu mai este nevoie sa adaugi manual datele cardului pentru plata sau informatiile de livrare si facturare. Fiecare achizitie prin Apple Pay se poate autentifica printr-o simpla privire sau atingere, prin Face ID sau Touch ID, sau cu parola dispozitivului.</p>
      <p>
        <a href="https://www.wall-street.ro/articol/Economie/246798/economia-romaneasca-a-franat-puternic-bcr-isi-revizuieste-prognozele.html">Citeste si:<br/>Economia romaneasca a franat puternic. BCR isi revizuieste prognozele</a>
      </p>
      <figure>
        <img src="https://img.wall-street.ro/image_thumbs/thumbs/9bc/9bc3d10c7b25ca4a89ec1d63796cefd6-400x250-00-65.jpg?v=1573726032"/>
      </figure>
      <footer>Sursa foto: Shutterstock</footer>
    </article>
  </body>
</html>