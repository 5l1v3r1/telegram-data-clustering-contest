<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/boyoviki-znovu-ne-pustili-sposterigachiv-misiji-obsje-na-svoji-blokposti-640812.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T01:29:56+00:00"/>
    <meta property="og:title" content="Бойовики знову не пустили спостерігачів місії ОБСЄ на свої блокпости"/>
    <meta property="og:description" content="Причиною бойовики назвали «небезпечні умови« і те, що «тривають роботи з розмінування»"/>
  </head>
  <body>
    <article>
      <h1>Бойовики знову не пустили спостерігачів місії ОБСЄ на свої блокпости</h1>
      <address>
        <time datetime="2019-11-19T01:29:56+00:00">19 Nov 2019, 01:29</time>
      </address>
      <h4>Причиною бойовики назвали «небезпечні умови« і те, що «тривають роботи з розмінування»</h4>
      <p>В Донецькій області поблизу окупованих Заїченка та Новоазовська на вихідних бойовики обмежили доступ спостерігачам Спеціальної моніторингової місії ОБСЄ (СММ ОБСЄ) до своїх блокпостів.</p>
      <p>Про це йдеться у звіті місії.</p>
      <p>Повідомляється, що 16 і 17 листопада на блокпості північніше н. п. Заїченко (непідконтрольний уряду України, 93 км на південь від Донецька) озброєні члени збройних формувань у черговий раз відмовили патрулям місії в проїзді на південь до н. п. Саханка (непідконтрольна уряду України, 97 км на південь від Донецька) і на захід до н. п. Пікузи (кол. Комінтернове; непідконтрольний Києву, 92 км на південь від Донецька).</p>
      <p>Причиною бойовики назвали «небезпечні умови» і те, що «тривають роботи з розмінування».</p>
      <p>«16 і 17 листопада на блокпості північніше н. п. Новоазовськ (непідконтрольний уряду, 102 км на південь від Донецька) члени російських збройних формувань відмовляли патрулям місії в проїзді, посилаючись на те, що «йдуть навчання», - повідомили в СММ ОБСЄ.</p>
      <p>Крім того, 17 листопада на блокпості, розташованому на північний схід від Горлівки (непідконтрольна уряду, 39 км на північний схід від Донецька), двоє озброєних бойовиків «дозволили патрулю місії проїхати тільки після проведення огляду багажників автомобілів СММ».</p>
      <related>
        <a href="https://glavcom.ua/news/boyoviki-ne-propustili-patruli-obsje-na-okupovanu-teritoriyu-620817.html"/>
        <a href="https://glavcom.ua/news/misiya-obsje-zafiksuvala-ponad-200-vibuhiv-na-donbasi-638547.html"/>
        <a href="https://glavcom.ua/news/obsje-zafiksuvala-zmenshennya-vdvichi-kilkosti-vibuhiv-v-doneckiy-oblasti-632105.html"/>
      </related>
    </article>
  </body>
</html>