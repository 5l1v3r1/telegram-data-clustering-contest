<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/pini-sok-an-se-piasoun-na-odigis-ipo-tin-epiria-alkool"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T01:05:00+00:00"/>
    <meta property="og:title" content="Ποινή σοκ αν σε πιάσουν να οδηγείς υπό την επήρεια αλκοόλ"/>
    <meta property="og:description" content="Ο νέος Ποινικός Κώδικας προβλέπει μεγάλες ποινές σε περίπτωση που κάποιος οδηγάει υπό την επήρεια αλκοόλ."/>
  </head>
  <body>
    <article>
      <h1>Ποινή σοκ αν σε πιάσουν να οδηγείς υπό την επήρεια αλκοόλ</h1>
      <h2>Ο νέος Ποινικός Κώδικας προβλέπει μεγάλες ποινές σε περίπτωση που κάποιος οδηγάει υπό την επήρεια αλκοόλ.</h2>
      <address><time datetime="2019-11-19T01:05:00+00:00">19 Nov 2019, 01:05</time> by <a rel="author">Metrosport.gr Team</a></address>
      <p>Μεγάλες είναι οι αλλαγές στον Κώδικα οδικής κυκλοφορίας που περιλαμβάνονται στις τροποποιήσεις Ποινικού Κώδικα, Κώδικα Ποινικής Δικονοµίας.</p>
      <p>Με τις συγκεκριμένες διατάξεις προβλέπεται μέχρι και ισόβια κάθειρξη για όποιον οδηγεί υπό την επήρεια αλκοόλ ή ναρκωτικών και προκαλέσει απώλεια ανθρώπινων ζωών.Συγκεκριμένα στο άρθρο 4 ορίζεται ότι τροποποιούνται τα άρθρα 272, 290, 290Α και 291, 308 του Ποινικού Κώδικα.</p>
      <p>Στη διάταξη του άρθρου 272 η παράγραφος 2 αναριθµείται σε 3 και προστίθεται νέα παράγραφος 2 που έχει ως εξής:</p>
      <p>1.Στη διάταξη του άρθρου 272 η παράγραφος 2 αναριθµείται σε 3 και προστίθεται νέα παράγραφος 2 που έχει ως εξής:</p>
      <p>«2. Η πράξη της προηγούµενης παραγράφου τιµωρείται µε κάθειρξη έως δέκα έτη αν ο υπαίτιος την τελεί ενώ διαπράττει διατάραξη κοινής ειρήνης (άρθρο 189 παρ. 1-3).»</p>
      <p>2.H διάταξη του άρθρου 290 παράγραφος 1 αντικαθίσταται ως εξής:</p>
      <p>«1. Όποιος διαταράσσει την ασφάλεια της συγκοινωνίας στους δρόµους:</p>
      <p>α) µε καταστροφή, βλάβη ή µετακίνηση εγκαταστάσεων ή οχηµάτων,</p>
      <p>β) µε τοποθέτηση ή διατήρηση εµποδίων,</p>
      <p>γ) µε αλλοίωση σηµείων ή σηµάτων ή µε τοποθέτηση ή διατήρηση εσφαλµένων σηµείων ή σηµάτων, ή</p>
      <p>δ) µε άλλες, εξίσου επικίνδυνες για την ασφάλεια της συγκοινωνίας πράξεις, τιµωρείται:</p>
      <p>αα) µε φυλάκιση έως τρία έτη ή χρηµατική ποινή αν από την πράξη προέκυψε κοινός κίνδυνος για ξένα πράγµατα,</p>
      <p>ββ) µε φυλάκιση τουλάχιστον ενός έτους αν από την πράξη προέκυψε κίνδυνος για άνθρωπο,</p>
      <p>γγ) µε κάθειρξη έως δέκα έτη αν η πράξη είχε ως αποτέλεσµα τη βαριά σωµατική βλάβη άλλου ή προκάλεσε βλάβη σε κοινωφελείς εγκαταστάσεις,</p>
      <p>δδ) µε κάθειρξη τουλάχιστον δέκα ετών αν η πράξη είχε ως αποτέλεσµα τον θάνατο άλλου.</p>
      <p>Αν προκλήθηκε ο θάνατος µεγάλου αριθµού ανθρώπων, το δικαστήριο µπορεί να επιβάλει ισόβια κάθειρξη.»</p>
      <p>3.H διάταξη του άρθρου 290Α παράγραφος 1 αντικαθίσταται ως εξής:</p>
      <p>«1. Όποιος κατά τη συγκοινωνία στους δρόµους ή στις πλατείες:</p>
      <p>α) οδηγεί όχηµα µολονότι δεν είναι σε θέση να το πράξει µε ασφάλεια εξαιτίας της κατανάλωσης οινοπνεύµατος ή χρήσης ναρκωτικών ουσιών ή λόγω σωµατικής ή πνευµατικής εξάντλησης, ή</p>
      <p>β) οδηγεί όχηµα σε εθνικές ή περιφερειακές οδούς αντίστροφα στο ρεύµα της εκάστοτε κατεύθυνσης ή σε πεζοδρόµους, πεζοδρόµια ή πλατείες, ή οδηγεί όχηµα που είναι τεχνικά ανασφαλές ή µε ανασφαλή τρόπο φορτωµένο ή προβαίνει κατά την οδήγηση σε επικίνδυνους ελιγµούς ή µετέχει σε αυτοσχέδιους αγώνες, τιµωρείται, αν δεν προβλέπονται βαρύτερες κυρώσεις σε άλλες διατάξεις:</p>
      <p>αα) µε φυλάκιση έως τρία έτη ή χρηµατική ποινή αν από την πράξη προέκυψε κοινός κίνδυνος σε ξένα πράγµατα,</p>
      <p>ββ) µε φυλάκιση τουλάχιστον ενός έτους αν από την πράξη προέκυψε κίνδυνος για άνθρωπο,</p>
      <p>γγ) µε κάθειρξη έως δέκα έτη αν η πράξη είχε ως αποτέλεσµα τη βαριά σωµατική βλάβη ή προκάλεσε βλάβη σε κοινωφελείς εγκαταστάσεις,</p>
      <p>δδ) µε κάθειρξη τουλάχιστον δέκα ετών αν η πράξη είχε ως αποτέλεσµα το θάνατο άλλου.</p>
      <p>Αν προκλήθηκε ο θάνατος µεγάλου αριθµού ανθρώπων, το δικαστήριο µπορεί να επιβάλει ισόβια κάθειρξη.»</p>
      <p>4.H διάταξη του άρθρου 291 παρ. 1 αντικαθίσταται ως εξής:</p>
      <p>«1. Όποιος διαταράσσει την ασφάλεια της συγκοινωνίας µέσων σταθερής τροχιάς, πλοίων ή αεροσκαφών</p>
      <p>α) µε καταστροφή, βλάβη ή µετακίνηση εγκαταστάσεων ή συγκοινωνιακών µέσων,</p>
      <p>β) µε τοποθέτηση ή διατήρηση εµποδίων,</p>
      <p>γ) µε αλλοίωση σηµείων ή σηµάτων ή µε τοποθέτηση ή διατήρηση εσφαλµένων σηµείων ή σηµάτων, ή</p>
      <p>δ) µε παραβίαση των κανόνων τεχνικού ελέγχου ή ασφαλούς φόρτωσης των συγκοινωνιακών µέσων,</p>
      <p>ε) µε άλλες, εξίσου επικίνδυνες, για την ασφάλεια της συγκοινωνίας πράξεις τιµωρείται:</p>
      <p>αα) µε φυλάκιση τουλάχιστον ενός έτους αν από την πράξη προέκυψε κοινός κίνδυνος για ξένα πράγµατα,</p>
      <p>ββ) µε κάθειρξη έως δέκα έτη αν από την πράξη προέκυψε κίνδυνος για άνθρωπο,</p>
      <p>γγ) µε κάθειρξη αν η πράξη είχε ως αποτέλεσµα τη βαριά σωµατική βλάβη ή προκάλεσε βλάβη σε εγκαταστάσεις κοινής ωφέλειας,</p>
      <p>δδ) µε κάθειρξη τουλάχιστον δέκα ετών αν η πράξη είχε ως αποτέλεσµα τον θάνατο άλλου.</p>
      <p>Αν προκλήθηκε ο θάνατος µεγάλου αριθµού ανθρώπων, το δικαστήριο µπορεί να επιβάλει ισόβια κάθειρξη.»</p>
      <p>5.Στη διάταξη της παραγράφου 2 του άρθρου 308 µετά τις λέξεις «µε την εκτέλεσή της» και πριν από το κόµµα, προστίθεται η φράση «ή υπάλληλος του πλειστηριασµού κατά τη διαδικασία της αναγκαστικής εκτέλεσης και η πράξη τελέσθηκε µε αφορµή τον πλειστηριασµό».</p>
      <p>
        <b>Αλλαγές και στον Κώδικα οδικής κυκλοφορίας</b>
      </p>
      <p>Όπως αναφέρει το «Έθνος της Κυριακής» ο νέος αναθεωρημένος ΚΟΚ θα περιλαμβάνει ελαφρύτερες διοικητικές κυρώσεις αλλά και αυξομειώσεις στα προβλεπόμενα πρόστιμα, εξαιρουμένων των σοβαρών παραβάσεων για τις οποίες οι οικονομικές ποινές θα αυξηθούν. Παράλληλα εξετάζεται η απαλοιφή των εξοντωτικών κυρώσεων, όπως η δια βίου αφαίρεση της άδειας οδήγησης σε περίπτωση υποτροπής στην ίδια παράβαση, ενώ τα πρόστιμα που θα επιβάλλονται για κάθε παράβαση θα είναι ενιαία και δεν θα ακολουθούν εισοδηματικά κριτήρια, όπως προβλέπει ο σημερινός ΚΟΚ, παρά το γεγονός ότι εκκρεμεί ακόμα η εφαρμογή της διάταξης.</p>
      <p>Για παράδειγμα αν κάποιος οδηγεί χωρίς να φοράει τη ζώνη ασφαλείας, θα αφαιρείται η άδεια οδήγησης, αλλά όχι και η άδεια κυκλοφορίας του οχήματος, ενώ θα εξεταστεί και η επαναφορά οικονομικών προστίμων σε αυτές τις περιπτώσεις. Σε παραβάσεις που θεωρούνται εξαιρετικά επικίνδυνες για πρόκληση τροχαίου όπως η παραβίαση κόκκινου σηματοδότη, υπερβολική ταχύτητα ή αντικανονική προσπέραση εξετάζεται το ενδεχόμενο να αφαιρούνται και τα στοιχεία του αυτοκινήτου.</p>
      <p>Το βάρος θα δοθεί στην αποπληρωμή των προστίμων, η οποία αν δεν γίνει σε ένα εύλογο χρονικό διάστημα ο παραβάτης θα βλέπει το οφειλόμενο ποσό στη φορολογική του δήλωση μέσω του taxisnet. Με βάση τα στοιχεία του υπουργείου, αν και σήμερα το συνολικό ποσό προστίμων είναι περίπου 140 εκατ. ευρώ, τελικά το ποσό που πληρώνεται δεν ξεπερνά τα 40 εκατ. ευρώ. Μάλιστα, εκτιμάται ότι η μη ύπαρξη προστίμου δεν έχει λειτουργήσει αποτρεπτικά στις παραβάσεις.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/simera-kidia-tis-17chronis-ke-tis-mitera-tis-stin-katerini"/>
        <a href="http://www.metrosport.gr/article/thessaloniki-diamartiria-astinomikon-logo-metanasteftikou"/>
        <a href="http://www.metrosport.gr/article/thessaloniki-aftoforo-gia-osous-odigoun-epikindina-ston-periferiako"/>
        <a href="http://www.metrosport.gr/article/keros-pou-tha-epikratisi-stin-thessaloniki-simera-1911"/>
        <a href="http://www.metrosport.gr/article/echase-11-ek-evro-ke-doulevi-se-orichio"/>
        <a href="http://www.metrosport.gr/article/thermo-ellinotourkiko-episodio-sto-kastelorizo-vid"/>
      </related>
    </article>
  </body>
</html>