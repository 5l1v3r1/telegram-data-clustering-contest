<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742384"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T01:06:00+00:00"/>
    <meta property="og:title" content="เปิดตำนาน&quot;ร้านลิ้มมุ้ยหลี&quot; 60ปีก๋วยเตี๋ยวชัยภูมิเลิศรส"/>
    <meta property="og:description" content="จากร้านอาหารชื่อดังในปี พ.ศ. 2500 บริเวณสี่แยกเมืองชัยภูมิ ทางไปอำเภอหนองบัวแดงที่ลือลั่นยาวนานกว่า 60 ปี จนถูกเรียกขานว่าเป็น 'สี่แยกเจ๊กมุ้ย' สู้รุ่นลูกหลานตำนานร้านก๋วยเตี๋ยวเลิศรส"/>
  </head>
  <body>
    <article>
      <h1>เปิดตำนาน"ร้านลิ้มมุ้ยหลี" 60ปีก๋วยเตี๋ยวชัยภูมิเลิศรส</h1>
      <address>
        <time datetime="2019-11-19T01:06:00+00:00">19 Nov 2019, 01:06</time>
      </address>
      <p>
        <b>จากร้านอาหารชื่อดังในปี พ.ศ. 2500 บริเวณสี่แยกเมืองชัยภูมิ ทางไปอำเภอหนองบัวแดงที่ลือลั่นยาวนานกว่า 60 ปี จนถูกเรียกขานว่าเป็น "สี่แยกเจ๊กมุ้ย" สู้รุ่นลูกหลานตำนานร้านก๋วยเตี๋ยวเลิศรส</b>
      </p>
      <p>หากจะพูดเรื่องอาหาร ที่คนไทยนิยมกัน นอกจากอาหารตามสั่งแล้ว  ก็เห็นจะไม่พ้น <b>"ก๋วยเตี๋ยว" </b> เมืองพญาแล หรือเมืองชัยภูมิ เป็นอีกเมืองที่มีอายุเมืองกว่า 200 ปี แหล่งท่องเที่ยวและอาหารขึ้นชื่อมากมาย เช่น  มอหินขาว น้ำตกตาดโตน เขื่อนลำปะทาว ทุ่งกระเจียวบาน ส่วนอาหารดังก็คือ หม่ำ ไส้กรอก แต่หากจะถามหาอาหารอย่างเช่น ก๋วยเตี๋ยว ก็ใช่ว่าจะน้อยหน้ากว่าอาหารชนิดใด ๆ โดยก๋วยเตี๋ยวร้าน <b>"ลิ้มมุ้ยหลี" </b>บริเวณสีแยกทางไปมหาลัยราชภัฎชัยภูมิ และทางไปอำเภอหนองบัวแดง หรือ<b> "สี่แยกเจ๊กมุ้ย" </b>ขึ้นชื่อว่าน้ำซุ๊ปเข้มข้นลือลั่นยาวนานมากกว่า 60 ปี แล้ว</p>
      <figure>
        <img src="https://www.dailynews.co.th/admin/upload/20191119/news_EFUxyCouZW083102_533.jpg?v=20191119091?v=7722"/>
      </figure>
      <p>เดิมร้านก๋วยเตี๋ยวลิ้มมุ้ยหลี เคยเป็นร้านอาหารธรรมดามาก่อน <b>"ลิ้ม"</b> มาจากชื่อสกุล<b> "แซ่ลิ้ม"</b> โดย <b>"มุ้ย"</b> มากจาก ชื่อเจ้าของร้าน <b>"อาก๋งมุ้ย" </b>และ<b> "มุ้ย"</b> ก็มาจากชื่อของกลุ่มชนกลุ่มหนึ่งซึ่งอาศัยอยู่แถบเกาะไหหลำ ประเทศจีน สมัยราชวงศ์สุย ถือสัญชาติจีน อาก๋งมุ้ย เกิดและโตที่ประเทศจีน ก่อนเดินทางมาตั้งรกรากในประเทศไทย ส่วน <b>"ร้านลิ้มมุ้ยหลี" </b>เกิดขึ้นเมื่อปี พ.ศ.2500 (ค.ศ.1957) โดย อาก๋งมุ้ยและยายสี แซ่ลิ้ม  ซึ่งอาก๋งเดินทางมาจากประเทศจีนและแต่งงานกับยายสี มีลูกด้วยกันถึง 9 คน ทั้งครอบครัวประกอบกิจการหลายอย่าง เช่น โรงสีข้าว รถโดยสารประจำทาง และร้านอาหาร สมัยก่อนร้านจะตั้งอยู่บริเวณหัวมุมสีแยก และมีชื่อเสียงมาก จนผู้คนสมัยนั้นของจังหวัดชัยภูมิ ขนานนามกันว่า <b>"สี่แยกเจ๊กมุ้ย" </b>จนติดปากกันจนถึงทุกวันนี้ หลังจากนั้นมา ประมาณ ปี พ.ศ. 2521 (ค.ศ.1978) ได้รับเปลี่ยนกิจการจากร้านอาหาร มาเป็นร้านก๋วยเตี๋ยว สูตรรสเด็ด และน้ำจิ้มที่มีเอกลักษณ์ โดยมีลูกสาวคนสุดท้อง ชื่อ “ตุ๊” รับช่วงกิจการต่อจนถึงปัจจุบัน</p>
      <figure>
        <img src="https://www.dailynews.co.th/admin/upload/20191119/news_EhZpgXgheW083100_533.jpg?v=20191119091?v=9242"/>
      </figure>
      <figure>
        <img src="https://www.dailynews.co.th/admin/upload/20191119/news_oYAXozqOof083101_533.jpg?v=20191119091?v=1768"/>
      </figure>
      <p>
        <b>ชาตรี ทวีนาท ผู้สื่อข่าวเดลินิวส์ออนไลน์ จ.ชัยภูมิ </b>
      </p>
    </article>
  </body>
</html>