<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186825/"/>
    <meta property="og:site_name" content="Janam TV"/>
    <meta property="article:published_time" content="2019-11-19T01:10:20+00:00"/>
    <meta property="og:title" content="ആണ്‍കുഞ്ഞിന് ജന്മം നല്‍കിയില്ല; ഭാര്യയെ മുത്വലാഖ് ചൊല്ലി"/>
    <meta property="og:description" content="ഹൈദരാബാദ്: ആണ്‍കുഞ്ഞിന് ജന്മം നല്‍കിയില്ല എന്നാരോപിച്ച് ഭാര്യയെ മൊഴിചൊല്ലി. മെഹറജ് ബീഗം എന്ന യുവതിയെയാണ് ഭര്‍ത്താവ് മൊഴിചൊല്ലിയത്. തെലുങ്കാനയിലാണ് സംഭവം."/>
  </head>
  <body>
    <article>
      <h1>ആണ്‍കുഞ്ഞിന് ജന്മം നല്‍കിയില്ല; ഭാര്യയെ മുത്വലാഖ് ചൊല്ലി</h1>
      <address><time datetime="2019-11-19T01:10:20+00:00">19 Nov 2019, 01:10</time> by <a rel="author">Janam TV Web Desk</a></address>
      <p>ഹൈദരാബാദ്: ആണ്‍കുഞ്ഞിന് ജന്മം നല്‍കിയില്ല എന്നാരോപിച്ച് ഭാര്യയെ മൊഴിചൊല്ലി. മെഹറജ് ബീഗം എന്ന യുവതിയെയാണ് ഭര്‍ത്താവ് മൊഴിചൊല്ലിയത്. തെലുങ്കാനയിലാണ് സംഭവം. സംഭവത്തെ തുടര്‍ന്ന് ഭര്‍ത്താവിനെതിരെ മെഹറജ് ബീഗം പോലീസില്‍ പരാതി നല്‍കി.</p>
      <p>ഭര്‍ത്താവിന് മറ്റൊരു യുവതിയുമായി ബന്ധമുണ്ടെന്നും അവരെ വിവാഹം കഴിക്കാന്‍ വേണ്ടിയാണ് ആണ്‍കുഞ്ഞ് ഉണ്ടാവില്ലെന്ന് ആരോപിച്ച് തന്നെ മൊഴിചൊല്ലിയതെന്നും യുവതി പരാതിയില്‍ പറഞ്ഞു. കൂടാതെ തന്റെ പരാതിയിന്‍ മേല്‍ ശരിയായ അന്വേഷണം ഉണ്ടാവുമെന്നാണ് പ്രതീക്ഷയെന്നും നീതിലഭിക്കുമെന്ന് ഉറപ്പുണ്ടെന്നും മെഹറജ് ബീഗം പറഞ്ഞു.</p>
    </article>
  </body>
</html>