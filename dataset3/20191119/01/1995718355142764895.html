<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152495-skoro-vodijski-posvidchennia-mozhna-bude-vidnovyty-onlajn"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T01:10:00+00:00"/>
    <meta property="og:title" content="Скоро водійські посвідчення можна буде відновити онлайн"/>
    <meta property="og:description" content="Посвідчення водія можна буде відновити онлайн. Нові правила наразі стосуються посвідчень нового зразка, що видані після 1 січня 2013 року"/>
  </head>
  <body>
    <article>
      <h1>Скоро водійські посвідчення можна буде відновити онлайн</h1>
      <address>
        <time datetime="2019-11-19T01:10:00+00:00">19 Nov 2019, 01:10</time>
      </address>
      <p>Посвідчення водія можна буде відновити онлайн. Нові правила наразі стосуються посвідчень нового зразка, що видані після 1 січня 2013 року<br/><br/>Відновити втрачені або викрадені посвідчення водія невдовзі можна буде за допомогою онлайн-процедури – замовити через електронний кабінет водія або через Єдиний державний портал адміністративних послуг, - повідомляє Zaxid.net, посилаючись на Кабмін.<br/><br/>Зараз, щоб відновити водійські посвідчення, необхідно обов'язково звернутися у сервісний центр МВС з пакетом документів.<br/><br/>На засіданні 15 листопада уряд також схвалив проект закону, який спростить отримання безоплатної адвокатської допомоги для малозабезпечених громадян – по неї можна буде звертатися без довідки про доходи. Крім того, Кабмін запровадив компенсацію поштових витрат у судових справах для малозабезпечених. Зокрема, держава буде відшкодовувати витрати на відправлення рекомендованих листів в апеляційних провадженнях, які раніше оплачували самі громадяни.<br/><br/>Додамо, що з 19 жовтня в Україні змінилася процедура видачі водійських посвідчень, а також правила акредитації автошкіл. У вересні уряд анонсував введення електронних водійських посвідчень у смартфоні.</p>
    </article>
  </body>
</html>