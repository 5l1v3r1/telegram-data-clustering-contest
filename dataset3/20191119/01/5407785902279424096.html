<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/oglu-tarafindan-bicaklandigi-iddia-edilen-kadin-12631629-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-19T01:28:02+00:00"/>
    <meta property="og:title" content="Oğlu tarafından bıçaklandığı iddia edilen kadın hastaneye kaldırıldı"/>
    <meta property="og:description" content="İzmir'in Bornova ilçesinde oğlu tarafından bıçaklandığı ileri sürülen kadın hastanede tedavi altına alındı."/>
  </head>
  <body>
    <article>
      <h1>Oğlu tarafından bıçaklandığı iddia edilen kadın hastaneye kaldırıldı</h1>
      <address>
        <time datetime="2019-11-19T01:28:02+00:00">19 Nov 2019, 01:28</time>
      </address>
      <p><a href="https://www.haberler.com/izmir/"><b>İzmir</b></a>'in <a href="https://www.haberler.com/bornova/"><b>Bornova</b></a> ilçesinde oğlu tarafından bıçaklandığı ileri sürülen kadın hastanede tedavi altına alındı.</p>
      <p>Eşinden ayrılan ve <a href="https://www.haberler.com/ege-universitesi/"><b>Ege Üniversitesi</b></a> Tıp Fakültesinde temizlik görevlisi olarak çalışan Esma S. ile oğlu M.D. arasında henüz bilinmeyen nedenle tartışma çıktı.</p>
      <p>Tartışmanın büyümesi üzerine M.D'nin annesini bıçakladıktan sonra evde bulunan 2 cep telefonunu alıp kaçtığı ileri sürüldü.</p>
      <p>Durumun bildirilmesinin ardından olay yerine gelen 112 Acil Servis ekiplerince Ege Üniversitesi Tıp Fakültesi Hastanesine kaldırılan Esma S'nin hayati tehlikesinin bulunduğu öğrenildi.</p>
      <p>Olay sırasında evde olmayan Esma S'nin birlikte yaşadığı kişinin ifadesini alan polis, şüpheliyi yakalamak için çalışma başlattı.</p>
      <p>Kaynak: AA</p>
    </article>
  </body>
</html>