<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958398"/>
    <meta property="og:site_name" content="Andhrajyothy"/>
    <meta property="article:published_time" content="2019-11-19T01:58:56+00:00"/>
    <meta property="og:title" content="ఉద్దేశపూర్వక ఎగవేతల్లో తెలుగు రాష్ట్రాల కంపెనీలు"/>
    <meta property="og:description" content="ADVT"/>
  </head>
  <body>
    <article>
      <h1>ఉద్దేశపూర్వక ఎగవేతల్లో తెలుగు రాష్ట్రాల కంపెనీలు</h1>
      <address>
        <time datetime="2019-11-19T01:58:56+00:00">19 Nov 2019, 01:58</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>కేంద్ర మంత్రి అనురాగ్‌ ఠాకూర్‌ వెల్లడి</b>
        </li>
      </ul>
      <p><b>న్యూఢిల్లీ:</b> ప్రభుత్వ రంగ బ్యాంకులను ఉద్దేశపూర్వకంగా మోసగించి రూ.వందల కోట్లు ఎగ్గొట్టిన వాటిల్లో తెలుగు రాష్ట్రాలకు చెందిన కంపెనీలతో పాటు పలు రాష్ట్రాలకు చెందిన సంస్థలు, వ్యక్తులు ఉన్నారని కేంద్ర ఆర్థిక శాఖ సహాయ మంత్రి అనురాగ్‌ ఠాకూర్‌ సోమవారం నాడు లోక్‌సభకు వెల్లడించారు. వీరందరు ఉద్దేశపూర్వకంగా బ్యాంకులను మోసగించినట్లు శాస్త్రీయంగా అంచనాకు వచ్చినట్లు ఆయన చెప్పారు. రూ.50 కోట్లకు మించి బ్యాంకులకు ఎగ్గొట్టిన వారి ఖాతాలను శాస్త్రీయంగా పరిశీలించామని, 9,675 కేసుల్లో రికవరీ కోసం పిటిషన్లు దాఖలు చేసినట్లు ఆయన తెలిపారు. 3,281 కేసుల్లో ఎఫ్‌ఐఆర్‌లు దాఖలు చేసి చట్టపరమైన చర్యలు తీసుకున్నామని తెలిపారు.</p>
      <p> బ్యాంకులకు రుణాలను ఎగ్గొట్టిన తెలుగు రాష్ట్రాలకు చెందిన కంపెనీల్లో ఇందూ ప్రాజెక్ట్స్‌ (రూ.835 కోట్లు), లియో మెరీడియన్‌ ఇన్‌ఫ్రా ప్రాజెక్ట్స్‌ (రూ.379 కోట్లు), దక్కన్‌ క్రానికల్‌ హోల్డింగ్స్‌ (రూ.675 కోట్లు), కోస్టల్‌ ప్రాజెక్ట్స్‌ (రూ.984 కోట్లు) ఉన్నాయని మంత్రి చెప్పారు. కాగా, యువరాజ్‌ పవర్‌ ప్రాజెక్ట్స్‌, అగ్రిగోల్డ్‌ ఫుడ్‌ ప్రొడక్ట్స్‌, గ్రేట్‌ ఇండియా మైనింగ్‌ ప్రైవేట్‌ లిమిటెడ్‌, కనకధార వెంచర్స్‌ ప్రైవేట్‌ లిమిటెడ్‌, ఆర్కిడ్‌ ఫార్మా, సౌభాగ్య ఇస్పాత్‌ ఇండియా, సోలార్‌ సెమికండక్టర్స్‌ ప్రైవేట్‌ లిమిటెడ్‌ సహా మరికొన్ని ఈ జాబితాలో ఉన్నాయి.</p>
    </article>
  </body>
</html>