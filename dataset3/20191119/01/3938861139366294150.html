<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_ukrayinskih-desantnikiv-atakuvali-z-teritoriyi-rosiyi-ye-poranenij/938814"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T01:08:00+00:00"/>
    <meta property="og:title" content="Українських десантників атакували з території Росії: є поранений"/>
    <meta property="og:description" content="Біля села Сизе під окупованим Луганськом були атаковані позиції українських військових. &quot;Сизе знаходиться на самому кордоні з РФ і поблизу лінії фронту у Станиці Луганській, вважалося останні роки тихим місцем. Позиції 46-ї десантно-штурмової бригади були атаковані безпілотником, який ..."/>
  </head>
  <body>
    <article>
      <h1>Українських десантників атакували з території Росії: є поранений</h1>
      <address><time datetime="2019-11-19T01:08:00+00:00">19 Nov 2019, 01:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938814_w_300.jpg?v=0"/>
        <figcaption>Атака сталася в селі Сизе на кордоні з РФ. Ілюстрація РНБО України</figcaption>
      </figure>
      <p>Біля села Сизе під окупованим Луганськом були атаковані позиції українських військових.</p>
      <p>"Сизе знаходиться на самому кордоні з РФ і поблизу лінії фронту у Станиці Луганській, вважалося останні роки тихим місцем. Позиції 46-ї десантно-штурмової бригади були атаковані безпілотником, який прицільно скинув бойову гранату", - повідомив у Фейсбук журналіст Юрій Бутусов.</p>
      <p>Важкі поранення отримав один український військовий. У нього множинні осколкові поранення спини. Також журналіст, посилаючись на дані військових медиків, повідомив, що це не випадковий вибух, і поранення є бойовим.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_pid-novoluganskim-bojoviki-obstrilyali-ukrayinciv/938641"/>
      </related>
      <p>"Зараз за життя десантника борються лікарі. Цілком ймовірно, атака здійснена з території РФ, в районі, який безпосередньо примикає до ділянки розведення у Станиці Луганській. У будь-якому випадку, російське командування не могло не контролювати запуск безпілотника в цьому районі", - зазначив Юрій Бутусов.</p>
      <blockquote>16 листопада на Донбасі від кулі снайпера окупантів загинув Артем Соколов, 32 роки. Сержант, боєць 14-ї окремої механізованої бригади ЗСУ ім. князя Романа Великого.</blockquote>
    </article>
  </body>
</html>