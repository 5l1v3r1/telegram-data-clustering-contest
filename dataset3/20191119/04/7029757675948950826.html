<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/i-tilarsan-kritikuva-tramp-za-natiska-sreshtu-kiev.html"/>
    <meta property="og:site_name" content="News.bg"/>
    <meta property="article:published_time" content="2019-11-19T04:58:12+00:00"/>
    <meta property="og:title" content="И Тилърсън критикува Тръмп за натиска срещу Киев"/>
    <meta property="og:description" content="По думите му, търсенето на лични услуги е неправилно и всички го разбират…"/>
  </head>
  <body>
    <article>
      <h1>И Тилърсън критикува Тръмп за натиска срещу Киев</h1>
      <address>
        <time datetime="2019-11-19T04:58:12+00:00">19 Nov 2019, 04:58</time>
      </address>
      <p>Бившият американски държавен секретар Рекс Тилърсън определи като <b>неприемливо да се използва отпускането на американска военна помощ</b> на други държави, за да се търси <b>лична изгод</b>а. Коментарът беше направен пред телевизионния канал PBS по повод на блокирането на помощта за Украйна от президента Доналд Тръмп.</p>
      <p>Припомняме, Тръмп обвърза отпускането на средствата с условието Киев <b>да разследва сина политическия му опонент Джо Байдън.</b></p>
      <p>"Ясно е, че да се искат лични услуги, като се използват активите на Съединените щати като залог, е неправилно", заяви Тилърсън.</p>
      <p>"Затова, <b>ако търсите някаква лична изгода, използвайки американската помощ</b> за други страни, американското оръжие или американското влияние - това е<b> неправилно </b>и смятам, че<b> <a href="https://news.bg/int-politics/za-70-ot-amerikantsite-deystviyata-na-tramp-za-ukrayna-sa-pogreshni.html">всички разбират това</a></b>." - коментира бившият държавен секретар.</p>
      <p>На 13 ноември в специалната комисия по разузнаването към Камарата на представителите на американския Конгрес, запознаха <b>публичните изслушвания</b> в рамките на процедурата по импийчмънт на Тръмп. Повод за нейното започване стана именно опитът на американския президент да използва американската помощ за оказване на натиск срещу украинския президент Володимир Зеленски.</p>
      <p>Рекс Тилърсън заемаше поста държавен секретар на САЩ от 1 февруари 2017 г. до 31 март 2018 г.</p>
    </article>
  </body>
</html>