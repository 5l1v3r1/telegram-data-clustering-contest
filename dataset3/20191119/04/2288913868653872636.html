<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04724968"/>
    <meta property="og:site_name" content="De Standaard"/>
    <meta property="article:published_time" content="2019-11-19T04:17:00+00:00"/>
    <meta property="og:title" content="Carrie Lam roept Hongkongse studenten op zich over te geven"/>
    <meta property="og:description" content="Het hoofd van Hongkong, Carrie Lam, zei dinsdag dat de demonstranten die zich op de campus van de Polytechnische Universiteit verschansen, geen andere keuz..."/>
  </head>
  <body>
    <article>
      <h1>Carrie Lam roept Hongkongse studenten op zich over te geven</h1>
      <address>
        <time datetime="2019-11-19T04:17:00+00:00">19 Nov 2019, 04:17</time>
      </address>
      <p>Het hoofd van Hongkong, Carrie Lam, zei dinsdag dat de demonstranten die zich op de campus van de Polytechnische Universiteit verschansen, geen andere keuze hebben dan zich over te geven. Alleen dan is een vreedzame oplossing mogelijk.</p>
      <p>'Dit doel (een geweldloze oplossing) kan alleen worden bereikt met de volledige medewerking van de demonstranten', verklaarde Lam tijdens een persconferentie.' Ook de zogenaamde 'relschoppers' moeten volgens haar 'hun wapens inleveren en de campus vreedzaam verlaten door te luisteren naar de instructies die de politie hen opdraagt'. </p>
      <p>
        <b>Tien jaar cel</b>
      </p>
      <p>Honderden demonstranten trokken zich dit weekend terug op de campus van de Polytechnich University. Een vijfhonderdtal studenten zat er afgelopen nacht nog vast zonder voedsel of medische voorzieningen. De studenten zijn gewond en uitgeput na twee dagen schermutselingen met de politie. Die omsingelde alle uitgangen van de campus en eist dat de studenten zich overgeven. De medische hulpteams werden al naar buiten gedreven en onder arrest geplaatst.</p>
      <p>Maar de harde kern van verzet die er nog zit, zal worden aangeklaagd voor relschoppen en riskeert tien jaar cel. Bovendien heeft de politie in Hongkong al arrestanten ineengeslagen in de gevangenis. De studenten vrezen dat ze niet fair of geweldloos behandeld zullen worden, als ze hun bezetting van de campus opgeven.</p>
      <p> </p>
    </article>
  </body>
</html>