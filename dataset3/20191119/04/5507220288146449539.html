<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186926/"/>
    <meta property="og:site_name" content="Janam TV"/>
    <meta property="article:published_time" content="2019-11-19T04:48:22+00:00"/>
    <meta property="og:title" content="മിഠായി കവറുകളില്‍ പൊതിഞ്ഞ് ബ്രൗണ്‍ ഷുഗര്‍ വില്‍പ്പന; ഒരാള്‍ പിടിയില്‍"/>
    <meta property="og:description" content="കൊണ്ടോട്ടി: മലപ്പുറത്ത് വന്‍ ലഹരിമരുന്ന് വേട്ട. 300 പായ്ക്കറ്റ് ബ്രൗണ്‍ ഷുഗറുമായി ഒരാള്‍ പിടിയില്‍. പുള്ളിക്കല്‍ മലയില്‍ പുറായില്‍ സഹീര്‍ ബാബൂവാണ്"/>
  </head>
  <body>
    <article>
      <h1>മിഠായി കവറുകളില്‍ പൊതിഞ്ഞ് ബ്രൗണ്‍ ഷുഗര്‍ വില്‍പ്പന; ഒരാള്‍ പിടിയില്‍</h1>
      <address><time datetime="2019-11-19T04:48:22+00:00">19 Nov 2019, 04:48</time> by <a rel="author">Janam TV Web Desk</a></address>
      <p>കൊണ്ടോട്ടി: മലപ്പുറത്ത് വന്‍ ലഹരിമരുന്ന് വേട്ട. 300 പായ്ക്കറ്റ് ബ്രൗണ്‍ ഷുഗറുമായി ഒരാള്‍ പിടിയില്‍. പുള്ളിക്കല്‍ മലയില്‍ പുറായില്‍ സഹീര്‍ ബാബൂവാണ് പിടിയിലായത്. വിദ്യാര്‍ത്ഥികള്‍ക്ക് വില്‍പ്പന നടത്താനായി എത്തിച്ച ബ്രൗണ്‍ ഷുഗറാണ് പിടിച്ചെടുത്തത്.</p>
      <p>മിഠായി കവറുകളില്‍ പൊതിഞ്ഞ നിലയിലാണ് ബ്രൗണ്‍ ഷുഗര്‍ പിടികൂടിയത്. ജില്ലാ നര്‍ക്കോട്ടിക് സ്‌ക്വാഡ് സര്‍ക്കിള്‍ ഇന്‍സ്പെക്ടര്‍ വി എ പ്രദീപിന്റെ നേതൃത്വത്തിലുള്ള സംഘമാണ് ഇയാളെ അറസ്റ്റ് ചെയ്തത്.വിദ്യാര്‍ത്ഥികളെ ലക്ഷ്യം വെച്ചാണ് ഇയാള്‍ ലഹരി വസ്തുക്കള്‍ വില്‍പ്പന നടത്തുന്നത്. ഒരു പായ്ക്കറ്റിന് 500 രൂപ നിരക്കിലാണ് വില്‍പ്പന.</p>
      <p>മറ്റുള്ളവര്‍ക്ക് സംശയം തോന്നാതിരിക്കാന്‍ മിഠായി കവറെന്ന് തോന്നിക്കുന്ന വര്‍ണക്കടലാസുകളില്‍ പൊതിഞ്ഞാണ് ഇയാള്‍ കഞ്ചാവ് വില്‍ക്കുന്നത്. പ്രദേശത്ത് ലഹരി വസ്തുക്കള്‍ വില്‍ക്കുന്നുണ്ടെന്ന രഹസ്യ വിവരത്തെ തുടര്‍ന്ന് നടത്തിയ അന്വേഷണത്തിലാണ് ഇയാള്‍ പിടിയിലായത്. പ്രതിയെ ഇന്ന് കോടതിയില്‍ ഹാജരാക്കും.</p>
    </article>
  </body>
</html>