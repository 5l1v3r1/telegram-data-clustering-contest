<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186930/"/>
    <meta property="og:site_name" content="Janam TV"/>
    <meta property="article:published_time" content="2019-11-19T04:53:52+00:00"/>
    <meta property="og:title" content="സ്വന്തം പാര്‍ട്ടിക്കാർ ഭീകരവാദികളും , മാവോയിസ്റ്റുകളുമാകുമ്പോൾ അത് കണ്ടെത്താനാകാത്തവർക്ക് പാര്‍ട്ടി നടത്താന്‍ എന്ത് യോഗ്യതയുണ്ട് ? സിപിഎമ്മിനെതിരെ കാരശ്ശേരി"/>
    <meta property="og:description" content="കോഴിക്കോട് ; സ്വന്തം പാര്‍ട്ടി പ്രവര്‍ത്തകര്‍ ഭീകരവാദ പ്രവര്‍ത്തനത്തിലും മാവോയിസ്റ്റ് പ്രവര്‍ത്തനത്തിലും ഏര്‍പ്പെട്ടിരിക്കുന്നുവെന്ന്"/>
  </head>
  <body>
    <article>
      <h1>സ്വന്തം പാര്‍ട്ടിക്കാർ ഭീകരവാദികളും , മാവോയിസ്റ്റുകളുമാകുമ്പോൾ അത് കണ്ടെത്താനാകാത്തവർക്ക് പാര്‍ട്ടി നടത്താന്‍ എന്ത് യോഗ്യതയുണ്ട് ? സിപിഎമ്മിനെതിരെ കാരശ്ശേരി</h1>
      <address><time datetime="2019-11-19T04:53:52+00:00">19 Nov 2019, 04:53</time> by <a rel="author">Janam TV Web Desk</a></address>
      <p>കോഴിക്കോട് ; സ്വന്തം പാര്‍ട്ടി പ്രവര്‍ത്തകര്‍ ഭീകരവാദ പ്രവര്‍ത്തനത്തിലും മാവോയിസ്റ്റ് പ്രവര്‍ത്തനത്തിലും ഏര്‍പ്പെട്ടിരിക്കുന്നുവെന്ന് കണ്ടെത്താനാകാത്തവർക്ക് പാര്‍ട്ടി നടത്താന്‍ യോഗ്യതയില്ലെന്ന് എഴുത്തുകാരനും സാമൂഹിക വിമര്‍ശകനുമായ എം.എന്‍ കാരശ്ശേരി.</p>
      <p>എസ് ഡി പി ഐ സാന്നിദ്ധ്യമുണ്ടായിരുന്ന കൊലപാതകമായിരുന്നു മഹാരാജാസ് കോളേജിൽ നടന്ന അഭിമന്യൂവിന്റേത് . സിസിടിവി ദൃശ്യങ്ങളടക്കം ഉണ്ടായിട്ടും എത്ര പേർ അറസ്റ്റിലായി . ഇതിലൂടെ വ്യക്തമാകുന്നത് സിപിഎമ്മിനു വേണ്ടവരെ രക്ഷപ്പെടുത്താനും , ചിലരെയൊക്കെ പിടികൂടാനും കഴിയുന്നുണ്ടെന്നാണ് .</p>
      <p>പാര്‍ട്ടിക്ക് സംസ്ഥാന പോലീസിനേക്കാളും വലിയ അന്വേഷണ കമ്മീഷനൊക്കെയുണ്ട് എന്നാണ് അവര്‍ അവകാശപ്പെടുന്നത്. എന്നിട്ട് പോലും സ്വന്തം പാര്‍ട്ടിയിലെ വ്യതിയാനം കണ്ട് പിടിക്കാന്‍ കഴിയുന്നില്ല എന്നത് അവരുടെ പരാജയമാണെന്നും എം.എന്‍ കാരശ്ശേരി ചൂണ്ടിക്കാട്ടി.</p>
    </article>
  </body>
</html>