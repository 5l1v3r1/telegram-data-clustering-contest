<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/0nqP62/forskere-har-utviklet-et-belegg-som-skal-hindre-baesjen-i-aa-feste-seg-i"/>
    <meta property="og:site_name" content="Bergens Tidende"/>
    <meta property="article:published_time" content="2019-11-19T04:31:49+00:00"/>
    <meta property="og:title" content="Forskere har utviklet et belegg som skal hindre bæsjen i å feste seg i skålen"/>
    <meta property="og:description" content="Et svært glatt belegg i toalettskålen kan bidra til å spare enorme mengder vann i verden, hevder forskerne som har utviklet belegget."/>
  </head>
  <body>
    <article>
      <h1>Forskere har utviklet et belegg som skal hindre bæsjen i å feste seg i skålen</h1>
      <h2>Et svært glatt belegg i toalettskålen kan bidra til å spare enorme mengder vann i verden, hevder forskerne som har utviklet belegget.</h2>
      <address><time datetime="2019-11-19T04:31:49+00:00">19 Nov 2019, 04:31</time> by <a rel="author">NTB</a></address>
      <p>Det er forskere ved Penn State University som har utviklet en spray som gir det glatte toalettbelegget. De hevder det trengs 90 prosent mindre vann til å skylle ned avføringen ved bruk av det nyutviklede belegget.</p>
      <p>Forskerne viser også til at belegget hindrer bakterier i å danne seg i toalettskålen, og det reduserer i tillegg lukt, skriver <a href="https://www.bbc.com/news/world-us-canada-50469405?ocid=socialflow_twitter">BBC</a>.</p>
      <p>Sprayen skal være glattere enn teflon, men det slites bort ved bruk og må dermed påføres på nytt etter om lag 50 skyllinger.</p>
      <p>Forskerne, som har publisert funnene i tidsskriftet <a href="https://www.nature.com/articles/s41893-019-0421-0.epdf?referrer_access_token=E_Imd7iMiVMlprJcefMIXNRgN0jAjWel9jnR3ZoTv0N5Xw8IDd-Asry561MF3ivMZK1u_utbK8_AUGRTX0RH_-s10f9uIc-jsV2mLL47XfXUTtlxzOjm4R_aR0CZkYTvmlX6u7fO5oaH_O1RU0Ixtg-O7YrgZvZXkkXE369_LONGIfumOWEbms1IVsJI4UmVr7-dutndGfnekAw8uI3No_rEozWiXF62B2RTISVZpwtJuLQoNvFPJ-sFuUvLsAkfqQgW62Gjs04hGhZ7Eagpq4RWoM1jLE-Go1gcDO9Y5XxNVKpFncEYCrQw13ofXQST&amp;tracking_referrer=www.theguardian.com">Nature Sustainability</a>, skriver at verdens toaletter bruker seks ganger så mye vann daglig som Afrikas samlede vannforbruk.</p>
      <p>Onsdag markerer FN Verdens toalettdag ved å rette oppmerksomheten mot viktigheten av hygieniske sanitæranlegg. Ifølge FN mangler en tredel av alle mennesker tilgang til tilfredsstillende sanitære forhold og toaletter.</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/8mVAbA/norske-psykologer-er-vanvittig-arrogante"/>
        <a href="https://www.bt.no/btmeninger/kommentar/i/jdxRVw/straamann-straamann-bukken-min"/>
        <a href="https://www.bt.no/nyheter/okonomi/i/2GgELq/burger-king-saksoekes-for-kjoettsmitte-til-vegetarburger"/>
        <a href="https://www.bt.no/kultur/i/OpXAB1/vinskvetten-bjarte-hjelmeland-og-kurt-nilsen-soerger-for-millioninntek"/>
        <a href="https://www.bt.no/innenriks/i/e8RAjQ/digitaliseringsministeren-ber-foreldre-holde-barna-unna-smarttelefoner"/>
        <a href="https://www.bt.no/nyheter/lokalt/i/Xg3mgx/slik-skal-det-bli-i-haugeveien"/>
      </related>
    </article>
  </body>
</html>