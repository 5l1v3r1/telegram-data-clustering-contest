<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/samsung-galaxy-note-10-star-wars/"/>
    <meta property="og:site_name" content="Svět Androida"/>
    <meta property="article:published_time" content="2019-11-19T04:00:03+00:00"/>
    <meta property="og:title" content="Samsung představil Star Wars edici Galaxy Note 10+. V balení jsou i sluchátka Galaxy Buds"/>
    <meta property="og:description" content="Star Wars má nový seriál, hru a zakončení hlavní ságy je za rohem. Je tak ideální čas pro představení speciální edice Galaxy Note 10+ ve stylu Star Wars."/>
  </head>
  <body>
    <article>
      <h1>Samsung představil Star Wars edici Galaxy Note 10+. V balení jsou i sluchátka Galaxy Buds</h1>
      <address><time datetime="2019-11-19T04:00:03+00:00">19 Nov 2019, 04:00</time> by <a rel="author" href="https://www.svetandroida.cz/muj-profil/daevis/?profiletab=posts" target="_blank">David Trlica</a></address>
      <p>Před několika dny se fanoušci dočkali nového seriálu The Mandalorian ze světa Hvězdných válek, hry Star Wars Jedi: Fallen Order a za měsíc se do kin chystá Epizoda IX. Nyní se Disney spojilo se společností <a href="https://www.svetandroida.cz/tag/samsung/">Samsung</a> a výsledkem je speciální edice <a href="https://www.svetandroida.cz/tag/samsung/">Galaxy Note 10+</a>.</p>
      <h3>Samsung prohlubuje spolupráci se společnosti Disney</h3>
      <p>Už v minulosti jsme mohli vidět několik různých produktů, které vznikly ve spolupráci Samsungu a <a href="https://www.svetandroida.cz/tag/disney/">Disney</a>. Vidět jsme mohli speciální tapety, AR Emoji, obaly pro telefony apod. <b>Star Wars edice Galaxy Note 10+ tak není vůbec žádným překvapením</b>, obzvlášť v případě, kdy se zakončuje hlavní sága.</p>
      <figure>
        <img src="https://www.svetandroida.cz/media/2019/11/star-wars-baleni-galaxy-note-10-scaled.jpg"/>
      </figure>
      <p>Speciální edice Samsung Galaxy Note 10+ přináší designové prvky inspirované hvězdnými válkami a zároveň i speciální digitální obsah. Všechny změny jsou však pouze kosmetické. Telefon kombinuje <b>černou a červenou barvu</b> a musíme uznat, že to vypadá hodně pěkně. V balení se nachází <b>obal</b>, který je opět vyveden v designu Star Wars, kovový <b>sběratelský odznak</b> a rovněž i sluchátka <a href="https://www.svetandroida.cz/tag/samsung-galaxy-buds/">Galaxy Buds</a>, opět v červenočerném provedení.</p>
      <slideshow>
        <figure>
          <img src="https://www.svetandroida.cz/media/2019/11/samsung-galaxy-note-10-star-wars-edice-1024x1024.jpg"/>
        </figure>
        <figure>
          <img src="https://www.svetandroida.cz/media/2019/11/samsung-galaxy-note-10-star-wars-edice-design-1024x1024.jpg"/>
        </figure>
      </slideshow>
      <p>Digitální obsah zahrnuje<b> animace vypnutí, tapety, ikony a zvuky</b>. Prodej začíná ve vybraných trzích již 10. prosince. Bohužel Česka republika na seznamu není. Nejbližší zemí, kde bude telefon v prodeji, je Německo. Cena tohoto balení bude stejná jako za standardní Galaxy Note 10+. V podstatě tak navíc zdarma zákazníci obdrží sluchátka a obal.</p>
      <h3>Jak se vám líbí Star Wars edice Galaxy Note 10+?</h3>
      <p>
        <i>Zdroj: <a href="https://www.samsungmobilepress.com/news/samsung-announces-galaxy-note10plus-star-wars-special-edition">samsungmobilepress.com</a></i>
      </p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-a50-a505f-dual-sim-blue-p-98130?utm_source=svetandroida&amp;utm_medium=banner-a50-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-s10e-g970fz-128gb-dual-sim-white-p-97355?utm_source=svetandroida&amp;utm_medium=banner-s10e-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/samsung-slavi-10-let-rady-galaxy/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/levnejsi-telefony-samsung/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g975fz-128gb-dual-sim-black-p-97488?utm_source=svetandroida&amp;utm_medium=banner-s10-plus-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/samsung-galaxy-m30s-evropa/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/samsung-rusi-update-aktualizace/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/samsung-galaxy-a51-rendery/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/galaxy-s11-space-zoom/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/samsung-galaxy-s11-hologram/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/windows-10-samsung-dex/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/galaxy-s10-lite-snapdragon-855/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>