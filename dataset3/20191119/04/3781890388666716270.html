<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742404"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T04:15:00+00:00"/>
    <meta property="og:title" content="WCIB จัดงาน Family Fun Day 2019"/>
    <meta property="og:description" content="เวลลิงตัน คอลเลจ กรุงเทพ จัดงาน Family Fun Day 2019 ยกกิจกรรมค้นหาตัวตนสุดเอ็กซ์คูลซีฟให้สนุกกันแบบครบรส"/>
  </head>
  <body>
    <article>
      <h1>WCIB จัดงาน Family Fun Day 2019</h1>
      <address>
        <time datetime="2019-11-19T04:15:00+00:00">19 Nov 2019, 04:15</time>
      </address>
      <p>
        <b>เวลลิงตัน คอลเลจ กรุงเทพ จัดงาน Family Fun Day 2019 ยกกิจกรรมค้นหาตัวตนสุดเอ็กซ์คูลซีฟให้สนุกกันแบบครบรส</b>
      </p>
      <p>ดร.ดาริกา ลัทธพิพัฒน์ ประธานกรรมการโรงเรียนนานาชาติ เวลลิงตัน คอลเลจ กรุงเทพฯ (WCIB) กล่าวว่า ขอขอบคุณผู้ปกครองและเด็ก ๆ ทุกคนที่ให้ความสนใจเข้าร่วมกิจกรรม Family Fun Day ที่ทางโรงเรียนตั้งใจรังสรรค์ขึ้น โดยหวังว่าการเปิดโอกาสให้ผู้ปกครองพบกับครูใหญ่อย่างใกล้ชิด พร้อมร่วมพูดคุย ทำกิจกรรมและเยี่ยมชมบรรยากาศภายในโรงเรียนเวลลิงตัน คอลเลจ จะช่วยให้เข้าใจระบบการเรียนการสอนในแบบ “เวลลิงตัน คอลเลจ” ที่ได้รับการยอมรับและการันตีคุณภาพมากว่า 158 ปี ว่าเป็นโรงเรียนนานาชาติที่โดดเด่นในการสร้างแรงบันดาลใจและการเรียนรู้ภายใต้สภาพแวดล้อมที่ส่งเสริมให้การเรียนกลายเป็นเรื่องสนุก</p>
      <figure>
        <img src="https://www.dailynews.co.th/admin/upload/20191119/news_BqbPgTtbsf103527_533.jpg?v=20191120047?v=1596"/>
      </figure>
      <p>                 <br/>บรรยากาศการจัดกิจกรรม Family Fun Day เริ่มต้นขึ้นด้วยกิจกรรมเวิร์คชอป Fun &amp; Healthy Cooking กับการทำอาหารเพื่อสุขภาพจากเชฟต้น ธิติฏฐ์ ทัศนาขจร เจ้าของมิชลินสตาร์ 1 ดาว แห่งร้าน Le Du ที่ให้เกียรติมาแชร์ประสบการณ์การค้นหาตัวตนๆ ในการเลือกทำในสิ่งที่ชอบและใช่ผ่านการทำอาหาร พร้อมสาธิตเมนูยำสุขภาพสูตรพิเศษให้ ผู้บริหารโรงเรียน ครูใหญ่ เด็กๆ และผู้ปกครองกว่า 30 คน ได้ลิ้มลองรสชาติแบบสุดฝีมือ จากนั้น เปิดโอกาสให้ทุกคนได้ลงมือปรุงยำสุขภาพในแบบฉบับของตัวเองไปพร้อม ๆ กันอย่างสนุกสนาน<br/> </p>
      <figure>
        <img src="https://www.dailynews.co.th/admin/upload/20191119/news_JUXpFRDDGM103525_533.jpg?v=20191120047?v=6050"/>
      </figure>
      <p>จากนั้น เด็กๆ จะได้สนุกไปกับกิจกรรม Fun &amp; Challenges จาก The Movement Playgroundที่มาเปิดประสบการณ์เรียนรู้เทคนิคการเคลื่อนไหวร่างกายของตัวเอง ผ่านปรัชญาแนวคิดจากธาตุทั้ง 5 คือ น้ำ ไม้ ไฟ ดิน และโลหะ ในรูปแบบฐานนินจาให้เด็ก ๆ ได้ปลดปล่อยตัวเองอย่างเต็มที่ ผ่านการทรงตัว กระโดดข้ามสิ่งกีดขวาง ปีนป่าย การช่วยเหลือกันเป็นทีม และฝึกแก้ไขปัญหาเฉพาะหน้าโดยผู้เชี่ยวชาญ เพื่อให้เล่นสนุกได้อย่างปลอดภัย สอดคล้องกับการเรียนการสอนของเวลลิงตัน คอลเลจ ที่มุ่งให้เด็กๆ กล้าคิด กล้าลอง กล้าเรียนรู้ เพื่อค้นหาตัวตนของตัวเอง</p>
      <figure>
        <img src="https://www.dailynews.co.th/admin/upload/20191119/news_XrGdFzYFhX103526_533.jpg?v=20191120047?v=2262"/>
      </figure>
      <p>ก่อนจะปิดท้ายกิจกรรม Family Fun Day ด้วย มร.คริสโตเฟอร์ นิโคลส์ ครูใหญ่ โรงเรียนนานาชาติเวลลิงตัน คอลเลจ ที่อาสาพาผู้ปกครองและเด็ก ๆ เยี่ยมชมบรรยากาศโรงเรียนที่โอบล้อมไปด้วยธรรมชาติ และเพียบพร้อมด้วยสิ่งอำนวยความสะดวกเหมาะแก่เสริมสร้างพัฒนาการสำหรับเด็ก อาทิ ห้องเรียนแบบ Learning Studio ห้องสมุดขนาดใหญ่ที่มี Reading Cave  ห้องประชุมงาน Harkness สระว่ายน้ำ สนามกีฬา สนามบาสเกตบอลมาตรฐานสากล ที่ทันสมัยและตอบโจทย์กระบวนการเรียนรู้สำหรับเด็กได้รอบด้าน รองรับนักเรียนทั้งชาวไทยและชาวต่างชาติได้ถึง 1,500 คน เปิดรับนักเรียนตั้งแต่ระดับเตรียมอนุบาล (Pre-nursery) จนกระทั่งถึง Year 13 หรือตั้งแต่อายุ 2-12 ปี<br/> </p>
      <figure>
        <img src="https://www.dailynews.co.th/admin/upload/20191119/news_GtQZnGEOKJ103529_533.jpg?v=20191120047?v=5503"/>
      </figure>
      <p>สามารถสอบถามข้อมูลเพิ่มเติมโรงเรียนนานาชาติเวลลิงตัน คอลเลจ กรุงเทพฯ ได้ที่ หมายเลข 02-087-8888 เว็บไซต์ <a href="https://www.wellingtoncollege.ac.th/">www.wellingtoncollege.ac.th</a> และ Facebook: <a href="https://www.facebook.com/WellingtonCollegeBangkok/">Wellington College International School Bangkok</a><br/> <br/> </p>
    </article>
  </body>
</html>