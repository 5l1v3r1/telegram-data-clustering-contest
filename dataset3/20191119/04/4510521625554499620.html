<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/ramnicu-valcea/foto-vrut-femeile-interzica-cafeaua-urma-350-ani-legatura-soseta-delicioasa-licoare-1_5dd2b2825163ec427125f8b7/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T04:15:58+00:00"/>
    <meta property="og:title" content="FOTO De ce au vrut femeile să interzică cafeaua în urmă cu 350 de ani. Legătura între şosetă şi delicioasa licoare"/>
    <meta property="og:description" content="Oameni din întreaga lume îşi încep ziua savurând o ceaşcă de cafea. Cu toate acestea, modul în care beau sau în care o prepară poate varia foarte mult."/>
  </head>
  <body>
    <article>
      <h1>FOTO De ce au vrut femeile să interzică cafeaua în urmă cu 350 de ani. Legătura între şosetă şi delicioasa licoare</h1>
      <address><time datetime="2019-11-19T04:15:58+00:00">19 Nov 2019, 04:15</time> by <a rel="author">Daciana Mitrache</a></address>
      <h4>Oameni din întreaga lume îşi încep ziua savurând o ceaşcă de cafea. Cu toate acestea, modul în care beau sau în care o prepară poate varia foarte mult.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/ramnicu-valcea/video-cafeaua-turceasca-ibric-cea-mai-veche-metoda-lume-preparare-licorii-negre-care-i-secretele-1_5dc703ec5163ec4271d89f8d/index.html"/>
        <a href="https://adevarul.ro/locale/baia-mare/proprietatile-cojilor-cafea-studiul-cercetatorilor-universitatea-illinois-1_5dcaaaca5163ec4271ef174d/index.html"/>
      </related>
      <p>
        <a href="https://adevarul.ro/locale/ramnicu-valcea/istoria-cafelei-cafeaua-ibrik-mr-biggin-7_5dd2bb4b5163ec4271264584/index.html">
          <b>GALERIE FOTO</b>
        </a>
      </p>
      <p>Unele persoane preferă cafeaua făcută manual, alţii o adoră pe cea la filtru, espressoarele sau cafeaua franţuzească, iar unii se mulţumesc şi cu cafeaua instant. Există însă nenumărate alte modalităţi de a savura o ceaşcă de cafea, iar pasionaţilor le place să creadă că metoda lor de preparare este cea mai bună.</p>
      <p>Băutul cafelei este aproape la fel de vechi ca civilizaţia, dar majoritatea dintre noi nu ne gândim niciodată la ce dispozitive de preparare a cafelei au fost folosite pentru prima dată şi la modul în care acestea au evoluat până la cele folosite în zilele noastre. Într-o serie de articole, vom aminti unele dintre cele mai cunoscute metode de preparare a cafelei de-a lungul ultimelor secole. </p>
      <p>Savurarea cafelei a fost dintotdeauna o activitate socială. Nu este surprinzător că, atât de multe femei cât şi bărbaţi au fost implicaţi în evoluţia sa şi în evoluţia tehnicilor de preparare de-a lungul timpului. La un moment dat, chiar femeile au încercat să scoată în afara legii cafeaua. Se întâmpla în 1674, în Anglia. În acea perioadă, multe femei erau supărate pentru că bărbaţii lor petreceau prea mult timp în cafenele.</p>
      <p>Cu toate acestea, cafeaua înseamnă mult mai mult decât cafenelele şi aparatele Keurig. Cert este că oamenii beau cafea de sute de ani, dacă nu chiar de mai mult timp, şi au preparat-o prin metode demne de istoria antică. Aşadar, să aruncăm o privire la modul în care a evoluat tehnologia preparării cafelei de când aceasta a devenit populară, în urmă cu peste 500 de ani.</p>
      <p>
        <b>Metoda Ibrik sau cafea turcească</b>
      </p>
      <p>Este o <a href="https://adevarul.ro/locale/ramnicu-valcea/video-cafeaua-turceasca-ibric-cea-mai-veche-metoda-lume-preparare-licorii-negre-care-i-secretele-1_5dc703ec5163ec4271d89f8d/index.html">metodă pe care am detaliat-o într-un articol precedent.</a> Reamintim însă că începuturile cafelei ca marfă comercializată la nivel mondial le regăsim în secolul al XIII-lea în Peninsula Arabică. În această perioadă, modul tradiţional de preparare a cafelei se reducea la scufundarea boabelor de cafea în apă fierbinte - un proces care putea să dureze de la cinci ore până la jumătate de zi. </p>
      <p>Cu toate acestea, popularitatea cafelei a continuat să crească. Până în secolul al XVI-lea, licoarea îşi făcuse drum spre Turcia, Egipt şi Persia. Se consideră că Turcia deţine cea mai veche metodă cunoscută de preparare a cafelei, metoda Ibrik / ibric, care este încă folosită şi astăzi.</p>
      <p>Metoda Ibrik îşi ia numele de la vasul mic care este folosit pentru a prepara şi a servi cafea turcească – cunoscut drept ibrik sau cezve. Vasul are un mâner lung folosit pentru servire, iar boabele de cafea, zahărul, condimentele şi apa sunt toate amestecate împreună înainte de preparare.</p>
      <figure>
        <img src="https://adevarul.ro/assets/adevarul.ro/MRImage/2019/11/09/5dc713d15163ec4271d90633/646x404.jpg"/>
      </figure>
      <p>Pentru a face cafeaua turcească folosind metoda Ibrik, amestecul de mai sus era încălzit până la un pas de fierbere. Apoi era răcit şi încălzit de mai multe ori. Când era gata, amestecul se turna într-o ceaşcă pentru a fi savurat. În mod tradiţional, cafeaua turcească se servea cu spumă deasupra. Această metodă a revoluţionat prepararea cafelei pentru a fi mai eficientă în timp, transformând cafeaua într-o activitate ce putea fi făcută în fiecare zi.</p>
      <p>
        <b>Mr. Biggin şi filtrele metalice</b>
      </p>
      <p>Cafeaua şi-a croit drum spre Europa în secolul al XVII-lea, când călătorii europeni au adus-o cu ei din Peninsula Arabică. În curând, a devenit populară pe scară largă, iar cafenelele au apărut în toată Europa, începând din Italia. Erau locuri de socializare, într-un mod similar cu cel al cafenelelor din zilele noastre.</p>
      <p>În aceste cafenele, metoda principală de preparare era cu ajutorul vaselor de cafea. Cafeaua măcinată era introdusă în interior şi apa era încălzită până înainte de fierbere. Vârfurile ascuţite ale acestor vase ajutau la filtrarea zaţului de cafea, iar fundul lor plat permitea absorbţia căldurii necesare. Pe măsură ce vasele de cafea au evoluat, la fel s-a întâmplat şi cu metodele de filtrare.</p>
      <p>Istoricii cred că primul filtru de cafea a fost o şosetă; oamenii turnau apă fierbinte printr-o şosetă / ciorap umplută cu cafea. Şi în zilele noastre, în multe părţi ale lumii nu atât de civilizate, şosetele sunt încă folosite pentru filtrarea cafelei. </p>
      <figure>
        <img src="https://adevarul.ro/assets/adevarul.ro/MRImage/2019/11/18/5dd2bfa45163ec427126696c/646x404.jpg"/>
      </figure>
      <p>Cert este că la început s-au folosit filtrele de pânză, deşi erau mai puţin eficiente şi mai costisitoare decât filtrele de hârtie. Acestea vor apărea în scenă abia 200 de ani mai târziu.</p>
      <p>În 1780, se lansa „Mr. Biggin”, devenind astfel primul producător comercial de cafea. A încercat să îmbunătăţească unele dintre defectele filtrării prin pânză, precum drenajul deficitar. </p>
      <p>Oalele / ibricele Biggin erau vase de cafea cu un capac filtru din aluminiu sau o pungă de pânză. Cu toate acestea, din cauza metodelor de măcinare a cafelei, care la acea vreme nu erau prea avansate, apa abia curgea prin filtru, prin care treceau deseori şi boabe mai mici sau mai mari de cafea. Spre exemplu, dacă era cafeaua foarte fin mărunţită, apa se scurgea prin părţile laterale ale capacului, deoarece nu putea să pătrundă suficient de repede. Dar, dacă era măcinată prea grosier,apa se scurgea prea rapid şi licoarea era prea slabă.</p>
      <p>Ibricele Biggin şi-au croit drum spre Anglia 40 de ani mai târziu. Ele sunt folosite şi în ziua de astăzi, dar mult îmbunătăţite faţă de versiunea originală din secolul al XVIII-lea.</p>
      <p>Aproape în aceeaşi perioadă cu ibricele Biggin, s-au introdus filtrele metalice şi alte sisteme îmbunătăţite de filtrare. Un astfel de filtru era din metal sau staniu / aluminiu, prin care apa trebuia să fie distribuită uniform în cafea. Acest design a fost brevetat în Franţa în 1802. Patru ani mai târziu, francezii au brevetat o altă invenţie: un vas care filtra cafeaua fără a fierbe. Aceste invenţii au deschis calea către moduri de filtrare mai eficiente.</p>
      <p>
        <b>
          <i>Surse: History Cooperative - <a href="https://historycooperative.org/history-of-coffee-brewing/">„History of Coffee Brewing</a>”; The Coffe Brewers - <a href="https://www.thecoffeebrewers.com/hiofcobreq.html">„History of Coffee Brewing Equipment”</a>.</i>
        </b>
      </p>
      <slideshow>
        <figure>
          <img src="https://adevarul.ro/assets/adevarul.ro/MRImage/2019/11/09/5dc6c6bd5163ec4271d6c7dd/627x0.jpg"/>
          <figcaption>Cafea Foto Arhiva Adevărul</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/09/5dc716585163ec4271d914cb/627x0.jpg"/>
          <figcaption>Cafeaua turcească la nisip - cea mai veche metodă de prepare din lume Foto YouTube com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/09/5dc715ad5163ec4271d91161/627x0.jpg"/>
          <figcaption>Cafeaua turcească la nisip - cea mai veche metodă de prepare din lume Foto reddit com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/09/5dc715255163ec4271d90e47/627x0.png"/>
          <figcaption>Cafeaua turcească la nisip - cea mai veche metodă de prepare din lume Foto openculture com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/09/5dc714e45163ec4271d90c00/627x0.jpg"/>
          <figcaption>Cafeaua turcească la nisip - cea mai veche metodă de prepare din lume Foto goturkey com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/09/5dc714a85163ec4271d90ae4/627x0.jpg"/>
          <figcaption>Cafeaua turcească la nisip - cea mai veche metodă de prepare din lume Foto fineartamerica com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/09/5dc713d15163ec4271d90633/627x0.jpg"/>
          <figcaption>Cafeaua turcească la nisip - cea mai veche metodă de prepare din lume Foto dreamstime com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/09/5dc711f35163ec4271d8fb9b/627x0.jpg"/>
          <figcaption>Cafeaua turcească la nisip cea mai veche metodă de prepare din lume Foto jialecoffeehome com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/18/5dd2bf8b5163ec42712668d9/627x0.jpg"/>
          <figcaption>Ibricul Biggin Foto blog garritys com</figcaption>
        </figure>
        <figure>
          <img src="https://adevarul.ro/assets/adevarul.ro/MRImage/2019/11/18/5dd2bfa45163ec427126696c/627x0.jpg"/>
          <figcaption>Ibricul Biggin Foto rubylane com</figcaption>
        </figure>
        <figcaption>
          <a href="https://adevarul.ro/locale/ramnicu-valcea/istoria-cafelei-cafeaua-ibrik-mr-biggin-7_5dd2bb4b5163ec4271264584/index.html">Istoria cafelei: de la cafeaua la ibrik la Mr. Biggin</a>
        </figcaption>
      </slideshow>
      <hr/>
    </article>
  </body>
</html>