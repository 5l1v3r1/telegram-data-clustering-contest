<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082817903/%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%AF%D8%A8%DB%8C%D8%B1%D8%AE%D8%A7%D9%86%D9%87-%D8%AF%D8%A7%D8%A6%D9%85%DB%8C-%D9%85%D9%86%D8%A7%D8%B3%D8%A8-%D8%B3%D8%A7%D8%B2%DB%8C-%D9%81%D8%B6%D8%A7%DB%8C-%D8%B4%D9%87%D8%B1%DB%8C-%D8%AF%D8%B1-%DB%8C%D8%B2%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-19T04:44:17+00:00"/>
    <meta property="og:title" content="راه‌اندازی دبیرخانه دائمی مناسب‌سازی فضای شهری در یزد"/>
    <meta property="og:description" content="ایسنا/یزد معاون خدمات شهری شهرداری یزد با بیان این که بهسازی و مناسب‌سازی شهر یزد رویکرد اصلی جشنواره ملی گردشگری معلولین است، گفت: راه‌اندازی دبیرخانه دائمی «مناسب سازی فضای شهری» نقش مهمی در تحقق اهداف عالی شعار «یزد شهر دوستدار معلول» ایفا می‌کند."/>
  </head>
  <body>
    <article>
      <h6 class="kicker">معاون شهردار خواستار شد:</h6>
      <h1>راه‌اندازی دبیرخانه دائمی مناسب‌سازی فضای شهری در یزد</h1>
      <address><time datetime="2019-11-19T04:44:17+00:00">19 Nov 2019, 04:44</time> by <a rel="author">امیر رضازاده</a></address>
      <p>ایسنا/یزد معاون خدمات شهری شهرداری یزد با بیان این که بهسازی و مناسب‌سازی شهر یزد رویکرد اصلی جشنواره ملی گردشگری معلولین است، گفت: راه‌اندازی دبیرخانه دائمی «مناسب سازی فضای شهری» نقش مهمی در تحقق اهداف عالی شعار «یزد شهر دوستدار معلول» ایفا می‌کند.</p>
      <p>«حسین صالحیان» در گفت‌‌و‌گو با خبرنگار ایسنا، با اشاره به تنوع و گستردگی فعالیت‌های معاونت خدمات شهری شهرداری یزد، اظهار کرد: یکی از مهمترین وظایف این معاونت تقویت زیر‌ساخت‌های شهری برای بهره‌برداری تمام اقشار و گروه‌های‌ شهری است.</p>
      <p>وی برگزاری اولین جشنواره ملی گردشگری معلولین را از جمله اقدامات انجام شده و در دستور کار شهرداری در راستای تقویت و زیرساخت های عمومی شهر یزد دانست و افزود: این رویداد فرهنگی و اجتماعی نقش مهمی در شناخت دقیق زیرساخت ها و نیازهای حوزه مناسب سازی شهری ایفا می کند.</p>
      <p>معاون خدمات شهری شهرداری یزد در ادامه با بیان این که معلولین ضایع نخاعی هم مثل دیگر شهروندان حق استفاده از خدمات شهرداری را دارند، گفت:‌ ما سعی کردیم به واسطه برگزاری جشنواره گردشگری معلولین شرایط لازم برای ایجاد زیرساخت های مناسب سازی فضای عمومی شهر یزد و ابنیه تاریخی این شهر جهانی را فراهم کنیم.</p>
      <p>صالحیان تعیین شاخص های مناسب سازی فضای شهری را حضور کارشناسان و ناظران معلول را یکی از اقدامات حائز اهمیت در این خصوص دانست و بیان کرد:‌ راه‌اندازی یک دبیرخانه دائمی مناسب سازی فضای شهری نقش مهمی در تحقق اهداف عالی شعار «یزد شهر دوستدار معلول» ایفا می‌کند.</p>
      <p>وی مناسب سازی دائمی برخی ابنیه تاریخی یزد، اصلاح و مناسب سازی معابر بافت تاریخی و دیگر نقاط شهری را از جمله ویژگی‌های این جشنواره دانست و تصریح کرد: بهسازی و در دسترس بودن شهر میراث جهانی یزد هدف اصلی این جشنواره ملی است.</p>
      <p>این مسئول در پایان با بیان این که تمام خدمات طراحی شده در جشنواره ملی گردشگری معلولین برای جامعه معلولین استان می‌ماند، خاطرنشان کرد: استفاده از ظرفیت تمام دستگاه‌های اجرای برای در دسترس شدن یزد یکی از مهمترین رویکردهای مد نظر در برگزاری این جشنواره است.</p>
      <p>انتهای پیام<br/> </p>
    </article>
  </body>
</html>