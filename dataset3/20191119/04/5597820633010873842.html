<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/latvija/lidz-pasaules-aids-dienai-norisinasies-hiv-testesana.a338821/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-19T04:33:00+00:00"/>
    <meta property="og:title" content="Līdz pasaules AIDS dienai norisināsies HIV testēšana"/>
    <meta property="og:description" content="Novembra otrajā pusē, tieši pirms Pasaules AIDS dienas, ko atzīmē 1. decembrī, daudzās Eiropas valstīs norisinās HIV testēšanas nedēļa. Tās mērķis ir informēt sabiedrību par to, cik nozīmīga ir savlaicīga HIV atklāšana, kā arī par to, cik liela nozīme ir regulārai HIV pārbaudei."/>
  </head>
  <body>
    <article>
      <h1>Līdz pasaules AIDS dienai norisināsies HIV testēšana</h1>
      <address><time datetime="2019-11-19T04:33:00+00:00">19 Nov 2019, 04:33</time> by <a rel="author" href="https://www.lsm.lv/autors/kristaps-feldmanis/" target="_blank">Kristaps Feldmanis, Svetlana Gintere</a></address>
      <p>
        <b>Novembra otrajā pusē, tieši pirms Pasaules AIDS dienas, ko atzīmē 1. decembrī, daudzās Eiropas valstīs norisinās HIV testēšanas nedēļa. Tās mērķis ir informēt sabiedrību par to, cik nozīmīga ir savlaicīga HIV atklāšana, kā arī par to, cik liela nozīme ir regulārai HIV pārbaudei.</b>
      </p>
      <p>Arī Latvijā HIV testēšanas pasākumos sabiedrībai būs plašas iespējas izprast šo slimību un veikt pārbaudes. </p>
      <figure>
        <audio src="https://static.lsm.lv/media/2019/11/c4fq.mp3"/>
        <figcaption>Atbalsta grupas inficētajiem ar HIV un AIDS slimniekiem "AGIHAS" valdes priekšsēdētājs Andris Veiķenieks<cite>Kristaps Feldmanis</cite></figcaption>
      </figure>
      <p>"Pilsētvidē būs stigmu samazinoši plakāti, kas centīsies uzrunāt sabiedrību un veicināt testēšanos. Centrālais notikums ir 30. novembrī plkst.18 Anglikāņu baznīcā AIDS dienai veltītais labdarības koncerts "Bailes un mīlestība".</p>
      <blockquote>Paralēli tam – 23. novembrī Rīgas Centrālajā dzelzceļa stacijā būs iespēja testēties jebkuram, kurš to vēlas,</blockquote>
      <p>kā arī 28. novembrī Latvijas infektologu, hepatolgu un HIV speciālistu asociācija organizē atklātu diskusiju Rīgas domē plkst.12. Vēl var atzīmēt to, ka Latvijas Infektoloģijas centra līdzestības kabinets sniedz konsultācijas – mērķētas HIV/AIDS pacientu tuviniekiem un draugiem. Tur var uzdot konkrētus jautājumus par to, kā sadzīvot ar cilvēku, kurš sadzīvo ar HIV," stāstīja atbalsta grupas inficētajiem ar HIV un AIDS slimniekiem "AGIHAS" valdes priekšsēdētājs Andris Veiķenieks.</p>
      <figure>
        <audio src="https://static.lsm.lv/media/2019/11/c4kf.mp3"/>
        <figcaption>HIV asociācijas valdes priekšsēdētāja Inga Upmace<cite>Svetlana Gintere</cite></figcaption>
      </figure>
      <p>Latvija aizvien ES ir HIV izplatības līderos - pagājušajā gadā mūsu valstī tika diagnosticēti 326 jauni saslimšanas gadījumi. Laika periodā no 2013. gada līdz 2017. gadam tie bija vidēji 363 jauni HIV gadījumi gadā (18 gadījumi uz 100 000 iedzīvotāju, salīdzinoši ES - vidēji ir septiņi gadījumi uz 100 000 cilvēku).</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/latvija/aptaujata-latvijas-iedzivotaju-zinasanas-par-hiv-infekciju-aizvien-ir-vajas.a336009/"/>
        <a href="https://www.lsm.lv/raksts/dzive--stils/veseliba/latvija-uzlabo-hiv-un-aids-pacientu-uzskaiti-lai-noverstu-jaundzimuso-saslimsanu.a334250/"/>
        <a href="https://www.lsm.lv/raksts/zinas/latvija/likumsargi-iznemusi-vairak-neka-300-kilogramus-narkotisko-vielu.a330779/"/>
        <a href="https://www.lsm.lv/raksts/zinas/latvija/hiv-inficetie-latvija-biezi-saskaras-ar-aizspriedumiem.a318602/"/>
        <a href="https://www.lsm.lv/raksts/zinas/zinu-analize/mediki-ar-hiv-slimai-grutniecei-atsaka-pienemsanu-iespejams-aizspriedumu-del.a315993/"/>
        <a href="https://www.lsm.lv/raksts/zinas/arzemes/izarstets-otrais-ar-hiv-sirgstosais-pacients.a311756/"/>
        <a href="https://www.lsm.lv/raksts/zinas/latvija/hiv-aids-un-c-hepatita-ierobezosanai-cietumos-rosina-izdalit-prezervativus-un-slirces.a308525/"/>
        <a href="https://www.lsm.lv/raksts/zinas/latvija/efektivak-uzraudzis-un-ierobezos-hivaids-izplatibu-latvija.a305400/"/>
      </related>
    </article>
  </body>
</html>