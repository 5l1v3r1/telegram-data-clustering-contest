<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186927/"/>
    <meta property="og:site_name" content="Janam TV"/>
    <meta property="article:published_time" content="2019-11-19T04:46:33+00:00"/>
    <meta property="og:title" content="മൂന്നാറില്‍ ഭൂസംരക്ഷണ സേനയ്ക്ക് നേരെ സിപിഎം ആക്രമണം; സേനാംഗത്തിന്റെ ഫോണ്‍ ഏരിയ സെക്രട്ടറി എറിഞ്ഞ് പൊട്ടിച്ചതായി പരാതി"/>
    <meta property="og:description" content="ഇടുക്കി : മൂന്നാറില്‍ ഭൂസംരക്ഷണ സേനാ അംഗങ്ങളെ സിപിഎം പ്രവര്‍ത്തകര്‍ ആക്രമിച്ചതായി പരാതി. സേനാ അംഗത്തിലെ ഒരാളുടെ മൊബൈല്‍ ഫോണ്‍ സിപിഎം മൂന്നാര്‍ ഏരിയ"/>
  </head>
  <body>
    <article>
      <h1>മൂന്നാറില്‍ ഭൂസംരക്ഷണ സേനയ്ക്ക് നേരെ സിപിഎം ആക്രമണം; സേനാംഗത്തിന്റെ ഫോണ്‍ ഏരിയ സെക്രട്ടറി എറിഞ്ഞ് പൊട്ടിച്ചതായി പരാതി</h1>
      <address><time datetime="2019-11-19T04:46:33+00:00">19 Nov 2019, 04:46</time> by <a rel="author">Janam TV Web Desk</a></address>
      <p>ഇടുക്കി : മൂന്നാറില്‍ ഭൂസംരക്ഷണ സേനാ അംഗങ്ങളെ സിപിഎം പ്രവര്‍ത്തകര്‍ ആക്രമിച്ചതായി പരാതി. സേനാ അംഗത്തിലെ ഒരാളുടെ മൊബൈല്‍ ഫോണ്‍ സിപിഎം മൂന്നാര്‍ ഏരിയ സെക്രട്ടറി എറിഞ്ഞ് തകര്‍ത്തതായും പരാതിയില്‍ പറയുന്നു.</p>
      <p>സിപിഎം മൂന്നാര്‍ ഏരിയ സെക്രട്ടറി കെ.കെ വിജയനെതിരെയാണ് ആരോപണം ഉയര്‍ന്നിരിക്കുന്നത്. അനധികൃതമായി നിര്‍മ്മിച്ച കെട്ടിടങ്ങളുടെ ചിത്രങ്ങള്‍ പകര്‍ത്തുന്നതിനിടെ വിജയന്‍ ഫോണ്‍ പിടിച്ചുവാങ്ങി എറിയുകയായിരുന്നു.</p>
      <p>ആക്രമിക്കുക കൂടാതെ ഭൂസംരക്ഷണ സേനയെ ഏരിയ സെക്രട്ടറിയുടെയും കെട്ടിട ഉടമയുടെയും നേതൃത്വത്തിലുള്ള സംഘം ഭീഷണിപ്പെടുത്തിയതായും അംഗങ്ങള്‍ പരാതിപ്പെട്ടു. സംഭവത്തില്‍ ദേവികുളം സബ്കളക്ടര്‍ക്കും, ജില്ലാ കളക്ടര്‍ക്കും പരാതി നല്‍കുമെന്ന് ഭൂസംരക്ഷണ സേന അറിയിച്ചു.</p>
    </article>
  </body>
</html>