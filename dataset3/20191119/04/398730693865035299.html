<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/asikt/lagfart-ar-en-hutlos-avgift-pa-att-kopa-hus/"/>
    <meta property="og:site_name" content="DN.SE"/>
    <meta property="article:published_time" content="2019-11-19T04:00:00+00:00"/>
    <meta property="og:title" content="DN Åsikt. ”Lagfart en hutlös avgift för att köpa hus”"/>
    <meta property="og:description" content="Insändare på DN Åsikt, 19 november 2019: ”För ett hus i Stockholms skärgård kan lagfarten kosta så mycket som 70 000 kronor.”"/>
  </head>
  <body>
    <article>
      <h1>DN Åsikt. ”Lagfart en hutlös avgift för att köpa hus”</h1>
      <address><time datetime="2019-11-19T04:00:00+00:00">19 Nov 2019, 04:00</time> by <a rel="author">Göran Danielsson, Stockholm</a></address>
      <p>
        <b>INSÄNDARE. Den statliga avgiften på att köpa en fastighet, så kallad lagfart, är i vissa fall hutlös. För ett hus i Stockholms skärgård kan lagfarten kosta så mycket som 70.000 kronor, skriver Göran Danielsson.</b>
      </p>
      <p>Sverige är fantastiskt, sägs det ofta. Jag håller med vad gäller vår sköna natur, bland annat.</p>
      <p>Men när våra ministrar slår sig för bröstet över allt de tycker är bra blir jag irriterad, minst sagt, för det finns många avarter.</p>
      <p>Jag har köpt en fastighet i vår vackra skärgård och ansökte om lagfart. Inom bara en vecka blev den godkänd. Bra, tyckte jag. Men den bifogade fakturan på 70.000 kronor gjorde mig förbannad på ren svenska.</p>
      <p><b>Summan avgörs</b> av taxeringsvärdet. När staten tar ut fantasisummor för ett byråkratärende som tar några få timmar är det tydligen inga problem för finansminister Magdalena Andersson (S). Men när låneinstitut tar ut högre räntor än bankerna går hon i taket och kallar det för ockerräntor.</p>
      <p>Det skulle vara roligt med en konsekvensanalys av henne och hennes åsikter. Oförskämt är vad det är. Ren konfiskation!</p>
      <details>
        <summary>DN Åsikt. 19 november 2019 kl 05</summary>
        <p>
          <b>Insändare</b>
        </p>
        <p>Göran Danielsson:<br/><a href="https://www.dn.se/asikt/lagfarten-en-hutlos-avgift-pa-att-kopa-hus"><b>”Lagfart en hutlös avgift för att köpa hus”</b></a><b> </b></p>
        <p>
          <b>Svar</b>
        </p>
        <p>
          <a href="https://www.dn.se/asikt/sa-skriver-du-insandare-och-svar-i-dagens-nyheter/">
            <b>Så svarar du och kommenterar</b>
          </a>
        </p>
      </details>
    </article>
  </body>
</html>