<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103241/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T18:03:07+00:00"/>
    <meta property="og:title" content="У Зеленського пропонували посаду міністра оборони підполковнику США, який свідчить у справі Трампа"/>
    <meta property="og:description" content="Александр Віндман, підполковник армії США та експерт з питань України в Раді нацбезпеки, заявив, що йому пропонували посаду міністра оборони України."/>
  </head>
  <body>
    <article>
      <h1>У Зеленського пропонували посаду міністра оборони підполковнику США, який свідчить у справі Трампа</h1>
      <address>
        <time datetime="2019-11-19T18:03:07+00:00">19 Nov 2019, 18:03</time>
      </address>
      <p>Александр Віндман, підполковник армії США та експерт з питань України в Раді нацбезпеки, заявив, що йому пропонували посаду міністра оборони України.</p>
      <p>Як повідомляє "Європейська правда", про це Віндман сказав під час відкритого слухання у Палаті представників в рамках розгляду справи про імпічмент.</p>
      <p>Віндман засвідчив, що колись колишній голова Ради національної безпеки та оборони України Олександр Данилюк запропонував йому посаду міністра оборони України.</p>
      <p>Він додав, що отримавши пропозицію, він доповів про це своїм керівникам і "відповідним контррозвідникам", а потім "забув про це".</p>
      <p>"Я американець ...Я негайно відхилив ці пропозиції", - сказав Віндман, додавши, що "вся ця концепція була досить комічною".</p>
      <p>Віндман заявив, що його керівники ніколи не піднімали з ним питання про конфлікт інтересів, продовжуючи роботу з Радою національної безпеки після цієї пропозиції.</p>
      <p>Під час слухань Віндман також заявив, що <b><a href="https://www.eurointegration.com.ua/news/2019/11/19/7103235/">вважав "недоречною"</a></b> телефонну розмову президента США Дональда Трампа з українським лідером Володимиром Зеленським.</p>
      <p>Віндман вже давав свідчення за закритими дверима і раніше <b><a href="https://www.eurointegration.com.ua/news/2019/11/9/7102850/">заявив</a></b>, що із розмови йому стало зрозуміло, що Україна не отримає військову допомогу, поки не зробить те, що хотів Трамп.</p>
      <p>Читайте також: "<b><a href="https://www.eurointegration.com.ua/articles/2019/11/13/7102978/">Імпічмент йде до фіналу: чи несе "Українагейт" реальну загрозу для Дональда Трампа</a></b>".</p>
    </article>
  </body>
</html>