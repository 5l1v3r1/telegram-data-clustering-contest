<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/v-op-rozpovily-pro-shho-govoryly-zelenskyj-ta-maas/"/>
    <meta property="og:site_name" content="Рубрика"/>
    <meta property="article:published_time" content="2019-11-19T18:32:11+00:00"/>
    <meta property="og:title" content="В ОП розповіли, про що говорили Зеленський та Маас"/>
    <meta property="og:description" content="Президент Володимир Зеленський провів зустріч з Федеральним міністром закордонних справ Німеччини Гайко Маасом, який прибув до України з робочим візитом. Співрозмовники обговорили сучасний стан і перспективи розвитку українсько-німецьких відносин, передає ОП. Президент України висловив вдячність за послідовну підтримку з боку ФРН територіальної цілісності та суверенітету України, комплексну допомогу у впровадженні структурних реформ у нашій державі, […]"/>
  </head>
  <body>
    <article>
      <h1>В ОП розповіли, про що говорили Зеленський та Маас</h1>
      <address><time datetime="2019-11-19T18:32:11+00:00">19 Nov 2019, 18:32</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/cefae16b78af238b99c318fc4ce8e283_1574183771_wysiwyg-860x580-c-1.jpeg"/>
      </figure>
      <p>Фото ОП<br/><b><b>Президент Володимир Зеленський провів зустріч з Федеральним міністром закордонних справ Німеччини Гайко Маасом, який прибув до України з робочим візитом.</b></b></p>
      <p>Співрозмовники обговорили сучасний стан і перспективи розвитку українсько-німецьких відносин, передає ОП.</p>
      <p>Президент України висловив вдячність за послідовну підтримку з боку ФРН територіальної цілісності та суверенітету України, комплексну допомогу у впровадженні структурних реформ у нашій державі, сприяння ініціативам щодо відновлення пошкодженої війною інфраструктури Донеччини.</p>
      <figure>
        <img src="https://rubryka.com/wp-content/uploads/2019/11/edf429b5cd8d3cd66e895fc0ca80e719_1574183771_wysiwyg.jpeg"/>
        <figcaption>Фото ОП</figcaption>
      </figure>
      <p>Глава держави поінформував німецького високопосадовця про безпекову ситуацію на Донбасі, а також висловив сподівання, що запланована на 9 грудня зустріч у Нормандському форматі відкриє шлях до мирного врегулювання конфлікту.</p>
      <p>Також було обговорено ситуацію довкола схвалення у ФРН закону про імплементацію так званої газової директиви ЄС. Гайко Маас запевнив, що зміни німецького законодавства відповідають положенням цієї директиви.</p>
      <figure>
        <img src="https://rubryka.com/wp-content/uploads/2019/11/1afc882bf2b3a213be01168c365b1536_1574183771_extra_large.jpeg"/>
      </figure>
      <p>Обговорювалися також питання практичної співпраці сторін у контексті реалізації курсу України на європейську та євроатлантичну інтеграцію.</p>
      <p>Нагадаємо, що <a href="https://rubryka.com/2019/11/19/zelenskyj-i-razumkov-yidut-na-donbas/">Зеленський і Разумков їдуть на Донбас.</a></p>
      <p>Раніше <a href="https://rubryka.com/2019/11/19/pytannya-vijny-na-donbasi-mayemo-vyrishyty-lyshe-dyplomatychnym-shlyahom-zelenskyj/">президент України Володимир Зеленський зазначив, що проведення зустрічі лідерів “Нормандської четвірки” після того, як цей формат був заблокований у 2016 році, – це вже успіх.</a></p>
      <p>А <a href="https://rubryka.com/2019/11/19/kyyiv-gotovyj-do-kompromisu-shhodo-donbasu-prystajko/">глава Міністерства закордонних справ України Вадим Пристайко заявив, що Київ готовий до компромісу щодо Донбасу.</a></p>
      <p>Крім того, <a href="https://rubryka.com/2019/11/19/posol-nimechchyny-minskyj-protses-tryvatyme-j-bez-politychnogo-progresu/">посол Німеччини в Україні Фельдгузен вважає, що Мінськ здатний вирішувати гуманітарні проблеми.</a></p>
      <p>Також посол заявила, що <a href="https://rubryka.com/2019/11/19/posol-nimechchyny-ukrayina-maye-dosyagty-verhovenstva-prava-i-provesty-sudovu-reformu-shhob-pryhodyly-investytsiyi/">Україна має досягти верховенства права і провести судову реформу, щоб приходили інвестиції.</a></p>
    </article>
  </body>
</html>