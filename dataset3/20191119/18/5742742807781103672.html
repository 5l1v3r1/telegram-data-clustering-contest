<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/sony-se-v-roce-2020-nadechne-dockame-se-4-spickovych-xperii-39478"/>
    <meta property="og:site_name" content="mobilenet.cz"/>
    <meta property="article:published_time" content="2019-11-19T18:15:00+00:00"/>
    <meta property="og:title" content="Sony se v roce 2020 nadechne. Dočkáme se 4 špičkových Xperií"/>
    <meta property="og:description" content="Všechny výše postavené Xperie mají nabídnout 5G Nejvyšší Xperia 0 by měla oslnit šesti zadními fotoaparáty Nástupců se dočkají i Xperie ze střední třídy"/>
  </head>
  <body>
    <article>
      <h1>Sony se v roce 2020 nadechne. Dočkáme se 4 špičkových Xperií</h1>
      <address><time datetime="2019-11-19T18:15:00+00:00">19 Nov 2019, 18:15</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Všechny výše postavené Xperie mají nabídnout 5G <br/>   •  Nejvyšší Xperia 0 by měla oslnit šesti zadními fotoaparáty <br/>   •  Nástupců se dočkají i Xperie ze střední třídy</b>
      </p>
      <p>Mobilní divizi Sony se nijak zvlášť nedaří, v uplynulém čtvrtletí dokázala celosvětově dodat <a href="https://mobilenet.cz/clanky/sony-vygenerovalo-rekordni-operacni-zisk-prodejum-dominuji-obrazove-snimace-39314">jen zhruba 600 tisíc Xperií</a>. S tímto nepříliš lichotivým výsledkem se Sony nehodlá smířit a již nyní pracuje na zlepšení, například formou nové Xperie 5. V příštím roce by pak Sony mělo zaujmout hned <a href="https://androidnext.info/?p=424">několika novými modely</a>. V prvé řadě má jít o Xperii 0, alespoň o takovém názvu se nyní hovoří. Ta má být vybavena Snapdragonem 865, 5G a na zadní straně má mít 6 fotoaparátů, respektive 5 + snímač ToF. Tato Xperie by se měla představit až na veletrhu IFA 2020 na přelomu srpna a září.</p>
      <figure>
        <img src="https://cdn.24net.cz/1/obrazek/sony-xperia-0-309055/614w"/>
        <figcaption>Možná sestava fotoaparátů na Xperii 0</figcaption>
      </figure>
      <p>Dříve bychom se měli dočkat nástupců <a href="https://mobilenet.cz/katalog/sony-xperia-1">Xperie 1</a> a <a href="https://mobilenet.cz/katalog/sony-xperia-5">Xperie 5</a>, které jsou označené jako Xperia 1.1 a Xperia 5.1. Obě mají spoléhat na Snapdragon 865, opět nemá chybět 5G a v případě Xperie 1.1 i velký displej se 4K rozlišením. Zadní strana bude osazena čtveřicí fotoaparátů. Obě Xperie mají být představeny na barcelonském veletrhu MWC 2020.</p>
      <p>Již před časem se hovořilo o Xperii 3, která má být jakýmsi nepřímým následovníkem kompaktních Xperií. Ani menší rozměry nemají znamenat kompromisy ve výbavě. Očekává se zajímavý design se zakřivenou zadní stranou, Snapdragon 865 nebo displej s Quad HD rozlišením.</p>
      <related>
        <h4>Přečtěte si také</h4>
        <a href="https://mobilenet.cz/clanky/xperia-3-unika-na-prvni-fotografii-zachova-design-a-prinese-spickovou-vybavu-39417"/>
      </related>
      <p>Sony nevypustí ani střední třídu a údajně připravuje nástupce <a href="https://mobilenet.cz/katalog/sony-xperia-10">Xperie 10</a> v podobě Xperie 10.1 s podporou 5G. Další generaci má dostat i <a href="https://mobilenet.cz/katalog/sony-xperia-10-plus">Xperia 10 Plus</a>, ovšem prozatím pod poněkud matoucím označením Xperia 9.1, avšak i té nemá chybět podpora 5G.</p>
      <related>
        <h4>Související články</h4>
        <a href="https://mobilenet.cz/clanky/black-friday-u-sony-to-je-hlavne-4tisicova-sleva-na-xperii-5-39464"/>
        <a href="https://mobilenet.cz/clanky/sony-oznamilo-ktere-telefony-dostanou-android-10-je-mezi-nimi-i-vas-39454"/>
        <a href="https://mobilenet.cz/clanky/xperia-3-unika-na-prvni-fotografii-zachova-design-a-prinese-spickovou-vybavu-39417"/>
        <a href="https://mobilenet.cz/clanky/sony-vygenerovalo-rekordni-operacni-zisk-prodejum-dominuji-obrazove-snimace-39314"/>
        <a href="https://mobilenet.cz/clanky/sony-xperia-1-byla-v-japonsku-vylepsena-nyni-vyhovi-i-profesionalum-39285"/>
        <a href="https://mobilenet.cz/clanky/recenze-sony-xperia-5-lehka-vaha-s-tvrdym-uderem-39170"/>
      </related>
    </article>
  </body>
</html>