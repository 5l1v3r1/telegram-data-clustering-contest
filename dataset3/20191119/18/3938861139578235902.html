<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_normandska-zustrich-ne-dast-niyakih-rezultativ-portnikov/938963"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T18:30:00+00:00"/>
    <meta property="og:title" content="Нормандська зустріч не дасть ніякіх результатів - Портніков"/>
    <meta property="og:description" content="Заява про вихід з Мінських угод є сигналом для Заходу, а не Росії. &quot;Таким чином Україна дає зрозуміти, що цю зустріч треба готувати більш ретельно, бо все може &quot;посипатися&quot;. Щодо РФ, то їй вигідно, щоб Україна вийшла з &quot;Мінську&quot;, бо це поставить під сумнів продовження санкцій щодо ..."/>
  </head>
  <body>
    <article>
      <h1>Нормандська зустріч не дасть ніякіх результатів - Портніков</h1>
      <address><time datetime="2019-11-19T18:30:00+00:00">19 Nov 2019, 18:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938963_w_300.jpg?v=0"/>
        <figcaption>Нормандська зустріч не дасть ніяких результатів. Фото: Reuters</figcaption>
      </figure>
      <p>Заява про вихід з Мінських угод є сигналом для Заходу, а не Росії.</p>
      <p>"Таким чином Україна дає зрозуміти, що цю зустріч треба готувати більш ретельно, бо все може "посипатися". Щодо РФ, то їй вигідно, щоб Україна вийшла з "Мінську", бо це поставить під сумнів продовження санкцій щодо РФ", - каже в коментарі <a href="https://gazeta.ua/">Gazeta.ua</a> політичний експерт <b>Віталій Портніков</b>.</p>
      <p>Альтернативи Мінську немає, бо він існує, щоб тримати конфлікт на Донбасі в напівзамороженому вигляді і дозволяє продовжувати антиросійські санкції.</p>
      <p>"Якщо українське керівництво не може налагодити діалог у нормандському форматі, то у двосторонньому це буде ще складніше. Росія постійно казатиме нам, що ми повинні йти на діалог з ватажками так званих республік", - каже Портніков.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_sivoho-proponuye-zalikovuvati-rani-na-okupovanomu-donbasi/938920"/>
      </related>
      <p>Нормандська зустріч не дасть ніяких результатів.</p>
      <p>"Якщо <b>Володимир Зеленський</b> хоче познайомитися з Путіним, то я не раджу йому робити це таким чином", - додає він.</p>
      <p>Росія самостійно буде вирішувати, як буде розвиватися конфлікт на Донбасі.</p>
      <p>"Поки що він їй вигідний в напівзамороженому стані, якщо Путін захоче його повністю заморозити, то так і буде. Однак такого бажання в Москви я не бачу",- каже Портніков.</p>
      <blockquote>Президент Володимир Зеленський<a href="https://gazeta.ua/articles/politics/_normandska-zustrich-prezident-hoche-pogovoriti-pro-vibori-v-ordlo-i-deokupaciyu/938905"> вважає, що на зустрічі у нормандському форматі слід почати обговорення можливостей проведення місцевих виборів </a>в окремих районах Донецької і Луганської областей.<br/>Про це глава держави заявив на брифінгу у вівторок після зустрічі з прем'єр-міністром Чехії Андрієм Бабішем</blockquote>
    </article>
  </body>
</html>