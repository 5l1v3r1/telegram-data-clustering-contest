<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/statul-islamic-aneantizat-in-afganistan-anunta-presedintele-ashraf-ghani-1922401019002019111819175047"/>
    <meta property="og:site_name" content="News.ro"/>
    <meta property="article:published_time" content="2019-11-19T18:10:00+00:00"/>
    <meta property="og:title" content="Statul Islamic, ”aneantizat” în Afganistan, anunţă preşedintele Ashraf Ghani"/>
    <meta property="og:description" content="Statul Islamic (SI) a fost ”aneantizat” în Afganistan, a dat asigurări marţi preşedintele Ashraf Ghani, după ce peste 600 de combatanţi din cadrul mişcării jihadiste şi membri ai familiilor lor s-au predat în ultimele săptămâni, relatează Reuters."/>
  </head>
  <body>
    <article>
      <h1>Statul Islamic, ”aneantizat” în Afganistan, anunţă preşedintele Ashraf Ghani</h1>
      <address><time datetime="2019-11-19T18:10:00+00:00">19 Nov 2019, 18:10</time> by <a rel="author">Valentin Vidu</a></address>
      <p>
        <b>Statul Islamic (SI) a fost ”aneantizat” în Afganistan, a dat asigurări marţi preşedintele Ashraf Ghani, după ce peste 600 de combatanţi din cadrul mişcării jihadiste şi membri ai familiilor lor s-au predat în ultimele săptămâni, relatează Reuters.</b>
      </p>
      <p>Autorităţile afgane pun aceste predări pe seama unor atacuri aeriene ale armatei şi forţelor afgane, dar evocă totodată lipsa unor mijloace şi descurajarea combatanţilor.</p>
      <p>”Nimeni nu-şi imagina acum un an că vom spune azi că am aneantizat Daesh”, a declarat şeful statului afgan în faţa unor demnitari adunaţi la Jalalabad, capitala provinciei Nangarhar (est), care a fost în ultimii ani teatrul mai multor atentate sinucigaşe comise de jihadişti.</p>
      <p>”Acum, că activiştii Daesh s-au predat, cer autorităţilor să le trateze familiile cu umanitate”, a adăugat Ashraf Ghani.</p>
      <p>Un purtător de cuvînt taliban, Zabihullah Mujahid, a catalogat aceste declaraţii absurde.</p>
      <p>Între combatanţii care s-au predat se află străini provenind din Pakistan, Tadjikistan, Uzbekistan, Iran, Azerbaidjan, Kazahstan şi Maldive, potrivit Kabulului.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/ostaticii-american-kevin-king-si-australian-timothy-weeks-eliberati-de-talibani-in-sud-estul-afganistanului-1922404019002019111219174680"/>
      </related>
    </article>
  </body>
</html>