<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/dejvis-kup-uzbudljiv-pocetak-u-nasoj-grupi-393203.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T18:41:00+00:00"/>
    <meta property="og:title" content="Dejvis kup - Uzbudljiv početak u našoj grupi!"/>
    <meta property="og:description" content="Srbija prvi meč igra u sredu, a danas su međusobni okršaj imali naši rivali."/>
  </head>
  <body>
    <article>
      <h1>Dejvis kup - Uzbudljiv početak u našoj grupi!</h1>
      <h2>Srbija prvi meč igra u sredu, a danas su međusobni okršaj imali naši rivali.</h2>
      <address><time datetime="2019-11-19T18:41:00+00:00">19 Nov 2019, 18:41</time> by <a rel="author">Darko Mitrović</a></address>
      <p>Reprezentacija Srbije je u prvoj fazi Dejvis kupa smeštena u grupu sa selekcijama Japana i Francuske, koje su danas odmerile snage u prvom kolu. <br/><br/>Bolji su bili Francuzi, slavili su sa 2:1 u pobedama, a presudio je dramatični dubl meč. <br/><br/>Počelo je ubedljivom pobedom Žo-Vilfrida Conge nad Jasutakom Učijamom sa 6:2 i 6:1, za samo 58 minuta igre, ali sejapanci nisu predavali. <br/><br/>Uzvratio je Jošihito Nišioka, koji je savladao Gaela Monfisa sa 7:5 i 6:2, pa je odluka o pobedniku morala da bude doneta u dublu. <br/><br/>Erber i Mau su branili boje Francuske u tom meču, a za Japan su nastupili Meklahlan i Učijama. Francuzi su do pobede došli posle velike borbe i preokreta, rezultatom 6:7 (4:7), 6:4 i 7:5, za konačnih 2:1 u pobedama u korist ''Trikolora''. <br/><br/>Reprezentacija Srbije sutra se sastaje sa Japanom, a u četvrtak je meč sa Francuzima.</p>
      <p>Izvor: Sportske.net</p>
    </article>
  </body>
</html>