<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/izvnredni-novini-za-khladnokrvnoto-ubiystvo-na-kriminalen-tip-v-burgas-snimki_news710259.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T18:30:00+00:00"/>
    <meta property="og:title" content="Извънредни новини за хладнокръвното убийство на криминален тип в Бургас СНИМКИ"/>
    <meta property="og:description" content="МВР разшири обхвата на заподозрените за престъплението"/>
  </head>
  <body>
    <article>
      <h1>Извънредни новини за хладнокръвното убийство на криминален тип в Бургас СНИМКИ</h1>
      <h2>МВР разшири обхвата на заподозрените за престъплението</h2>
      <address>
        <time datetime="2019-11-19T18:30:00+00:00">19 Nov 2019, 18:30</time>
      </address>
      <p>https://blitz.bg/kriminalni/prestplenie/izvnredni-novini-za-khladnokrvnoto-ubiystvo-na-kriminalen-tip-v-burgas-snimki_news710259.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574180578-zfff.jpg"/>
      </figure>
      <p>
        <b>ОДМВР-Бургас разшири обхвата на разпити и претърсвания заради намерения труп на прострелян в сърцето мъж край кв. "Долно Езерово", съобщава "Флагман".</b>
      </p>
      <p>В центъра на Бургас около 15 часа изданието засекло полицаи да разговарят с възрастни мъж и жена. Те се оказали родителите на основните и единствени засега свидетели, чрез които се разплита убийството на 33-годишен криминално проявен мъж от кв.Черно море.<br/><br/>Тялото му бе намерено в канавка край пътя между СОМАТ и ТЕЦ-а, в землището на кв.Долно Езерово, след като вчера вечерта около 18 часа бургазлиите сем. Таня и Петко Кралеви са се явили във Второ РУ и са съобщили за находката си от предния ден.</p>
      <p>Те са били силно притеснени, защото са се двоумили дали да дадат данни за тялото, до което стигнало кучето им, докато се разхождали в района около 11,30 ч в неделя. Случаят е много заплетен, сподели току-що източник, ангажиран с разследването.</p>
      <p>Недвусмислено става въпрос за убийство с ловна пушка, стреляно е в гръб, пръснато е сърцето на жертвата. Първо трябва да се установи категорично дали убият и намерен в канавката е станал жертва случайно – на ловец, който го е взел за дивеч.</p>
      <p>Наоколо е езерото "Вая" и през уикендите е пълно с ловци, които дебнат пернати. Днес следобед са разпитвани родителите на 49-годишния Петко Кралев, които живеят на в центъра на Бургас, на третия етаж в кооперация на ул.”Патриарх Евтимий”.</p>
      <p>Репортер на медията видял и чул как възрастното сем.Пенка и Иван Кралеви обясняват, че имали градинка край кв.Долно Езерово – със зеленчук, това било единственото, което ги свързвало с квартала. Те не скриха, че синът им е ловец.</p>
      <figure>
        <img src="https://www.flagman.bg/files-news/2019/files/november-2019/19.11/456.jpg"/>
        <figcaption>
          <i>Пенка и Иван Кралеви казват, че имат връзка със землището в кв.Долно Езерово<br/>дотолкова, че там гледали градинка със зеленчуци</i>
        </figcaption>
      </figure>
      <p>Назначени са балистични експертизи, за да се види дали оръжието на Петко Кралев има връзка с огнестрелната рана в гърба на убития мъж. Според съседи на ул.”Патриарх Евтимий”, регистрираните с постоянен адрес в жк „Лазур” сем.Кралеви-младши не живеели от известно време в Бургас.</p>
      <p>Бизнесът им се разрастнал и се преместили в столицата. На адрес на ул.„Патриарх Евтимий” обаче са регистрирани повечето от фирмите на Петко Кралев. Той е съдружник и упавител на един от големите хотели в Поморие.</p>
      <p>Продължават разпити на хора от ловни дружинки, за които е известно, че са били на лов около езерото в неделя. Не е отпаднала и версията трупът да е пренесен с джип до мястото, където е намерен – на 200 м от жплинията между СОМАТ и ТЕЦ-а - по пътя, водещ за кв.Долно Езерово.<br/><br/>Което означава, че покушението е извършено на друго място. Мъжът е с черно анцугово горнище и с дънки, няма вид на човек, който е тръгнал на лов. Не е регистриран като ловец.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>