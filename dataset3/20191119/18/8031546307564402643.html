<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109176-Ekaterina-Zaharieva-shte-uchastva-v-sreshta-na-vanshnite-ministri-ot-NATO"/>
    <meta property="og:site_name" content="Канал 3"/>
    <meta property="article:published_time" content="2019-11-19T18:33:00+00:00"/>
    <meta property="og:title" content="Екатерина Захариева ще участва в среща на външните министри от НАТО"/>
    <meta property="og:description" content="Те ще отбележат и постигнатия съществен напредък по споделянето на тежестите и отговорностите в Алианса"/>
  </head>
  <body>
    <article>
      <h1>Екатерина Захариева ще участва в среща на външните министри от НАТО</h1>
      <h2>Те ще отбележат и постигнатия съществен напредък по споделянето на тежестите и отговорностите в Алианса</h2>
      <address>
        <time datetime="2019-11-19T18:33:00+00:00">19 Nov 2019, 18:33</time>
      </address>
      <p><b>Вицепремиерът и министър на външните работи Екатерина Захариева заминава за Брюксел, където ще участва в среща на външните министри от НАТО на 20 ноември 2019 г., съобщиха от пресцентъра на МВнР.<br/></b> </p>
      <p>Министрите на външните работи на 29-те страни-членки на Алианса, както и на Република Северна Македония, ще финализират подготовката на Срещата на върха на НАТО на 4 декември в Лондон. Те ще отбележат и постигнатия съществен напредък по справедливото споделяне на тежестите и отговорностите в Алианса.</p>
      <p> <br/> </p>
      <p>Очаква се министрите да постигнат съгласие космическото пространство да бъде обявено за отделен оперативен домейн на НАТО заедно с въздушния, земния, морския и кибер-пространство. Сред темите в дневния ред на срещата са още сигурността в Черно море, кибер-сигурността, противодействието на хибридните заплахи и борбата с тероризма.</p>
      <p> </p>
      <p>Министрите на външните работи ще обсъдят и стратегически въпроси на сигурността, включително Русия и Китай, актуалните развития в областта на контрола на въоръженията и други.</p>
      <p> </p>
      <p>Срещата ще бъде председателствана от генералния секретар на алианса Йенс Столтенберг.</p>
      <related>
        <h4>Още по темата</h4>
        <a href="http://kanal3.bg/news/bulgaria/politics/108929-Zaharieva-se-sreshtna-s-prezidenta-na-Angola"/>
        <a href="http://kanal3.bg/news/bulgaria/politics/108776-Ekaterina-Zaharieva-predstavi-idei-za-biznes-s-Namibiya"/>
        <a href="http://kanal3.bg/news/bulgaria/politics/108445-Ekaterina-Zaharieva-e-v-Germaniya-za-30-g.-ot-padaneto-na-Berlinskata-stena"/>
      </related>
    </article>
  </body>
</html>