<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/19/cm-pinarayi-vijayan-visited-seven-foreign-countries.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-19T18:07:00+00:00"/>
    <meta property="og:title" content="മുഖ്യമന്ത്രി സന്ദർശിച്ചത് 7 വിദേശരാജ്യങ്ങൾ; നേട്ടങ്ങൾ എണ്ണിപ്പറഞ്ഞ് സർക്കാർ"/>
    <meta property="og:description" content="തിരുവനന്തപുരം∙ എൽഡിഎഫ് സർക്കാർ അധികാരത്തിൽ വന്നശേഷം മുഖ്യമന്ത്രി പിണറായി വിജയൻ സന്ദർശിച്ചത് ഏഴ് വിദേശ രാജ്യങ്ങൾ. യുഎഇയിൽ മൂന്നു തവണയും അമേരിക്കയിൽ.Pinarayi Vijayan. Foreign Countries. Manorama News. Manorama online. Latest News. Malayalam News.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>മുഖ്യമന്ത്രി സന്ദർശിച്ചത് 7 വിദേശരാജ്യങ്ങൾ; നേട്ടങ്ങൾ എണ്ണിപ്പറഞ്ഞ് സർക്കാർ</h1>
      <address><time datetime="2019-11-19T18:07:00+00:00">19 Nov 2019, 18:07</time> by <a rel="author">മനോരമ ലേഖകൻ</a></address>
      <p>തിരുവനന്തപുരം∙ എൽഡിഎഫ് സർക്കാർ അധികാരത്തിൽ വന്നശേഷം  മുഖ്യമന്ത്രി പിണറായി വിജയൻ സന്ദർശിച്ചത് ഏഴ് വിദേശ രാജ്യങ്ങൾ. യുഎഇയിൽ മൂന്നു തവണയും അമേരിക്കയിൽ രണ്ടു തവണയും ബഹ്റൈൻ, നെതർലൻഡ്സ്, സ്വിറ്റ്സർലൻഡ്, ഫ്രാൻസ്, യുകെ എന്നീ രാജ്യങ്ങൾ ഓരോ തവണയും സന്ദർശിച്ചു.</p>
      <p>സന്ദർശനത്തിലൂടെ സർക്കാരിനുണ്ടായ നേട്ടങ്ങൾ നിയമസഭയിൽ ചോദ്യത്തിനു മറുപടിയായി സർക്കാർ നൽകിയിട്ടുണ്ട്. കാർഷിക, വ്യവസായ, വിവരസാങ്കേതിക മേഖലകളിൽ നിക്ഷേപം നടത്താൻ വിവിധ രാജ്യങ്ങളിലെ വ്യക്തികൾ ഈ വർഷം കേരളം സന്ദർശിക്കുമെന്ന് സർക്കാർ പറയുന്നു.</p>
      <p>
        <b>വിദേശ സന്ദർശനത്തിന്റെ നേട്ടങ്ങൾ:</b>
      </p>
      <p><b>യുഎസ്എ:</b> അഡ്വാൻസ് വൈറോളജി ഇൻസ്റ്റിറ്റ്യൂട്ട് സ്ഥാപിച്ചു. ഒന്നാം ഘട്ടം ഉദ്ഘാടനം ചെയ്തു.</p>
      <p><b>യുഎഇ:</b> സന്ദർശനത്തിന്റെ തുടർച്ചയായി പൊലീസ് നവീകരണ പദ്ധതി ആരംഭിച്ചു. യുഎഇ ഭരണാധികാരി കേരളത്തിൽ വരുകയും അവിടെ തടവിൽ കഴിഞ്ഞിരുന്ന തടവുകാരെ മോചിപ്പിക്കുകയും ചെയ്തു.</p>
      <p><b>നെതർലൻഡ്സ്:</b> പുഷ്പക‍ൃഷി വികസനം, സമുദ്ര ജലനിരപ്പിനു താഴെയുള്ള കൃഷി, വെള്ളപൊക്ക നിയന്ത്രണത്തിന്റെ നൂതന മാതൃക നടപ്പിലാക്കൽ തുടങ്ങിയവയിൽ സഹകരണം. ഡച്ച് പുരാവസ്തു രേഖകൾ ഡിജിറ്റൈസ് ചെയ്തു സൂക്ഷിക്കാൻ ധാരണാപത്രം ഒപ്പിടാൻ തീരുമാനിച്ചു.</p>
      <p><b>സ്വിറ്റ്സർലൻഡ്: </b>ഖര മാലിന്യത്തെപ്പറ്റിയുള്ള പഠനവും സഹകരണവും. വ്യാപാര ബന്ധങ്ങളും നിക്ഷേപവും ആകർഷിക്കാൻ ധാരണ. ലോക പുനർനിർമാണ സമ്മേളനത്തിൽ  മുഖ്യപ്രസംഗം നടത്തിയത് മുഖ്യമന്ത്രി.</p>
      <p><b>ഫ്രാൻസ്:</b> പ്രശസ്ത സാമ്പത്തിക ശാസ്ത്രജ്ഞരായ തോമസ് പിക്കറ്റി, ലൂക്കോസ് ചാൻസ്‌ലർ എന്നിവരുമായി കൂടികാഴ്ച നടത്തി. സാമ്പത്തിക നിർദേശങ്ങൾ നൽകാൻ കേരളം സന്ദർശിക്കാൻ ഇരുവരും സന്നദ്ധത പ്രകടിപ്പിച്ചു.</p>
      <p><b>യുകെ: </b>സ്റ്റോക്ക് എക്സ്ചേഞ്ച് സന്ദർശിച്ചു കിഫ്ബി മസാല ബോണ്ടിന്റെ ലോഞ്ചിങ് ചടങ്ങിൽ പങ്കെടുത്തു. ലണ്ടനിൽ നിക്ഷേപകരുടെ യോഗത്തിൽ പങ്കെടുത്തു. പ്രവാസി ചിട്ടി ഉദ്ഘാടനം ചെയ്തു.</p>
      <p><b>English Summary:</b> CM Pinarayi Vijayan Visited Seven Foreign Countires till now</p>
    </article>
  </body>
</html>