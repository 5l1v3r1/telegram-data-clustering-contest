<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904387/hazard-ziet-toekomst-van-rode-duivels-in-ex-anderlechtspelers-staan-klaar-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T18:47:00+00:00"/>
    <meta property="og:title" content="Hazard ziet toekomst van Rode Duivels in (ex-)Anderlechtspelers: &quot;Staan klaar&quot;"/>
    <meta property="og:description" content="De Rode Duivels mogen zich stilaan beginnen opmaken voor het EK. Komende zomer staat het toernooi weer op het programma. Voor enkele Rode Duivels mogelijk het laatste toernooi ooit als international. Ook de laatste kans op een prijs voor ons land?"/>
  </head>
  <body>
    <article>
      <h1>Hazard ziet toekomst van Rode Duivels in (ex-)Anderlechtspelers: "Staan klaar"</h1>
      <address>
        <time datetime="2019-11-19T18:47:00+00:00">19 Nov 2019, 18:47</time>
      </address>
      <p>
        <b>De Rode Duivels mogen zich stilaan beginnen opmaken voor het EK. Komende zomer staat het toernooi weer op het programma. Voor enkele Rode Duivels mogelijk het laatste toernooi ooit als international. Ook de laatste kans op een prijs voor ons land?</b>
      </p>
      <p>De 'Gouden Generatie' van de Rode Duivels begint stilaan op zijn einde te komen, met enkele spelers die al gestopt zijn en anderen die mogelijk na het EK al stoppen. Het is komend EK dus hét moment om een prijs te pakken, al is er volgens Eden Hazard nog geen reden om te vrezen.</p>
      <aside>Lees meer<br/><a href="https://www.voetbalprimeur.be/nieuws/904280/live-rode-duivels-willen-perfecte-ek-kwalificatiecampagne-met-winst-tegen-cyprus.html?itm_source=www.voetbalprimeur.be&amp;itm_medium=highlighted-content">LIVE: Vlijmscherpe counter van de Rode Duivels zorgt voor 6-1</a></aside>
      <p>"Er zijn niet zo veel jongens in deze groep die over één of twee jaar plannen te stoppen. De meesten zijn nog maar 27 of 28. En zelfs de jongens van '87 en '88 kunnen volgens mij nog enkele jaren door", citeert <i>Het Laatste Nieuws</i> de aanvoerder van België.</p>
      <aside>Lees meer<br/><a href="https://www.voetbalprimeur.be/nieuws/904284/nu-de-broertjes-hazard-binnenkort-vader-zoon-hazard-zou-droom-zijn-.html?itm_source=www.voetbalprimeur.be&amp;itm_medium=highlighted-content">Nu de broertjes Hazard, binnenkort vader-zoon Hazard? "Zou droom zijn"</a></aside>
      <p>Bovendien ziet hij ook in de toekomst nog enkele jongens groeien en/of doorstromen. "We hebben nog genoeg talenten. Youri Tielemans doet het super bij Leicester en er is Yari Verschaeren die nog maar achttien is. 'De volgende generatie' staat klaar", besluit hij hoopvol.</p>
    </article>
  </body>
</html>