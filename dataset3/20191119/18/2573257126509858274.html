<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/xiaomi-lancia-lebook-chiamato-mi-reader-ecco-tutti-i-dettagli-626413"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T18:45:59+00:00"/>
    <meta property="og:title" content="Xiaomi lancia l’eBook chiamato Mi Reader, ecco tutti i dettagli"/>
    <meta property="og:description" content="L'azienda cinese Xiaomi ha appena lanciato il proprio eBook che andrà a fare concorrenza a quello di Amazon. Ecco a voi il Mi Reader"/>
  </head>
  <body>
    <article>
      <h1>Xiaomi lancia l’eBook chiamato Mi Reader, ecco tutti i dettagli</h1>
      <h2>L'azienda cinese Xiaomi ha appena lanciato il proprio eBook che andrà a fare concorrenza a quello di Amazon. Ecco a voi il Mi Reader</h2>
      <address><time datetime="2019-11-19T18:45:59+00:00">19 Nov 2019, 18:45</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/xiaomi-mi-reader-63608.1200x675-e1574096952433.jpg"/>
      </figure>
      <p>L’azienda cinese <b>Xiaomi</b> ha finalmente reso il proprio dispositivo <b>Mi Reader</b> ufficiale. Si tratta di un <b>eBook</b> che andrà sicuramente a concorrere con quello della piattaforma di e-commerce Amazon.</p>
      <p>Grazie a questo nuovo dispositivo il produttore cinese ha iniziato a farsi strada nel mondo della lettura digitale. L’eBook è arrivato a <b>marchio Mijia</b>, lo stesso di molti dispositivi smart dell’azienda. Scopriamolo nei dettagli.</p>
      <h3>Xiaomi ha finalmente presentato il proprio eBook, ecco Mi Reader</h3>
      <p>Il dispositivo del colosso cinese presenta un<b> display con risoluzione HD</b> e tecnologia e-Ink. Al di sotto del pannello è stata posta una <b>retroilluminazione a LED</b> con 24 impostazioni di luminosità. L’azienda ha affermato che il display viene illuminato in modo uniforme fino al 90% per un maggiore comfort anche durante una lettura notturna. Il suo peso è di soli 178 grammi.</p>
      <p>Il comparto hardware è composto da un processore quad-core abbinato a <b>1 GB di memoria RAM e 16 GB GB di memoria interna</b> che potrebbe quindi ospitare un enorme numero di eBook. I formati supportati sono diversi, troviamo per esempio i PDF, TXT, EPUB e tanti altri. Il dispositivo presenta anche il supporto per i documenti scritti in Office, grazie alla partnership dell’azienda con WPS Office.</p>
      <p>Presenta, sotto la scocca, una<b> batteria da 1.800 mAh</b> ricaricabile tramite una porta Type-C, grande vantaggio rispetto al Kindle della piattaforma Amazon, dotato solamente di una Micro-USB. Xiaomi ha dichiarato che il dispositivo può essere utilizzato diverse settimane prima di essere ricaricato. <a href="https://www.tecnoandroid.it/2019/11/15/xiaomi-sfida-amazon-kindle-arriva-il-primo-ereader-624931">Mi Reader</a> sarà disponibile in crowdfunding a partire dal prossimo <b>27 novembre 2019 in Cina a soli 74 euro</b>.</p>
    </article>
  </body>
</html>