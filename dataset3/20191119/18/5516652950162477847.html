<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426050/eortasmos-twn-hmerwn-twn-enoplwn-dynamewn-kai-ths-ethnikhs-antistashs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T18:15:01+00:00"/>
    <meta property="og:title" content="Εορτασμός των ημερών των Ενόπλων Δυνάμεων και της Εθνικής Αντίστασης"/>
    <meta property="og:description" content="Ανακοινώθηκε από την περιφέρεια Νοτίου Αιγαίου το πρόγραμμα εορτασμού της ημέρας των Ενόπλων Δυνάμεων στις 21 Νοεμβρίου, καθώς επίσης και το πρόγραμμα εορτασμού για την ημέρα της Εθνικής Αντίστασης την Κυριακή 24 Νοεμβρίου για την πόλη της Ρόδου."/>
  </head>
  <body>
    <article>
      <h1>Εορτασμός των ημερών των Ενόπλων Δυνάμεων και της Εθνικής Αντίστασης</h1>
      <address>
        <time datetime="2019-11-19T18:15:01+00:00">19 Nov 2019, 18:15</time>
      </address>
      <p>
        <b>Ανακοινώθηκε από την περιφέρεια Νοτίου Αιγαίου το πρόγραμμα εορτασμού της ημέρας των Ενόπλων Δυνάμεων στις 21 Νοεμβρίου, καθώς επίσης και το πρόγραμμα εορτασμού για την ημέρα της Εθνικής Αντίστασης την Κυριακή 24 Νοεμβρίου για την πόλη της Ρόδου.</b>
      </p>
      <p>Συγκεκριμένα, οι εκδηλώσεις περιλαμβάνουν για την ημέρα των Ενόπλων Δυνάμεων τα εξής:<br/>• Γενικός Σημαιοστολισμός, σε όλη την επικράτεια από την 8η πρωινή ώρα, μέχρι και τη δύση του ηλίου της 21ης Νοεμβρίου 2019.</p>
      <p>• Φωταγώγηση όλων των καταστημάτων του Δημοσίου, των ΟΤΑ καθώς και καταστημάτων των ΝΠΔΔ και των Τραπεζών κατά τις βραδυνές ώρες της 21ης Νοεμβρίου 2019.</p>
      <p><b>ΤΕΤΑΡΤΗ 20 ΝΟΕΜΒΡΙΟΥ 2019</b><br/>• 18.30: Πανηγυρικός Εσπερινός στον Ιερό Μητροπολιτικό Ναό Εισοδίων της Θεοτόκου Ρόδου-Μητρόπολη (οδ. Αντιβ. Δαμασκηνού 11).</p>
      <p><b>ΠΕΜΠΤΗ 21 ΝΟΕΜΒΡΙΟΥ 2019</b><br/>• 8.00: Έπαρση της σημαίας στον Βωμό της Πατρίδας με την μέριμνα της Διμοιρίας Επιδείξεως 95 ΑΔΤΕ.</p>
      <p>• 10.15: Eπίσημη Δοξολογία στον Ιερό Μητροπολιτικό Ναό Εισοδίων της Θεοτόκου Ρόδου-Μητρόπολη (οδ. Αντιβ. Δαμασκηνού 1).</p>
      <p>• 10.30: Λιτανεία της Ιεράς Εικόνας της Παναγίας από τμήμα της 95 ΑΔΤΕ.</p>
      <p>• 12.00: Kατάθεση στεφάνων στο Βωμό της Πατρίδας.</p>
      <p>• Τιμές κατά τη δοξολογία και την κατάθεση θα αποδώσει η Φιλαρμονική της 95 ΑΔΤΕ.</p>
      <p>• 16.45: Επίσημη υποστολή Σημαίας με συμμετοχή τιμητικού αποσπάσματος της 95 ΑΔΤΕ και της Φιλαρμονικής της.</p>
      <p>• 19.00: Eπετειακή εκδήλωση με μέριμνα της 95 ΑΔΤΕ, σε κατάλληλη αίθουσα του ιδιωτικού εκπαιδευτηρίου “ΡΟΔΙΩΝ ΠΑΙΔΕΙΑ”.</p>
      <p>Τελετάρχης της Περιφέρειας Νοτίου Αιγαίου, ορίζεται η κ. Κούκου Βασιλική.</p>
      <p><b>Εορτασμός Εθνικής Αντίστασης</b><br/>Η Εθνική Αντίσταση εναντίον των στρατευμάτων κατοχής 1941-1944, προέκταση και ολοκλήρωση του έπους της Αλβανίας, των μακεδονικών οχυρών και της Μάχης της Κρήτης, υπήρξε έργο όλων των Ελλήνων που αντιτάχθηκαν, με τις όποιες δυνάμεις τους, στους κατακτητές και πολέμησαν για το πανάκριβο αγαθό της Ελευθερίας. Ενάντια στο ναζισμό και το φασισμό.</p>
      <p>Για να αποδοθεί έμπρακτα ένας ελάχιστος φόρος τιμής σε όλους εκείνους - άνδρες, γυναίκες και παιδιά που αγωνίστηκαν, βασανίστηκαν ή έπεσαν ηρωικά προσφέροντας τα μέγιστα στον υπέρ πάντων αγώνα του λαού μας στα μαύρα χρόνια της κατοχής, η Ελληνική πολιτεία καθιέρωσε με το άρθρο 10 του Ν. 1285/1982 την επέτειο της Μάχης του Γοργοποτάμου ως ημέρα πανελλήνιου εορτασμού της Εθνικής Αντίστασης.</p>
      <p>Η ανωτέρω μάχη-σταθμός της αντιστασιακής δράσης στην Ελλάδα, αποτελεί ταυτόχρονα, χάρη στον ενωτικό της χαρακτήρα, φωτεινό παράδειγμα για τις επερχόμενες γενιές. Ο φετινός εορτασμός της Εθνικής Αντίστασης θα γίνει σε όλη την επικράτεια την Κυριακή 24 Νοεμβρίου 2019 το δε πρόγραμμα του εορτασμού στην πόλη της Ρόδου περιλαμβάνει:</p>
      <p><b>ΓΕΝΙΚΟ ΣΗΜΑΙΟΣΤΟΛΙΣΜΟ-<br/>ΦΩΤΑΓΩΓΗΣΗ</b><br/>1. Γενικός Σημαιοστολισμός από την 8ην πρωινήν ώρα μέχρι και τη δύση του ηλίου της 24ης Νοεμβρίου 2019 ημέρα εορτασμού της επετείου της Εθνικής Αντίστασης.</p>
      <p>2. Φωταγώγηση όλων των καταστημάτων του Δημοσίου, των ΟΤΑ, καθώς και των καταστημάτων των Ν.Π.Δ.Δ. και των Τραπεζών από την δύση του ήλιου μέχρι τις πρωινές ώρες της επομένης της εορτής.</p>
      <p><b>ΕΟΡΤΑΣΤΙΚΟ ΠΡΟΓΡΑΜΜΑ<br/>ΚΥΡΙΑΚΗ 24 ΝΟΕΜΒΡΙΟΥ 2019</b><br/>• 10.00 Επίσημη Δοξολογία στον Ιερό Ναό του Ευαγγελισμού Ρόδου.</p>
      <p>• Αμέσως μετά τη δοξολογία: εκφώνηση πανηγυρικού από εκπρόσωπο της Εθνικής Αντίστασης.</p>
      <p>• 10.20 Επιμνημόσυνη δέηση και καταθέσεις στεφάνων στον Βωμό της Πατρίδας.</p>
      <p>Κατά τη δοξολογία της Επετείου και την κατάθεση στεφάνων θα αποδώσουν τιμές τιμητικό απόσπασμα και η Φιλαρμονική της 95 ΑΔΤΕ.</p>
      <p>Τελετάρχης της Περιφερειακής Ενότητας Ρόδου ορίζεται η κ. Κούκου Βασιλική.</p>
    </article>
  </body>
</html>