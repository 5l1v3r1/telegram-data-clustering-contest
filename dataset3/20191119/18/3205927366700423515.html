<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/293982-h-anakoyfish-toy-martins"/>
    <meta property="og:site_name" content="gavros.gr"/>
    <meta property="article:published_time" content="2019-11-19T18:39:00+00:00"/>
    <meta property="og:title" content="Η ανακούφιση του Μαρτίνς..."/>
    <meta property="og:description" content="Οι διεθνείς του Ολυμπιακού επιστρέφουν χωρίς μεγάλη επιβάρυνση, κάτι το οποίο σίγουρα δημιουργεί ικανοποίηση στον Πορτογάλο τεχνικό του Θρύλου."/>
  </head>
  <body>
    <article>
      <h1>Η ανακούφιση του Μαρτίνς...</h1>
      <address>
        <time datetime="2019-11-19T18:39:00+00:00">19 Nov 2019, 18:39</time>
      </address>
      <p>Ο Ολυμπιακός είχε 13 διεθνείς σε αυτή τη διακοπή του πρωταθλήματος, κάτι το οποίο σίγουρα γέμισε ικανοποίηση τους ανθρώπους της ομάδας, με την κλήση των συγκεκριμένων αυτών παικτών να αποτελεί μία επιβράβευση της σκληρής δουλειάς που γίνεται.</p>
      <p>Ακόμη μεγαλύτερη ικανοποίηση, ωστόσο, γεμίζει το γεγονός ότι οι περισσότεροι διεθνείς θα επιστρέψουν στο Ρέντη χωρίς ιδιαίτερη επιβάρυνση.</p>
      <p>Με τους περισσότερους διεθνείς να παίρνουν «ανάσες» από τους ομοσπονδιακούς τους τεχνικούς και να επιστρέφουν έτσι «φρέσκοι» τις επόμενες ημέρες στις προπονητικές εγκαταστάσεις των «ερυθρόλευκων».</p>
      <p>Πιο συγκεκριμένα, ο Ομάρ, ο οποίος έχει… τραβήξει μεγάλο κουπί από το ξεκίνημα της σεζόν πήρε «ανάσες» με την εθνική της Νορβηγίας, ενώ το ίδιο συνέβη και με τους Ελληνες διεθνείς, Μπουχαλάκη, Τσιμίκα, Κούτρη και Μασούρα.</p>
      <p>Ο Ελ Αραμπί, επίσης, επέστρεψε στην εθνική ομάδα της χώρας του, παίρνοντας χρόνο συμμετοχής, χωρίς ωστόσο να βγάλει κόπωση, κάτι το οποίο συνέβη και με τον Σουντανί, ο οποίος σε μικρό χρονικό διάστημα κατάφερε μάλιστα και να σκοράρει.</p>
      <p>Επίσης, οι Σα, Ποντένσε και Σεμέδο δεν αγωνίστηκαν με την εθνική Πορτογαλίας και έτσι δεν επιβαρύνθηκαν.</p>
      <p>Από την άλλη οι Καμαρά και Μεριά αγωνίστηκαν κανονικά με τις εθνικές ομάδες των χωρών τους, με τον Τυνήσιο σέντερ μπακ να έχει αγώνα και απόψε το βράδυ.</p>
      <p>Όπως γίνεται εύκολα αντιληπτό, ο Πέδρο Μαρτίνς θα έχει όλους τους διεθνείς του σε καλή κατάσταση στο Ρέντη τις επόμενες ημέρες, ξεκινώντας τη σκληρή δουλειά, ώστε να παρουσιαστούν έτοιμοι στη συνέχεια της σεζόν, αρχής γενομένης στο παιχνίδι με τον Πανιώνιο στη Νέα Σμύρνη.</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/293985-etsi-xtypaei-ta-splaxna-toy-olympiakoy-o-swkraths-kokkalhs"/>
        <a href="https://www.gavros.gr/article/podosfairo/293986-tha-eispraksete-kai-thn-katholikh-apodokimasia-toy-kosmoy-toy-olympiakoy"/>
        <a href="https://www.gavros.gr/article/podosfairo/293977-thrylos-kai-sthn-kopegxagh-pic"/>
        <a href="https://www.gavros.gr/article/podosfairo/293978-dialymenh-kai-oikonomika-katestrammenh-einai-h-epo"/>
      </related>
    </article>
  </body>
</html>