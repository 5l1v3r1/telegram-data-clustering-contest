<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/cocuklarin-silahla-oyunu-kotu-bitti"/>
    <meta property="og:site_name" content="CNN Türk"/>
    <meta property="article:published_time" content="2019-11-19T18:16:09+00:00"/>
    <meta property="og:title" content="Çocukların silahla oyunu kötü bitti"/>
    <meta property="og:description" content="Zonguldak’ın Devrek ilçesinde, A.K. (8), babasının..."/>
  </head>
  <body>
    <article>
      <h1>Çocukların silahla oyunu kötü bitti</h1>
      <h2>Zonguldak’ın Devrek ilçesinde, A.K. (8), babasının av tüfeğiyle oynarken arkadaşı M.İ.B.'yi (9) kazayla başından vurdu. Ağır yaralanan M.İ.B, yoğun bakım ünitesinde tedavi altına alındı.</h2>
      <address><time datetime="2019-11-19T18:16:09+00:00">19 Nov 2019, 18:16</time> by <a rel="author">DHA</a></address>
      <p>Olay, <a href="https://www.cnnturk.com/haberleri/devrek">Devrek</a> Karşıyaka Mahallesi'nde meydana geldi. İlkokul 2'nci sınıf öğrencisi A.K., babasına ait olduğu öğrenilen av tüfeğini alarak evin garajına indi. Burada arkadaşı M.İ.B. ile oynayan A.K.'nin elindeki tüfek kazayla ateş etti. Başına, boynuna ve vücudunun çeşitli yerlerine saçma isabet eden M.B.İ., kanlar içinde yere yığıldı. <a href="https://www.cnnturk.com/haberleri/silah">Silah</a> sesine koşan aile ve çevredeki vatandaşlar durumu <a href="https://www.cnnturk.com/haberleri/saglik">sağlık</a> ekiplerine bildirdi. M.İ.B., sağlık ekiplerinin ilk müdahalesinin ardından Devrek Devlet Hastanesi’ne kaldırıldı.</p>
      <p>Başından ve gözünden aldığı kurşunlarla ağır yaralanan M.İ.B., burada yapılan müdahalenin ardından <a href="https://www.cnnturk.com/haberleri/zonguldak">Zonguldak</a> Bülent Ecevit Üniversitesi Sağlık Uygulama ve Araştırma Hastanesi'ne sevk edildi. Yoğun bakım ünitesine alınan M.İ.B.'nin hayati tehlikesinin sürdüğü öğrenildi.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/dunya/skandal-patladi-gizli-silahi-mansetten-verdiler"/>
        <a href="https://www.cnnturk.com/turkiye/kamyonetin-ezdigi-6-yasindaki-erol-hayatini-kaybetti"/>
        <a href="https://www.cnnturk.com/saglik/cocuklarda-antibiyotik-kullanimi-nasil-olmali"/>
      </related>
    </article>
  </body>
</html>