<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/smertelna-dtp-na-hmelnichchini-marshrutka-zitknulasya-z-legkovikom-ye-zagibli/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T18:37:56+00:00"/>
    <meta property="og:title" content="Масштабна ДТП на Хмельниччині: маршрутка зіткнулася з легковиком, є загиблі"/>
    <meta property="og:description" content="На Хмельниччині маршрутка з пасажирами потрапила в ДТП - автомобіль КІА Сеrato на швидкості влетів в пасажирський мікроавтобус. Двоє людей загинули на місці, ще шестеро отримали травми"/>
  </head>
  <body>
    <article>
      <h1>Масштабна ДТП на Хмельниччині: маршрутка зіткнулася з легковиком, є загиблі</h1>
      <h2>КІА Сеrato на швидкості влетіла в пасажирський мікроавтобус</h2>
      <address>
        <time datetime="2019-11-19T18:37:56+00:00">19 Nov 2019, 18:37</time>
      </address>
      <p>У вівторок, 19 листопада, в <a href="https://narodna-pravda.ua/2019/11/02/avariya-z-avtobusom-na-hmelnichchini-kilkist-zhertv-dtp-zrosla/">Хмельницькій області</a> сталася масштабна ДТП  – маршрутка з пасажирами зіткнулася з легковим автомобілем. В аварії загинули двоє людей, шестеро пасажирів отримали травми.</p>
      <p>Як передає НАРОДНА ПРАВДА, про це йдеться в повідомленні пресслужби Нацполіції.</p>
      <p>Loading...</p>
      <p>Аварія сталася приблизно о 07:50 на автодорозі “Житомир – Чернівці” поблизу села Ганнівка. Зіткнулися машина марки КІА Сеrato і мікроавтобус Mercedes Sprinter, який прямував за маршрутом “Панасівка – Дунаївці – Хмельницький”.</p>
      <p>В результаті ДТП водій і пасажир легковика, дані яких встановлюються, загинули на місці події. Ще одна пасажирка КІА в тяжкому стані доставлена в обласну лікарню.</p>
      <p>Також 11 осіб, які їхали в маршрутному мікроавтобусі, в тому числі і водій, були доставлені в медичні установи для обстеження. Попередньо відомо, що п’ятеро з них отримали різні тілесні ушкодження, в однієї з пасажирок зламана рука.</p>
      <p>Правоохоронці встановлюють всі деталі аварії та її винуватця.</p>
      <figure>
        <img src="https://narodna-pravda.ua/wp-content/uploads/2019/11/1-816116-nvb0gxUr.jpg"/>
      </figure>
      <p>Нагадаємо, 16 листопада  в смертельній аварії на автотрасі Київ – Одеса загинули двоє людей. ДТП сталася біля с. Старі Маяки в Ширяївському районі – <a href="https://narodna-pravda.ua/2019/11/17/minyali-koleso-pid-odesoyu-pozashlyahovik-na-shvidkosti-zbiv-dvoh-lyudej/">позашляховик на смерть збив двох чоловіків, які міняли колесо.</a></p>
      <p>Раніше жахлива трагедія сталася  під Києвом – на 39 км автодороги Київ-Одеса водій автобуса загинув під колесами легковика. водій автобуса ТАТА зупинився через технічну несправність – відірвалося праве переднє колесо. Воно відлетіло на іншій бік дороги. Щоб його забрати водій автобуса переходив проїзну частину в невстановленому місці. Під час переходу дороги на нього наїхав водій Fiat Doblo. <a href="https://narodna-pravda.ua/2019/10/29/pid-kyyevom-vodij-avtobusa-zagynuv-pid-kolesamy-legkovyka/">Водій автобусу загинув на місці ДТП.</a></p>
      <p>Нагадаємо також, у Київській області в селі Погреби<a href="https://narodna-pravda.ua/2019/11/01/pid-kyyevom-p-yanyj-vodij-zbyv-vagitnu-yiyi-dovelosya-ekstreno-operuvaty-podrobytsi/"> п’яний водій збив вагітну жінку</a>. Щоб врятувати дитину, постраждалій жінці зробили кесарів розтин. Лікарі змогли врятувати і маму і дитину.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>