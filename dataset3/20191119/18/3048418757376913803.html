<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/19/ggz-hesjes-weer-teleurgesteld-na-gesprek-met-premier-rutte-vvd/"/>
    <meta property="og:site_name" content="ThePostOnline"/>
    <meta property="article:published_time" content="2019-11-19T18:12:00+00:00"/>
    <meta property="og:title" content="Ggz Hesjes wéér teleurgesteld na gesprek met premier Rutte (VVD)"/>
    <meta property="og:description" content="Mark Rutte kreeg nu wel gewoon van iedereen een hand"/>
  </head>
  <body>
    <article>
      <h1>Ggz Hesjes wéér teleurgesteld na gesprek met premier Rutte (VVD)</h1>
      <h2>Mark Rutte kreeg nu wel gewoon van iedereen een hand</h2>
      <address><time datetime="2019-11-19T18:12:00+00:00">19 Nov 2019, 18:12</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De afvaardiging van <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Fp%2Fveiligheidshesje-wowow-fun-fietsjas-maat-s-unisex-geel-blauw-zilver%2F9200000053001178%2F&amp;name=Veiligheidshesje%20Wowow%20Fun%20Fietsjas%20-%20Maat%20S%20-...">de gele hesjes</a> is teleurgesteld na hun tweede onderhoud met premier Mark Rutte in ruim een half jaar. Rutte zelf sprak van een imponerend gesprek.</p>
      <p>Volgens hem maakte het overleg indruk omdat het over “het echte leven” gaat. <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Fp%2F2x-gele-veiligheidsvesten-voor-kinderen%2F9200000103659033%2F&amp;name=2x%20Gele%20veiligheidsvesten%20voor%20kinderen">De gele hesjes</a> vertelden volgens hem over wat mensen meemaken en dat ze bijvoorbeeld hun neus stoten bij de overheid.</p>
      <p>Het gesprek was “grotendeels teleurstellend”, verklaarde <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Fp%2Fveiligheidsvestje-fluojas-fietsen-lopen-wowow-roadie-medium%2F9200000062721684%2F&amp;name=Veiligheidsvestje%20-%20Fluojas%20Fietsen%20lopen%20-%20WO...">gele hesje Elbert Westerbeek uit Emmen</a>. Rutte wilde geen extra geld toezeggen om de koopkracht te verbeteren en ziet ook niets in een bindend referendum. “Ze denken in rechtlijnigheid”, meent de activist.</p>
      <p>De ontmoeting vond plaats op het ministerie van Binnenlandse Zaken. Ook minister Raymond Knops was erbij. Die heeft nog wel gebeld met de burgemeester van Sittard omdat <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Fp%2Fdesign-fietsjas-dames-wowow-lucy-jacket-geel-s%2F9200000099355354%2F&amp;name=Design%20Fietsjas%20dames%20-%20WOWOW%20Lucy%20jacket%20geel%20-%20S">een geel hesje</a> in die stad uit huis gezet dreigt te worden. Westerbeek is blij met dat resultaat. “Dat was heel mooi.”</p>
      <p>De sfeer leek beter dan bij het gesprek in mei in het Torentje. Toen weigerden twee leden van <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Fp%2Fveiligheidshesjes-geel-2-stuks-voor-volwassenen%2F9200000095520916%2F&amp;name=Veiligheidshesjes%20-%20Geel%20-%202%20stuks%20voor%20volwas...">de gele hesjes</a> de premier een hand te geven. Hij kreeg nu wel van iedereen een hand, zei Rutte na afloop.</p>
      <p>De protestbeweging kwam een jaar geleden in Frankrijk op. Kort daarop verschenen ook in Nederland <a href="https://partner.bol.com/click/click?p=2&amp;t=url&amp;s=47627&amp;f=TXL&amp;url=https%3A%2F%2Fwww.bol.com%2Fbe%2Fp%2F5x-veiligheidsvesten-hesjes-geel-voor-volwassenen%2F9200000095520906%2F&amp;name=5x%20Veiligheidsvesten%2Fhesjes%20geel%20voor%20volwassenen">de gele hesjes</a>, al kreeg de beweging hier veel minder aanhang dan in Frankrijk. De groep wil zijn eenjarig bestaan op 1 december vieren met een betoging op het Plein in Den Haag.</p>
      <p>Een nieuwe afspraak met Rutte is niet gemaakt. “Dat heeft ook geen zin”, aldus Westerbeek.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>