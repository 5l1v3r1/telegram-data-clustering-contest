<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/dk-shivkumar-on-karnataka-bypoll.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T18:37:00+00:00"/>
    <meta property="og:title" content="ഡി.കെ ശിവകുമാര്‍ തെരഞ്ഞെടുപ്പ് കളത്തിലിറങ്ങി; 'അവരെ ഒരു പാഠം പഠിപ്പിക്കണം'"/>
    <meta property="og:description" content="Congress DK Shivakumar Karanataka National News India ബെംഗളൂരു: കര്‍ണാടകയിലെ 15 നിയമസഭ മണ്ഡലങ്ങളിലേക്കുള്ള ഉപതെരഞ്ഞെടുപ്പ് പ്രചരണത്തില്‍ സജീവമായി ഇടപെടാന്‍ താന്‍ ഉണ്ടാവില"/>
  </head>
  <body>
    <article>
      <h1>ഡി.കെ ശിവകുമാര്‍ തെരഞ്ഞെടുപ്പ് കളത്തിലിറങ്ങി; 'അവരെ ഒരു പാഠം പഠിപ്പിക്കണം'</h1>
      <address><time datetime="2019-11-19T18:37:00+00:00">19 Nov 2019, 18:37</time> by <a rel="author">ന്യൂസ് ഡെസ്‌ക്</a></address>
      <p>ബെംഗളൂരു: കര്‍ണാടകയിലെ 15 നിയമസഭ മണ്ഡലങ്ങളിലേക്കുള്ള ഉപതെരഞ്ഞെടുപ്പ് പ്രചരണത്തില്‍ സജീവമായി ഇടപെടാന്‍ താന്‍ ഉണ്ടാവില്ലെന്ന് കോണ്‍ഗ്രസ് ഡി.കെ ശിവകുമാര്‍ പറഞ്ഞിരുന്നു. എങ്കിലും അല്‍പ്പസമയം തെരഞ്ഞെടുപ്പ് ഗോദയില്‍ ചെലവഴിക്കാന്‍ ശിവകുമാര്‍ തയ്യാറായി.</p>
      <p>തിങ്കളാഴ്ച ചികബല്ലാപുരയിലെ കോണ്‍ഗ്രസ് സ്ഥാനാര്‍ത്ഥി എം. അഞ്ജനപ്പയുടെ പത്രിക സമര്‍പ്പണത്തിനാണ് ശിവകുമാറെത്തിയത്. പത്രിക സമര്‍പ്പണത്തിന് ശേഷം കോണ്‍ഗ്രസ് പ്രവര്‍ത്തകരെ ശിവകുമാര്‍ അഭിസംബോധന ചെയ്തു.</p>
      <p>കൂറുമാറിയവരെ ഒരു പാഠം പഠിപ്പിക്കണമെന്ന് ഞാന്‍ അഭ്യര്‍ത്ഥിക്കുകയാണ്. കാരണം അവരാണ് ആവശ്യമില്ലാത്ത ഈ ഉപതെരഞ്ഞെടുപ്പുകള്‍ നടത്താനിടയാക്കിയതെന്ന് ശിവകുമാര്‍ പറഞ്ഞു.</p>
      <related>
        <a href="https://www.doolnews.com/rahul-gandhis-absence-from-house-and-speaker-noticed902.html?utm_source=doolnews&amp;utm_medium=related"/>
      </related>
      <p>ഡിസംബര്‍ അഞ്ചിന് നടക്കുന്ന ഉപതെരഞ്ഞെടുപ്പില്‍ തനിക്ക് വലിയ റോളൊന്നുമുണ്ടാകില്ലെന്ന ഡി.കെയുടെ പ്രസ്താവന നേതൃത്വത്തെ നിരാശപ്പെടുത്തിയിരുന്നു. തെരഞ്ഞെടുപ്പുമായി ബന്ധപ്പെട്ട് അധിക ചുമതലകളൊന്നും പാര്‍ട്ടി നല്‍കിയിട്ടില്ലെന്നാണ് ഡി.കെ വ്യക്തമാക്കിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എന്നാല്‍ പാര്‍ട്ടി തന്നെ ഏല്‍പ്പിക്കുന്ന ഏത് ഉത്തരവാദിത്തവും താന്‍ ഏറ്റെടുക്കുമെന്നും അദ്ദേഹം ബെംഗളൂരുവില്‍ മാധ്യമപ്രവര്‍ത്തകരോട് പറഞ്ഞിരുന്നു.</p>
      <related>
        <a href="https://www.doolnews.com/i-don-t-know-quran-as-much-as-i-know-sanskrit-lit-bhu-s-firoze-khan-111.html?utm_source=doolnews&amp;utm_medium=related"/>
      </related>
      <p>എന്തുകൊണ്ടാണ് തെരഞ്ഞെടുപ്പ് ഉത്തരവാദിത്തങ്ങള്‍ പാര്‍ട്ടി ഏല്‍പ്പിക്കാത്തത് എന്ന ചോദ്യത്തിന് കേസുമായി ബന്ധപ്പെട്ട് നിയമപരമായി താന്‍ നേരിടുന്ന പ്രതിസന്ധികള്‍ പാര്‍ട്ടിക്ക് അറിയാവുന്നതുകൊണ്ടാണ് അതെന്നായിരുന്നു ഡി.കെയുടെ മറുപടി. കോണ്‍ഗ്രസുകാരന്‍ എന്ന നിലയില്‍ തന്റെ കടമ കഴിയുന്നത്ര ഭംഗിയായി നിര്‍വഹിക്കുമെന്നും ഡി.കെ പറഞ്ഞു.</p>
      <related>
        <a href="https://www.doolnews.com/ch-muhammed-koya-pkv-c-achuthamenon-contain-sabha-tv-promo.html?utm_source=doolnews&amp;utm_medium=related"/>
      </related>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/mhsrxbUx1XE" width="560" height="315" data-service="Youtube" scrolling="no"/>
      </figure>
    </article>
  </body>
</html>