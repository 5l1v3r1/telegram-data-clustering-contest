<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/biyka-lyashka-i-gerusa-sud-vidpustiv-lidera-radikalnoyi-partiyi-na-poruki/"/>
    <meta property="og:site_name" content="Прямий"/>
    <meta property="article:published_time" content="2019-11-19T18:49:00+00:00"/>
    <meta property="og:title" content="Бійка Ляшка і Геруса: суд відпустив лідера &quot;Радикальної партії&quot; на поруки"/>
    <meta property="og:description" content="Бориспільський міський районний суд відпустив народного депутата восьмого скликання, лідера &quot;Радикальної партії&quot; Олега Ляшка на поруки депутату від партії"/>
  </head>
  <body>
    <article>
      <h1>Бійка Ляшка і Геруса: суд відпустив лідера "Радикальної партії" на поруки</h1>
      <address>
        <time datetime="2019-11-19T18:49:00+00:00">19 Nov 2019, 18:49</time>
      </address>
      <p>
        <b>Бориспільський міський районний суд відпустив народного депутата восьмого скликання, лідера "Радикальної партії" Олега Ляшка на поруки депутату від партії "Європейська солідарність" Вікторії Сюмар, і нардепу від "Батьківщини" Михайлу Волинцю.</b>
      </p>
      <p>Про це повідомляє кореспондент <b>"Прямого".</b></p>
      <p>Так, суд зобов'язав Ляшка прибувати на вимогу, повідомляти про місце перебування, утримуватись від спілкування з потерпілим і свідками до 17 січня 2020 року включно.</p>
      <p>У свою чергу колишній нардеп заявив, що суд над ним був політично вмотивованим.</p>
      <p>"Я мав би бути задоволений, але це не так. Це перший політично вмотивований суд в Україні. Дякую всім хто за мене поручився, але я не вчиняв злочин, його вчиняв Герус", - сказав лідер "Радикальної партії".</p>
      <p>Ляшко також наголосив, що чинна влада є злочинною.</p>
      <p>"Ми маємо злочину владу, і ми будемо стежити за всіма кроками Зеленського", - підкреслив колишній депутат.</p>
      <p>Як відомо, <a href="https://prm.ua/ti-zradnik-yakiy-pustiv-v-ukrayinu-rosiyan-lyashko-pobivsya-z-gerusom/">6 листопада лідер Радикальної партії Олег Ляшко і народний депутат, глава комітету з ПЕК Андрій Герус побилися 6 листопада в аеропорту "Бориспіль".</a></p>
      <p>Вчора, 18 листопада <a href="https://prm.ua/biyka-lyashka-i-gerusa-lidera-radikalnoyi-partiyi-hochut-vzyati-pid-vartu/">прокуратура Борисполя вручила Олегу Ляшку повідомлення про підозру через завдання легких тілесних ушкоджень депутату від провладної партії "Слуга народу" Андрію Герусу</a>, а також клопотання щодо взяття під варту.</p>
      <p>Перед цим <a href="https://prm.ua/biyka-lyashka-z-gerusom-politsiya-vidkrila-kriminalnu-spravu/">Національна поліція відкрила кримінальну справу за фактом бійки за участю нардепа від "Слуги народу" Андрія Геруса та лідера "Радикальної партії" Олега Ляшка.</a></p>
      <p>Нагадаємо, у вересні глава комітету Верховної Ради з питань енергетики та житлово-комунальних послуг Андрій Герус пролобіював поправку в закон про ядерну енергетику, в результаті якої <a href="https://prm.ua/u-rosiyi-pidtverdili-shho-ukrayina-vidnovila-import-elektroenergiyi/">українські компанії почали імпорт електроенергії з Росії</a>.</p>
      <p>
        <a href="https://prm.ua/gerus-vidkriv-ukrayinskiy-rinok-dlya-rosiyskoyi-elektroenergiyi-u-traditsiyah-yanukovichiv-sazonov/">ПОДВІЙНІ СТАНДАРТИ ГЕРУСА: ЗА ІМПОРТ ЕЛЕКТРОЕНЕРГІЇ З РОСІЇ. АЛЕ ПРОТИ ЇЇ ПОСТАВОК З ЄС ЧЕРЕЗ БУРШТИНСЬКИЙ ЕНЕРГООСТРІВ</a>
      </p>
      <related>
        <h4>Схожі новини</h4>
        <a href="https://prm.ua/sud-zobov-yazav-generalnu-prokuraturu-vidkriti-chotiri-spravi-shhodo-porushennya-prav-poroshenka-advokat/"/>
        <a href="https://prm.ua/gerus-ye-vorogom-ukrayini-yakiy-pratsyuye-v-interesah-krayini-agresora-lyashko/"/>
        <a href="https://prm.ua/zelenskiy-vzyav-na-sebe-zobov-yazannya-zachistiti-vsih-tih-hto-zavazhaye-rosiyi-lyashko-pro-peresliduvannya-opozitsiyi/"/>
      </related>
    </article>
  </body>
</html>