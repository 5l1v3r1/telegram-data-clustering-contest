<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/zahada-starych-nahrobku-nalezenych-ve-slezske-ostrave-vyresena-nebo-ne-20191119.html"/>
    <meta property="og:site_name" content="Deník.cz"/>
    <meta property="article:published_time" content="2019-11-19T18:32:00+00:00"/>
    <meta property="og:title" content="Dušičková záhada. Pozůstatky hřbitova v Ostravě vyvolávají otázky"/>
    <meta property="og:description" content="Slezskoostravská radnice vnáší trochu světla do ostravské „dušičkové“ záhady s nálezem pozůstatků starého hřbitova. Kdo je za to odpovědný a kdo je uklidí, ale stále jasné není."/>
  </head>
  <body>
    <article>
      <h1>Dušičková záhada. Pozůstatky hřbitova v Ostravě vyvolávají otázky</h1>
      <address><time datetime="2019-11-19T18:32:00+00:00">19 Nov 2019, 18:32</time> by <a rel="author">Radek Luksza</a></address>
      <p>„Zanechalo to tam zřejmě kamenictví provádějící dříve i služby likvidací hrobových míst pro jejich nájemce,“ uvádí starosta Richard Vereš s odkazem na zjištění úředníků z odboru dopravy a životního prostředí. Ti stejně jako vlastník pozemku nad bývalou šachtou Trojice v Těšínské ulici, společnost Asental Land místo nálezu prohlížejí a situaci dokumentují.</p>
      <figure>
        <img src="https://g.denik.cz/50/96/brno-vanoce-brnenske-vanoce-autorske-hrnky-2019-hrnek-kulicka-orloj-pavel-hayek-svicen-09_denik-150-3x2.jpg"/>
      </figure>
      <aside>
        <a href="https://www.denik.cz/regiony/brno-tvar-vanoce-hrnky-kulicky-puntik-vyzdoba-darky-trhy-20191119.html">Brno představilo novou tvář Vánoc. Hrnky i kuličky zdobí puntíky jako na dárcích Přečíst článek ›</a>
      </aside>
      <p>Náhrobní kameny a pomníky s českými a německými nápisy jsou asi ze závěru předminulého a počátku minulého století. Veřejnosti, která na tuto situaci upozorňuje, vadí hlavně fotky dvou zesnulých dětí.„Narazit na to, když jdu sama se psem, tak se otřepu a mizím pryč!“ komentuje to jistá Týna na sociální síti. Lidé hovoří o neúctě k mrtvým, byť jsou to staré zrušené hroby.</p>
      <h3>Jak dlouho? </h3>
      <p>Správci zeleně sice vlastníkovi pozemku tvrdí, že žádné pomníky při srpnovém sečení trávy neobjevili. Ovšem podle úředníků tam jsou „pravděpodobně desítky let“, čemuž prý odpovídá prorůstání vegetací a zarůstání do půdy. Obvod se k nim tedy nemá, protože je nepovažuje za věci nalezené, nýbrž stavební suť. Neboli odpad, ačkoliv jde o pozůstatky spojené s pietou. „Z hlediska zákona je městský obvod nemůže převzít,“ vzkazuje slezskoostravský starosta.</p>
      <figure>
        <img src="https://g.denik.cz/40/f9/park-moravske-budejovice-tr19-1811_denik-150-3x2.jpg"/>
      </figure>
      <aside>
        <a href="https://www.denik.cz/regiony/video-proletnout-se-opravenym-parkem-to-nabizi-vizualizace-20191118.html">VIDEO: Jak bude vypadat park v Moravských Budějovicích? Podívejte se Přečíst článek ›</a>
      </aside>
      <p>„Není navíc původcem tohoto odpadu a není schopen identifikovat, kdo a kdy to tam vyvážel. Likvidaci musí zajistit vlastník pozemku!“ dodává slezskoostravský starosta. Jelikož se přesně neví, odkud pomníky a náhrobky jsou, bylo by dosti složité, ne-li přímo nereálné, objevit kameníky, kteří se jich nedůstojně zbavili.</p>
    </article>
  </body>
</html>