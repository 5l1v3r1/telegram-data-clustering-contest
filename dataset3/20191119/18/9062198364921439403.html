<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380696/e-devlette-abone-soku"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T18:48:00+00:00"/>
    <meta property="og:title" content="e-devlet'te abone şoku!"/>
    <meta property="og:description" content="e-devlet'te abone şoku! Binlerce kişiyi abone yapmışlar"/>
  </head>
  <body>
    <article>
      <h1>e-devlet'te abone şoku!</h1>
      <h2>Binlerce vatandaşın e-devlet üzerinden Turkcell abonesi olarak gözükmesi şaşkınlık oluşturdu. Durumu e-devlet üzerinden fark eden vatandaşlar, kurumu şikayet için telefon yağmuruna tuttu.</h2>
      <address>
        <time datetime="2019-11-19T18:48:00+00:00">19 Nov 2019, 18:48</time>
      </address>
      <p>Firmadan ise "Sisteme yansıması sehven yapıldı. e-devlet kayıtlarının düzeltilmesi için çalışmalara başladık." açıklaması geldi. Firma açıklamasında kişiler adına oluşturulan 0 TL ücretli aboneliklerin e-devlet sistemine yansımasının bir yanlışlık olduğunu belirtiyor.</p>
      <p>Binlerce vatandaş resmi kayıtlarda Turkcell GSM abonesi olarak gözükmesi büyük şaşkınlık oluşturdu. Olay; e-devlet uygulaması üzerinden abonelik sorgulaması yapan vatandaşların dikkatiyle ortaya çıktı. Vatandaşlar; Turkcell’in internet servisi markası olan Superonline aboneliklerini e-devlet üzerinden sorguladıklarında, kendi adlarına 15 Kasım tarihinde bir GSM aboneliği de oluşturulduğunu gördüler.</p>
      <h3>MÜŞTERİ HİZMETLERİ “FATURA KESİMİ OLMAYACAK” DEDİ AMA</h3>
      <p>Sözcü'den Samet Demir'in haberine göre, durumu öğrenmek ve şikayet etmek için telefon yağmuruna tututlan Turkcell Müşteri Hizmetleri servisinden “Turkcell TV kullanımı için tanımlama yapılmış ancak fatura kesimi olmayacak” yanıtı geldi.</p>
      <h3>HİÇ TURKCELL KULLANMAMIŞ OLANLAR DA VAR!</h3>
      <p>Olayın sosyal medyada yayılması üzerine sadece Superonline abonelerinin değil, eski Turkcell GSM abonelerinin ve hiç Turkcell kullanmamış olanların da e-devlet üzerinde sanki “Turkcell abonesiymiş” gibi gösterildikleri ortaya çıktı.</p>
      <h3>YANLIŞLIKLA OLUŞTURULMUŞ!</h3>
      <p>Konuyla ilgili Sözcü’ye resmi açıklama yapan Turkcell ise e-devlet üzerindeki GSM aboneliği kaydının yanlışlıkla oluşturulduğunu savundu. </p>
    </article>
  </body>
</html>