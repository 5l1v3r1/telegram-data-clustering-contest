<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/chelsi-predlaga-novi-dogovori-na-chetirima-igrachi-1407832.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T18:50:00+00:00"/>
    <meta property="og:title" content="Челси предлага нови договори на четирима играчи"/>
    <meta property="og:description" content="Отборът на Челси вече мисли за бъдещето си и смята да предложи нови договори на някои от младите играчи в клуба Мениджърът Франк Лампард промени възгледите на тима от последното десетилетие, като за първи път от началото на ерата „Роман Абрамович“ в клуба се залага основно на футболисти от школата, а не на скъпоструващи попълнения"/>
  </head>
  <body>
    <article>
      <h1>Челси предлага нови договори на четирима играчи</h1>
      <address><time datetime="2019-11-19T18:50:00+00:00">19 Nov 2019, 18:50</time> by <a rel="author">Sportlive.bg</a></address>
      <p>Отборът на Челси вече мисли за бъдещето си и смята да предложи нови договори на някои от младите играчи в клуба. Мениджърът Франк Лампард промени възгледите на тима от последното десетилетие, като за първи път от началото на ерата „Роман Абрамович“ в клуба се залага основно на футболисти от школата, а не на скъпоструващи попълнения. Очевидно този ход дава резултат и сега лондончани смятат да се обвържат по-дълготрайно с три от младите звезди на тима – <a href="https://www.sportlive.bg/tags/67194">Тами Ейбрахам</a>, Фикайо Томори и Рийс Джеймс, както и с юношата на клуба Тино Анджорин.</p>
      <p>Ейбрахам и Томори се превърнаха от неизменна част от първия тим на Челси през този сезон, след като изкараха няколко години под наем в различни отбори. Английският нападател е голмайсторът на лонончани през сезона с 11 гола във всички турнири, като преди няколко дни дори отбеляза първия си гол с екипа на Англия. Томори пък се утвърди като неизменен титуляр в сърцето на отбраната на <a href="https://www.sportlive.bg/tags/3850">Челси</a>, като също получи повиквателна за националната гарнитура на „Трите лъва“. Макар Рийс Джеймс да е една идея по-назад в развитието си при „сините“, десният бек получава все повече шансове с идването на <a href="https://www.sportlive.bg/tags/18764">Франк Лампард</a>, като записа първия си старт в Премиър лийг срещу Кристъл Палас и вече има гол на сметката си в Шампионската лига при равенството срещу Аякс 4:4.</p>
      <p>Челси се наслаждава на добър старт на сезона. Лондончани са 3-ти в класирането с равен брой точки с Лестър, но с по-лоша голова разлика. Тази седмица обаче предстои труден тест за футболистите на Лампард, които гостуват на шампиона Манчестър Сити. <i><a href="https://www.sportlive.bg/worldfootball/england/Tami-Ejbraham-veche-izravni-naj-rezultatniq-sezon-na-Rashford-1405199.html">А ето какво постижение изравни наскоро голмайсторът Ейбрахам.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Kak-nishtozhna-taksa-e-provalila-transfer-na-Aguero-v-Chelsi-godina-predi-da-podpishe-sys-Siti-1407351.html"/>
        <a href="https://www.sportlive.bg/worldfootball/england/Koi-sa-igrachite-koito-ne-mogat-da-bydat-mrazeni-1407121.html"/>
        <a href="https://www.sportlive.bg/worldfootball/england/Frank-Lampard-dyrzhi-interesen-rekord-vyv-Visshata-liga-1406282.html"/>
        <a href="https://www.sportlive.bg/bgfootball/national-team/Ejbraham-za-macha-s-Bylgariq-Neka-futbolyt-ni-govori-i-rasistite-tam-da-se-chuvstvat-kato-idioti-1387184.html"/>
        <a href="https://www.sportlive.bg/worldfootball/england/Azar-Lampard-mozhe-da-byde-edin-ot-naj-dobrite-menidzhyri-v-sveta-1407329.html"/>
      </related>
    </article>
  </body>
</html>