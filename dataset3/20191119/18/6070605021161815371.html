<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/Glories-encareixen-reforcar-L1-Metro_0_2346965478.html"/>
    <meta property="og:site_name" content="Ara.cat"/>
    <meta property="article:published_time" content="2019-11-19T18:44:09+00:00"/>
    <meta property="og:title" content="Les obres de les Glòries s'encareixen 1,86 milions per reforçar els túnels de la L1 del metro"/>
    <meta property="og:description" content="En un inici costava saber com estaven les infraestructures, ja que daten dels anys 60"/>
  </head>
  <body>
    <article>
      <h1>Les obres de les Glòries s'encareixen 1,86 milions per reforçar els túnels de la L1 del metro</h1>
      <h2>En un inici costava saber com estaven les infraestructures, ja que daten dels anys 60</h2>
      <address>
        <time datetime="2019-11-19T18:44:09+00:00">19 Nov 2019, 18:44</time>
      </address>
      <p>La comissió d'Ecologia, Urbanisme, Infraestructures i Mobilitat de l'Ajuntament de Barcelona ha aprovat per unanimitat una modificació del projecte dels túnels viaris a la plaça de les Glòries, entre el carrer Castillejos i la rambla de Poblenou, per reforçar els túnels de la L1 del metro, que encareix les obres 1,86 milions d'euros i que fa que s'arribi als 11.182.055 euros, segons recull l'agència Europa Press.</p>
      <p>Les modificacions proposades consisteixen en la modificació de la millora del terreny del front d'excavació del pas inferior, la incorporació de topalls, la modificació del sistema de sosteniment lateral, la millora del sistema d'impermeabilització i el reforç de la volta de túnel de metro de la L1 del metro.</p>
      <p>Els treballs representen el 19,95% d'increment sobre el contracte signat per l'adjudicatari i l'1,94% d'increment sobre l'import màxim de modificació sobre el pressupost d'execució per contracte (PEC) del projecte modificat.</p>
      <p>El director de Bimsa, Ángel Sánchez, ha explicat en la comissió que l'excavació ja està en una fase avançada, i ha assegurat que en un inici costava molt saber en quin estat es trobarien les infraestructures, ja que daten dels anys 60.</p>
      <p>La proposta de modificació ha estat ben rebuda per tots els grups municipals, després que l'empresa que coordina l'obra, Bimsa, convencés els regidors de l'oposició de la necessitat del reforç.</p>
    </article>
  </body>
</html>