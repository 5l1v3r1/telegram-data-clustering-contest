<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622374/%D8%A7%D9%82%D8%AF%D8%A7%D9%85-%D8%B6%D8%AF%D8%A7%DB%8C%D8%B1%D8%A7%D9%86%DB%8C-%D8%AA%D8%A7%D8%B2%D9%87-%D8%A2%D9%85%D8%B1%DB%8C%DA%A9%D8%A7-%D8%A7%DB%8C%D9%86-%D8%A8%D8%A7%D8%B1-%D8%A8%D8%A7-%D9%81%D8%B4%D8%A7%D8%B1-%D8%A8%D9%87-%D8%B4%D8%A8%DA%A9%D9%87%E2%80%8C%D9%87%D8%A7%DB%8C-%D8%A7%D8%AC%D8%AA%D9%85%D8%A7%D8%B9%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T18:12:00+00:00"/>
    <meta property="og:title" content="اقدام ضدایرانی تازه آمریکا این بار با فشار به شبکه‌های اجتماعی"/>
    <meta property="og:description" content="یک مقام وزارت خارجه آمریکا تأیید کرد که واشنگتن از شرکت‌های دارنده شبکه‌های اجتماعی خواسته از دسترسی مقام‌های ایرانی به این شبکه‌ها جلوگیری کنند."/>
  </head>
  <body>
    <article>
      <h1>اقدام ضدایرانی تازه آمریکا این بار با فشار به شبکه‌های اجتماعی</h1>
      <address>
        <time datetime="2019-11-19T18:12:00+00:00">19 Nov 2019, 18:12</time>
      </address>
      <p>
        <i>یک مقام وزارت خارجه آمریکا تأیید کرد که واشنگتن از شرکت‌های دارنده شبکه‌های اجتماعی خواسته از دسترسی مقام‌های ایرانی به این شبکه‌ها جلوگیری کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>وزارت خارجه آمریکا شبکه‌های اجتماعی را برای قطع دسترسی مقام‌های ایرانی به حساب‌هایشان تحت فشار قرار داده است.</p>
      <p>به نوشته وبگاه آمریکایی «بریتبارت» یک مقام وزارت خارجه آمریکا که به نام وی اشاره‌ای نشده، در این زمینه گفت: «بر این باوریم تا زمان وصل مجدد اینترنت در ایران، دلیل بسیار قاطعانه‌ای برای تعلیق حساب‌های مقام‌های ایران در شبکه‌های اجتماعی وجود دارد.»</p>
      <p>ایران در روزهای گذشته برای جلوگیری ازسوء استفاده دشمنان و اغتشاشگران در داخل محدودیت‌هایی را در اینترنت ایجاد کرده‌ است.</p>
      <p>به نوشته بریتبارت، این مقام وزارت خارجه آمریکا از تلا‌ش‌های صورت گرفته جهت تعلیق حساب‌های کاربری مقام‌های ارشد ایران در شبکه‌های اجتماعی خبر داد و گفت: «فکر نمی‌کنیم که شرکت‌های رسانه‌های اجتماعی به افرادی که موجب اختلال در جریان اینترنت ایران شدند، اجازه دهند از رسانه‌های اجتماعی استفاده کنند.»</p>
      <p>«لن کودوروسکی» مشاور ارشد امور عمومی وزارت خارجه آمریکا نیز روز گذشته در دخالتی آشکار در امور داخلی ایران، از آشوبگران خواست فیلم‌هایی را از ناآرامی‌های اخیر در ایران برای وی ارسال کنند.</p>
    </article>
  </body>
</html>