<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/kako_ce_izgledati_playstation_5_kontroler-82131"/>
    <meta property="og:site_name" content="Benchmark"/>
    <meta property="article:published_time" content="2019-11-19T18:37:00+00:00"/>
    <meta property="og:title" content="Kako će izgledati Playstation 5 kontroler?"/>
    <meta property="og:description" content="Prve slike patenta novog kontrolera ukazuju na promene, ali i sličnosti sa Dual Shock 4"/>
  </head>
  <body>
    <article>
      <h1>Kako će izgledati Playstation 5 kontroler?</h1>
      <address>
        <time datetime="2019-11-19T18:37:00+00:00">19 Nov 2019, 18:37</time>
      </address>
      <figure>
        <img src="https://www.benchmark.rs/assets/img/news/main/78282217d60eda5eee30f5c5802b189a.jpg"/>
      </figure>
      <p>Predstavljanje <a href="https://www.benchmark.rs/tag/playstation_5-18542"><b>PlayStation 5</b></a> se očekuje tokom božićne sezone 2020. a iako je do predstavljanja ostalo više od godinu dana, otkriva se sve više detalja o novoj konzoli. Na sajtu japanskog patentnog zavoda pojavio se nacrt koji predstavlja dizajn novog Playstation kontrolera. Iako na prvi pogled podseća na Dual Shock 4, napravljene su neke veoma bitne promene.</p>
      <figure>
        <img src="https://www.benchmark.rs/assets/img/news/ps5kontroler1234.jpg"/>
      </figure>
      <p>Slike ovog patenta ukazuju na manje "pečurkice", veće tastere, USB-C port za punjenje, kao i odsustvo Light Bar-a.<br/>Iako ovo svakako nije finalna verzija PlayStation 5 kontrolera (ozloglašeni PlayStation 3 "boomerang" dizajn kontrolera je napušten pred samo predstavljanje konzole), verovatno je da će se većina ovih promena ipak naći na finalnoj verziji. Što se sličnosti tiče, touchpad i generalni oblik su vrlo slični kao kod Dual Shock 4.</p>
      <p>Sony je prethodno pominjao da će na novom kontroleru Haptic tehnologija zameniti dosadašnji Rumble pružajući širi opseg i više finesa u načinu na koji kontroler vibrira (poput "HD Rumble" na Nintendo Switch). L2/R2 tasteri će biti zamenjeni adaptivnim tasterima, pa developeri mogu programirati količinu otpora koje će oni pružati. Tako npr. R2 taster može biti teži za pritiskanje ukoliko vaš lik u igri nosi nešto teško, ili vam davati otpor kada npr. natežete luk sa strelom. Ovakav kontroler će igračima dati bolji osećaj okruženja, a programerima nove mogućnosti u kreiranju igara.</p>
      <p><i>Izvor: <a href="https://www.gamespot.com/">Gamespot<br/></a></i> <br/><i> <br/></i>Benchmark možete pratiti i na društvenim mrežama | <a href="https://www.facebook.com/benchrs/">Facebook</a> | <a href="https://twitter.com/benchrs">Twitter</a> | <a href="https://www.instagram.com/benchmark.rs/">Instagram</a> | <a href="https://www.youtube.com/channel/UCjmWa2ksh1x19VUQyvL1ihw">YouTube</a> |<br/>Na <a href="https://forum.benchmark.rs/">Benchmark forumu</a> uvek možete učestvovati u kvalitetnim i aktuelnim diskusijama iz IT industrije</p>
      <figure>
        <iframe src="https://www.youtube.com/embed/I_6UGE1rQl4" width="600" height="450" data-service="Youtube" scrolling="no"/>
      </figure>
    </article>
  </body>
</html>