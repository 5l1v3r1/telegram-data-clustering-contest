<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/nintendo-switch-vendite-pokemon/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T18:45:00+00:00"/>
    <meta property="og:title" content="Nintendo Switch: vendite spinte da Pokémon Spada e Scudo | Game Division"/>
    <meta property="og:description" content="Nel corso delle ultime settimane stiamo assistendo ad un grande incremento delle vendite di Nintendo Switch, grazie anche all'ultimo episodio di Pokémon."/>
  </head>
  <body>
    <article>
      <h1>Nintendo Switch: vendite spinte da Pokémon Spada e Scudo | Game Division</h1>
      <address>
        <time datetime="2019-11-19T18:45:00+00:00">19 Nov 2019, 18:45</time>
      </address>
      <p>Dopo mesi e mesi di estenuante attesa da parte dei giocatori di tutto il mondo, finalmente a partire dallo scorso 15 novembre sono disponibili <b>Pokémon Spada</b> e <b>Scudo</b>, in esclusiva per <b>Nintendo Switch</b>. I titoli di Game Freak introducono nella fattispecie all’ottava generazione di Pokémon, all’interno dell’inedita regione di Galar. Nonostante la critica videoludica sia stata leggermente controversa a riguardo, i titoli hanno raggiunto ottime vendite nei primi giorni dal lancio, riuscendo a scalire le classifiche di vendita all’interno del Regno Unito.</p>
      <p>In particolare, sarebbe stato anche il lancio stesso di Pokémon Spada e Scudo a far salire vertiginosamente le vendite della console d’appartenenza, Nintendo Switch, che sta quindi superando quelle di PlayStation 4, andando quindi a minare un “monopolio” che dura ormai da svariati anni.</p>
      <figure>
        <img src="https://www.tomshw.it/images/images/2019/07/nintendo-switch-43265.768x432.jpg"/>
      </figure>
      <p>Leggi anche: <a href="https://www.tomshw.it/videogioco/pokemon-spada-scudo-recensione/">Pokémon Spada e Scudo | Recensione</a></p>
      <p>In alcuni recenti dati raccolti dal celebre portale <i>GameIndustry</i>, sarebbe indicato che le vendite di Nintendo Switch avrebbero giovato di un <b>aumento pari al 30%</b> grazie all’arrivo dei due titoli di <b>Game Freak</b>. Ricordiamo che lo stesso Pokémon Spada e Scudo rappresenta il lancio di maggior successo di quest’anno, grazie allo strabiliante numero di copie vendute.</p>
      <p>Non ci resta a questo punto che attendere i prossimi mesi per vedere se e come queste vendite continueranno. E voi, quale versione state giocando tra Pokémon Spada e Scudo? Fatecelo sapere qui sotto nei commenti!</p>
      <blockquote>Hai voglia di giocare alle migliori esclusive realizzate da Nintendo negli ultimi anni? Acquista allora subito Nintendo Switch (Edizione 2019) a questo <a href="https://toms.it/QWCqz">indirizzo</a>!</blockquote>
    </article>
  </body>
</html>