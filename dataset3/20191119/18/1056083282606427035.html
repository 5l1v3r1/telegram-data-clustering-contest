<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818605/%D8%AD%D8%B2%D8%A8-%D8%A7%D9%84%D9%84%D9%87-%D9%84%D8%A8%D9%86%D8%A7%D9%86-%D8%A7%D9%82%D8%AF%D8%A7%D9%85%D8%A7%D8%AA-%D9%88-%D9%85%D9%88%D8%A7%D8%B6%D8%B9-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D8%AE%D8%B5%D9%88%D8%B5-%D8%B4%D9%87%D8%B1%DA%A9-%D8%B3%D8%A7%D8%B2%DB%8C-%D9%87%D8%A7-%D8%BA%DB%8C%D8%B1%D9%82%D8%A7%D9%86%D9%88%D9%86%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-19T18:40:22+00:00"/>
    <meta property="og:title" content="حزب‌الله لبنان: اقدامات و مواضع آمریکا درخصوص شهرک‌سازی‌ها غیرقانونی است"/>
    <meta property="og:description" content="حزب‌الله لبنان اظهارات وزیر خارجه آمریکا درخصوص &quot;قانونی&quot; دانستن شهرک‌سازی‌های رژیم صهیونیستی را محکوم کرد."/>
  </head>
  <body>
    <article>
      <h1>حزب‌الله لبنان: اقدامات و مواضع آمریکا درخصوص شهرک‌سازی‌ها غیرقانونی است</h1>
      <address><time datetime="2019-11-19T18:40:22+00:00">19 Nov 2019, 18:40</time> by <a rel="author">مریم مینایی</a></address>
      <p>حزب‌الله لبنان اظهارات وزیر خارجه آمریکا درخصوص "قانونی" دانستن شهرک‌سازی‌های رژیم صهیونیستی را محکوم کرد.</p>
      <p>به گزارش ایسنا به نقل از سایت شبکه المنار، حزب‌الله لبنان با صدور بیانیه‌ای اعلام کرد: اظهارات اخیر آمریکا درخصوص شهرک‌سازی‌های رژیم صهیونیستی، موضعی باطل، مردود و غیرقانونی است و با قوانین و احکام بین‌المللی در تعارض است.</p>
      <p>حزب‌الله لبنان همچنین اعلام کرد: این اقدام جدید آمریکا و همچنین اقدامات و مواضع خصمانه قبلی این کشور در راستای تلاش‌های بی‌وقفه واشنگتن برای نابودی مسأله فلسطین است.</p>
      <p>در بیانیه حزب‌الله لبنان همچنین آمده است: این اقدام آمریکا این واقعیت را تغییر نمی‌دهد که رژیم صهیونیستی اشغالگر است. ملت فلسطین به بازپس‌گیری اراضی‌شان و آزادسازی وجب به وجب آن مصمم هستند.</p>
      <p>مایک پامپئو، وزیر خارجه آمریکا روز دوشنبه در جریان کنفرانس مطبوعاتی خود تأکید کرد که شهرک‌سازی‌های رژیم صهیونیستی در کرانه باختری ناقض قوانین بین‌المللی نیست. این مسأله با موجی از مخالفت و محکوم کردن فلسطین، کشورهای عربی و بین‌المللی همراه بوده است.</p>
      <p>انتهای پیام</p>
    </article>
  </body>
</html>