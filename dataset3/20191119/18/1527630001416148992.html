<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47948?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-19T18:38:17+00:00"/>
    <meta property="og:title" content="Чому в Софіївці прийом хворих проводиться в неопалюваних кабінетах"/>
    <meta property="og:description" content="Лист головлікаря."/>
  </head>
  <body>
    <article>
      <h1>Чому в Софіївці прийом хворих проводиться в неопалюваних кабінетах</h1>
      <h2>Лист головлікаря.</h2>
      <address>
        <time datetime="2019-11-19T18:38:17+00:00">19 Nov 2019, 18:38</time>
      </address>
      <p>Адміністрація комунального некомерційного підприємства «Софіївський районний центр первинної медико-санітарної допомоги» (КНП «Софіївський РЦПМСД») звертається до Вас про допомогу у вирішенні наступного питання.</p>
      <p>На території смт. Софіївка до 2018 року діяв один постачальник централізованого теплопостачання: ДП «Софіївкатеплоенерго» Дніпропетровської обласної ради, який здійснював подачу тепла до закладів КНП «Софіївський РЦПМСД».</p>
      <p>У 2018 році головою Софіївської селищної ради була виділена територія для будівництва котельні на альтернативних джерелах опалення, власником якої є ТОВ «Теплотрансзбут».</p>
      <p>2019 року КНП «Софіївський РЦПМСД» провів відкриті торги на закупівлю теплової енергії, в яких <a href="https://prozorro.gov.ua/tender/UA-2019-04-19-000175-c">за результатами аукціону</a> переміг ТОВ «Теплотрансзбут», проте договір, укладений між ТОВ «Теплотрансзбут» та КНП «Софіївський РЦПМСД», не був зареєстрований в органах ДКСУ з причини застосування в ньому ст.631 ЦК України. На наші прохання щодо укладення додаткової угоди з внесенням змін до договору в частині початку дії договору, ТОВ «Теплотрансзбут» не відреагував, додаткову угоду не надав, проте здійснював постачання тепла до закладів КНП «Софіївський РЦПМСД».</p>
      <p>В зв’язку із цим ТОВ «Теплотрансзбут» подав до КНП «Софіївський РЦПМСД» до суду позов про стягнення боргу, на судові засідання не з’являється, документи, витребувані суддею, не надає, в результаті чого є затягування судового процесу.</p>
      <blockquote>На даний час КНП «Софіївський РЦПМСД» залишається без опалення, прийом хворих проводиться в неопалювальних кабінетах.</blockquote>
      <p>На наші прохання укласти новий договір на теплопостачання ТОВ «Теплотрансзбут», який є єдиним постачальником тепла на території смт. Софіївка та є монополістом, відмовляється.</p>
      <p>08 листопада 2019 року була проведена нарада в Софіївській селищній раді під головуванням селищного голови Сегедія П.Ю. із отримувачами тепла, представниками ТОВ «Теплотрансзбут» та начальником ДКСУ у Софіївському районі.</p>
      <p>Теплові мережі, по яких здійснюється постачання тепла до КНП «Софіївський РЦПМСД», перебувала на балансі Дніпропетровської обласної ради, проте була передана на баланс КНП «Софіївська ЦРЛ» ДОР», яке є неприбутковим комерційним підприємством і не може отримувати кошти за транспортування теплової енергії магістральними і місцевими (розподільчими) тепловими мережами.</p>
      <p>Представником ТОВ «Теплотрансзбут» було запропоновано укласти КНП «Софіївський РЦПМСД» із КНП «Софіївська ЦРЛ» ДОР» договір про відшкодування теплопостачання, проте ми пояснили їм, що таке буде можливим тільки якщо КНП «Софіївський РЦПМСД» буде орендувати приміщення в КНП «Софіївська ЦРЛ» ДОР», в іншому випадку ніякого відшкодування теплопостачання не може бути.</p>
      <p>Із даної ситуації, яка виникла, було запропоновано ТОВ «Теплотрансзбут» взяти в оренду теплові мережі, які перебувають на балансі КНП «Софіївська ЦРЛ» ДОР», та здійснювати подачу тепла до КНП «Софіївський РЦПМСД», на що вони категорично відмовляються, так-як це для них не вигідно, хоча інша частина теплових мереж, яка є на балансі Дніпропетровської обласної ради, взята ними в оренду, та здійснюється подача тепла до установ і закладів смт. Софіївка.</p>
      <p>КНП «Софіївський РЦПМСД» є заручником цієї ситуації, в порушення принципів державної політики у сфері теплопостачання, нам відмовлено в подачі тепла, чим порушені наші права та інтереси.</p>
      <p>Крім того, на електронну адресу КНП «Софіївський РЦПМСД» від ТОВ «Теплотрансзбут» надходив лист, що ТОВ «Альтернативтеплосервіс» може здійснювати на території смт. Софіївка виробництво, транспортування та постачання теплової енергії, директором даного ТОВ є Буляк О.Г., яка є юристом ТОВ «Теплотрансзбут», та ці два товариства беруть участь у відкритих торгах на території Дніпропетровської області (<a href="https://prozorro.gov.ua/tender/UA-2019-08-29-001894-a">закупівля №UA-2019-08-29-001894-a</a>)</p>
      <p>В порушення ст.13 ЗУ «Про теплопостачання» органи місцевого самоврядування, а саме Софіївська селищна рада в особі голови Сегедія П.Ю. не здійснює належного контролю за забезпеченням споживачів, а саме КНП «Софіївський РЦПМСД» тепловою енергією відповідно до нормативних вимог.</p>
      <p>Крім того, відповідно до ст.19 ЗУ «Про теплопостачання» КНП «Софіївський РЦПМСД» має право вибирати (змінювати) теплопостачальну організацію, якщо це технічно можливо.</p>
      <p>Але це не є технічно можливим, так як ТОВ «Теплотрансзбут» є монополістом на виробництво та постачання теплової енергії.</p>
      <p>Враховуючи, що вплинути на ТОВ «Теплотрансзбут» шляхом примусу взяти в оренду теплові мережі КНП «Софіївська ЦРЛ» ДОР» КНП «Софіївський РЦПМСД» не може, КНП «Софіївська ЦРЛ» ДОР» отримати ліцензію на провадження господарської діяльності з транспортування теплової енергії магістральними і місцевими (розподільчими) тепловими мережами не може, так-як згідно Статуту та установчих документів є неприбутковим комунальним підприємством – закладом охорони здоров’я, іншого шляху вирішення даної проблеми немає, просимо посприяти у вирішенні даного питання.</p>
      <related>
        <h4>По теме:</h4>
        <a href="http://www.litsa.com.ua/show/a/45229"/>
      </related>
    </article>
  </body>
</html>