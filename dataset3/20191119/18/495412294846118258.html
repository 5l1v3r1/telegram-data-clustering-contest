<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/maltempo-a-napoli-violenta-grandinata-sulla-citta-video-imbiancata-zona-ospedali/1951223/"/>
    <meta property="og:site_name" content="IlSussidiario"/>
    <meta property="article:published_time" content="2019-11-19T18:58:20+00:00"/>
    <meta property="og:title" content="Maltempo a Napoli, violenta grandinata sulla città/ Video, ‘imbiancata’ zona ospedali"/>
    <meta property="og:description" content="Maltempo Napoli violenta grandinata sulla città, video: 'imbiancata' la zona degli ospedali. Disagi al &quot;Cardarelli&quot; e al Policlinico, traffico congestionato"/>
  </head>
  <body>
    <article>
      <h1>Maltempo a Napoli, violenta grandinata sulla città/ Video, ‘imbiancata’ zona ospedali</h1>
      <h2>Maltempo Napoli violenta grandinata sulla città, video: ‘imbiancata’ la zona degli ospedali. Disagi al “Cardarelli” e pure al Policlinico, traffico congestionato: resta l’allerta gialla</h2>
      <address><time datetime="2019-11-19T18:58:20+00:00">19 Nov 2019, 18:58</time> by <a rel="author" href="https://www.ilsussidiario.net/autori/raffaele-graziano-flore/" target="_blank">Raffaele Graziano Flore</a></address>
      <p><b><a href="https://www.ilsussidiario.net/news/bomba-dacqua-napoli-video-maltempo-rione-sanita-allagato-macchine-sommerse/1950045/">Continua l’ondata di maltempo a Napoli</a> </b>dopo la vera e propria bomba d’acqua di soli tre giorni fa che aveva letteralmente allagato il Rione Sanità: nelle ultime ore infatti sul capoluogo partenopeo si è abbattuta<b><a href="https://www.ilsussidiario.net/news/allerta-meteo-rossa-sud-maltempo-centro-nord-scuole-chiuse-napoli-lecce-e-venezia/1948221/"> una violenta grandinata</a></b> che ha interessato diverse aree della città e, come si vede da alcune impressionanti immagini girare dai passanti e finire subito sui social network, <b>ha letteralmente “imbiancato” quella che è la zona ospedaliera</b> con quello che pare proprio uno strato di ghiaccio. È stata questa infatti l’area di Napoli più colpita dalla tempesta di pioggia e grandine che all’improvviso si è abbattuta, peraltro <b>copiosamente</b>: per adesso il bilancio parla comunque solamente di tanta paura e degli inevitabili disagi al già congestionato<b> traffico cittadino</b> anche se stando a quanto si apprende dalle cronache locali sono state diverse le segnalazioni arrivate ai numeri di emergenza competenti, con alcune che<b> hanno riguardato l’Ospedale “Cardarelli”</b> dove la corsia di accesso delle ambulanze si è allagata, rendendo quasi impossibile l’accesso dei mezzi al <b>Pronto Soccorso</b>.</p>
      <h4>NAPOLI, VIOLENTA GRANDINATA: STRADE “IMBIANCATE”</h4>
      <p>Ma la <b>grandinata impressionante</b> che ha colpito nel tardo pomeriggio <b>Napoli</b> ha creato pure notevoli problemi al Policlinico dato che il mix formato proprio dalla grandine e dal <b>nevischio</b> (e che ha interessato in particolare la zona collinare) ha <b>rallentato il traffico</b> in molti viali. “CI sono giunte diverse segnalazioni circa le problematiche generate dall’emergenza maltempo negli ospedali” ha spiegato il consigliere regionale dei Verdi, <b>Francesco Emilio Borrelli</b>, lamentandosi per alcune criticità che in concomitanza con le sempre più frequenti ondate di maltempo tornano a interessare il capoluogo della Campania. Come è noto, prima che la suddetta grandinata<b> “imbiancasse” alcune strade</b> di Napoli e le automobili parcheggiate creando una sorta di effetto-Natale anticipato, la locale Protezione Civile aveva diramato una allerta meteo di colore <b>giallo</b> e che dovrebbe restare in vigore almeno fino alle<b> ore 10</b> di domani mattina.</p>
      <figure>
        <iframe src="https://www.youtube.com/embed/ARA1_ltutp8" width="560" height="315" data-service="Youtube" scrolling="no"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ultime-notizie-ultimora-oggi-conte-imponente-abbassamento-tasse-20-novembre/1951306/"/>
        <a href="https://www.ilsussidiario.net/news/terremoto-oggi-m-2-1-a-messina-ingv-ultime-scosse-sisma-anche-a-frosinone/1951323/"/>
        <a href="https://www.ilsussidiario.net/news/maude-lores-bonney-chi-e-la-pioniera-del-volo-e-il-miracolo-dopo-lo-schianto/1951230/"/>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-19-novembre-i-numeri-vincenti/1951059/"/>
        <a href="https://www.ilsussidiario.net/news/ergastolo-cesare-battisti-ma-il-diritto-a-ricominciare-vale-per-lui-e-per-noi/1951322/"/>
        <a href="https://www.ilsussidiario.net/news/chico-forti-innocente-allergastolo-in-usa-video-le-iene-carcere-una-giungla/1950908/"/>
      </related>
    </article>
  </body>
</html>