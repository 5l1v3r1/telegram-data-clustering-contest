<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/italiya-zatrimala-yahtu-z-ukrayincyami-yaki-perevozili-nelegalnih-migrantiv-330227_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T18:41:00+00:00"/>
    <meta property="og:title" content="Італія затримала яхту з українцями, які перевозили нелегальних мігрантів"/>
    <meta property="og:description" content="Екіпаж затримали за сприяння нелегальній міграції."/>
  </head>
  <body>
    <article>
      <h1>Італія затримала яхту з українцями, які перевозили нелегальних мігрантів</h1>
      <h2>Екіпаж затримали за сприяння нелегальній міграції.</h2>
      <address>
        <time datetime="2019-11-19T18:41:00+00:00">19 Nov 2019, 18:41</time>
      </address>
      <p>Берегова охорона Італії в бухті Роччелла-Іоніка <a href="https://dt.ua/UKRAINE/u-greciyi-shistoh-ukrayinciv-zasudili-za-perevezennya-nelegaliv-287565_.html"><b>затримали яхту з українцями</b></a>, які переправляли 74 нелегальних мігрантів з Іраку у вівторок, повідомляє пресслужба ДПС України.</p>
      <p>"Днями Держприкордонслужба України отримала підтвердження, що за наданою в Європол інформацією про один з плавзасобів, який міг використовуватися для незаконної оборудки, Берегова охорона Італії перепинила яхту, що дрейфувала. Плавзасіб вдалося виявити у бухті Роччелла-Йоніка", - йдеться у повідомленні.</p>
      <p>Зазначається, що на борту судна знаходилося 74 пасажири, які назвалися громадянами Іраку.</p>
      <p>Екіпаж яхти складався з 2 українців 1980 та 1988 років народження. Італійська поліція заарештувала екіпаж за сприяння нелегальній міграції.</p>
      <p>Наголошується, що з точки зору українського законодавства громадяни України, які здійснюють переправу нелегалів у країни Європейського союзу, виступають у ролі потерпілих від незаконної діяльності, яка полягає у вербування та експлуатації.</p>
      <p>"В більшості випадків в ході залучення українських громадян до вказаної протиправної діяльності застосовуються шахрайські методи переконання, їм не розкривається справжня мета перевезення осіб на прогулянкових яхтах", - зазначають у ДПС. </p>
      <p>Раніше повідомлялося, що <a href="https://dt.ua/WORLD/u-greciyi-znayshli-vantazhivku-z-41-migrantom-u-holodilniy-kameri-328434_.html"><b>в Греції знайшли вантажівку з 41 мігрантом</b></a> у холодильній камері. Підкреслюється, що під час перевезення мігранти не постраждали, оскільки система охолодження у вантажівці була відключена.</p>
      <p>Минулого року <a href="https://dt.ua/UKRAINE/u-greciyi-shistoh-ukrayinciv-zasudili-za-perevezennya-nelegaliv-287565_.html"><b>в Греції затримали шістьох українців за перевезення нелегалів</b></a>. </p>
      <p>Варто відзначити, що подібні знахідки траплялися і раніше. Найчастіше в подібних <a href="https://dt.ua/WORLD/u-ssha-policiya-viyavila-vantazhivku-z-trupami-nelegalnih-migrantiv-249332_.html"><b>вантажівках знаходять нелегальних мігрантів</b></a>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>