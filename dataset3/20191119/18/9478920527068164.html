<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/frontpage/sto-zagkremp-gia-to-synedrio-toy-elk-o-prothypoyrgos-k-mitsotakis/"/>
    <meta property="og:site_name" content="ert.gr"/>
    <meta property="article:published_time" content="2019-11-19T18:50:13+00:00"/>
    <meta property="og:title" content="Στο Ζάγκρεμπ για το συνέδριο του ΕΛΚ ο πρωθυπουργός Κ. Μητσοτάκης"/>
    <meta property="og:description" content="Στο καταστατικό και εκλογικό συνέδριο του Ευρωπαϊκού Λαϊκού Κόμματος, που πραγματοποιείται Τετάρτη και Πέμπτη στο Ζάγκρεμπ της Κροατίας, θα συμμετάσχει ο πρωθυπουργός και πρόεδρος της Νέας Δημοκρατίας, Κυριάκος Μητσοτάκης."/>
  </head>
  <body>
    <article>
      <h1>Στο Ζάγκρεμπ για το συνέδριο του ΕΛΚ ο πρωθυπουργός Κ. Μητσοτάκης</h1>
      <address><time datetime="2019-11-19T18:50:13+00:00">19 Nov 2019, 18:50</time> by <a rel="author">ΣΤΕΦΑΝΟΣ ΚΟΤΡΩΝΑΚΗΣ</a></address>
      <p>Στο καταστατικό και εκλογικό συνέδριο του <b>Ευρωπαϊκού Λαϊκού Κόμματος</b>, που πραγματοποιείται Τετάρτη και Πέμπτη στο <b>Ζάγκρεμπ </b>της Κροατίας, θα συμμετάσχει ο πρωθυπουργός και πρόεδρος της Νέας Δημοκρατίας, <b>Κυριάκος Μητσοτάκης</b>.</p>
      <p>Στην ατζέντα των επαφών του πρωθυπουργού περιλαμβάνεται το μεταναστευτικό, για το οποίο αναμένεται να ζητήσει αναλογικότερη κατανομή των βαρών που αυτό επιφέρει. Ο <b>Κ. Μητσοτάκης</b> θα διεθνοποιήσει το πρόβλημα στις συναντήσεις του, συμπεριλαμβανομένης και αυτής με τον <b>Σεμπάστιαν Κουρτς</b>.</p>
      <p>Το πλαίσιο των συζητήσεων του Έλληνα πρωθυπουργού δόθηκε με την συνέντευξή του στην Handelsblatt, όπου ο Κ. Μητσοτάκης ανέφερε πως χώρες όπως η Ελλάδα δεν μπορεί να αντιμετωπίζονται ως «χώροι στάθμευσης» προσφύγων και μεταναστών.</p>
      <p>Με ενδιαφέρον αναμένεται και η παρουσία της Γερμανίδας καγκελαρίου <b>Α. Μέρκελ</b>, μετά και την πρόσφατη μεταρρύθμιση στην πολιτική ασύλου που ανακοίνωσε ο υπ. Εσωτερικών <b>Φ. Ζεεχόφερ</b>. Η Γερμανία αναλαμβάνει την προεδρία την ΕΕ το δεύτερο εξάμηνο του 2020 και υπάρχει ανοιχτό το ζήτημα της ανανέωσης της ευρωπαϊκής πολιτικής για το θέμα, στην κατεύθυνση ενός νέου σχεδίου «Δουβλίνο 2».</p>
      <p>Από το συνέδριο αναμένεται να εκλεγεί η νέα ηγεσία, συμπεριλαμβανομένου του προέδρου (πιθανότατα ο <b>Ντόναλντ Τουσκ</b>) και των νέων αντιπροέδρων της ευρωπαϊκής κεντροδεξιάς, ενώ θα υπάρξει βράβευση του <b>Β. Σόιμπλε</b>.</p>
      <p>Τα βασικά θέματα που θα απασχολήσουν το Συνέδριο είναι η κλιματική αλλαγή, οι εξελίξεις στα δυτικά Βαλκάνια και οι πολιτικές στήριξης της ευρωπαϊκής νεολαίας.</p>
      <p>ΠΗΓΗ: ΕΡΤ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/featured/metanasteytiko-kleistes-domes-kalyteri-fylaxi-synoron-epitachynsi-diadikasion-asyloy-video/"/>
        <a href="https://www.ert.gr/eidiseis/ellada/politiki/metra-gia-tin-antimetopisi-toy-metanasteytikoy-prosfygikoy-anakoinonei-ayrio-i-kyvernisi/"/>
        <a href="https://www.ert.gr/perifereiakoi-stathmoi/komotini/komotini-kataggelia-tis-enosis-astynomikon-ypallilon-rodopis/"/>
        <a href="https://www.ert.gr/perifereiakoi-stathmoi/kerkira/kerkyra-se-syskepsi-ypo-ton-prothypoyrgo-i-r-kratsa-gia-to-metanasteytiko/"/>
        <a href="https://www.ert.gr/eidiseis/ellada/politiki/tilefoniki-synomilia-mitsotaki-merkel/"/>
        <a href="https://www.ert.gr/perifereiakoi-stathmoi/kerkira/st-gkikas-ochi-hot-spot-filoxenia-metanaston-ypo-oroys/"/>
      </related>
    </article>
  </body>
</html>