<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/bloober-team-potwierdzilo-date-premiery-gry-blair-witch-w-wydaniu-na-konsole-playstation-4.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T18:10:00+00:00"/>
    <meta property="og:title" content="Bloober Team potwierdziło datę premiery gry Blair Witch w wydaniu na konsole PlayStation 4"/>
    <meta property="og:description" content="A do tego twórcy szykują dodatkową zawartość i specjalne pudełkowe wydanie, które pojawi się nieco później."/>
  </head>
  <body>
    <article>
      <h1>Bloober Team potwierdziło datę premiery gry Blair Witch w wydaniu na konsole PlayStation 4</h1>
      <h2>A do tego twórcy szykują dodatkową zawartość i specjalne pudełkowe wydanie, które pojawi się nieco później.</h2>
      <address><time datetime="2019-11-19T18:10:00+00:00">19 Nov 2019, 18:10</time> by <a rel="author">Maria Wawrzyniak</a></address>
      <p><b><i>Blair Witch</i> zadebiutowało 30 sierpnia bieżącego roku na komputerach osobistych oraz konsolach Xbox One.</b> Stworzeniem gry zajęło się polskie studio <b>Bloober Team</b>, które słynie przede wszystkim ze świetnej serii <i>Layers of Fear</i> oraz takich tytułów, jak chociażby <i>Observer</i>. Zainspirowana głównie popularną serią kinowych filmów grozy, produkcja wywołała w znaczącej większości <a href="https://www.gram.pl/news/2019/09/03/recenzje-polskiego-horroru-blair-witch-jak-swiat-odebral-produkcje.shtml">bardzo pozytywne wrażenia</a>. Wielu graczy zaczęło się więc zastanawiać, kiedy oraz czy w ogóle <i>Blair Witch</i> zadebiutuje również na konsolach PlayStation 4. Dziś możemy zapewnić, że tak rzeczywiście się stanie – <b>twórcy z Bloober Team potwierdzili, iż produkcja będzie dostępna na PS4 od 3 grudnia bieżącego roku</b>.</p>
      <figure>
        <img src="https://img6.gram.pl/lpcy20191119180722932psab.jpg"/>
      </figure>
      <p>To jednak nie wszystko. Użytkownicy wspomnianych konsol dostaną <b>dodatkową zawartość pod postacią <i>Good Boy Pack</i></b>. Jak już pewnie większość z Was domyśliła się dzięki nazwie, <b>skupi się ona na psie głównego bohatera horroru, czyli Bullecie, który w trakcie gry pomaga nam w przeczesywaniu przerażającego lasu Black Hills</b>. Trafiamy do niego jako <b>Ellis, były policjant zajmujący się sprawą zaginionego chłopca</b>, jednak wkrótce jego obecność zostaje zauważona przez tytułową <b>wiedźmę z Blair</b>. Ta oczywiście postanawia sobie urządzić na nas polowanie. Ponadto, oprócz dodatkowej zawartości pojawi się <b>pudełkowe wydanie gry</b>, które będzie dostępne w późniejszym terminie.</p>
      <hr/>
      <ul>
        <li>
          <a href="https://www.gram.pl/artykul/2019/08/30/recenzja-blair-witch.shtml">Nasza recenzja gry <i>Blair Witch</i></a>
        </li>
        <li>
          <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
        </li>
      </ul>
    </article>
  </body>
</html>