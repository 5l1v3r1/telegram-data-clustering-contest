<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135246/aihmden-turkiyeye-cenazeye-katilmak-suc-degil-ifade-ozgurlugu"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-19T18:45:00+00:00"/>
    <meta property="og:title" content="AİHM'den Türkiye'ye: Cenazeye katılmak suç değil, ifade özgürlüğü"/>
    <meta property="og:description" content="AİHM eski Batman Belediye Başkanı Nejdet Atalay’ın başvurusunu sonuçlandırdı. AİHM Türkiye’nin ifade özgürlüğünü ihlal ettiğine karar verdi ve toplam 7 bin Euro maddi ve manevi tazminata hükmetti."/>
  </head>
  <body>
    <article>
      <h1>AİHM'den Türkiye'ye: Cenazeye katılmak suç değil, ifade özgürlüğü</h1>
      <h2>AİHM eski Batman Belediye Başkanı Nejdet Atalay’ın başvurusunu sonuçlandırdı. AİHM Türkiye’nin ifade özgürlüğünü ihlal ettiğine karar verdi ve toplam 7 bin Euro maddi ve manevi tazminata hükmetti.</h2>
      <address>
        <time datetime="2019-11-19T18:45:00+00:00">19 Nov 2019, 18:45</time>
      </address>
      <p>Avrupa İnsan Hakları Mahkemesi (AİHM), bir cenaze ve ardından düzenlenen eylemlere katıldığı gerekçesiyle hapisle cezalandırılan eski Batman Belediye Başkanı Nejdet Atalay’ın başvurusunu sonuçlandırdı.</p>
      <p>bianet'ten Ayça Söylemez'in haberine göre AİHM, Türkiye’nin ifade özgürlüğünü ihlal ettiğine karar verdi ve toplam 7 bin Euro maddi ve manevi tazminata hükmetti.</p>
      <h3>Diyarbakır’da mahkum edildi</h3>
      <p>Nejdet Atalay hakkında, çatışmada öldürülen dört PKK’lıının 28 Mart 2006’daki cenazesine ve sonrasındaki eylemlere katıldığı gerekçesiyle Diyarbakır Cumhuriyet Başsavcılığınca soruşturma başlatıldı.</p>
      <p>Yargılanan Atalay, 11 Mart 2008’de “PKK yanlısı propaganda yapmaktan” 10 ay hapse mahkum edildi. Yargıtay da cezayı onayınca AİHM’e başvurdu ve Avrupa İnsan Hakları Sözleşmesi’nin 10. Maddesindeki ifade özgürlüğünün ihlal edildiğini savundu.</p>
      <p>Bugün kararını açıklayan AİHM, Atalay’ın ifade özgürlüğünün ihlal edildiğine hükmetti ve Türkiye’yi 5 bin Euro manevi, 2 bin Euro maddi tazminata mahkum etti.</p>
      <p>İnsan Hakları Derneği (İHD) Diyarbakır Şubesi, 28 Mart-3 Nisan 2006’da çıkan olaylarda 5'i çocuk 10 kişinin yaşam hakkının güvenlik kuvvetleri tarafından ihlal edildiğini açıklamıştı.</p>
    </article>
  </body>
</html>