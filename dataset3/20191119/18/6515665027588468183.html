<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3360881/morales-je-posle-ove-odluke-morao-da-padne-resio-da-bolivijsko-blago-ne-da-strancima-vec-da-narod-od-njega-bolje-zivi"/>
    <meta property="og:site_name" content="kurir.rs"/>
    <meta property="article:published_time" content="2019-11-19T18:02:00+00:00"/>
    <meta property="og:title" content="MORALES JE POSLE OVE ODLUKE MORAO DA PADNE: Rešio da bolivijsko blago ne da strancima već da narod od njega bolje živi!"/>
    <meta property="og:description" content="Iznenadni puč u Boliviji u kojem je svrgnut predsednik Evo Morales zapravo i nije toliko iznenađenje ako se uzmu u obzir njegove izjave vezane za litijum kojim ova zemlja obiluje, a koji je ključan za proizvodnju baterija za mobilne telefone, laptopove i električne ..."/>
  </head>
  <body>
    <article>
      <h6 class="kicker">nafta 21.veka</h6>
      <h1>MORALES JE POSLE OVE ODLUKE MORAO DA PADNE: Rešio da bolivijsko blago ne da strancima već da narod od njega bolje živi!</h1>
      <address>
        <time datetime="2019-11-19T18:02:00+00:00">19 Nov 2019, 18:02</time>
      </address>
      <p>
        <b>Iznenadni puč u Boliviji u kojem je "svrgnut" predsednik Evo Morales zapravo i nije toliko iznenađenje ako se uzmu u obzir njegove izjave vezane za litijum kojim ova zemlja obiluje, a koji je ključan za proizvodnju baterija za mobilne telefone, laptopove i električne automobile.</b>
      </p>
      <p>Naime, neredi su nastali manje od nedelju dana nakon Moralesove odluke da poništi ugovor sa jednom od stranih kompanija za razvoj nalazišta litijuma. </p>
      <p>Njegova odluka od 4.novemra da poništi sporazum iz decembra 2018. godine sa nemačkom kompanijom ACISA (ACI Systems Alemania) usledila je nakon nekoliko nedelja protesta stanovnika regije Potosi koji su tražili veću dobit od eksploatacije litijuma.</p>
      <p>Već 10. novembra Morales je bio primoran da posle 14 godina podnese ostavku, a nakon što je vrhovni zapovednik oružanih snaga od njega tražio da "odstupi" sa mesta predsednika.</p>
      <figure>
        <img src="https://www.kurir.rs/data/images/2019/11/19/16/2057475_profimedia0470591118-bolivija-litijum_ff.jpg?ver=1574175735"/>
        <figcaption>
          <cite>foto: Profimedia</cite>
        </figcaption>
      </figure>
      <p>Nazvana po jednom od gradova na najvišoj nadmorskoj visini na svetu Potosi, ova regija krije između 50 i 70 odsto svetskih rezervi litijuma koji se nalazi ispod isušenog slanog jezera Salar de Ujuni. Površina mu je oko 10.000 kvadratnih kilometara.</p>
      <p>Prema podacima američkog Geološkog zavoda, samo ispod ovog isušenog jezera leži oko 9 milion atona litijuma, ili oko četvrtine svetskih rezervi. Istovreno, Svetska banka prognozira da će potražnja za ovim najlakšim metalom da raste vrtoglavo pa će se udvostručiti već 2025, dok će dostići 1.000 odsto današnje potražnje do 2050. godine. Zbog scega ovoga, litijum se naziva i naftom 21.veka.</p>
      <figure>
        <img src="https://www.kurir.rs/data/images/2019/11/19/16/2057513_profimedia0138069352-salar-de-uyuni_ff.jpg?ver=1574177272"/>
        <figcaption>
          <cite>foto: Profimedia</cite>
        </figcaption>
      </figure>
      <p>Ovaj Moralesov potez otvorio je vrata ili novim pregovorima o sporazumu koji bi stanovnicima ovog regiona doneo veću dobit ili direktnoj nacionalizaciji bolivojske industrije vađenja litijuma.</p>
      <p>U tom pravcu su bile i Moralesove izjave da je "vlada odlučna u nameri da industralizuje zemlju i da je uložila mnogo kako bi se litijum prerađivao u Boliviji, a izvozio u gotovim proizvodima kao što su baterije". Prema procenama mnogih analitičara, upravo taj stav ga je koštao fotelje. </p>
      <figure>
        <img src="https://www.kurir.rs/data/images/2019/11/19/16/2057543_ap-juan-karita01-ap-juan-karita_ff.jpg?ver=1574179033"/>
        <figcaption>
          <cite>foto: AP / Juan Karita</cite>
        </figcaption>
      </figure>
      <p>Istovremeno sa sve češćim iznošenjem teze da "bolivijski litijum pripada narodu Bolivije a ne stranim kompanijama" kreće i medijski rat protiv Moralesa.</p>
      <p>Tako su temelji za njegovo rušenje postavljeni nekoliko meseci pre njegovog svrgnuća kada je Morales predstavljen kao "<a href="https://www.kurir.rs/planeta/3357649/otkrivamo-hrvat-dosao-glave-moralesu-a-evo-zasto-multimilioner-i-desnicarski-tajkun-isplanirali-drzavni-udar-u-boliviji-a-pobunjenike-je-obucavao-dobro-poznati-srbin-video">neprijatelj životne sredine</a>" kroz priče da Bolivija ne radi ništa po pitanju šumskih požara koji su devastirali Amazoniju, uprkos fotografijama na kojima se predsednik Bolivije video u prtvim redovima gašenja.</p>
      <figure>
        <img src="https://www.kurir.rs/data/images/2019/11/19/15/2057457_profimedia0467962064-morales-pozar_ff.jpg?ver=1574173749"/>
        <figcaption>
          <cite>foto: Profimedia</cite>
        </figcaption>
      </figure>
      <p>Dakle, Morales tako postaje "neprijatelj ekologije" uprkos najavi da će se proizvodnja električnih automobila, ključnim za smanjenje efekta staklene bašte, pokrenuti baš u Boliviji.</p>
      <p>Kurir.rs  Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3360505/haos-u-boliviji-ne-prestaje-moralesove-pristalice-ponovo-izasle-na-ulice-crkva-pozvala-na-dijalog-foto-video"/>
        <a href="https://www.kurir.rs/planeta/3358933/sef-kremlja-prvi-put-o-pucu-putin-bolivija-je-pred-katastrofom"/>
        <a href="https://www.kurir.rs/planeta/3357649/otkrivamo-hrvat-dosao-glave-moralesu-a-evo-zasto-multimilioner-i-desnicarski-tajkun-isplanirali-drzavni-udar-u-boliviji-a-pobunjenike-je-obucavao-dobro-poznati-srbin-video"/>
      </related>
    </article>
  </body>
</html>