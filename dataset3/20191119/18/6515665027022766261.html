<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3360941/prodaju-ga-za-13-miliona-a-doveli-ga-za-sicu-nece-vam-biti-dobro-kada-cujete-za-koju-sicu-je-pavlovic-dosao-u-partizan"/>
    <meta property="og:site_name" content="kurir.rs"/>
    <meta property="article:published_time" content="2019-11-19T18:33:00+00:00"/>
    <meta property="og:title" content="PRODAJU GA ZA 13 MILIONA, A DOVELI GA ZA SIĆU! Neće vam biti dobro kada čujete za koju siću je Pavlović došao u Partizan"/>
    <meta property="og:description" content="Fudbalski klub Partizan na pragu je da napravi jedan od najvećih transfera u istoriji kluba pošto se u narednih nekoliko dana očekuje prodaja Strahinje Pavlovića u redove Monaka za sumu od 10 miliona evra plus 3 potencijalna miliona od bonusa. Ipak, zanimljivo ..."/>
  </head>
  <body>
    <article>
      <h6 class="kicker">HIT PRIČA!</h6>
      <h1>PRODAJU GA ZA 13 MILIONA, A DOVELI GA ZA SIĆU! Neće vam biti dobro kada čujete za koju siću je Pavlović došao u Partizan</h1>
      <address>
        <time datetime="2019-11-19T18:33:00+00:00">19 Nov 2019, 18:33</time>
      </address>
      <p>
        <b>Fudbalski klub Partizan na pragu je da napravi jedan od najvećih transfera u istoriji kluba pošto se u narednih nekoliko dana očekuje prodaja Strahinje Pavlovića u redove Monaka za sumu od 10 miliona evra plus 3 potencijalna miliona od bonusa. Ipak, zanimljivo je kako je sve počelo i kako su crno-beli došli do Strahinje Pavlovića. </b>
      </p>
      <p>Sve je počelo 2014. godine, a najveće zasluge što se Strahinja Pavlović uopšte našao u Humskoj pripadaju treneru Slađanu Šćepoviću, koji ga je prvi primetio, a zatim i ubedio tadašnjeg predsednika Omladinske škole Momčila Mocu Vukotića da je dečak veliki potencijal.</p>
      <p>Šabački Savacijum, čije je boje tada branio Pavlović, gostovao je Radu na Banjici, a Šćepović se našao na pravom mestu u pravo vreme i "nanjušio" igrača koji bi u budućnosti mogao da bude "zlatna koka" kluba iz Humske. Iako rođen 2001. godine igrao je levog beka u dve godine starijoj selekciji dečaka (za 1999. godište) i bio dominantan.</p>
      <p>- Videlo se odmah da se radi o detetu koje ima potencijal. U tom periodu smo lako nalazili ofanzivne igrače, ali je nedostajalo da se “popuni” i u odbrani, i Strahinja je na tom meču na Banjici privukao moju pažnju. Nastavio sam da ga pratim, a posle izvesnog perioda smo se na nivou škole dogovorili da ga uzmemo. Tadašnji predsednik, legenda kluba Moca Vukotić dogovorio je prelazak, mada smo sačekali godinu i po, kako bi Pavlović napunio 15 godina, jer su tako roditelji želeli – kaže za "Telegraf" Slađan Šćepović.</p>
      <p>Moca Vukotić se ubrzo našao sa predstavnicima Savacijuma, ali i sa roditeljima Strahinje Pavlovića, koji u prvi mah nisu smeli da puste Strahinju, jer su smatrali da je suviše rano, pa je dogovoreno da pristupi crno-belima kada napuni 15 godina.</p>
      <p>To se i dogodilo i to 21. avgusta 2015. godine, kada je Pavlović potpisao prvi stipendijski ugovor sa crno-belima. Plaćena je i takozvana trening kompenzacija Savacijumu i ona je iznosila, verovali ili ne, samo – 324.000 dinara.</p>
      <p>Kurir sport / Telegraf </p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3360383/kurir-ekskluzivno-saznaje-ovo-su-detalji-potencijanog-transfera-strahinje-pavlovica-u-monako-sve-je-tako-blizu-ali"/>
        <a href="https://www.kurir.rs/sport/fudbal/3360289/stizu-milioni-u-humsku-partizan-prodaje-strahinju-pavlovica-a-sve-zavisi-od-blekija"/>
        <a href="https://www.kurir.rs/sport/fudbal/3353549/mladi-fudbaler-partizana-ima-plan-za-mancester-samo-da-ne-primimo-gol-a-dacemo-ga"/>
      </related>
    </article>
  </body>
</html>