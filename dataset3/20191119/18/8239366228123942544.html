<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_lvivshchyni_do_29_lystopada_lystopada_tryvatyme_konkurs_proiektiv_mistsevyh_initsiatyv_331148.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T18:27:00+00:00"/>
    <meta property="og:title" content="На Львівщині до 29 листопада триватиме конкурс проєктів місцевих ініціатив"/>
    <meta property="og:description" content="У Львівській області стартував конкурс проєктів місцевих ініціатив на 2020 рік. Прийом заявок розпочався з 28 жовтня і триватиме впродовж цього місяця до 29 листопада. Про це Гал-інфо повідомили сьогодні, 19 листопада, у прес-службі Дрогобицької міської ради."/>
  </head>
  <body>
    <article>
      <h1>На Львівщині до 29 листопада триватиме конкурс проєктів місцевих ініціатив</h1>
      <h2>У Львівській області стартував конкурс проєктів місцевих ініціатив на 2020 рік. Прийом заявок розпочався з 28 жовтня і триватиме впродовж цього місяця до 29 листопада. Про це Гал-інфо повідомили сьогодні, 19 листопада, у прес-службі Дрогобицької міської ради.</h2>
      <address>
        <time datetime="2019-11-19T18:27:00+00:00">19 Nov 2019, 18:27</time>
      </address>
      <figure>
        <img src="https://galinfo.com.ua/media/gallery/intxt/7/7/77777777777777.jpeg"/>
      </figure>
      <p>Відтак заклади освіти, охорони здоров`я, культури міста, громадські організації та ОСББ мають ще два тижні, щоб долучитись до участі у Конкурсі та подати заявку-проєкт.</p>
      <p>Про це у понеділок, 18 листопада, у ході щотижневої наради міського голови Дрогобича з керівниками структурних підрозділів ДМР, комунальних підприємств та держустанов міста повідомив менеджер КУ «Інститут міста Дрогобича» Тарас Перхун.</p>
      <p>Серед пріоритетів Конкурсу проєктів місцевого розвитку затверджено 8 напрямів:</p>
      <p>1. “Освіта” – будівництво, капітальний ремонт, реконструкція, реставрація, а також придбання обладнання та інвентарю та предметів дострокового користування.</p>
      <p>2. “Охорона здоров’я” – будівництво, капітальний ремонт, реконструкція, реставрація, а також придбання спецавтотранспорту, обладнання, інвентарю та предметів довгострокового користування у тому числі автотранспорту.</p>
      <p>3. “Культура” – будівництво, капітальний ремонт, реконструкція, реставрація, а також придбання обладнання, інвентарю та предметів довгострокового користування.</p>
      <p>4. “Спорт” – будівництво, капітальний ремонт, реконструкція, а також придбання обладнання, інвентарю та предметів довгострокового користування.</p>
      <p>5. “Безпека” – будівництво, капітальний ремонт, реконструкція реставрація, а також придбання обладнання, інвентарю та предметів довгострокового користування.</p>
      <p>6. “Вуличне освітлення” – будівництво, капітальний ремонт, реконструкція.</p>
      <p>7. “Інші пріоритети” : об’єкти усіх форм власності, окрім приватної за винятком ОСББ, що не підпадають під визначені Конкурсною радою пріоритети – будівництво, капітальний ремонт, реконструкція, облаштування об’єктів ПЗФ, а також придбання обладнання, інвентарю та предметів довгострокового користування.</p>
      <p>8. “Обласні заклади та установи, некомерційні підприємства обласної ради” – будівництво, капітальний ремонт, реконструкція, благоустрій територій, а також придбання обладнання, інвентарю та предметів довгострокового користування.</p>
      <p>Гранична вартість проекту становить 500 тис. грн, а гранична сума субвенції з обласного бюджету – 200 тис. грн.</p>
      <p>Додамо, що у 2020 році <a href="https://galinfo.com.ua/news/dorogy_vidremontuyut_elektronu_chergu_na_kordoni_zapustyat__markiyan_malskyy_pro_plany_na_2020_rik_331138.html">почнуть ремонтувати дорогу до польського кордону</a> Яворів–Грушів, також вже за пів року на пункті пропуску Краковець – Корчова запрацює електронна черга. Про це у коментарі радіо “Львівська хвиля” розповів голова Львівської обласної державної адміністрації Маркіян Мальський.</p>
    </article>
  </body>
</html>