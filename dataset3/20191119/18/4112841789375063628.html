<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76752-Vyhodili-ju-z-prace-po-tom-co-jej-intimne-fotky-rozposlal-kolega-dalsim-zamestnancom-Firma-teraz-od-nej-vymaha-viac-ako-22tisic"/>
    <meta property="og:site_name" content="REFRESHER"/>
    <meta property="article:published_time" content="2019-11-19T18:08:00+00:00"/>
    <meta property="og:title" content="Vyhodili ju z práce po tom, čo jej intímne fotky rozposlal kolega ďalším zamestnancom. Firma teraz od nej vymáha viac ako 22-tisíc"/>
    <meta property="og:description" content="Myslela si, že fotky si jej kolega nechá, miesto toho sa o ne veľkoryso podelil. Obaja prišli o prácu."/>
  </head>
  <body>
    <article>
      <h1>Vyhodili ju z práce po tom, čo jej intímne fotky rozposlal kolega ďalším zamestnancom. Firma teraz od nej vymáha viac ako 22-tisíc</h1>
      <address><time datetime="2019-11-19T18:08:00+00:00">19 Nov 2019, 18:08</time> by <a rel="author">Timea Krauszová</a></address>
      <p>
        <b>Myslela si, že fotky si jej kolega nechá, miesto toho sa o ne veľkoryso podelil. Obaja prišli o prácu.</b>
      </p>
      <p>28-ročná Jennifer Ricketts si užívala dovolenku v Dominikánskej republike, počas ktorej pristúpila na sexuálne hrátky so svojim kolegom Stephenom Nazariom, ktorý bol doma v New Yorku. Vymieňali si romantické správy, intímne fotografie a aj videá. Jennifer sa to však vypomstilo: Stephen jej fotky rozposlal štyrom ďalším kolegom a keď sa materiál dostal k vedeniu firmy, vyhodili ju. Po roku sa snaží vyhrať súd, v ktorom od nej firma požaduje tisícky dolárov.</p>
      <h3>Dôvera sa jej nevyplatila</h3>
      <p>Podľa <a href="https://www.dailydot.com/irl/employer-fires-sues-woman-sexts/"><b>Daily Dot</b> </a>sa Jennifer vyjadrila, že správy posielala s tým, že kolegovi plne dôverovala. Táto dôvera sa jej však nevyplatila, pre <a href="https://nypost.com/2019/11/17/woman-fired-sued-by-employer-after-ex-sends-her-racy-texts-to-co-workers-suit"><b>New York Post</b> </a>sa vyjadrila, že sa najskôr cítila veľmi ponížene. Okrem nepríjemného trapasu ju však čakal ešte jeden šok:<b> iba mesiac pred Vianocami ju z práce vyhodili.</b> Doma mala v tom čase novorodeniatko.</p>
      <related>
        <a href="https://refresher.sk/76700-Babatko-pripominajuce-Yodu-poblaznilo-cely-internet-Serial-Mandalorian-odhalil-dalsiu-bytost-z-Yodovho-druhu"/>
      </related>
      <p>Dôvodom bola firemná kultúra: firma sa zásadne postavila proti sexuálnemu obťažovaniu. Čomu úplne rozumieme, no v prvej vlne to zasiahlo Jennifer.</p>
      <p>O niekoľko mesiacov neskôr vyhodili aj Stephena a jeho kolegov. <b>Jennifer najskôr prehrala súd,</b> v ktorom žalovala firmu, teraz chce jej bývalý zamestnávateľ <b>vymôcť súdne trovy vo výške v prepočte viac ako 22-tisíc eur</b>. Táto suma je viac ako jej výplata za pol roka a samozrejme si to dovoliť nemôže. Pre <a href="https://www.complex.com/life/2019/11/woman-fired-sued-employer-colleague-shows-sexts-coworkers"><b>Complex</b> </a>sa vyjadrila nasledovne: <i>„Je šialené, že idú po mne kvôli súdnym trovám. Vy ste ma vyhodili. Odkiaľ mám zobrať tie peniaze?“  </i>Proti rozhodnutiu súdu sa preto odvolala.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/51417-Olympionici-z-timu-USA-nastupia-so-specialne-vyhrievanymi-smart-bundami-Slovensky-tim-dopadol-o-nieco-horsie"/>
        <a href="https://refresher.sk/76755-10-rocne-dievcatko-dalo-otcovi-zoznam-vianocnych-zelani-Chce-iPhone-Macbook-Gucci-a-4tisic-dolarov"/>
        <a href="https://refresher.sk/76756-V-Bratislave-sa-zapalil-muz-udajne-kvoli-odmietnutiu-zo-strany-zien-Popaleniny-ma-na-26-svojho-tela"/>
        <a href="https://refresher.sk/76489-Organizator-Svieckovej-manifestacie-Ludi-polievali-vodnymi-delami-a-bili-obuskami-no-po-hodine-boli-vitazmi-aj-tak-oni"/>
        <a href="https://refresher.sk/76721-S-macetami-napadli-13rocne-dievca-ktore-branilo-svojho-11mesacneho-synovca"/>
        <a href="https://refresher.sk/76709-Pri-pade-mosta-vo-Francuzsku-zomrelo-15rocne-dievca-Dalsie-obete-nehody-su-v-ohrozeni-zivota"/>
        <a href="https://refresher.sk/76712-Prezidentka-Caputova-udelila-milost-muzovi-ktory-sa-stara-o-svoju-choru-zenu"/>
        <a href="https://refresher.sk/76706-Mladu-Slovenku-v-Bratislave-dobili-na-smrt-Obet-bola-zrejme-aj-znasilnena"/>
      </related>
    </article>
  </body>
</html>