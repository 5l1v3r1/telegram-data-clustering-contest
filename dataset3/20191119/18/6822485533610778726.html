<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828157.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T18:52:00+00:00"/>
    <meta property="og:title" content="ریاض غرامت حادثه سقوط جرثقیل را به مصر پرداخت کرد"/>
    <meta property="og:description" content="به گزارش فارس، وزارت خارجه مصر امروز (سه‌شنبه) اعلام کرد که دولت سعودی غرامت جانباختگان حادثه سقوط جرثقیل در سال ۹۴ را پرداخت کرده است."/>
  </head>
  <body>
    <article>
      <h1>ریاض غرامت حادثه سقوط جرثقیل را به مصر پرداخت کرد</h1>
      <address>
        <time datetime="2019-11-19T18:52:00+00:00">19 Nov 2019, 18:52</time>
      </address>
      <p>کنسولگری مصر در شهر جده عربستان از تحویل چک‌های پرداخت غرامت مرتبط با حادثه سقوط جرثقیل در مسجد الحرام خبر داد.</p>
      <p>به گزارش فارس، وزارت خارجه مصر امروز (سه‌شنبه) اعلام کرد که دولت سعودی غرامت جانباختگان حادثه سقوط جرثقیل در سال ۹۴ را پرداخت کرده است.</p>
      <p>به نوشته وبگاه مصری الیوم، در بیانیه وزارت خارجه مصر آمده است که در پی تلاش‌های سفارت مصر در عربستان و کنسولگری این کشور در شهر استان جده، ۲۰ چک از مجموع ۲۷ چک تحویل کنسولگری جده شده است. در حادثه سقوط جزثقیل در ۲۰ شهریور ماه سال ۹۴ در مسجدالحرام ۲۲ تن از حجاج مصری مجروح و پنج نفر نیز کشته شدند.</p>
      <p>در این بیانیه اشاره‌ای به ارزش این چک‌ها نشده است.</p>
      <p>بر اثر سقوط جرثقیل در صحن مسجدالحرام در ۲۰ شهریور سال ۹۴ به طور مجموع ۱۱۱ نفر جان خود را از دست دادند که از این میان ۱۱ تن نیز ایرانی بودند. ۱۵ ایرانی نیز زخمی شدند. علی رغم قول‌های متعدد مسئولان سعودی غرامت جانباختگان و حادثه دیدگان ایرانی هنوز پرداخت نشده است.</p>
      <p>چهار روز پس از حادثه، دیوان پادشاهی عربستان با صدور بیانیه‌ای اعلام کرد که خطای انسانی در حادثه سقوط بالابر در مکه دخیل بوده و دولت عربستان به خانواده‌های قربانیان یک میلیون ریال عربستانی غرامت پرداخت می‌کند.</p>
    </article>
  </body>
</html>