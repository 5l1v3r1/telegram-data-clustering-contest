<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/epituchimeni-i-parousia-tis-perifereias-kritis-stin-35i-diethni-touristiki-ekthesi-tourismou-philoxenia.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-19T18:01:00+00:00"/>
    <meta property="og:title" content="Επιτυχημένη η παρουσία της Περιφέρειας Κρήτης στην 35η Διεθνή Τουριστική Έκθεση Τουρισμού PHILOXENIA"/>
  </head>
  <body>
    <article>
      <h1>Επιτυχημένη η παρουσία της Περιφέρειας Κρήτης στην 35η Διεθνή Τουριστική Έκθεση Τουρισμού PHILOXENIA</h1>
      <address>
        <time datetime="2019-11-19T18:01:00+00:00">19 Nov 2019, 18:01</time>
      </address>
      <p>Δυναμική ήταν η παρουσία της  Περιφέρειας Κρήτης στην 35η Διεθνή Τουριστική Έκθεση Τουρισμού PHILOXENIA που πραγματοποιήθηκε στο διεθνές εκθεσιακό κέντρο της Θεσσαλονίκης από 8-10 Νοεμβρίου 2019.</p>
      <p>Συμμετείχαν 615 εκθέτες από 22 χώρες και επισκέπτες από 47 χώρες, έγιναν παράλληλες εκδηλώσεις με θεματική παρουσία γύρω από τον τουρισμό</p>
      <p>Αξίζει να αναφέρουμε ότι μεταξύ των ξένων συμμετοχών είναι και αυτή του μακρινού Νεπάλ, που συμμετέχει για πρώτη φορά στην έκθεση.</p>
      <p>Η PHILOXENIA είναι από τις σημαντικότερες διεθνείς τουριστικές εκθέσεις στην Νοτιοανατολική Ευρώπη. Η Θεσσαλονίκη, λόγω της γεωγραφικής θέσης που κατέχει, μπορεί να γίνει πύλη εισόδου για χιλιάδες επισκέπτες από τις χώρες των Βαλκανίων και της κεντρικής Ευρώπης.</p>
      <p>Τα εγκαίνια της έκθεσης πραγματοποιηθήκαν την πρώτη μέρα 8 Νοεμβρίου στο Βελλίδιο συνεδριακό κέντρο παρουσία του Υπουργού Τουρισμού κ Χάρη Θεοχάρη ο οποίος έστειλε αισιόδοξα μηνύματα για την πορεία του ελληνικού τουριστικού προϊόντος, αναφέρθηκε στην συμβολή των εκθέσεων στον τουρισμό στην Ελλάδα, ενώ υπογράμμισε την ανάγκη στροφής της τουριστικής βιομηχανίας σε ένα βιώσιμο και σύγχρονο μοντέλο ανάπτυξης.</p>
      <p>Η Περιφέρεια Κρήτης συμμετείχε με δικό της περίπτερο 30 τμ , παρουσιάζοντας τις ομορφιές του νησιού μας και προσφέροντας παράλληλα τα παραδοσιακά μας προϊόντα.</p>
      <p>Επικεφαλής της Αντιπροσωπείας  ήταν η Αντιπεριφερειάρχης Ρεθύμνης, κα Λιονή Μαρία.</p>
      <p>Το περίπτερο της Κρήτης επισκέφθηκαν ο Υπουργός Τουρισμού κ Χάρης Θεοχάρης, ο Περιφερειάρχης Δυτικής Μακεδονίας κ Απόστολος Τζιτζικώστας, άτομα του τουριστικού κλάδου, πλήθος κόσμου οι οποίοι έδειξαν πραγματικό ενδιαφέρον για πληροφορίες γύρω από την Κρήτη αλλά το ενδιαφέρον να την επισκεφτούν από κοντά. </p>
    </article>
  </body>
</html>