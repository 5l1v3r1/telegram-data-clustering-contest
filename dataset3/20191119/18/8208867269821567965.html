<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/salute/2019/11/19/news/aifa_e_possibile_ci_sia_lattice_in_alcuni_vaccini-241438756/"/>
    <meta property="og:site_name" content="Repubblica.it"/>
    <meta property="article:published_time" content="2019-11-19T18:32:00+00:00"/>
    <meta property="og:title" content="Vaccini anti-influenzali, allerta Aifa: &quot;È possibile ci sia lattice in alcuni contenitori&quot;"/>
    <meta property="og:description" content="L'agenzia del farmaco dopo controlli sui prodotti di tre aziende consiglia agli allergici di rivolgersi al medico per sicurezza"/>
  </head>
  <body>
    <article>
      <h1>Vaccini anti-influenzali, allerta Aifa: "È possibile ci sia lattice in alcuni contenitori"</h1>
      <h2>L'agenzia del farmaco dopo controlli sui prodotti di tre aziende consiglia agli allergici di rivolgersi al medico per sicurezza</h2>
      <address>
        <time datetime="2019-11-19T18:32:00+00:00">19 Nov 2019, 18:32</time>
      </address>
      <p>Non si può escludere la presenza di lattice in diverse componenti delle siringhe pre-riempite o degli applicatori nasali di tre vaccini anti-influenzali autorizzati per la stagione 2019-2020. Lo rileva l'Agenzia italiana del farmaco, che ha condotto un approfondimento con le aziende.<br/><br/>Un'informazione di "estrema importanza per i soggetti allergici al lattice che necessitano della copertura vaccinale, i quali, in caso di presenza di lattice anche in tracce - afferma l'Aifa - sarebbero esposti al rischio di reazioni allergiche". Tali pazienti devono consultare il medico.</p>
      <h3>Tracce di lattice non sono nel vaccino anti-influenzale</h3>
      <p>La possibile presenza di tracce di lattice non riguarda il vaccino bensì le componenti esterne o un eventuale contatto durante il processo produttivo. Questi i vaccini interessati: azienda Mylan IRE HEALTHCARE LIMITED con il vaccino 'Influvac S tetra' per il quale "non contiene lattice - non si può escludere la possibilità che, durante il processo produttivo, il vaccino sia venuto a contatto con strumenti che contengono lattice. Si consiglia ai pazienti sensibili al lattice di consultare il medico prima della somministrazione del vaccino". Azienda Mylan Italia S.r.l. con il vaccino 'Influvac S*'; l'azienda Seqirus srl con i vaccini Agrippal S1, Fluad, Influpozzi subunità, Innoflu*, Flucelvax tetra. Per questi ultimi vaccini "non si può escludere che i cappucci copri ago e i cappucci protettivi delle siringhe non contengano lattice".<br/><br/>L'Aifa consiglia ai pazienti sensibili al lattice di consultare il medico prima della somministrazione del vaccino.<br/><br/>Anche quest'anno l'Agenzia ha dunque condotto un approfondimento con le Aziende titolari di Autorizzazione all'Immissione in Commercio (AIC) sulla presenza di lattice nelle diverse componenti delle siringhe pre-riempite (cilindro, pistone, cappuccio protettivo copri ago, copri punta) o degli applicatori nasali dei vaccini anti-influenzali autorizzati.<br/><br/><br/> </p>
    </article>
  </body>
</html>