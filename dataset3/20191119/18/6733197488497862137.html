<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/elektricky-crossover-bugatti-ceka-na-zelenou-klic-k-seriove-vyrobe-drzi-volkswagen"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-19T18:00:00+00:00"/>
    <meta property="og:title" content="Elektrický crossover Bugatti čeká na zelenou. Klíč k sériové výrobě drží Volkswagen"/>
    <meta property="og:description" content="Představu by automobilka Bugatti měla. Nyní však musí dospět k samotné realizaci, která je zatím v nedohlednu."/>
  </head>
  <body>
    <article>
      <h1>Elektrický crossover Bugatti čeká na zelenou. Klíč k sériové výrobě drží Volkswagen</h1>
      <h2>Představu by automobilka Bugatti měla. Nyní však musí dospět k samotné realizaci, která je zatím v nedohlednu.</h2>
      <address><time datetime="2019-11-19T18:00:00+00:00">19 Nov 2019, 18:00</time> by <a rel="author">Vladimír Kadera</a></address>
      <p>Magazín Bloomberg měl interview se současným šéfem automobilky Bugatti Stephanem Winkelmannem. Ten se v rozhovoru svěřil, že chystá rozšířit modelovou nabídku Bugatti o další model. Ach, kolikrát jsme už tohle slyšeli. Jen pro připomenutí uvedeme krátké shrnutí, jak to s tajemným modelem je.</p>
      <p>Nejdříve odněkud přišlo prohlášení, že Bugatti postaví SUV, to však popřela samotná automobilka. Poté sama prohlásila, že když už, tak to nebude SUV v pravém slova smyslu. Vůz by stál na samostatné platformě, vyvinuté v domácím Molsheimu. </p>
      <related>
        <a href="https://www.autorevue.cz/bude-nebude-suv-od-bugatti-je-jako-princezna-kolobezka-jak-to-tedy-je"/>
      </related>
      <p>V jednom rozhovoru pak padlo z úst vedoucího automobilky toto: <i>„Přestože se objevují spekulace a dnešní doba takovým vozům jednoduše přeje, od Bugatti žádné SUV nečekejte. SUV se nehodí jak k samotné značce, tak k její historii“</i>.</p>
      <p>Nyní se má situace takto: Winkelman potvrdil magazínu Bloomberg, že o novém modelu momentálně jedná s mateřským Volkswagenem. Pokud má totiž vůz někdy spatřit světlo světa, bude potřebovat pomoc. Finanční. Bugatti bylo totiž dlouhou dobu neprofitující automobilkou.</p>
      <related>
        <a href="https://www.autorevue.cz/budoucnost-automobilky-lotus-nicemu-se-nebrani-kdyz-zachova-tradici"/>
      </related>
      <p>Proslýchalo se, že v dobách <a href="https://www.autorevue.cz/bugatti-prodalo-vsech-450-veyronu-ten-posledni-se-ukaze-v-zeneve">uvedení Veyronu</a> prodělávala automobilka na každém prodaném voze zhruba 140 milionů korun. Nyní se však značka konečně dostala do plusu a dá se tak reálně uvažovat a rozšíření modelového portfolia. Stejně ale nemá peněz na rozdávání.</p>
      <p>Nadcházející model by měl být čtyřdveřový elektrický grand tourer či crossover. Bugatti už i ví, kolik za takový vůz bude chtít. Cena by se měla pohybovat od půl milionu do milionu eur. Nyní však záleží na Volkswagenu. Pokud pomůže s vývojem a financováním, nový model Bugatti se začne připravovat.</p>
      <p>
        <i>Galerie doplněna o koncept Bugatti Galibier a Bugatti Chiron.</i>
      </p>
      <related>
        <h4>Určitě si přečtěte</h4>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.auto.cz/mercedes-maybach-gls-je-opulentni-suv-pro-bohate-lidi-se-zvlastnim-vkusem-132146"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/gang-hells-angels-wiki-historie-dobove-fotky"/>
      </related>
    </article>
  </body>
</html>