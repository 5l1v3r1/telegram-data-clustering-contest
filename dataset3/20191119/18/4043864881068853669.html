<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232449/"/>
    <meta property="og:site_name" content="Українська правда"/>
    <meta property="article:published_time" content="2019-11-19T18:21:42+00:00"/>
    <meta property="og:title" content="Нацполіція купить одяг за 16 млн грн у фігуранта свого розслідування"/>
    <meta property="og:description" content="Національна поліція закупить понад 6500 зимових штормових курток на понад 16 мільйонів гривень у компанії “Праймформ”, яка сама фігурує в поліцейських розслідуваннях шахрайства."/>
  </head>
  <body>
    <article>
      <h1>Нацполіція купить одяг за 16 млн грн у фігуранта свого розслідування</h1>
      <address>
        <time datetime="2019-11-19T18:21:42+00:00">19 Nov 2019, 18:21</time>
      </address>
      <p>Національна поліція закупить понад 6500 зимових штормових курток на понад 16 мільйонів гривень у компанії "Праймформ", яка сама фігурує в поліцейських розслідуваннях шахрайства.</p>
      <p><b>Джерело:</b> "<a href="https://www.slidstvo.info/news/natspolitsiya-viddast-16-miljoniv-gryven-figurantu-svogo-rozsliduvannya/">Слідство.Інфо</a>"</p>
      <p><b>Деталі:</b> За даними слідства, під час закупівлі шкарпеток для армії у 2015 році Міноборони сприяло конкретним компаніям, у тому числі "Праймформ", щоб вони стали постачальниками.</p>
      <p>За 1,4 млн шкарпеток держава заплатила 13,5 млн грн – вдвічі більше за їхню реальну вартість. На продукцію компаній наклали арешт.</p>
      <p>В іншому кримінальному провадженні "Праймформ" є в переліку приватних компаній, які, за сприяння посадовців Міноборони, виграли тендер і яким держава переплатила 4 млн грн.</p>
      <p>
        <b>Нагадаємо:</b>
      </p>
      <ul>
        <li>У 2015 році МВС купувало рюкзаки по 2,9 тисячі гривень.</li>
        <li>НАБУ доводило, що собівартість рюкзаків становила 555 гривень, а причетним до оборудки детективи вважали сина міністра МВС Олександра <a href="https://www.pravda.com.ua/news/2017/10/31/7160276/">Авакова</a>. Однак зрештою САП<a href="https://www.pravda.com.ua/news/2018/07/12/7186102/"> закрила </a>справу проти Авакова-молодшого.</li>
      </ul>
      <p>
        <b>Читайте також: </b>
        <i>
          <a href="http://www.pravda.com.ua/articles/2017/10/31/7160313/">
            <b>Справа сина Авакова. Усі подробиці і реакція в оточенні міністра та президента</b>
          </a>
        </i>
      </p>
      <related>
        <a href="https://www.pravda.com.ua/news/2019/11/19/7232400/"/>
        <a href="https://www.pravda.com.ua/news/2019/11/19/7232383/"/>
        <a href="https://www.pravda.com.ua/news/2019/11/18/7232307/"/>
      </related>
    </article>
  </body>
</html>