<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/realme-5-in-italia/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T18:00:00+00:00"/>
    <meta property="og:title" content="Realme 5 debutterà ufficialmente in Italia il 21 novembre | MobileLabs"/>
    <meta property="og:description" content="Realme 5, con 5.000 mAh e Android 9, arriverà in Italia il prossimo 21 novembre: ecco le specifiche tecniche del nuovo e atteso dispositivo."/>
  </head>
  <body>
    <article>
      <h1>Realme 5 debutterà ufficialmente in Italia il 21 novembre | MobileLabs</h1>
      <address>
        <time datetime="2019-11-19T18:00:00+00:00">19 Nov 2019, 18:00</time>
      </address>
      <p><b>Realme 5</b> arriverà in Italia il<b> 21 novembre</b>. L’ingresso di Realme in Europa non sarà di certo dimenticato tanto semplicemente: la società è riuscita a proporre dei dispositivi molto apprezzati, grazie a un rapporto qualità/prezzo incredibile.</p>
      <p>Dopo <a href="http://www.tomshw.it/smartphone/realme-sbarca-ufficialmente-in-europa-realme-5-pro-e-realme-x2-da-199-euro/">Realme X2</a>, <a href="http://www.tomshw.it/smartphone/realme-x2-pro-in-italia/">X2 Pro</a> e 5 Pro, anche un altro dispositivo è pronto a debuttare nel Bel Paese. Si chiama Realme 5 e sembrerebbe poter essere un <b>ottimo prodotto</b>.</p>
      <figure>
        <img src="https://www.tomshw.it/images/images/2019/11/foto-generiche-63919.768x432.jpg"/>
        <figcaption>Credit image - Gsmarena.com</figcaption>
      </figure>
      <p>Il <b>display</b> ha una diagonale di 6,5 pollici e una risoluzione HD+ (1600×720 pixel). Nello schermo è presente un notch in cui è collocata la fotocamera frontale da 13 megapixel. Sotto la scocca, troviamo il processore <i>Snapdragon 665</i>, 3/4 GB di <b>RAM</b> e 32/64/128 GB di <b>memoria interna</b>. Il sistema operativo scelto è <b>Android 9</b>, con l’interfaccia <a href="http://www.tomshw.it/smartphone/oppo-annuncia-coloros-6-0-interfaccia-ridisegnata-e-intelligenza-artificiale/"><i>Color OS 6</i></a>, e troveremo una batteria da <b>5.000 mAh</b>.</p>
      <p>Per quanto riguarda il <b>comparto fotografico</b>, Realme 5 può contare su una quad camera posteriore da 12 MP, 8 MP (grandangolare), 2 MP (ritratto) e 2 MP (macro). Sicuramente, non ci troviamo al cospetto di uno smartphone con specifiche tecniche incredibili, ma si colloca perfettamente nella fascia media.</p>
      <p>Il <b>prezzo</b> del device, che sarà disponibile nelle colorazioni <i>Crystal Blue</i> e <i>Crystal Purple</i>, dovrebbe essere annunciato il 21 novembre.</p>
      <blockquote>Realme X2, con 8 GB di RAM e 128 GB di memoria interna, è disponibile all’acquisto su Amazon. Lo trovate a <a href="https://toms.it/BrbRT">questo indirizzo</a>.</blockquote>
    </article>
  </body>
</html>