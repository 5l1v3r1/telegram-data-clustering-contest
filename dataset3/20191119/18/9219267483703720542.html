<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391209-%d7%90%d7%97%d7%a8%d7%99-48-%d7%a9%d7%a0%d7%95%d7%aa-%d7%a9%d7%99%d7%a8%d7%95%d7%aa-%d7%a8%d7%90%d7%a9-%d7%a8%d7%97%d7%9c-%d7%94%d7%95%d7%93%d7%99%d7%a2-%d7%a2%d7%9c-%d7%a4%d7%a8%d7%99%d7%a9%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-19T18:04:26+00:00"/>
    <meta property="og:title" content="אחרי 48 שנות שירות: ראש רח&quot;ל הודיע על פרישה"/>
    <meta property="og:description" content="ראש רשות החירום הלאומית זאב צוק רם ביקש הערב משר הביטחון לסיים את תפקידו, זאת לאחר 48 שנות שירות בצה&quot;ל בהם שימש גם כסגן ראש המל&quot;ל. בנט הודה לו על..."/>
  </head>
  <body>
    <article>
      <h1>אחרי 48 שנות שירות: ראש רח"ל הודיע על פרישה</h1>
      <h2>ראש רשות החירום הלאומית זאב צוק רם ביקש הערב משר הביטחון לסיים את תפקידו, זאת לאחר 48 שנות שירות בצה"ל בהם שימש גם כסגן ראש המל"ל. בנט הודה לו על פועלו: "מעריך ומוקיר את עשייתך למען מדינת ישראל"</h2>
      <address><time datetime="2019-11-19T18:04:26+00:00">19 Nov 2019, 18:04</time> by <a rel="author">חדשות סרוגים</a></address>
      <p>בתום 48 שנות שירות למען ביטחון ישראל, ראש רשות החירום הלאומית זאב צוק רם ביקש הערב (שלישי) משר הביטחון <u><a href="https://www.srugim.co.il/390882-%d7%99%d7%a8%d7%99-%d7%9c%d7%a6%d7%a4%d7%95%d7%9f-%d7%91%d7%a0%d7%98-%d7%91%d7%94%d7%aa%d7%99%d7%99%d7%a2%d7%a6%d7%95%d7%99%d7%95%d7%aa-%d7%91%d7%98%d7%97%d7%95%d7%a0%d7%99%d7%95%d7%aa%d7%a9%d7%92">נפתלי בנט</a></u> לסיים את תפקידו. השר בנט קיבל את בקשתו של צוק רם, הודה לו על שנות שירותו הרבות והדגיש כי הוא מעריך ומוקיר את עשייתו למען מדינת ישראל וביטחונה.</p>
      <p>צוק רם נכנס לתפקידו כראש הרח"ל בספטמבר 2018, זאת בהמלצת ועדת איתור שהוקמה בראשות מנכ"ל משרד הביטחון האלוף (במיל') אודי אדם וכן באישורו של שר הביטחון דאז אביגדור ליברמן. צוק-רם שימש במשך 7 השנים שקדמו לתפקידו כראש רשות החירום הלאומית, כסגן ראש המל"ל ללוחמה בטרור, ביטחון פנים ועורף.</p>
      <p>במסגרת תפקידו במל"ל צוק-רם היה שותף להובלת תהליכים מרכזיים בהכנת העורף לחירום. בעבר שימש צוק-רם כראש רח"ל וכן כיהן במגוון תפקידים במשרד ראש הממשלה ובצה"ל. צוק-רם הוא בעל תואר שני במדעי המדינה, יחסים בינלאומיים, ביטחון לאומי ומזה"ת מטעם אוניברסיטת חיפה, ובוגר המכללה לביטחון לאומי.</p>
    </article>
  </body>
</html>