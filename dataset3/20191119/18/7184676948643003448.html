<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/v-ukravtodori-anonsuvali-masshtabni-zvilnennya-shho-vidomo/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T18:16:22+00:00"/>
    <meta property="og:title" content="В “Укравтодорі” анонсували масштабні звільнення: що відомо"/>
    <meta property="og:description" content="Новий керівник Укравтодору Олександр Кубраков анонсував масштабні звільнення причетних до корупційних схем в Службі автомобільних доріг - керівників закликали піти з посад добровільно"/>
  </head>
  <body>
    <article>
      <h1>В “Укравтодорі” анонсували масштабні звільнення: що відомо</h1>
      <h2>Керівників Служби автомобільних доріг закликали піти у відставку добровільно</h2>
      <address>
        <time datetime="2019-11-19T18:16:22+00:00">19 Nov 2019, 18:16</time>
      </address>
      <p>Новий керівник “Укравтодору” Олександр Кубраков заявив, що Державне агентство автомобільних доріг України має намір звільнити керівників Служб автомобільних доріг, які були задіяні в <a href="https://narodna-pravda.ua/2019/09/23/zelenskyj-zaklykav-donosyty-na-habarnykiv/">корупційних схемах.</a></p>
      <p>Як передає НАРОДНА ПРАВДА, про це повідомляє “<a href="https://interfax.com.ua/">Інтерфакс-Украна</a>“.</p>
      <p>Loading...</p>
      <p><b> </b>“У нас багато інформації. Ті, хто був задіяний у якихось схемах, краще йдіть самостійно”, – заявив Кубраков.</p>
      <p><b> </b>Додамо, що прем’єр-міністр України Олексій Гончарук висловив думку про необхідність скорочення більшої частини керівників Служб автодоріг і порадив новому керівнику діяти швидко.</p>
      <p>“Я б приймав рішення дуже швидко. Особливо щодо осіб, про яких є інформація, що вони задіяні в схемах. І, навпаки, брав би людей, порядних, які довго працюють на державу… Якщо десь в областях або в центральному апараті є якісь групи впливу, рішуче від них позбавляйтеся”, – зазначив Гончарук.</p>
      <p>Як відомо, 15 листопада народного депутата фракції “Слуга народу” <a href="https://narodna-pravda.ua/2019/11/16/lyudyna-zelenskogo-stala-golovnoyu-po-dorogam-v-ukrayini/">Олександра Кубракова оголосили переможцем конкурсу на посаду голови Державного агентства автомобільних доріг України.</a></p>
      <p>Раніше міністр інфраструктури України Владислав <a href="https://narodna-pravda.ua/2019/11/09/ponad-4-tysyachi-kilometriv-dorig-kryklij-dav-obitsyanku/">Криклій анонсував істотні зміни в роботі «Укравтодору»</a> та пообіцяв 4 тисячі кілометрів нових доріг.</p>
      <p>До слова, раніше народна депутатка з фракції  “Слуга народу” <a href="https://narodna-pravda.ua/2019/11/15/sluga-narodu-raptovo-pishla-u-vidstavku-z-visokoyi-posadi-shho-trapilosya/">Ірина Верещук склала повноваження представника Кабінету міністрів у Верховній Раді.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>