<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/latina-cronaca/latina-trovati-84-braccianti-stranieri-che-lavoravano-in-precarie-condizioni-di-sicurezza.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T18:00:12+00:00"/>
    <meta property="og:title" content="Latina: trovati 84 braccianti stranieri che lavoravano in «precarie condizioni di sicurezza»"/>
    <meta property="og:description" content="Nella mattinata odierna personale della Questura di Latina ha realizzato una serie di controlli in tema di “Caporalato” e sfruttamento dei braccianti agricoli, sotto il coordinamento della Procura della Repubblica presso il Tribunale di Latina. In particolare è stata controllata un’azienda orto floro vivaistica ubicata a Latina in località Migliara 43/44. L’operazione è scattata alle […]"/>
  </head>
  <body>
    <article>
      <h1>Latina: trovati 84 braccianti stranieri che lavoravano in «precarie condizioni di sicurezza»</h1>
      <address><time datetime="2019-11-19T18:00:12+00:00">19 Nov 2019, 18:00</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/01/caporalato.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Nella mattinata odierna personale della Questura di Latina ha realizzato <a href="https://www.ilcorrieredellacitta.com/ultime-notizie/latina-nuovi-controlli-contro-il-caporalato-in-corso-le-verifiche-in-una-azienda-agricola.html">una serie di controlli in tema di “Caporalato” e sfruttamento dei braccianti agricoli</a>, sotto il coordinamento della Procura della Repubblica presso il Tribunale di Latina.<br/>In particolare è stata controllata un’azienda<b> orto floro vivaistica</b> ubicata a <b>Latina in località Migliara 43/44.</b></p>
      <p>L’operazione è scattata alle ore 6 di questa mattina, l’azienda è stata circondata da circa 50 poliziotti che si sono addentrati nei campi e nelle serre di coltivazione. Nella circostanza insieme ad alcuni italiani sono stati portati in Questura<b> 84 braccianti agricoli, di origine indiana e magrebina</b>, che stavano lavorando presso le serre in precarie condizioni di sicurezza, in assenza di qualsiasi tipo di dispositivo di protezione individuale.</p>
      <p>Per ognuno di loro è stata attentamente vagliata la posizione sul territorio nazionale, risultata regolare per tutti. E’ tuttora in corso la valutazione della loro posizione lavorativa e del rispetto delle prescritte misure di protezione. Gli accertamenti svolti finora hanno consentito di individuare responsabilità penali a carico dei titolari dell’azienda e di alcuni soggetti addetti al trasporto e al controllo dei lavoratori. Il tutto è al vaglio della locale A.G..</p>
      <related>
        <h4>Articoli correlati</h4>
        <a href="https://www.ilcorrieredellacitta.com/latina-cronaca/latina-trovati-84-braccianti-stranieri-che-lavoravano-in-precarie-condizioni-di-sicurezza.html"/>
        <a href="https://www.ilcorrieredellacitta.com/news/maltempo-pomezia-chiesto-il-riconoscimento-dello-stato-di-calamita.html"/>
        <a href="https://www.ilcorrieredellacitta.com/news-latina/troppi-incidenti-sulla-pontina-gli-obiettivi-strategici-per-la-messa-in-sicurezza.html"/>
        <a href="https://www.ilcorrieredellacitta.com/news/roma-tensione-in-zona-prati-donna-minaccia-di-dar-fuoco-al-suo-appartamento.html"/>
        <a href="https://www.ilcorrieredellacitta.com/latina-cronaca/maltempo-latina-chiuso-lasilo-nido-allegra-brigata.html"/>
        <a href="https://www.ilcorrieredellacitta.com/news/annuncia-il-suicidio-su-facebook-e-poi-si-lancia-dal-ponte-chi-era-berardo-rampa-il-19enne-di-roseto-degli-abruzzi.html"/>
      </related>
    </article>
  </body>
</html>