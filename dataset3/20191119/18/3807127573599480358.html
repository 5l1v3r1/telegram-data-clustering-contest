<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/1-lubov_and_sex/55569-3-zodii-koito-se-boriat-za-lubovta/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-19T18:00:00+00:00"/>
    <meta property="og:title" content="3 зодии, които се борят за любовта"/>
    <meta property="og:description" content="Ето кои са те"/>
  </head>
  <body>
    <article>
      <h1>3 зодии, които се борят за любовта</h1>
      <h2>Ето кои са те</h2>
      <address><time datetime="2019-11-19T18:00:00+00:00">19 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Тези зодии обичат много силно, държат изключително много на партньора, готови са на всичко за любимия човек. Когато срещнат любовта, те не признават граници и нищо не може да ги спре да защитят своя човек. Дават всичко за него и са готови на всякакви жертви, ако връзката е истинска. Вижте кои са те.</p>
      <p>
        <b>Телец</b>
      </p>
      <p>Те са сред най-големите инати в зодиака, и това важи и за любовта, отношенията и връзките. Когато намерят човек, когото обичат и на когото държат, те стават още по-постоянни и нищо не може да ги накара да си тръгнат. Упорити са и имат невероятно търпение, затова успяват да създадат дълги връзки. Много са отдадени на партньорите и приемат връзките сериозно. За тях любовният живот е много важен и цялото им внимание е съсредоточено върху половинката. Изключително лоялни са. Борят се за този, когото обичат.</p>
      <p>
        <b>Рак</b>
      </p>
      <p>Раците са известни като най-чувствителните зодии и не се притесняват да покажат, че са уязвими. Когато харесат някого, веднага си личи. Когато се влюбят, не приемат това за слабост и не крият чувствата си. Показват пред човека, когото обичат какви са всъщност, плачат пред него, споделят му всичко. Те са нежни, мили, отнасят се с разбиране, затова връзките им са продължителни. Съчувстват на човека до себе си, не го обвиняват в нищо. Обожават вниманието и грижите, подкрепят половинката във всякакви начинания. Успяват да бъдат дори с хора, с които нямат много общи интереси. Разчитат на емоции, не на логика.</p>
      <p>
        <b>Скорпион</b>
      </p>
      <p>Тези зодии са сред най-енигматичните в зодиака. Скорпионите са невероятно страстни и най-много държат на семейните и романтичните отношения. Трудно се доверяват и им трябва време да се влюбят, но когато обичат - обичат до смърт. Емоциите и чувствата им са толкова силни, че са готови на всичко за партньора. Засипват го с изненади и подаръци, защитават го, остават му верни и очакват същото. Борят се с всички сили за връзката. Те също са водни знаци, и са много чувствителни и раними. Ценят честността и почтеността - за тях това е най-важно във връзката. Сред най-лоялните знаци са и се отдават изцяло на партньора.</p>
      <related>
        <a href="https://www.teenproblem.net/a/1-lubov_and_sex/55435-top-3-zodii-koito-sa-skeptici-v-lubovta/"/>
      </related>
    </article>
  </body>
</html>