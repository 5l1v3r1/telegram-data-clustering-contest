<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562299/pagkosmia-imera-toy-andra-ena-fylo-poy-dechetai-metatropes"/>
    <meta property="og:site_name" content="NOOZ."/>
    <meta property="article:published_time" content="2019-11-19T18:24:00+00:00"/>
    <meta property="og:title" content="Παγκόσμια ημέρα του άνδρα: Ένα φύλο που δέχεται μετατροπές"/>
    <meta property="og:description" content="Τελικά το αρσενικό είναι θύτης ή θύμα; Δυνάστης ή αδύναμος; Σκέψεις, παραδοχές και ερωτήματα με αφορμή την παγκόσμια ημέρα του."/>
  </head>
  <body>
    <article>
      <h1>Παγκόσμια ημέρα του άνδρα: Ένα φύλο που δέχεται μετατροπές</h1>
      <address>
        <time datetime="2019-11-19T18:24:00+00:00">19 Nov 2019, 18:24</time>
      </address>
      <p>
        <b>Τελικά το αρσενικό είναι θύτης ή θύμα; Δυνάστης ή αδύναμος; Σκέψεις, παραδοχές και ερωτήματα με αφορμή την παγκόσμια ημέρα του.</b>
      </p>
      <p>Αλήθεια τι σημαίνει να είσαι άντρας στην εποχή μας; Πώς φαντάζονται οι άντρες το ρόλο τους;</p>
      <p>Πώς απόκτησαν τις «προσωπικές» τους αντιλήψεις για τις γυναίκες, για το σεξ, για την οικογένεια, τη ζωή;</p>
      <p>Αυτά τα ερωτήματα διαπραγματεύεται ένα πολύ ενδιαφέρον βιβλίο με τον τίτλο «Ο άνδρας και πως κατασκευάζεται» των ΦΑΛΚΟΝΕ ΖΩΡΖ  και ΛΕΦΩΣΕΡ ΝΑΝΤΙΝ.</p>
      <p>Ένα ευχάριστο ανάγνωσμα που μας βοηθά να συνειδητοποιήσουμε ότι και <b>το ανδρικό φύλο είναι όμηρος ενός ρόλου, ένα φυλακισμένο ον σε μία πανοπλία κατασκευασμένη από στερεότυπες αντιλήψεις.</b></p>
      <p>Πρέπει να εννοήσουμε ότι η διάκριση του φύλου διακρίνεται σε βιολογικό (sex) και σε κοινωνικό (gender).</p>
      <p>Ως βιολογικό φύλο θεωρείται εκείνο με το οποίο κάποιος γεννιέται ως γυναίκα ή άνδρας, ενώ ως κοινωνικό, εκείνο μέσω του οποίου κατασκευάζεται κοινωνικά ως γυναίκα ή άνδρας και επιδέχεται μετατροπές.</p>
      <p>Κοινωνικά λοιπόν οι άνδρες είναι σκληροί, επιθετικοί, τολμηροί, κυρίαρχοι, δυνατοί, ανεξάρτητοι, γενναίοι, σεξουαλικά δραστήριοι, όχι συναισθηματικοί, ανταγωνιστικοί, ηγεμονικοί.</p>
      <p>Ενώ οι γυναίκες είναι αδύναμες, φλύαρες, ευγενικές, μη επιθετικές, παθητικές, συναισθηματικές, γλυκές, υποτακτικές, εξαρτημένες, με καλούς τρόπους, ανάγκη για ασφάλεια, εκφράζουν εύκολα τρυφερά συναισθήματα… </p>
      <p><b>Αυτά τα στερεότυπα καλλιεργούνται και αναπαράγονται από τον κινηματογράφο, την τηλεόρασης, τα μέσα μαζικής ενημέρωσης, αλλά και από εμάς τους ίδιους. </b>Στις σχέσεις, στη δουλειά, στην οικογένεια, στο δρόμο.</p>
      <p>Μέρα που είναι, καλό είναι να διαγράψουμε όσες περισσότερες στερεότυπες ανδρικές αντιλήψεις από τη συνείδησή μας , προκειμένου να γίνει η ζωή και των δύο φύλων πιο ήρεμη και συνεννοήσιμη. <b>Ζήτω η ημέρα του άνδρα!</b></p>
    </article>
  </body>
</html>