<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/microsoft-cortanai-bu-ulkelerde-oldurdu_85089.html"/>
    <meta property="og:site_name" content="CHIP Online"/>
    <meta property="article:published_time" content="2019-11-19T18:00:00+00:00"/>
    <meta property="og:title" content="Microsoft, Cortana'yı Bu Ülkelerde &quot;Öldürdü&quot;"/>
    <meta property="og:description" content="Microsoft, dijital asistanı Cortana hakkında verdiği kararla pek çok kullanıcısını şaşırttı!"/>
  </head>
  <body>
    <article>
      <h1>Microsoft, Cortana'yı Bu Ülkelerde "Öldürdü"</h1>
      <h2>Microsoft, dijital asistanı Cortana hakkında verdiği kararla pek çok kullanıcısını şaşırttı!</h2>
      <address><time datetime="2019-11-19T18:00:00+00:00">19 Nov 2019, 18:00</time> by <a rel="author">CHIP Online</a></address>
      <p>Bir süre önce Google Asistant ve Amazon Alexa'nın ciddi bir rakibi olarak görülen <b>Cortana</b>, birçok kullanıcı için artık Windows'un küçük bir eklentisi durumunda. Şimdi ise Cortana'nın Android ve iOS uygulamasının belirli bölgelerde kapatıldığı ortaya çıktı.</p>
      <p>Microsoft'un yeni bir destek makalesine göre uygulama, 31 Ocak'tan itibaren belirli ülkelerde hizmet vermeyecek ve Microsoft 365 uygulamalarının bir parçası haline gelecek. Firma, The Verge'e yaptığı açıklamada bağımsız Cortana uygulamasının <b>İngiltere, Kanada, Avustralya, Almanya, Meksika, Çin, İspanya</b> ve <b>Hindistan'da</b> kapatılacağını söyledi.</p>
      <p>Microsoft, yaptığı açıklamada Cortana'yı Microsoft 365 verimlilik uygulamalarıyla daha derinden bütünleştirdiğini, bu nedenle Android ve iOS'taki desteği sonlandırdığını söyledi.</p>
      <h3>Cortana "İntegral" Kalacak</h3>
      <p>Firma, Cortana'nın fişini şimdilik ABD'de çekmiyor ve dijital asistanın <i>"konuşma ve bilgi işlem gücünün tüm platformlarımız ve cihazlarımıza getirilmesi konusundaki vizyonumuzun ayrılmaz bir parçası"</i> olacağını söylüyor.</p>
      <p>CEO Satya Nadella, ocak ayında Cortana'yı Alexa ve Asistan'a doğrudan rakip olarak görmediğini söylemişti.</p>
    </article>
  </body>
</html>