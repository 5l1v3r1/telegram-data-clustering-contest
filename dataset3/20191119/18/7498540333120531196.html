<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/giallo-video-whatsapp-la-reggiana-sospende-calciatore-voltolini/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-19T18:05:52+00:00"/>
    <meta property="og:title" content="Giallo Voltolini: la Reggiana sospende il calciatore per una settimana"/>
    <meta property="og:description" content="REGGIO EMILIA – “La società, in attesa di comprendere l’accadimento dei fatti del post partita di domenica 17 novembre, comunica la sospensione in via cautelativa dall’attività sportiva del tesserato Matteo Voltolini per una settimana”. Ma cosa è successo? Quel “comprendere” riguarda un video, dal contenuto esplicito e di cui non diremo di più per tutelare […]"/>
  </head>
  <body>
    <article>
      <h1>Giallo Voltolini: la Reggiana sospende il calciatore per una settimana</h1>
      <address>
        <time datetime="2019-11-19T18:05:52+00:00">19 Nov 2019, 18:05</time>
      </address>
      <p>
        <b>Tanti gli aspetti da chiarire di una situazione emersa dopo la decisione della società di sospendere in via cautelativa il tesserato</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/08/sito-VOLTOLINI-850x650.jpg"/>
      </figure>
      <p><b>REGGIO EMILIA</b> – “La società, in attesa di comprendere l’accadimento dei fatti del post partita di domenica 17 novembre, comunica la sospensione in via cautelativa dall’attività sportiva del tesserato Matteo Voltolini per una settimana”. Ma cosa è successo? Quel “comprendere” riguarda un video, dal contenuto esplicito e di cui non diremo di più per tutelare i protagonisti, girato in un locale della provincia dopo la partita di domenica. Nulla di illegale. Un fatto privato, che qualcuno però – non Voltolini, a quanto si apprende – ha filmato diffondendo poi il tutto via social network, Whatsapp in particolare. Chi diffonde video di questo tipo sui social network, è bene ricordarlo, commette un reato. E lo commette anche chi, ricevendolo, lo inoltra ai propri contatti.</p>
    </article>
  </body>
</html>