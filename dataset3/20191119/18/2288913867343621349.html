<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04725629"/>
    <meta property="og:site_name" content="De Standaard"/>
    <meta property="article:published_time" content="2019-11-19T18:28:00+00:00"/>
    <meta property="og:title" content="Twee cipiers die Jeffrey Epstein bewaakten aangeklaagd"/>
    <meta property="og:description" content="Twee cipiers die de Amerikaanse miljardair Jeffrey Epstein moesten bewaken, zijn aangeklaagd voor het vervalsen van het logboek."/>
  </head>
  <body>
    <article>
      <h1>Twee cipiers die Jeffrey Epstein bewaakten aangeklaagd</h1>
      <address>
        <time datetime="2019-11-19T18:28:00+00:00">19 Nov 2019, 18:28</time>
      </address>
      <p>
        <b>Twee cipiers die de Amerikaanse miljardair Jeffrey Epstein moesten bewaken, zijn aangeklaagd voor het vervalsen van het logboek.</b>
      </p>
      <p>Volgens procureur-generaal Geoffrey Berman lieten Tova Noel (31) en Michel Thomas (41) het na om Epstein elk half uur te controleren. Ze vervalsten volgens het openbaar ministerie het logboek om hun nalatigheid te verbergen.</p>
      <p>De 66-jarige Epstein werd op 10 augustus dood aangetroffen in zijn cel, waar hij zijn proces voor het seksueel misbruik van tientallen minderjarige meisjes afwachtte. Volgens een lijkschouwer pleegde Epstein zelfmoord.</p>
      <p>In de aanklacht staat onder meer dat de bewakers ‘achter hun bureau zaten en op het internet surften’ in plaats van gevangenen te controleren. Noel bekeek meubelwebsites terwijl Thomas naar sportnieuws en motors keek. Ze zouden ook zo’n twee uur geslapen hebben.</p>
      <p>‘We gaan ervan uit dat deze cipiers documenten hebben vervalst om te doen uitschijnen dat ze de protocollen hebben gevolgd’, zegt William Sweeney van de FBI. ‘De veiligheidsrisico’s bij dit soort gedrag zijn immens.’</p>
      <p>Bewakingsbeelden tonen dat niemand anders de afdeling waar Epstein verbleef was binnengegaan die avond, zo staat in een mededeling.</p>
      <p>
        <i>Wie vragen heeft rond zelfdoding, kan terecht op de zelfmoordlijn via het gratis nummer 1813 of op www.zelfmoord1813.be.</i>
      </p>
    </article>
  </body>
</html>