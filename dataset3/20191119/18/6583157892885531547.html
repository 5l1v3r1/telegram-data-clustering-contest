<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/kopcaca-lokomotywa-przestraszyla-mieszkancow-sadzili-ze-pali-sie-pociag/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T18:22:00+00:00"/>
    <meta property="og:title" content="Kopcąca lokomotywa przestraszyła mieszkańców. Sądzili, że pali się pociąg"/>
    <meta property="og:description" content="Nasi czytelnicy poinformowali nas o interwencji służb ratunkowych na szlaku kolejowym z Lublina do Lubartowa. Jak się okazało, okoliczni mieszkańcy sądzili, że zapalił się pociąg."/>
  </head>
  <body>
    <article>
      <h1>Kopcąca lokomotywa przestraszyła mieszkańców. Sądzili, że pali się pociąg</h1>
      <address>
        <time datetime="2019-11-19T18:22:00+00:00">19 Nov 2019, 18:22</time>
      </address>
      <p>
        <b>Nasi czytelnicy poinformowali nas o interwencji służb ratunkowych na szlaku kolejowym z Lublina do Lubartowa. Jak się okazało, okoliczni mieszkańcy sądzili, że zapalił się pociąg.</b>
      </p>
      <p>W poniedziałek późnym wieczorem lubelskie służby ratunkowe zostały powiadomione o pożarze pociągu. Zdarzenie miało mieć miejsce na szlaku kolejowym Lublin – Lubartów, na wysokości Ponikwody. Na miejsce skierowana została straż pożarna, policja oraz straż ochrony kolei.</p>
      <p>Strażacy we wskazanym miejscu zastali pociąg, jednak bez żadnych oznak pożaru. Również maszynista był zaskoczony nagłym przyjazdem służb.</p>
      <p>Jak się okazało, skład wagonów ciągnęła spalinowa lokomotywa. Wydobywający się z rury wydechowej czarny i gęsty dym sprawił, iż świadkowie przestraszyli się, że pociąg się zapalił.</p>
      <p>(fot. lublin112.pl)</p>
    </article>
  </body>
</html>