<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473722-gowin-zadowolony-z-decyzji-pis-ws-30-krotnosci-zus"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T18:59:17+00:00"/>
    <meta property="og:title" content="Wicepremier Gowin zadowolony z decyzji PiS ws. likwidacji 30-krotności ZUS. &quot;Gramy do jednej bramki&quot;"/>
    <meta property="og:description" content="&quot;Wbrew tym, którzy wieszczyli dekompozycję Zjednoczonej Prawicy, udowodniliśmy, że łączące nas porozumienie ma silne fundamenty programowe; gramy do jednej bramki&quot; - napisał na Twitterze lider partii Porozumienie Jar..."/>
  </head>
  <body>
    <article>
      <h1>Wicepremier Gowin zadowolony z decyzji PiS ws. likwidacji 30-krotności ZUS. "Gramy do jednej bramki"</h1>
      <address><time datetime="2019-11-19T18:59:17+00:00">19 Nov 2019, 18:59</time> by <a rel="author" href="https://wpolityce.pl/autorzy/141-notujemy" target="_blank">Notujemy ...</a></address>
      <blockquote>
        <b>Wbrew tym, którzy wieszczyli dekompozycję Zjednoczonej Prawicy, udowodniliśmy, że łączące nas porozumienie ma silne fundamenty programowe; gramy do jednej bramki</b>
      </blockquote>
      <p>— napisał we wtorek na Twitterze lider partii Porozumienie Jarosław Gowin.</p>
      <p>CZYTAJ TAKŻE: <a href="https://wpolityce.pl/polityka/473700-pis-wycofuje-projekt-ustawy-ws-30-krotnosci-zus">PiS wycofuje projekt ustawy ws. likwidacji 30-krotności ZUS! Poseł Marcin Horała zwrócił się w tej sprawie do marszałek Witek</a></p>
      <p>
        <a href="https://wpolityce.pl/polityka/473708-porozumienie-zadowolone-z-decyzji-pis-ws-30-krotnosci">Politycy Porozumienia zadowoleni z decyzji PiS. Bortniczuk: „Najbardziej zmartwieni zdają się być przeciwnicy Zjednoczonej Prawicy”</a>
      </p>
      <figure>
        <iframe data-src="https://twitter.com/Jaroslaw_Gowin/status/1196852389120299008" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Wbrew tym, którzy wieszczyli dekompozycję Zjednoczonej Prawicy, udowodniliśmy, że łączące nas porozumienie ma silne fundamenty programowe. Gramy do jednej bramki</blockquote>
      <p>— napisał Gowin, opatrując wpis tagiem „30-krotność”.</p>
      <p>We wtorek poseł PiS Marcin Horała w imieniu klubu PiS wycofał z Sejmu projekt ustawy znoszący limit 30-krotności składki na ZUS. Oświadczenie o wycofaniu projektu ustawy skierowane do marszałek Elżbiety Witek zostało po południu opublikowane w wykazie prac legislacyjnych. Sejm miał się projektem zając we wtorek wieczorem. Wcześniej brak poparcia dla projektu zadeklarowali nie tylko przedstawiciele Koalicji Obywatelskiej, ale także koalicjant PiS ze Zjednoczonej Prawicy - Porozumienie Jarosława Gowina. Ugrupowanie to przyjęło uchwałę, która zobowiązuje posłów i senatorów Porozumienia do głosowania przeciwko projektowi.</p>
      <p>Projekt PiS zakładający likwidację od 2020 r. górnego limitu przychodu, do którego płaci się składki na ubezpieczenia emerytalne i rentowe, który wynosi 30-krotność prognozowanego przeciętnego wynagrodzenia w gospodarce został złożony w Sejmie w ubiegłą środę. Według autorów projektu, ma to przynieść dodatkowe 7,1 mld zł. Pierwsze czytanie projektu - według wstępnego harmonogramu obrad - było zaplanowane w Sejmie na wtorkowy wieczór.</p>
      <p>We wtorek w Sejmie odbywało się także spotkanie liderów Zjednoczonej Prawicy: PiS -Jarosława Kaczyńskiego; Porozumienia - Jarosława Gowina i Solidarnej Polski -Zbigniewa Ziobry, dotyczące umowy koalicyjnej - poinformował we wtorek PAP rzecznik Porozumienia Kamil Bortniczuk. Jak zaznaczył, było ono zaplanowane wcześniej, a tematem rozmowy liderów jest umowa koalicyjna.</p>
      <p>tkwl/PAP/Twitter</p>
    </article>
  </body>
</html>