<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/sports/685334/sok-sti-malaga-gia-ti-syllipsi-tou-koke"/>
    <meta property="og:site_name" content="enikos.gr"/>
    <meta property="article:published_time" content="2019-11-19T18:15:00+00:00"/>
    <meta property="og:title" content="Σοκ στη Μάλαγα για τη σύλληψη του Κόκε"/>
    <meta property="og:description" content="Η σύλληψη του Σέρχιο Κόκε ως εγκεφάλου κυκλώματος διακίνησης ναρκωτικών ..."/>
  </head>
  <body>
    <article>
      <h1>Σοκ στη Μάλαγα για τη σύλληψη του Κόκε</h1>
      <address>
        <time datetime="2019-11-19T18:15:00+00:00">19 Nov 2019, 18:15</time>
      </address>
      <p>Η σύλληψη του<a href="http://www.enikos.gr/sports/685308/sok-sto-elliniko-podosfairo-synelifthi-gia-narkotika-xenos-paikti"> Σέρχιο Κόκε</a> ως εγκεφάλου κυκλώματος διακίνησης ναρκωτικών έχει προκαλέσει σοκ στη Μάλαγα και ο δημοσιογράφος της εφημερίδας «Malaga Hoy», Χοσέ Μανουέλ Ολίας αναφέρθηκε στην αστυνομική επιχείρηση που είναι σε εξέλιξη.</p>
      <p>«Η κοινωνία της Μάλαγα είναι σοκαρισμένη από τη σύλληψη του Κόκε. Μάλιστα, η ονομασία της αστυνομικής επιχείρησης (Maskoke) δημιουργεί την αίσθηση ότι ο Κόκε έχει ηγετικό ρόλο στο συγκεκριμένο κύκλωμα. Δεν έχουμε επιπλέον πληροφορίες, ξέρουμε όμως ότι η επιχείρηση είναι στο ξεκίνημά της. Ήδη κατασχέθηκε ένας τόνος χασίς και όπλα σε τρεις πόλης της Ανδαλουσίας, στη Σεβίλλη, τη Μάλαγα και τη Γρανάδα. Δεν ξέρουμε ποια θα είναι η ακριβής έκταση της επιχείρησης, έχουμε όμως την πληροφορία ότι θα ακολουθήσουν κι άλλα στάδια της επιχείρησης», δήλωσε σε ραδιοφωνικό σταθμό της Θεσσαλονίκης ο Χοσέ Μανουέλ Ολίας και συμπλήρωσε: «Ο Κόκε συνελήφθη μεταξύ 20 ατόμων για συμμετοχή στο κύκλωμα. Μέχρι στιγμής δεν έχει επιβεβαιωθεί η πληροφορία ότι μεταξύ αυτών είναι και ο αδερφός του. Μιλήσαμε με άνθρωπο της οικογένειάς του, δε θέλησε να τοποθετηθεί επί του θέματος, ήταν κι αυτός σοκαρισμένος όπως και η κοινωνία της Μάλαγα».</p>
      <p>Ο Χοσέ Μανουέλ Ολίας αναφέρθηκε και στη ζωή (των τελευταίων μηνών) του Κόκε, τονίζοντας ότι απέφευγε να εμφανιστεί δημόσια. «Ασχολούνταν με τις οικογενειακές επιχειρήσεις που έχει στη Μάλαγα, μια παμπ αλλά και ένα εστιατόριο. Γενικώς όμως ήταν εξαφανισμένος και δεν είχε πολλές δημόσιες παρουσίες. Ήταν λίγες οι φορές που τον είδε κανείς είτε σε κεντρικούς δρόμους της Μάλαγα είτε στους αγώνες της ομάδας».</p>
      <related>
        <h4>σχετικά άρθρα</h4>
        <a href="http://www.enikos.gr/sports/684101/proin-podosfairistis-tou-panserraikou-synelifthi-gia-emploki-se-s%0A%20%20%20%20%0A"/>
        <a href="http://www.enikos.gr/sports/679665/tragodia-gia-proin-astera-tis-f1-pethane-i-kori-tou-sta-21-tis-ch%0A%20%20%20%20%0A"/>
        <a href="http://www.enikos.gr/sports/685300/apostoles-ektos-edras-gia-tous-aionious-stin-euroleague%0A%20%20%20%20%0A"/>
        <a href="http://www.enikos.gr/sports/685245/anapsan-ta-aimata-sto-mats-argentinis-ourougouais-ta-gallika-pou-%0A%20%20%20%20%0A"/>
        <a href="http://www.enikos.gr/sports/685212/chrysos-o-triantafyllou-sto-pagkosmio-xifaskias-me-amaxidio-itan-%0A%20%20%20%20%0A"/>
        <a href="http://www.enikos.gr/sports/685143/spanoulis-i-zoi-mou-allaxe-poly-otan-egina-pateras-archisa-na-fov%0A%20%20%20%20%0A"/>
        <a href="http://www.enikos.gr/sports/685169/afti-einai-i-omada-me-ta-perissotera-esoda-ston-kosmo-photo%0A%20%20%20%20%0A"/>
        <a href="http://www.enikos.gr/sports/685157/o-stefanos-tsitsipas-ston-ant1-oneiro-zois-kai-anatrichila-gia-to%0A%20%20%20%20%0A"/>
        <a href="http://www.enikos.gr/sports/685203/afta-einai-ta-chrimata-pou-echei-kerdisei-apo-to-tenis-o-tsitsipa%0A%20%20%20%20%0A"/>
      </related>
    </article>
  </body>
</html>