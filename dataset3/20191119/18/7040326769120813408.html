<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/irak-teyakkuz-durumu-sona-erdi-1388841"/>
    <meta property="og:site_name" content="Karar.com"/>
    <meta property="article:published_time" content="2019-11-19T18:38:00+00:00"/>
    <meta property="og:title" content="Irak: Teyakkuz durumu sona erdi"/>
    <meta property="og:description" content="Irak İçişleri Bakanlığı, ülkede devam eden hükümet karşıtı gösteriler nedeniyle bir aydır uygulanan 'yüksek teyakkuz durumu'na son verildiğini açıkladı."/>
  </head>
  <body>
    <article>
      <h1>Irak: Teyakkuz durumu sona erdi</h1>
      <address>
        <time datetime="2019-11-19T18:38:00+00:00">19 Nov 2019, 18:38</time>
      </address>
      <p>
        <b>Irak İçişleri Bakanlığı, ülkede devam eden hükümet karşıtı gösteriler nedeniyle bir aydır uygulanan 'yüksek teyakkuz durumu'na son verildiğini açıkladı.</b>
      </p>
      <p>Irak İçişleri Bakanlığı, ülkede devam eden hükümet karşıtı gösteriler nedeniyle yaklaşık bir aydır uygulanan 'yüksek teyakkuz durumu'na son verildiğini duyurdu. </p>
      <p>Bakanlık tarafından yapılan yazılı açıklamada, Bakan Yasin Tahir el-Yasir'in talimatıyla, 24 Ekim'den bu yana uygulamaya konulan yüksek teyakkuz durumunun bitirildiği ifade edildi. </p>
      <p>Açıklamada, kararın, güvenlik konusunda ilerleme kaydedilmesi sonucu alındığı aktarıldı. </p>
      <p>
        <b>NE OLMUŞTU?</b>
      </p>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p>Başkent Bağdat başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor.</p>
      <p>Hükümetin açıkladığı reform paketleriyle ikna olmayan göstericiler, güvenlik güçlerine protestolarda şiddet kullanılması talimatı vermekle suçladıkları Başbakan Adil Abdulmehdi ve yolsuzluk iddiaları gerekçesiyle hükümetin istifasını istiyor. </p>
      <p>
        <b>BAĞDAT/AA</b>
      </p>
      <related>
        <a href="https://www.karar.com/dunya-haberleri/iraktaki-isyan-atesinde-aktivist-adnan-rustem-olduruldu-1386067"/>
      </related>
      <related>
        <a href="https://www.karar.com/dunya-haberleri/irakta-radikal-adim-siyasetcilerin-mal-varligi-denetlenecek-1385733"/>
      </related>
      <related>
        <a href="https://www.karar.com/dunya-haberleri/irakta-isyan-bilancosu-301-gosterici-oldu-1379565"/>
      </related>
    </article>
  </body>
</html>