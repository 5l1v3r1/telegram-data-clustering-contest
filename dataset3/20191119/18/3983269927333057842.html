<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/el-tottenham-destitueix-mauricio-pochettino/noticia/2964594/"/>
    <meta property="og:site_name" content="CCMA"/>
    <meta property="article:published_time" content="2019-11-19T18:54:33+00:00"/>
    <meta property="og:title" content="El Tottenham destitueix Mauricio Pochettino"/>
    <meta property="og:description" content="El tècnic argentí, que tenia contracte fins al 2023, deixa la banqueta del conjunt londinenc després de cinc anys en el càrrec"/>
  </head>
  <body>
    <article>
      <h1>El Tottenham destitueix Mauricio Pochettino</h1>
      <h2>El tècnic argentí, que tenia contracte fins al 2023, deixa la banqueta del conjunt londinenc després de cinc anys en el càrrec</h2>
      <address><time datetime="2019-11-19T18:54:33+00:00">19 Nov 2019, 18:54</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/4/7/1561670549974.jpg"/>
        <figcaption>Mauricio Pochettino, en una imatge d'arxiu (Reuters)</figcaption>
      </figure>
      <p>El <b>Tottenham</b> ha anunciat aquest dimarts la <b>destitució de Mauricio Pochettino</b> com a entrenador del conjunt anglès. El tècnic argentí deixa la banqueta dels Spurs<b> després de cinc anys en el càrrec </b>on ha aconseguit consolidar el club londinenc entre els millors equips de la Premier League i portar-lo fins a la final de l'última Lliga de Campions.</p>
      <p>Tot i la bona trajectòria de les últimes temporades, el Tottenham <b>està fent un inici de curs molt irregular </b>i ara mateix ocupa la<b> catorzena posició de la Premier a 20 punts del líder i a 11 de les places de Champions</b>. Un resultats decebedors que han provocat el cessament de Pochettino, que tenia contracte fins al 2023.</p>
      <blockquote>"Vam tenir molts dubtes per prendre aquest canvi, però la directiva ha de prendre decisions difícils. Els resultats han estat decebedors. Mauricio i el seu cos tècnic seran sempre part de la nostra història, però tenim un equip amb talent i hem de donar-li energia per signar una bona temporada ", ha assegurat en un comunicat Daniel Levy, president de club.</blockquote>
    </article>
  </body>
</html>