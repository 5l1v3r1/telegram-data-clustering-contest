<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/sprava-epshteyna-v-ssha-zatrimali-dvoh-tyuremnikiv-50054496.html"/>
    <meta property="og:site_name" content="НВ"/>
    <meta property="article:published_time" content="2019-11-19T18:25:00+00:00"/>
    <meta property="og:title" content="У США затримали двох охоронців в’язниці, де помер мільярдер Епштейн"/>
    <meta property="og:description" content="Двом офіцера тюремної охорони, які перебували на службі в ніч загибелі мільярдера Джеффрі Епштейна, пред’явили звинувачення в службовому підробленні."/>
  </head>
  <body>
    <article>
      <h1>У США затримали двох охоронців в’язниці, де помер мільярдер Епштейн</h1>
      <h2>Двом офіцера тюремної охорони, які перебували на службі в ніч загибелі мільярдера Джеффрі Епштейна, пред’явили звинувачення в службовому підробленні.</h2>
      <address>
        <time datetime="2019-11-19T18:25:00+00:00">19 Nov 2019, 18:25</time>
      </address>
      <p>Про це повідомляє <a href="https://abcnews.go.com/Politics/correctional-officers-supervised-jeffery-epstein-night-suicide-indicted/story?id=67119576&amp;cid=clicksource_4380645_null_twopack_hed">ABC News.</a></p>
      <p>Охоронців нью-йоркської в'язниці Това Ноеля і Майкла Томаса затримали за звинуваченням у внесенні фальшивих записів і змові з метою внесення фальшивих записів в журнал обходу.</p>
      <p>За версією звинувачення, охоронці неодноразово ігнорували свої обов'язки, зокрема не проводили обов'язкові перевірки ув'язнених і приховували це, вносячи недостовірні дані в офіційні звіти.</p>
      <p>За даними ABC News, відео з камер спостереження у в'язниці показали, що двоє охоронців, які повинні були перевіряти Епштейна кожні 30 хвилин, не здійснювали обходи в період, коли він помер.</p>
      <p>Нагадаємо, 10 серпня американського мільярдера Джеффрі Епштейна, обвинуваченого в сексуальних зв'язках і торгівлі неповнолітніми, <a href="https://nv.ua/ukr/world/countries/epshteyna-znayshli-mertvim-u-kameri-novini-ssha-50036874.html">виявили мертвим в тюремній камері.</a></p>
      <p>ЗМІ тоді повідомляли, що <a href="https://nv.ua/ukr/world/countries/tyuremnu-kameru-milyardera-epshteyna-ne-kontrolyuvali-v-nich-yogo-smerti-novini-ssha-50036983.html">в камері Епштейна не проводили регулярних моніторингів,</a> передбачених протоколом в'язниці.</p>
      <p>Також з'ясувалося, що <a href="https://nv.ua/ukr/world/countries/samogubstvo-epshteyna-ohoronci-v-yaznici-spali-50037384.html">тюремники спали в ніч, коли Епштейн наклав на себе руки</a>, а потім зробили в тюремному журналі записи, що не відповідали дійсності.</p>
      <p>Судмедексперт Майкл Баден, найнятий братом загиблого, встановив, що <a href="https://nv.ua/ukr/world/countries/milyarder-epshteyn-mig-buti-vbiti-novini-ssha-50050718.html">мільярдер був убитий,</a> а не наклав на себе руки.</p>
      <p>За даними прокуратури, між 2002 і 2005 роками Епштейн сексуально експлуатував десятки неповнолітніх дівчаток у своїх будинках в Мангеттені, Нью-Йорку і Палм-Біч. При цьому Епштейн «добре знав, що багато хто з жертв були неповнолітніми».</p>
      <p>Прокурор Джеффрі Берман також заявив, що дівчатам платили сотні доларів готівкою за вчинення статевих актів і вербування інших дівчат.</p>
    </article>
  </body>
</html>