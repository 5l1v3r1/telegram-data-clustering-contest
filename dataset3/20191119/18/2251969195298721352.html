<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/19/esplosione-al-distributore-di-benzina-muore-giovane-operaio/1326993/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-19T18:04:23+00:00"/>
    <meta property="og:title" content="Esplosione al distributore di benzina: muore giovane operaio"/>
    <meta property="og:description" content="TRAGEDIA A MONTE URANO - E' successo all’interno dell’area di servizio Esso, lungo la Mezzina"/>
  </head>
  <body>
    <article>
      <h1>Esplosione al distributore di benzina: muore giovane operaio</h1>
      <h2>TRAGEDIA A MONTE URANO - E' successo all’interno dell’area di servizio Esso, lungo la Mezzina</h2>
      <address><time datetime="2019-11-19T18:04:23+00:00">19 Nov 2019, 18:04</time> by <a rel="author">Matteo Zallocco</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F19%2Fesplosione-al-distributore-di-benzina-muore-giovane-operaio%2F1326993%2F">Condividi128</a><a href="https://twitter.com/intent/tweet?text=Esplosione+al+distributore+di+benzina%3A++muore+giovane+operaio&amp;url=https%3A%2F%2Fwww.cronachemaceratesi.it%2F2019%2F11%2F19%2Fesplosione-al-distributore-di-benzina-muore-giovane-operaio%2F1326993%2F">Tweet</a>Email128 Condivisioni</p>
      <figure>
        <img src="https://www.cronachefermane.it/wp-content/uploads/2019/11/WhatsApp-Image-2019-11-19-at-18.02.16-1024x768.jpeg"/>
      </figure>
      <p>di <b>Simone Corazza e Giorgio Fedeli</b></p>
      <p>
        <b>Tragedia questa sera, intorno alle 17,30 a Monte Urano, nello specifico all’interno dell’area di servizio Esso, lungo la Mezzina, territorio di Monte Urano, in prossimità del bivio che conduce a Montegranaro. Ancora poco chiara la dinamica del drammatico incidente costato la vita a un operaio di 29 anni. Il giovane sembra stesse effettuando un’assistenza a un impianto quando forse uno scoppio lo ha investito senza lasciargli scampo.</b>
      </p>
      <p>Dal distributore di benzina è stato udito uno scoppio. E da lì, notato il corpo dell’operaio a terra, l’immediata richiesta di soccorso alla centrale del 118. Sul posto sono arrivati a sirene spiegate i militi della Croce azzurra di Sant’Elpidio a Mare, due mezzi dei vigili del fuoco e i carabinieri di Montegranaro e Monte Urano. Ma purtroppo per quel 29enne non c’era ormai più nulla da fare. L’area è stata subito messa in sicurezza in attesa degli accertamenti. E comunque le forze dell’ordine e i pompieri hanno subito appurato che non si è trattato di un’esplosione di metano. Saranno ora proprio i militari dell’Arma, insieme ai vigili del fuoco, a ricostruire con esattezza quanto accaduto sulla Mezzina, una tragedia costata la vita a un giovane lavoratore.</p>
      <p>
        <i>(notizia in aggiornamento)</i>
      </p>
      <figure>
        <img src="https://www.cronachefermane.it/wp-content/uploads/2019/11/WhatsApp-Image-2019-11-19-at-18.02.16-2-1024x768.jpeg"/>
      </figure>
      <figure>
        <img src="https://www.cronachefermane.it/wp-content/uploads/2019/11/WhatsApp-Image-2019-11-19-at-18.07.01-1024x768.jpeg"/>
      </figure>
      <figure>
        <img src="https://www.cronachefermane.it/wp-content/uploads/2019/11/WhatsApp-Image-2019-11-19-at-18.07.00-1024x768.jpeg"/>
      </figure>
      <p> </p>
    </article>
  </body>
</html>