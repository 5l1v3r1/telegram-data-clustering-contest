<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/denk-rotterdam-huilt-over-lesmateriaal-de-naam-mohammed-komt-niet-vaak-genoeg-voor-in-de-boekjes/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-19T18:00:41+00:00"/>
    <meta property="og:title" content="DENK Rotterdam huilt over lesmateriaal, naam Mohammed komt niet vaak genoeg voor in boekjes"/>
    <meta property="og:description" content="In Rotterdam is de partij DENK ongelukkig met de schoolboeken! Je zou verwachten dat de partij met inhoudelijke kritieken komt aanzetten, maar nee. De partij kiest voor een flinke injectie van symboolpolitiek. Zo betreuren de DENK’ers uit Rotterdam dat de naam ‘Mohammed’ niet ‘vaak genoeg’ in het lesmateriaal voor komt. Heel ernstig allemaal, via Dagblad 010. Nu komt de naam Mohammed blijkbaar wel voor in de schoolboekjes op de Nederlandse scholen, maar vond een leerling uit Rotterdam het jammer dat hij zijn naam ‘niet vaak ziet’ in de boekjes. Bij DENK willen ze daar verandering in en nog vaker de naam ‘Mohammed’ terugzien in de schoolboeken. Verder werden door de partij geen inhoudelijke verbeteringen aangedragen van enig didactisch niveau. Een oplossing voor het gesignaleerde “probleem” is snel gevonden. Geef ieder kind een ‘Naam-boek’. Men kan een speciaal boek maken voor de leerling in kwestie, het Mohammed-boek. Dat is een boek met de titel ‘Mohammed’ en de tekst bestaat op alle pagina’s uit het volgende:…"/>
  </head>
  <body>
    <article>
      <h1>DENK Rotterdam huilt over lesmateriaal, naam Mohammed komt niet vaak genoeg voor in boekjes</h1>
      <address><time datetime="2019-11-19T18:00:41+00:00">19 Nov 2019, 18:00</time> by <a rel="author">Teunis Dokter</a></address>
      <p>
        <b>In Rotterdam is de partij DENK ongelukkig met de schoolboeken! Je zou verwachten dat de partij met inhoudelijke kritieken komt aanzetten, maar nee. De partij kiest voor een flinke injectie van symboolpolitiek. Zo betreuren de DENK’ers uit Rotterdam dat de naam ‘Mohammed’ niet ‘vaak genoeg’ in het lesmateriaal voor komt. Heel ernstig allemaal, via <a href="https://dagblad010.nl/algemeen/denk-mist-mohamed-voornamen-in-lesmateriaal">Dagblad 010</a>.</b>
      </p>
      <p>Nu komt de naam Mohammed blijkbaar wel voor in de schoolboekjes op de Nederlandse scholen, maar vond een leerling uit Rotterdam het jammer dat hij zijn naam ‘niet vaak ziet’ in de boekjes. Bij DENK willen ze daar verandering in en nog vaker de naam ‘Mohammed’ terugzien in de schoolboeken. Verder werden door de partij geen inhoudelijke verbeteringen aangedragen van enig didactisch niveau.</p>
      <p>Een oplossing voor het gesignaleerde “probleem” is snel gevonden. Geef ieder kind een ‘Naam-boek’. Men kan een speciaal boek maken voor de leerling in kwestie, het Mohammed-boek. Dat is een boek met de titel ‘Mohammed’ en de tekst bestaat op alle pagina’s uit het volgende: ‘Mohammed Mohammed Mohammed etc. etc. etc.’.</p>
      <p>Als het denkbeeldige Mohammed-boek in elk klaslokaal aanwezig is dan is het probleem opgelost. Volgens Gemeenteraadslid Yigit gaat het in deze echter wel degelijk om een groot probleem en zijn grappen niet gepast, want de leerling in kwestie krijgt -doordat zijn naam ‘niet vaak voorkomt in de boeken’- last van negatieve psychische verschijnselen:</p>
      <blockquote>‘’een slecht gevoel en dat het voor hem voelt alsof hij niet bij Nederland hoort en geen Nederlander is.’’</blockquote>
      <p>De maatstaf voor de leerling in kwestie om zich thuis te voelen in Nederland is blijkbaar ‘hoe vaak hij zijn naam in de boekjes ziet’. Nou, dat is mooi, want dat is dus makkelijk op te lossen met het Naam-boek! Wie bij Wolters Noordhoff te Groningen gaat Mohammed aan zijn Mohammed-boek helpen? Die jongen voelt zich namelijk niet helemaal thuis in Nederland en heeft het blijkbaar nodig. Echt heel zielig, dus hop hop!</p>
      <p>Verder deed Gemeenteraadslid Yigit een aantal vergelijkingen op basis van het uiterlijk van mensen. Het doet er blijkbaar toe bij DENK:</p>
      <blockquote>“In de schoolboeken zijn er ook relatief weinig personen met een niet-Westerse achtergrond. In de schoolboeken staan namelijk veelal typische Nederlandse namen. Bij het kijken naar etniciteit is de bevolking niet representatief.”</blockquote>
      <p>We zijn natuurlijk erg benieuwd naar de definitie van het stereotype ‘Nederlands uiterlijk’. Wanneer gaat de partij deze definitie aanleveren? Want als er geen criteria zijn om de stereotypes te interpreteren in de boekjes, dan wordt het een grabbelton. Of zullen we het gewoon niet doen, Yigit?</p>
    </article>
  </body>
</html>