<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598169/filiki-niki-tis-vrazilias-epi-tis-notias-koreas-video"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T18:30:00+00:00"/>
    <meta property="og:title" content="Φιλική νίκη της Βραζιλίας επί της Νότιας Κορέας (video)"/>
    <meta property="og:description" content="Η Βραζιλία πέτυχε την πρώτη της νίκη μετά το Copa America 2019 που κατέκτησε, καθώς επικράτησε με 3-0 της Νότιας Κορέας σε φιλική αναμέτρηση στο Αμπού..."/>
  </head>
  <body>
    <article>
      <h1>Φιλική νίκη της Βραζιλίας επί της Νότιας Κορέας (video)</h1>
      <address><time datetime="2019-11-19T18:30:00+00:00">19 Nov 2019, 18:30</time> by <a rel="author">Sigmalive.Sports</a></address>
      <p>Η Βραζιλία πέτυχε την πρώτη της νίκη μετά το Copa America 2019 που κατέκτησε, καθώς επικράτησε με 3-0 της Νότιας Κορέας σε φιλική αναμέτρηση στο Αμπού Ντάμπι χάρη στα γκολ των Πακετά, Κουτίνιο και Ντανίλο.<br/> <br/>Μετά την κατάκτηση του Copa America 2019 το οποίο φιλοξένησε στα γήπεδά της, δεν είχε... σταυρώσει νίκη. Σε πέντε φιλικές αναμετρήσεις είχε τρεις ισοπαλίες και δυο ήττες, η τελευταία εξ αυτών την Παρασκευή από την Αργεντινή στο Ριάντ.<br/> <br/>Έδωσε δεύτερη ευκαιρία στον Λούκας Πακετά παρά την κριτική που δέχθηκε ο μέσος της Μίλαν από τον Ριβάλντο. Κι αυτός τον δικαίωσε. Άνοιξε το σκορ μόλις εννιά λεπτά μετά από την έναρξη του ματς με κεφαλιά μετά από σέντρα του Ρενάν Λόντι από αριστερά.<br/> <br/>Ο Κουτίνιο διεύρυνε το προβάδισμα της καναρίνια στο 36ο με τρομερή εκτέλεση φάουλ. Το τελικό σκορ (3-0) διαμόρφωσε ο Ντανίλο με δεξί διαγώνιο σουτ εκτός περιοχής.</p>
      <figure>
        <iframe src="https://www.youtube.com/embed/sopMow-E_wY" width="620" height="350" data-service="Youtube" scrolling="no"/>
      </figure>
    </article>
  </body>
</html>