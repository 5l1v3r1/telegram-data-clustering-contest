<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/1560782/gia-tin-ethniki-mas-den-horoun-exupnades/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T18:58:02+00:00"/>
    <meta property="og:title" content="Για την Εθνική μας, δεν χωρούν εξυπνάδες"/>
    <meta property="og:description" content="Άλλο η προσπάθεια του Φαν΄τ Σιπ με μονάδες που μπορούν να κάνουν σύνολο για νίκες κι άλλο η πραγματική ευθύνη της Ομοσπονδίας για τον γρήγορο και άγαρμπο αποκλεισμό της Εθνικής από το 2020. Θέλει απόλυτη σοβαρότητα... η συνέχεια"/>
  </head>
  <body>
    <article>
      <h1>Για την Εθνική μας, δεν χωρούν εξυπνάδες</h1>
      <address><time datetime="2019-11-19T18:58:02+00:00">19 Nov 2019, 18:58</time> by <a rel="author">Μαλτεζάκης Στέλιος</a></address>
      <p>
        <b>Άλλο η προσπάθεια του Φαν΄τ Σιπ με μονάδες που μπορούν να κάνουν σύνολο για νίκες κι άλλο η πραγματική ευθύνη της Ομοσπονδίας για τον γρήγορο και άγαρμπο αποκλεισμό της Εθνικής από το 2020. Θέλει απόλυτη σοβαρότητα... η συνέχεια</b>
      </p>
      <p>Για την εθνική μας τα πράγματα είναι απλά να για να χωρούν εξυπνάδες.</p>
      <p>Οι τρεις συνεχόμενες νίκες με τον Τζον Φαν’τ Σιπ, ανεξαρτήτως ονόματος ή κατάστασης αντιπάλου, δείχνουν έργο μέσα από άλλο ποδόσφαιρο, κάτι που καταλήγει αυτόματα στο συμπέρασμα ότι μπορούν να πλασθούν όνειρα.<br/><br/>Ένα μοντέλο επιθετικού ποδοσφαίρου με κατοχή μπάλας που μετατρέπεται σε επιθετική... πίεση, όταν η μπάλα πάει στα πόδια του αντιπάλου. Η Εθνική παίζει επιθετικά, όπως ο ΟΦΗ και μόλις χάνει την μπάλα πιέζει ψηλά για να την επανακτήσει. <br/><br/>Οι επιλογές του Ολλανδού σε νέους διεθνείς παίκτες περιέχουν το στοιχείο της κατανόησης του παιγνιδιού που απαιτεί. Μια ομάδα που προσπαθεί να παίξει σύγχρονο ποδόσφαιρο.<br/><br/>Ο ίδιος τα λέει με λίγες λέξεις! «Μπορείς να έχεις τις καλύτερες μονάδες, αλλά αυτό που είναι το σημαντικότερο είναι να βρεις αυτούς που μπορούν να παίξουν καλύτερα, να συνεργαστούν αρμονικότερα, να συνυπάρξουν αποτελεσματικότερα. Γι’ αυτό, η θέση ενός ποδοσφαιριστή δεν συνιστά δόγμα…».</p>
      <p>Όμως είναι άλλο από τον αποκλεισμό της Ελλάδας από το Euro. <br/><br/>Αφενός μεν γιατί όλα τα καλά συνέβησαν μετά που όλα είχαν ξεκαθαρίσει. Από αυτό μέχρι το να βγαίνουν οι συνήθεις χειριστές του διαδικτύου και να πανηγυρίζουν, η απόσταση είναι μεγάλη. <br/><br/>Διότι οι ευθύνες για τις προγενέστερες κατρακύλες και άλλες ενέργειες που καθόρισαν τον αποκλεισμό, μένουν μέσα στο γενικό αποτέλεσμα που βαραίνει τη διοίκηση της ΕΠΟ.<br/><br/>Οι θετικές αλλαγές στην εθνική ομάδα, από τον Τζον Φαν’τ Σιπ και τους συνεργάτες του, ζητούν την προσοχή του μέλλοντος σε όλα τα επίπεδα λειτουργίας ομάδας και Ομοσπονδίας.<br/><br/><b>-Στο ελληνικό ποδόσφαιρο</b> υπάρχει πολύ μέλλον και για αυτό αξίζει να το υπηρετούν και να το στηρίζουν όλοι με σεβασμό. Μας καλεί ηχηρά η εθνική μας παίδων με το απόλυτο νικών που πήρε την πρόκριση στην Elite Round του Euro U17.</p>
      <p>Η νίκη με 2-0 επί της Γερμανίας στο τελευταίο ματς των προκριματικών που της έδωσε την πρόκριση ως πρώτη από τον όμιλό της, είναι για υπόκλιση.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/1558482/to-podosfairo-itan-pada-kati-pio-megalo-apo-ton-athlitismo/"/>
        <a href="https://www.neakriti.gr/article/sport/1558263/podosfairo-vavulonia-sodoma-kai-gomora/"/>
        <a href="https://www.neakriti.gr/article/sport/podosfairo/diethnes/1559737/erik-kadona-enas-agonas-podosfairou-na-allaxei-o-kosmos/"/>
        <a href="https://www.neakriti.gr/article/sport/podosfairo/elliniko/1560603/voreioi-kai-notioi-kai-sti-mesi-o-augenakis/"/>
      </related>
    </article>
  </body>
</html>