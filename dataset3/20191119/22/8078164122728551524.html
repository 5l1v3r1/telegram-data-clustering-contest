<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_20/liliana-segre-sindaco-biella-si-scusa-sono-stato-cretino-lei-patrimonio-dell-umanita-c6a991d8-0bc9-11ea-a21c-9507e0a03cd5.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Liliana Segre, il sindaco di Biella si scusa: «Sono stato un cretino, lei è un patrimonio dell’umanità"/>
    <meta property="og:description" content="Il primo cittadino Claudio Corradino in tv: «Una grandissima sciocchezza che è diventata una cosa nazionale. L’ho invitata anche a Biella per la Giornata della Memoria e non c’è nulla contro di lei»"/>
  </head>
  <body>
    <article>
      <h1>Liliana Segre, il sindaco di Biella si scusa: «Sono stato un cretino, lei è un patrimonio dell’umanità</h1>
      <h2>Il primo cittadino Claudio Corradino in tv: «Una grandissima sciocchezza che è diventata una cosa nazionale. L’ho invitata anche a Biella per la Giornata della Memoria e non c’è nulla contro di lei»</h2>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">Redazione Online</a></address>
      <p>«Io sono stato un cretino, lo ammetto, e chiedo scusa alla <b>Segre</b> e a Greggio, però su questa cosa è stata fatta una speculazione indegna da parte di tutti quanti e mi dispiace. Il risultato è stato negativo, ingiustamente. Una grandissima sciocchezza che è diventata una cosa nazionale. La signora <a href="https://www.corriere.it/politica/19_novembre_01/io-non-amerei-patria-ecco-cosa-dissi-una-ragazza-dentro-lager-birkenau-1c7a6148-fc7d-11e9-850d-5e44dc14944c.shtml">Segre </a>non ha bisogno che arrivi il sindaco di Biella a darle la cittadinanza, è un patrimonio dell’umanità e le chiedo ancora scusa. L’ho invitata anche a Biella per la Giornata della Memoria e non c’è nulla contro di lei». Queste le parole pronunciate dal sindaco di Biella <b>Claudio Corradino</b> ai microfoni di “Stasera Italia”, in onda questa sera alle ore 20.30 su Retequattro, in merito alla polemica <a href="https://www.corriere.it/cronache/19_novembre_19/biella-da-cittadinanza-onoraria-ezio-greggio-averla-negata-liliana-segre-5459a544-0aea-11ea-8154-aec48996c720.shtml">scoppiata per l’attribuzione della cittadinanza onoraria a Ezio Greggio</a>, da lui rifiutata perché solo una settimana prima era invece stata negata alla senatrice Liliana Segre.</p>
    </article>
  </body>
</html>