<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321565/Hengelo-vraagt-inwoners-mee-te-denken-over-extreme-weersomstandigheden-en-klimaatverandering"/>
    <meta property="og:site_name" content="RTV Oost"/>
    <meta property="article:published_time" content="2019-11-19T22:25:11+00:00"/>
    <meta property="og:title" content="Hengelo vraagt inwoners mee te denken over extreme weersomstandigheden en klimaatverandering"/>
    <meta property="og:description" content="Door klimaatverandering komen steeds vaker extreme weersomstandigheden voor, zoals droge zomers en grote hoeveelheden neerslag in &amp;eacute;&amp;eacute;n keer. Vanavond werd in de Hengelose Schouwburg het thema besproken aan de hand van de Klimaatatlas van Twente."/>
  </head>
  <body>
    <article>
      <h1>Hengelo vraagt inwoners mee te denken over extreme weersomstandigheden en klimaatverandering</h1>
      <address>
        <time datetime="2019-11-19T22:25:11+00:00">19 Nov 2019, 22:25</time>
      </address>
      <slideshow>
        <figure>
          <img src="https://imgo.rgcdn.nl/86187789f9ab4c309c3a333bdec0aead/opener/Hengelo-vraagt-inwoners-mee-te-denken-over-extreme-weersomstandigheden-en-klimaatverandering.jpg?v=neRZ44FZclqdQQzUqopX9Q2"/>
        </figure>
        <figure>
          <img src="https://imgo.rgcdn.nl/bf1400f33c6a4c1aa02afda3aa2d214f/opener/In-de-Hengelose-schouwburg-werd-gesproken-over-de-Klimaatatlas-van-Twente-Foto-RTV-Oost-Ruud-Dilling.jpg?v=FbiOFr9H2gA7FIaFBPScYg2"/>
        </figure>
        <figure>
          <img src="https://imgo.rgcdn.nl/bf1400f33c6a4c1aa02afda3aa2d214f/opener/In-de-Hengelose-schouwburg-werd-gesproken-over-de-Klimaatatlas-van-Twente-Foto-RTV-Oost-Ruud-Dilling.jpg?v=FbiOFr9H2gA7FIaFBPScYg2"/>
        </figure>
        <figure>
          <img src="https://imgo.rgcdn.nl/f543c9933e5d4fb284605cef952a5344/opener/In-de-Hengelose-schouwburg-werd-gesproken-over-de-Klimaatatlas-van-Twente-Foto-RTV-Oost-Ruud-Dilling.jpg?v=n167ntYCUOvHntgPzOSI3A2"/>
        </figure>
        <figure>
          <img src="https://imgo.rgcdn.nl/f543c9933e5d4fb284605cef952a5344/opener/In-de-Hengelose-schouwburg-werd-gesproken-over-de-Klimaatatlas-van-Twente-Foto-RTV-Oost-Ruud-Dilling.jpg?v=n167ntYCUOvHntgPzOSI3A2"/>
        </figure>
        <figcaption>In de Hengelose schouwburg werd gesproken over de Klimaatatlas van Twente (Foto: RTV Oost / Ruud Dilling)</figcaption>
      </slideshow>
      <p>Door klimaatverandering komen steeds vaker extreme weersomstandigheden voor, zoals droge zomers en grote hoeveelheden neerslag in één keer. Vanavond werd in de Hengelose Schouwburg het thema besproken aan de hand van de Klimaatatlas van Twente.</p>
      <p>De atlas werd afgelopen weekend gelanceerd om goed voorbereid te zijn op toekomstige weersomstandigheden. De Klimaatatlas is gemaakt door de Twentse gemeenten, het waterschap Vechtstromen en provincie Overijssel.</p>
      <p><b>Risico spel</b><br/>Aan het begin van de avond werd de Klimaatatlas Twente/Hengelo gepresenteerd. Vervolgens kon iedereen meedoen aan een Klimaat-risico-spel. Aan de hand van prikkelende vragen gingen de aanwezigen met leden van de gemeenteraad en andere Hengeloërs in gesprek over het veranderende klimaat, de risico’s voor de stad en mogelijke oplossingen.</p>
      <p>
        <b>Actieplan</b>
      </p>
      <p>Aan de hand van de Klimaatatlas gingen de gemeente Hengelo, inwoners, bedrijven en andere belanghebbenden vanavond in gesprek over de risicoplekken. Waar zijn maatregelen bijvoorbeeld noodzakelijk? De gesprekken worden gebruikt voor een actieplan, waarin mogelijke knelpunten staan vermeld en hoe ze kunnen worden aangepakt.</p>
      <p>
        <b>Particulieren</b>
      </p>
      <p>De inbreng van inwoners is volgens wethouder Mariska ten Heuw van groot belang. "Een groot deel van de grond is eigendom van particulieren, woningcorporaties en burgers. De gemeente bezit maar zo'n dertig procent, dus ook burgers of bedrijven moeten aan de slag", vertelde Ten Heuw. "Denk hierbij aan oplossingen zoals het vergroenen van tuinen en daken of het afkoppelen van de regenpijp van het riool."</p>
      <p>
        <b>Klimaateffecten</b>
      </p>
      <p>De Klimaatatlas brengt de verwachte klimaateffecten voor 2050 op het gebied van wateroverlast, overstroming, droogte en hitte in kaart en laat tot op straat- en huisniveau de mogelijke effecten van klimaatverandering zien. De kaart is te bekijken via <a href="http://www.hengelo.nl/klimaatatlas">www.hengelo.nl/klimaatatlas</a>.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Hengelo+vraagt+inwoners+mee+te+denken+over+extreme+weersomstandigheden+en+klimaatverandering">06 - 57 03 33 33</a>.</aside>
      <related>
        <h4>Lees ook</h4>
        <a href="https://www.rtvoost.nl/nieuws/321493/46-graden-en-overstromingen-in-2050-Twentse-klimaatatlas-brengt-het-in-beeld"/>
      </related>
    </article>
  </body>
</html>