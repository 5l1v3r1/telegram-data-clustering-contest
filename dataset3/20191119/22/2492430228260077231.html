<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188735/Politie-schiet-verdachte-neer-in-Rotterdam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-19T22:03:36+00:00"/>
    <meta property="og:title" content="Politie schiet verdachte neer in Rotterdam"/>
    <meta property="og:description" content="Een agent heeft dinsdagavond een man neergeschoten in Rotterdam. Dat gebeurde in een flat aan de Chinese Tuin in IJsselmonde."/>
  </head>
  <body>
    <article>
      <h1>Politie schiet verdachte neer in Rotterdam</h1>
      <address>
        <time datetime="2019-11-19T22:03:36+00:00">19 Nov 2019, 22:03</time>
      </address>
      <h4>Een agent heeft dinsdagavond een man neergeschoten in Rotterdam. Dat gebeurde in een flat aan de Chinese Tuin in IJsselmonde.</h4>
      <p>Volgens de politie kwam de politie af op een melding van overlast in de flat. De man kwam daarna op de bovenste etage dreigend op een agent aflopen. "Daarop zag de agent geen andere mogelijkheid dan de verdachte neer te schieten", aldus een politiewoordvoerder.</p>
      <p>Een traumateam heeft het slachtoffer gestabiliseerd. Daarna is de man door de brandweer liggend met een hoogwerker naar beneden gehaald en naar het ziekenhuis vervoerd.</p>
      <p>Omdat er door een agent is geschoten, zijn rechercheurs van een andere politie-eenheid ingeschakeld om onafhankelijk onderzoek te doen.</p>
      <figure>
        <a href="https://twitter.com/Politie_Rdam">
          <img src="http://pbs.twimg.com/profile_images/713003531188498432/Ffyv0AFs_normal.jpg"/>
        </a>
      </figure>
      <p>
        <a href="https://twitter.com/Politie_Rdam">Politie Rotterdam eo@Politie_Rdam</a>
      </p>
      <p>Politiemensen kregen melding overlast <a href="https://twitter.com/hashtag/Chinesetuin?src=hash">#Chinesetuin</a> <a href="https://twitter.com/hashtag/Rotterdam?src=hash">#Rotterdam</a> <a href="https://twitter.com/hashtag/IJsselmonde.?src=hash">#IJsselmonde.</a> Agressieve man keerde zich tegen de agenten, waarbij zij hebben moeten schieten. Man is overgebracht naar het ziekenhuis. Politie is een onderzoek gestart.</p>
      <p>
        <a href="https://twitter.com/Politie_Rdam/status/1196918296563666951">23:28 - 19 nov. 2019<br/></a>
        <a href="https://twitter.com/Politie_Rdam">Andere Tweets van Politie Rotterdam eo bekijken</a>
      </p>
    </article>
  </body>
</html>