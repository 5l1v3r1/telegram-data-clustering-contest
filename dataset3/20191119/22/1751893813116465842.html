<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.corriere.it/notizie/cronaca/19_novembre_20/travolge-uccide-motociclista-guardia-giurata-si-toglie-vita-925b58ac-0b61-11ea-a21c-9507e0a03cd5.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Guardia giurata di Milano si toglie la vita dopo aver travolto e ucciso motociclista"/>
    <meta property="og:description" content="L’incidenmte è accaduto nelle prime ore di mercoledì all’incrocio tra via Emilia e viale Piceno. Il vigilante si è sparato con la sua pistola di ordinanza"/>
  </head>
  <body>
    <article>
      <h1>Guardia giurata di Milano si toglie la vita dopo aver travolto e ucciso motociclista</h1>
      <h2>L’incidente è accaduto nelle prime ore di mercoledì all’incrocio tra piazza Emilia e viale Piceno. Il vigilante, 26 anni, era passato col rosso: si è sparato con la pistola di ordinanza. Morto poco dopo il motociclista 65enne</h2>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">Federico Berni</a></address>
      <p>Travolge un motociclista a un incrocio, lo crede morto, rientra in macchina e si spara in testa. Il dramma comincia alle quattro del mattino di mercoledì, all’incrocio tra piazza Emilia e viale Piceno, a Milano, e si conclude con due vittime di 26 e 65 anni. Secondo la prima ricostruzione, il giovane, una guardia giurata, Flavio La Manna, investe in macchina il 65enne (che era in scooter) Aristide Dentice, dopo essere passato col semaforo rosso. Dopo l’impatto sarebbe sceso dal veicolo per constatare le condizioni dell’uomo, che era privo di sensi. Credendolo morto, una volta risalito a bordo dell’automobile, ha impugnato la pistola, che deteneva per motivi di servizio, l’ha rivolta verso di sé e si è sparato.</p>
      <slideshow>
        <figure>
          <img src="https://images2-milano.corriereobjects.it/methode_image/2019/11/20/Milano/Foto%20Gallery/14148532_MGTHUMB-INTERNA.jpg"/>
          <figcaption>Milano, le foto del tragico incidente all?incrocio</figcaption>
        </figure>
        <figure>
          <img src="https://images2-milano.corriereobjects.it/methode_image/2019/11/20/Milano/Foto%20Gallery/14148528_MGTHUMB-INTERNA.jpg"/>
          <figcaption>Milano, le foto del tragico incidente all?incrocio</figcaption>
        </figure>
        <figure>
          <img src="https://images2-milano.corriereobjects.it/methode_image/2019/11/20/Milano/Foto%20Gallery/14148492_MGTHUMB-INTERNA.jpg"/>
          <figcaption>Milano, le foto del tragico incidente all?incrocio</figcaption>
        </figure>
        <figure>
          <img src="https://images2-milano.corriereobjects.it/methode_image/2019/11/20/Milano/Foto%20Gallery/14148514_MGTHUMB-INTERNA.jpg"/>
          <figcaption>Milano, le foto del tragico incidente all?incrocio</figcaption>
        </figure>
        <figure>
          <img src="https://images2-milano.corriereobjects.it/methode_image/2019/11/20/Milano/Foto%20Gallery/14148556_MGTHUMB-INTERNA.jpg"/>
          <figcaption>Milano, le foto del tragico incidente all?incrocio</figcaption>
        </figure>
        <figcaption>Milano, le foto del tragico incidente all?incrocio</figcaption>
      </slideshow>
      <p><b>In realtà il motociclista in quel momento era ancora vivo, </b>anche se agli estremi. I soccorritori hanno trasportato entrambi in ospedale in fin di vita, il vigilante al Policlinico, il 65enne al Niguarda, mentre sul posto sono rimasti gli agenti della polizia locale e i carabinieri del Nucleo radiomobile per i rilievi del caso. Per tutti e due, in condizioni disperate, non c’è stato nulla da fare. Dopo le cinque del mattino, i medici hanno constatato il decesso.</p>
    </article>
  </body>
</html>