<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/pershi-lastivki-2-seriya-divitis-onlajn-novij-ukrayinskij-serial_n169831"/>
    <meta property="og:site_name" content="Радіо Максимум"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Що сталось у 2 серії &quot;Перших ластівок&quot;"/>
    <meta property="og:description" content="Серіал 'Перші ластівки' отримав захоплені відгуки вже після прем'єри. 1 і 2 серія молодіжного трилера вийшли на Новому каналі 19 листопада. Дивіться онлайн напружені епізоди та читайте опис сюжету!"/>
  </head>
  <body>
    <article>
      <h1>Що сталось у 2 серії "Перших ластівок"</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">Русінкевич Тетяна</a></address>
      <p>
        <b>Серіал "Перші ластівки" отримав захоплені відгуки вже після прем'єри. 1 і 2 серія молодіжного трилера вийшли на Новому каналі 19 листопада. Дивіться онлайн напружені епізоди та читайте опис сюжету!</b>
      </p>
      <p>"Перші ластівки" розкривають реальне життя сучасних підлітків. Самотність, депресія, булінг у школі, схильність до суїциду... Серед головних героїв є як нібито щасливчики, так і школярі з вадами, діти з неблагополучних сімей та представники ЛГБТ, але незалежно від статусу всі вони стикаються з однаковими проблемами.</p>
      <related>
        <h4>Тут більше:</h4>
        <a href="https://maximum.fm/pershi-lastivki-1-seriya-divitis-onlajn-novij-serial-pro-shkolu_n169431"/>
      </related>
      <p>Прем'єрна серія молодіжного трилера вийшла на YouTube ще тиждень тому та зібрала сотні захоплених коментарів. Глядачі вражені потужним сюжетом та відмінною акторською грою. Багато хто не вірить, що це – українське кіно. Схвальні відгуки про 1 серію підтримуємо і ми, і 2 епізод теж не розчарував!</p>
      <p>Старшокласники <b>Катя, Федя, Лєра, Поліна, Микита, Макс </b>... У кожного своя історія, свої проблеми, своє минуле, але всіх їх об'єднує один ДРУГ. І, як виявилося, об'єднує не тільки їх. Страх, таємниці, перше кохання та історії, які шокують батьків. У новому епізоді ми дізнались ще більше деталей драматичної історії школярів!</p>
      <p>
        <b>
          <a href="https://teleportal.ua/serials/novyy-kanal/pershi-lastivky/sezon-1/seriya-2">Дивитись онлайн серіал "Перші ластівки" 2 серія від 19-11-2019</a>
        </b>
      </p>
      <figure>
        <iframe src="https://www.youtube.com/embed/l6pTUOSfnjI" width="640" height="360" data-service="Youtube" scrolling="no"/>
      </figure>
      <p>Маму Феді <b>Ольгу Макарову</b> посеред ночі розбудив дзвінок мобільного. Телефоном повідомили: на вулиці Фройда, 111 оперативники знайшли тіло молодої дівчини! Причина смерті очевидна – загибла викинулася з багатоповерхівки. Схоже, фатальний випадок пов’язаний із двома попередніми...</p>
      <p>Слідча швидко приїхала на місце трагедії та не повірила своїм очам: на асфальті в калюжі крові лежала однокласниця її сина та його колишня дівчина <b>Поліна Дудка</b>! Дорослі гадають, що ж змусило Полю покінчити життя самогубством. Здавалося б, у неї ж було все, про що мріє кожен підліток: щаслива сім’я, успіхи в навчанні та наполеонівські плани на акторське майбутнє.</p>
      <figure>
        <img src="https://maximum.fm/uploads/640w_DIR/media_news/2019/11/5dd4450feaf90916656275.png"/>
        <figcaption>Поліна</figcaption>
      </figure>
      <p>Жінка, яка живе в сусідньому будинку, першою помітила тіло дівчинки. Нічого дивного вона не побачила, окрім підозрілої людини в капюшоні, що відразу після падіння Полі підійшла до трупу. Ольга рішуче налаштована з'ясувати, хто ця загадкова особа та чи змусила вона дівчинку стрибнути з висоти.</p>
      <p>Ніхто, крім трійки підлітків та ДРУГА, не знає, що ж трапилось на даху. Решта учнів у школі й не здогадувалася про трагедію. Наприклад,<b> Лєра</b> мстить <b>Ніку</b> за його витівку з гарячим секс-топом кицьок. Ображена дівчина вирішила застосувати зброю Маслова проти нього ж самого та вивісила в шкільному холі фото його чоловічої гідності з промовистим коментарем "Золотий гей-фонд школи". Однак Лєрі не вдалося вивести із себе хлопця, бо його думки були зайняті серйознішими проблемами…</p>
      <figure>
        <img src="https://maximum.fm/uploads/640w_DIR/media_news/2019/11/5dd445102965a756133757.png"/>
        <figcaption>Ластівки</figcaption>
      </figure>
      <p>Саме <b>Нікіта, Катя </b>та <b>Федя</b> стали свідками самогубства Поліни. Після побаченого їм довелося відкрити один одному секрети, які вони довгий час ретельно приховували від усього світу. Катя показує Ніку ластівок, вирізаних ножем на нозі, чим остаточно виводить із себе пранкера, і він вимагає від друзів зізнатися у всьому поліції. Однак ДРУГ знаходить новий спосіб шантажу учнів та погрожує їм самим поліцією. А наступне його завдання для Ніка, Каті і Феді ще більше жахає, адже він наказує підліткам знову повернутися на дах... І не самим, а з Лєрою!</p>
      <figure>
        <img src="https://maximum.fm/uploads/640w_DIR/media_news/2019/11/5dd4433a31f65196162503.png"/>
      </figure>
      <related>
        <h4>До теми:</h4>
        <a href="https://maximum.fm/muzika-serialu-pershi-lastivki-sluhati-onlajn-usi-saundtreki-i-pisni_n169808"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/garyachi-stravi-zi-svinini-smachni-recepti-z-foto_n169657"/>
        <a href="https://maximum.fm/ukrayinski-zirki-i-sportsmeni-zapisali-potuzhne-video-do-dnya-gidnosti-ta-svobodi-2019_n169855"/>
        <a href="https://maximum.fm/yak-orenduvati-avto-v-yevropi-korisni-lajfhaki-ta-pidvodni-kameni_n169163"/>
      </related>
    </article>
  </body>
</html>