<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-ta-maas-obgovorili-situaciyu-v-donbasi-330241_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T22:49:00+00:00"/>
    <meta property="og:title" content="Зеленський та Маас обговорили ситуацію в Донбасі"/>
    <meta property="og:description" content="Зеленський сподівається, що зустріч у нормандському форматі 9 грудня все ж таки відбудеться."/>
  </head>
  <body>
    <article>
      <h1>Зеленський та Маас обговорили ситуацію в Донбасі</h1>
      <h2>Зеленський сподівається, що зустріч у "нормандському форматі" 9 грудня все ж таки відбудеться.</h2>
      <address>
        <time datetime="2019-11-19T22:49:00+00:00">19 Nov 2019, 22:49</time>
      </address>
      <p>Президент України Володимир Зеленський і міністр закордонних справ Гайко Маас провели зустріч, на якій серед іншого обговорили <b><a href="https://dt.ua/POLITICS/za-pidsumkami-normandskogo-samitu-mozhe-buti-uzgodzheno-dokument-pyeskov-330190_.html">поточну ситуацію на території Донбасу</a></b>, 19 листопада повідомляє <a href="https://www.president.gov.ua/news/prezident-ukrayini-zustrivsya-z-federalnim-ministrom-zakordo-58425">прес-служба</a> президента України.</p>
      <p>"Глава держави поінформував німецького чиновника про ситуацію з безпекою в Донбасі, а також висловив сподівання, що запланована на 9 грудня зустріч у "нормандському форматі" відкриє шлях до мирного врегулювання конфлікту", – заявили в ОПУ.</p>
      <p>Раніше глава німецької дипломатії Гайко <a href="https://dt.ua/POLITICS/priyshla-cherga-rosiyi-vikonuvati-svoyi-zobov-yazannya-schodo-donbasu-glava-diplomatiyi-nimechchini-330215_.html"><b>Маас заявив про те, що Росії пора почати виконувати взяті на себе зобов'язання</b></a> з врегулювання ситуації в Донбасі. У свої чергу міністр закордонних справ України Вадим Пристайко заявив про те, що Україна чекає від "нормандської зустрічі" істотного прогресу у врегулюванні конфлікту.</p>
      <p>Президенти України і Франції Еммануель Макрон і Володимир Зеленський під час телефонної розмови 15 листопада обговорили майбутній <b><a href="https://dt.ua/POLITICS/ofis-zelenskogo-pidtverdiv-zustrich-z-putinim-makronom-i-merkel-9-grudnya-329844_.html">саміт "нормандської четвірки", який має відбутися 9 грудня</a></b> в Парижі. За даними Le Figaro, метою саміту є "відкриття нової послідовності імплементації Мінських домовленостей".</p>
      <p>14 липня в Парижі і 2 вересня у Берліні відбулися зустрічі зовнішньополітичних радників лідерів України, Німеччини, Франції і Росії з метою <b><a href="https://dt.ua/POLITICS/u-berlini-zavershilasya-zustrich-radnikiv-lideriv-normandske-chetvirki-322400_.html">відновлення роботи "нормандського формату"</a></b>. Зустріч лідерів <b><a href="https://dt.ua/POLITICS/zustrich-normandskogo-formatu-mala-vidbutisya-vchora-pristayko-323919_.html">"нормандської четвірки" було заплановано на 17 вересня</a></b>, але її скасували за ініціативою Росії.</p>
      <p>Президент РФ Володимир Путін не брав участі в роботі "Нормандської четвірки" з березня 2018 року, коли було зроблено спільну заяву лідерів чотирьох держав. Остання на сьогодні зустріч лідерів України, Франції, Німеччини та Росії відбулася в Берліні в жовтні 2016 року.</p>
      <footer>За матеріалами: <a href="https://dt.ua/go/aHR0cDovL3d3dy5wcmVzaWRlbnQuZ292LnVhLw==">Сайт президента України</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>