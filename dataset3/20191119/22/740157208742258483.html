<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/ochrona-srodowiska/antysmogowy-dron-znow-nad-szczecinem,135236.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-19T22:33:00+00:00"/>
    <meta property="og:title" content="Antysmogowy dron znów nad Szczecinem"/>
    <meta property="og:description" content="W najbliższych dniach na szczecińskim niebie pojawi się antysmogowy dron, który kolejny sezon będzie mierzył poziom szkodliwych substancji w powietrzu i wyłapywał „trucicieli”."/>
  </head>
  <body>
    <article>
      <h1>Antysmogowy dron znów nad Szczecinem</h1>
      <address><time datetime="2019-11-19T22:33:00+00:00">19 Nov 2019, 22:33</time> by <a rel="author">JS  </a></address>
      <h4>W najbliższych dniach na szczecińskim niebie pojawi się antysmogowy dron, który kolejny sezon będzie mierzył poziom szkodliwych substancji w powietrzu i wyłapywał „trucicieli”.</h4>
      <hr/>
      <p>ron wyposażony jest w czujniki mierzące poziom stężenia w powietrzu szkodliwych substancji: formaldehydu, chlorowodoru czy pyłów PM10 i PM2,5, które wytwarzane są podczas spalania w piecach niedozwolonych materiałów i zanieczyszczają powietrze. Użycie drona pozwala precyzyjnie namierzyć źródło zanieczyszczeń i szybkie skierowanie tam patrolu Straży Miejskiej, który po kontroli może nałożyć mandat na osobę dopuszczającą się tego procederu.</p>
      <p>- Oprócz pomiarów punktowych dron mierzy również stężenie szkodliwych substancji obszarowo, co pozwala na monitorowanie sytuacji w całym mieście i wytypowanie rejonów szczególnie dotkniętych zanieczyszczeniami - informuje Paulina Łątka z Centrum Informacji Miasta. - Dzięki temu wiadomo, gdzie należy skierować dalsze działania.</p>
      <p>Z doświadczeń ubiegłego roku wynika, że są to najczęściej dzielnice domków jednorodzinnych, takie jak Gumieńce, Podjuchy czy Dąbie. Z tych obszarów pochodzi również najwięcej zgłoszeń kierowanych przez mieszkańców do Straży Miejskiej i przez aplikację Alert.</p>
      <p>Działanie jest realizowane dzięki współpracy z firmą Uniqa.</p>
    </article>
  </body>
</html>