<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/742570"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T22:22:00+00:00"/>
    <meta property="og:title" content="ประมูลภาพก๊อป&quot;โมนาลิซ่า&quot;18.3ล้าน"/>
    <meta property="og:description" content="ภาพเลียนแบบของจริง”โมนาลิซ่า”สมัยศตวรรษที่ 17 ของเลโอนาร์โด ดาวินชี ถูกนำออกประมูลที่บริษัทซัทเทบีส์ในกรุงปารีส ฝรั่งเศส ได้ราคา 552,500 ยูโรหรือ 611,950 ดอลลาร์สหรัฐ(ราว 18.3 ล้านบาท)มากกว่าที่ประเมินไว้ตอนแรก"/>
  </head>
  <body>
    <article>
      <h1>ประมูลภาพก๊อป"โมนาลิซ่า"18.3ล้าน</h1>
      <address>
        <time datetime="2019-11-19T22:22:00+00:00">19 Nov 2019, 22:22</time>
      </address>
      <p>
        <b>ภาพเลียนแบบของจริง”โมนาลิซ่า”สมัยศตวรรษที่ 17 ของเลโอนาร์โด ดาวินชี ถูกนำออกประมูลที่บริษัทซัทเทบีส์ในกรุงปารีส ฝรั่งเศส ได้ราคา 552,500 ยูโรหรือ 611,950 ดอลลาร์สหรัฐ(ราว 18.3 ล้านบาท)มากกว่าที่ประเมินไว้ตอนแรก</b>
      </p>
      <p>สำนักข่าวรอยเตอร์รายงานจากกรุงปารีสประเทศฝรั่งเศสเมื่อวันที่ 19 พ.ย.ว่า บริษัทซัทเทบีส์ในกรุงปารีสได้จัดการประมูลภาพวาดเลียนแบบของจริง โมนาลิซ่า ผลงานของศิลปินเอก เลโอนาร์โด ดาวินชี ซึ่งวาดไว้ตั้งแต่ปีค.ศ.1503 ปัจจุบันแขวนอยู่ที่พิพิธภัณฑ์ลูฟร์ในกรุงปารีสมานานกว่า 200 ปีแล้ว เชื่อว่าเป็นภาพวาดของลิซา เกอราร์ดินี ภรรยาของฟรานเชสโก โจกอนโด ขุนนางชาวฟลอเรนซ์<br/>ส่วนภาพเลียนแบบของจริงถูกนำออกประมูลเมื่อวันอังคารที่ผ่านมาด้วยราคา 552,500 ยูโรหรือ 611,950 ดอลลาร์สหรัฐ(ราว 18.3 ล้านบาท)มากกว่าที่ประเมินไว้ในตอนแรกว่าน่าจะได้ราคา 70,000-90,000 ยูโร ซึ่งนายเบาเก้ โคเนน ผู้อำนวยการซัทเทบีส์ กล่าวว่า เป็นผลงานที่น่าประหลาดใจอย่างมากที่สะท้อนให้เห็นถึงความชื่นชมในจิตรกรรม<br/><br/>เครดิตภาพREUTERS</p>
    </article>
  </body>
</html>