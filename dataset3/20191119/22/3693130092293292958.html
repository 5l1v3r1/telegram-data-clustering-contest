<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/tamirhane-yangininda-13-arac-zarar-gordu-1208913.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T22:37:00+00:00"/>
    <meta property="og:title" content="Tamirhane yangınında 13 araç zarar gördü"/>
    <meta property="og:description" content="DENİZLİ'nin Merkezefendi ilçesinde, TIR tamirhanesi ve yedek parça deposu olarak kullanılan bir iş yerinde çıkan yangın 3 saatlik çalışmanın ardından kontrol altına alındı. Yangında işyerinde bulunan 8'i TIR 13 araç kullanılamaz hale gelirken, dumandan etkilenen 2 kişi ise hastaneye kaldırıldı."/>
  </head>
  <body>
    <article>
      <h1>Tamirhane yangınında 13 araç zarar gördü</h1>
      <h2>DENİZLİ'nin Merkezefendi ilçesinde, TIR tamirhanesi ve yedek parça deposu olarak kullanılan bir iş yerinde çıkan yangın 3 saatlik çalışmanın ardından kontrol altına alındı. Yangında işyerinde bulunan 8'i TIR 13 araç kullanılamaz hale gelirken, dumandan etkilenen 2 kişi ise hastaneye kaldırıldı.</h2>
      <address>
        <time datetime="2019-11-19T22:37:00+00:00">19 Nov 2019, 22:37</time>
      </address>
      <p><b>Sümer Mahallesi</b> 76 Sokak'ta bulunan <b>TIR </b>tamirhanesi ve yedek parça deposu olarak kullanılan bir binada, saat 20.00 sıralarında henüz belirlenemeyen bir nedenle yangın çıktı.</p>
      <figure>
        <img src="https://images.bursadabugun.com/editor/haber/20112019/tamirhane-yangininda-13-arac-zarar-gordu-5950-dhaphoto4-5dd460a7f0c78.jpg"/>
      </figure>
      <p>Depoda bulunan plastik malzemeler nedeniyle yangın kısa sürede büyüdü. İhbar üzerine olay yerine çok sayıda itfaiye ekibi sevk edildi. Yangına, 46 personel, 28 itfaiye aracı ile müdahale edildi. <b>Alevler</b>, <b>itfaiye </b>ekiplerinin yaklaşık 3 saatlik çalışmasının ardından kontrol altına alındı. Yangında alevler nedeniyle 8 <b>TIR </b>ve 5 hafif ticari araç kullanılamaz hale geldi.</p>
      <figure>
        <img src="https://images.bursadabugun.com/editor/haber/20112019/tamirhane-yangininda-13-arac-zarar-gordu-5950-dhaphoto3-5dd460acbfcfb.jpg"/>
      </figure>
      <p>Dumandan etkilendiği belirtilen 2 işyeri çalışanı ise sağlık ekipleri tarafından tedbir amacıyla <b>Denizli Devlet Hastanesi</b>'ne kaldırıldı. İtfaiye ekiplerinin soğutma çalışması devam ediyor.</p>
    </article>
  </body>
</html>