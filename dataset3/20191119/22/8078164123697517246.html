<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/19_novembre_20/meghan-markle-l-icona-mondiale-moda-supera-chiara-ferragni-f42379fe-0b6e-11ea-a21c-9507e0a03cd5.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Meghan Markle è l’icona mondiale di moda (e supera Chiara Ferragni)"/>
    <meta property="og:description" content="La Duchessa di Sussex è in cima alla lista delle celebrità più potenti secondo l’autorevole piattaforma Lyst. Più copiata dell’influencer italiana e di Kim Kardashian"/>
  </head>
  <body>
    <article>
      <h1>Meghan Markle è l’icona mondiale di moda (e supera Chiara Ferragni)</h1>
      <h2>La Duchessa di Sussex è in cima alla lista delle celebrità più potenti secondo l’autorevole piattaforma Lyst. Più copiata dell’influencer italiana e di Kim Kardashian</h2>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">Michela Proietti</a></address>
      <p>La mania della gonna a matita, indossata fin dall’inizio della relazione con il principe Harry, è la prova provata che tutto ciò che indossa diventa un modello da copiare. Almeno in questo Meghan Markle supera Kate Middleton, che pure per anni ha trainato il fashion system britannico, portando alla ribalta marchi fino allora di nicchia come Anya Hindmarch. Ma quello che tocca - o meglio, indossa - Meghan si trasforma magicamente in oro e gli abiti vestiti in occasioni ufficiali diventano sold out, indipendentemente dal prezzo. Anche per questo motivo, è in cima alla lista delle celebrità più potenti del settore sviluppate dalla piattaforma Lyst.Il sito web di abbigliamento di lusso, dedicato alla ricerca globale, ha scoperto che è stata la royal con lo stile più imitato dell’anno. «Chi non è stato tentato dai suoi abiti a camicia o dai tacchi a spillo da sogno che hanno rotto i cliché del Palazzo?», si interroga Hola, che riporta la notizia notando come dalla classifica sia assente la pur modaiola Regina Letizia di Spagna.</p>
      <h4>Unica reale nella classifica</h4>
      <p>La Duchessa del Sussex è l’unica reale nella lista, in compagnia di Timothée Chalamet , la protagonista di «The King», Zendaya, Billie Ellish e Cardi B e altre celebrità che hanno portato un aumento del 216% di ricerche intorno a un tema moda, proprio come è accaduto con Meghan. Tiene botta il clan Kardashian, con Kylie Jenner in settima posizione, e a sorpresa la Duchessa genera più curiosità di Chiara Ferragni.</p>
      <slideshow>
        <figure>
          <img src="https://images2.corriereobjects.it/methode_image/2019/11/20/Moda/Foto%20Moda%20-%20Trattate/06%20-%20lyst-ka7F-Ro7Uzq8HFRhNJEDjXn4tdbO-590x445@Corriere-Web-Sezioni.JPG"/>
        </figure>
        <figure>
          <img src="https://images2.corriereobjects.it/methode_image/2019/11/20/Moda/Foto%20Moda%20-%20Trattate/combo_ori_crop_MASTER__0x0.jpg"/>
        </figure>
        <figure>
          <img src="https://images2.corriereobjects.it/methode_image/2019/11/20/Moda/Foto%20Moda/02%20-%20lyst.JPG"/>
        </figure>
        <figcaption>Dal cardigan di Katie Holmes alla spilla a forma di ragno: i prodotti virali del 2019</figcaption>
      </slideshow>
      <h4>Inclusività e sostenibilità</h4>
      <p>La piattaforma, che ha anche analizzato quali termini sono stati i più utilizzati, ha confermato che il 2019 è stato l’ anno più consapevole, con il tema della sostenibilità aumentato del 75% . Ogni volta siamo preoccupati che gli abiti che indossiamo rispettino l’ambiente e abbiamo rafforzato il concetto di inclusività, che non solo spiega la caduta di Victoria ‘s Secret, ma il successo colossale spettacolo Savage x Fenty, il marchio di lingerie creato da Rihanna per le donne di tutte le taglie.</p>
    </article>
  </body>
</html>