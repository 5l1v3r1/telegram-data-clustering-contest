<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_20/romina-carrisi-posa-fronte-tomba-nonno-tyrone-si-scatena-polemica-irrispettosa-3944d84a-0ba4-11ea-a21c-9507e0a03cd5.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Romina Carrisi in posa di fronte alla tomba di nonno Tyrone. E si scatena la polemica: «Irrispettosa»"/>
    <meta property="og:description" content="La figlia di Al Bano e Romina Power non ha resistito a manifestare i propri sentimenti su Instagram. Ma sul web l’accusano di avere un atteggiamento scorretto per il luogo"/>
  </head>
  <body>
    <article>
      <h1>Romina Carrisi in posa di fronte alla tomba di nonno Tyrone. E si scatena la polemica: «Irrispettosa»</h1>
      <h2>La figlia di Al Bano e Romina Power non ha resistito a manifestare i propri sentimenti su Instagram. Ma sul web l’accusano di avere un atteggiamento scorretto per il luogo</h2>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">Francesca Angeleri</a></address>
      <p>Romina Carrisi, una delle figlie di Romina Power e Albano Carrisi, non ha resistito a manifestare i propri sentimenti agli oltre 80mila follower che la seguono su Instagram. Si trova ora in viaggio negli Stati Uniti e si è fatta scattare una foto in cui è comodamente seduta, a piedi scalzi e con un fiore bianco in mano, sulla tomba del nonno materno Tyrone Power all’Hollywood Forever Cemetery di Los Angeles. In inglese ha scritto: «Ho sentito che eri un uomo affascinante... Avrei voluto conoscerti» con un cuoricino a fianco.</p>
      <h4>La diatriba</h4>
      <p>L’immagine è diventata virale in brevissimo tempo scatenando la solita diatriba che si verifica in questi casi: da un lato i detrattori che hanno ritenuto poco rispettosa un’immagine alquanto disinibita pur trattandosi di un luogo dedicato ai defunti. Dall’altra, invece, molti si sono espressi in maniera positiva ritenendo che fosse un atteggiamento poetico fatto da una nipote che non ha mai conosciuto il proprio nonno. Tyrone Power è stato un grande divo della Golden Age di Hollywood. Dal suo matrimonio con Linda Christian (celebrato in Italia) nacque Romina Power. Morì prematuramente a Madrid a causa di un infarto.</p>
    </article>
  </body>
</html>