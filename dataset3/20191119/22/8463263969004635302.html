<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855268/eliminacje-euro-2020-belgia-cypr-belgowie-zwienczyli-dzielo-sa-najlepszym-zespol"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-19T22:45:49+00:00"/>
    <meta property="og:title" content="Eliminacje Euro 2020. Belgia - Cypr. Belgowie zwieńczyli dzieło! Są najlepszym zespołem eliminacji"/>
    <meta property="og:description" content="Reprezentacja Belgii w ostatnim meczu eliminacji do Euro 2020 potwierdziła wysoką formę. Drużyna Roberto Martineza pokonała Cypr 6:1 i potwierdziła, że jest najlepszą drużyną całych eliminacji. W innych meczach grupy I wygrywali Rosjanie i Szkoci."/>
  </head>
  <body>
    <article>
      <h1>Eliminacje Euro 2020. Belgia - Cypr. Belgowie zwieńczyli dzieło! Są najlepszym zespołem eliminacji</h1>
      <address><time datetime="2019-11-19T22:45:49+00:00">19 Nov 2019, 22:45</time> by <a rel="author" href="https://sportowefakty.wp.pl/autor/michal-galezewski" target="_blank">Michał Gałęzewski</a></address>
      <h4>Reprezentacja Belgii w ostatnim meczu eliminacji do Euro 2020 potwierdziła wysoką formę. Drużyna Roberto Martineza pokonała Cypr 6:1 i potwierdziła, że jest najlepszą drużyną całych eliminacji. W innych meczach grupy I wygrywali Rosjanie i Szkoci.</h4>
      <related>
        <a href="https://sportowefakty.wp.pl/pilka-nozna/855217/eliminacje-euro-2020-walia-wygrala-z-wegrami-bitwe-o-awans"/>
      </related>
      <p>Po tym jak w poniedziałek swój mecz aż 9:1 z Armenią wygrała reprezentacja Włoch, Belgowie musieli pokonać Cypr różnicą przynajmniej dwóch bramek, by stać się najlepszym zespołem całych eliminacji. Dotychczas Belgowie, podobnie jak Włosi, wygrali wszystkie mecze.</p>
      <p>Chociaż Belgowie od początku ruszyli na Cypr, spotkanie zdecydowanie nie układało się początkowo po myśli faworytów. Po tym jak gola strzelił 24-letni piłkarz APOEL-u Nikozja Nicolas Ioannou, to sensacyjnie Cypryjczycy prowadzili na Stadionie Króla Baudouina I w Brukseli.</p>
      <p>Już po dwóch minutach wyrównał <a href="https://sportowefakty.wp.pl/pilka-nozna/christian-benteke">Christian Benteke</a>, a przed końcem drugiej połowy, Belgowie strzelili trzy kolejne bramki, z czego dwie padły łupem <a href="https://sportowefakty.wp.pl/pilka-nozna/kevin-de-bruyne">Kevina De Bruyne</a>. Ostatecznie Belgia wygrała z Cyprem 6:1 i została najlepszym zespołem całych eliminacji! Już od długiego czasu widzimy, że na północnym-zachodzie Europy rodzi się nowa potęga. Czy Belgia już na Euro 2020 uwolni swój potencjał?</p>
      <p><b><a href="https://sportowefakty.wp.pl/pilka-nozna/reprezentacja-belgii">Belgia</a> - <a href="https://sportowefakty.wp.pl/pilka-nozna/reprezentacja-cypru">Cypr</a> 6:1 (4:1)</b><br/>0:1 - Nicholas Ioannou 14'<br/>1:1 - Christian Benteke 16'<br/>2:1 - Kevin De Bruyne 35'<br/>3:1 - Kevin De Bruyne 41'<br/>4:1 - Yannick Carrasco 44'<br/>5:1 - Kypros Christoforou (sam.) 51'<br/>6:1 - Christian Benteke 68'</p>
      <p>
        <b>Składy:</b>
      </p>
      <p><b>Belgia:</b> Simon Mignolet - Toby Alderweireld, Jason Denayer, Elias Cobbaut - Yannick Carrasco, Hans Vanaken, Youri Tielemans - Thorgan Hazard - Kevin De Bruyne (68' Denis Praet), Christian Benteke (80' Divock Origi), Eden Hazard (84' Yari Verschaeren).</p>
      <p><b>Cypr:</b> Neofytos Michael - Chambos Kyriakou, Kypros Christoforou, Giorgis Merkis, Nicholas Ioannou (67' Ioannis Kousoulos), Christos Wheeler - Matija Spoljarić (79' Georgios Efrem), Kostakis Artymatas, Grigoris Kastanos - Ioannis Kosti (81' Fotis Papoulis), Pieros Sotiriou.</p>
      <p>***</p>
      <p>Na Hampden Park w Glasgow, Szkocja z Kazachstanem grała o 3. miejsce w grupie. Od początku dominowali Szkoci, jednak nie potrafili trafić w światło bramki strzeżonej przez Dmytro Niepogodowa. Gola dla Kazachów zdobył natomiast Baktijar Zajnutdinow i niespodziewanie to będący członkiem UEFA zespół z Azji Środkowej wyszedł na prowadzenie.</p>
      <p>Po zmianie stron, zespół <a href="https://sportowefakty.wp.pl/pilka-nozna/steve-clarke">Steve'a Clarke'a</a> zaczął grać tak, jak szkoccy kibice by sobie tego wymarzyli. Zespół z północnej części Wielkiej Brytanii za sprawą dwóch goli <a href="https://sportowefakty.wp.pl/pilka-nozna/john-mcginn">Johna McGinna</a> i jednego <a href="https://sportowefakty.wp.pl/pilka-nozna/steven-naismith">Stevena Naismitha</a> zapewnił sobie trzecie miejsce w tabeli.</p>
      <p><b><a href="https://sportowefakty.wp.pl/pilka-nozna/reprezentacja-szkocji">Szkocja</a> - <a href="https://sportowefakty.wp.pl/pilka-nozna/reprezentacja-kazachstanu">Kazachstan</a> 3:1 (0:1)</b><br/>0:1 - Baktijar Zajnutdinow 34'<br/>1:1 - John McGinn 48'<br/>2:1 - Steven Naismith 64'<br/>3:1 - John McGinn 90+1'</p>
      <p>***</p>
      <p>Nie było natomiast mowy o niespodziance w San Marino. Zdecydowanie najgorszy zespół eliminacji biorąc pod uwagę wszystkie grupy co prawda nie zagrał tak jak w pierwszym meczu obu drużyn w Sarańsku, który zakończył się wynikiem 9:0 dla Rosjan, jednak i tak dominował tylko jeden zespół. Już w 3. minucie wynik otworzył <a href="https://sportowefakty.wp.pl/pilka-nozna/daler-kuzjajew">Daler Kuzjajew</a> i Rosjanom grało się łatwo. Ostatecznie spotkanie zakończyło się "skromnym" 0:5.</p>
      <p><b><a href="https://sportowefakty.wp.pl/pilka-nozna/reprezentacja-san-marino">San Marino</a> - <a href="https://sportowefakty.wp.pl/pilka-nozna/rosja">Rosja</a> 0:5 (0:2)</b><br/>0:1 - Daler Kuzjajew 3'<br/>0:2 - Siergiej Pietrow 19'<br/>0:3 - Aleksiej Miranczuk 49'<br/>0:4 - Aleksiej Jonow 56'<br/>0:5 - Nikołaj Komliczenko 78'</p>
      <p>WP SportoweFakty</p>
    </article>
  </body>
</html>