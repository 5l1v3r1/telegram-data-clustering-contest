<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/u21-italia-a-valanga-sull-armenia-6-0-per-gli-azzurrini-di-nicolato-gol-e-assist-per-pinamonti-323515"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T22:12:43+00:00"/>
    <meta property="og:title" content="U21, Italia a valanga sull'Armenia: 6-0 per gli Azzurrini di Nicolato. Gol e assist per Pinamonti"/>
    <meta property="og:description" content="Tutto facile per gli Azzurrini di Paolo Nicolato che si impongono per 6-0 contro l'Armenia di Lozano Flores. Ad aprire le marcature l'ex bianconero Moise Kean al 15esimo su assist di Andrea..."/>
  </head>
  <body>
    <article>
      <h1>U21, Italia a valanga sull'Armenia: 6-0 per gli Azzurrini di Nicolato. Gol e assist per Pinamonti</h1>
      <address><time datetime="2019-11-19T22:12:43+00:00">19 Nov 2019, 22:12</time> by <a rel="author">Egle Patanè</a></address>
      <p>Tutto facile per gli <b>Azzurrini</b> di <b>Paolo Nicolato</b> che si impongono per 6-0 contro l'Armenia di Lozano Flores. Ad aprire le marcature l'ex bianconero <b>Moise</b> <b>Kean</b> al 15esimo su assist di <b>Andrea Pinamonti</b>. L'ex interista, oggi al Genoa, non si accontenta del passaggio vincente e dieci minuti dopo raddoppia il risultato dopo un tap-in grazie ad un pallone servito da un altro ex scuola Inter, <b>Marco Sala</b>, oggi in forza all'Entella in prestito dal Sassuolo. Al 39esimo il 9 azzurro ci riprova ma un attento <b>Aslanyan</b> respinge in angolo e a triplicare ci pensa ancora il numero 20, Moise Kean al 41esimo che dopo una conclusione di Cutrone ribattuta dal portiere, si trova la palla sui piedi e calcia dritto alle spalle dell'estremo difensore armeno. La prima frazione di gioco si chiude con il vantaggio azzurro per 3-0 ma, immediatamente all'inizio della ripresa l'Italia cala il poker con <b>Niccolò Zanellato</b> che insacca un pallone di Cutrone inizialmente respinto. All'11esimo del secondo tempo doppio cambio per Nicolato che sostituisce entrambi gli ex Inter, Pinamonti e Sala: al loro posto rispettivamente <b>Gianluca Scamacca </b>e <b>Alessandro Tripaldelli.</b> L'attaccante dell'Ascoli (in prestito dal Sassuolo) ci mette meno di un minuto a risultare decisivo e al 12esimo di testa imbuca il 5-0 azzurro. Non è finita però perché <b>Davide</b> <b>Bettella</b>, altro ex interista, appena entrato al posto di <b>Ranieri</b>, segna la rete del<b> 6-0</b>. Triplice fischio al Massimino, l'Italia vince la quinta di questa manche di gare valide per le qualificazioni e conquista il 13esimo punto, a -5 dall'Irlanda a 16 punti con due partite in più. </p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>