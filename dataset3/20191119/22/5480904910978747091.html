<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/hradec-kralove-je-ve-ctvrtfinale-ligy-mistru-plzen-vypadla/1822517?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-19T22:27:00+00:00"/>
    <meta property="og:title" content="Hradec Králové je ve čtvrtfinále Ligy mistrů, Plzeň vypadla"/>
    <meta property="og:description" content="Mannheim/Lausanne - Hokejisté Hradce Králové remizovali v odvetě osmifinále Ligy mistrů v Mannheimu 1:1 a díky předchozímu domácímu vítězství 1:0 oslavili postup. Plzeň sice dokázala díky výsledku 4:3 po základní hrací době na ledě Lausanne smazat ztrátu po domácí prohře 1:2, ale nezvládla prodloužení. Po brance Coryho Emmertona v čase 60:58 tým kouče Ladislava Čiháka v soutěži končí a nezopakuje účast v semifinále z minulé sezony."/>
  </head>
  <body>
    <article>
      <h1>Hradec Králové je ve čtvrtfinále Ligy mistrů, Plzeň vypadla</h1>
      <address><time datetime="2019-11-19T22:27:00+00:00">19 Nov 2019, 22:27</time> by <a rel="author" href="http://www.ctk.cz/" target="_blank">ČTK</a></address>
      <p>Mannheim/Lausanne - Hokejisté Hradce Králové remizovali v odvetě osmifinále Ligy mistrů v Mannheimu 1:1 a díky předchozímu domácímu vítězství 1:0 oslavili postup. Plzeň sice dokázala díky výsledku 4:3 po základní hrací době na ledě Lausanne smazat ztrátu po domácí prohře 1:2, ale nezvládla prodloužení. Po brance Coryho Emmertona v čase 60:58 tým kouče Ladislava Čiháka v soutěži končí a nezopakuje účast v semifinále z minulé sezony.</p>
      <slideshow>
        <figure>
          <img src="https://i3.cn.cz/6/1573679765_P201911131242401.jpg"/>
        </figure>
        <figure>
          <img src="https://i3.cn.cz/6/1573679313_P201911131235101.jpg"/>
        </figure>
        <figure>
          <img src="https://i3.cn.cz/6/1573679332_P201911131235301.jpg"/>
        </figure>
        <figure>
          <img src="https://i3.cn.cz/6/1573679266_P201911131234601.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3321">Fotogalerie: Hokejová Liga mistrů 2019/20</a>
        </figcaption>
      </slideshow>
      <p>Hradec Králové vedl v Mannheimu po brance Matěje Chalupy ze závěru druhé třetiny a v 50. minutě vyrovnal Phil Hungerecker. V boji o semifinále narazí Mountfield na Zug s reprezentačním centrem Janem Kovářem, který vyřadil Tapparu Tampere.</p>
      <p>V extralize sice Hradec Králové čtyřikrát za sebou nebodoval a propadl se na deváté místo, ale souboj s aktuálně třetím tým DEL vedeným českým trenérem Pavlem Grossem zvládl. První účast v play off při třetím startu v Lize mistrů si tak prodlouží ještě minimálně o zápasy v prosincových termínech (3./4. a 10.12.).</p>
      <p>Plzeň se do Švýcarska vydala bez několika opor včetně suverénně nejproduktivnějšího hráče i nejlepšího střelce Milana Gulaše. Přestože po první třetině prohrávala 2:3, vrátila se díky gólům Matyáše Kantnera a Luboše Roba ve třetím dějství do hry, ale nakonec postup nevybojovala.</p>
      <h3>Hokejová Liga mistrů - odvety osmifinále play off:</h3>
      <p>--------</p>
      <p>
        <b>Adler Mannheim - Mountfield Hradec Králové 1:1 (0:0, 0:1, 1:0)</b>
      </p>
      <p>Branky a nahrávky: 50. Hungerecker (Lehtivuori, Lampl) - 40. M. Chalupa (Jergl, R. Pilař). Rozhodčí: Öhlund, Björk (oba Švéd.) - Hurtik (Něm.), Leermakers (Niz). Vyloučení: 4:7. Bez využití. Diváci: 3611. První zápas: 0:1, postoupil Hradec Králové.  </p>
      <p><b>Mannheim:</b> Endras - Larkin, Katic, Lampl, Lehtivuori, Reul, Akdag, Billins, B. Krupp - Plachta, Desjardins, D. Wolf - Rendulič, Eisenschmid, Krämmer - Huhtala, B. Smith, Stützle - Hungerecker, M. Goc, Soramies. Trenéři: Gross a Pellegrims.</p>
      <p><b>Hradec Králové:</b> Mazanec - Linhart, Čáp, Cibulskis, Nedomlel, Rosandič, F. Pavlík, Šalda - Červený, Koukal, Jergl - R. Pavlík, Cingel, Smoleňák - M. Chalupa, Dragoun, Paulovič - Perret, Kubík, Kevin Klíma, Rákos - R. Pilař. Trenéři: V. Růžička st., T. Martinec, Krátoška a P. Svoboda.</p>
      <p>
        <b>HC Lausanne - HC Škoda Plzeň 4:4 v prodl. (3:2, 0:0, 0:2 - 1:0)</b>
      </p>
      <p>Branky a nahrávky: 6. Jeffrey (Keninš, Ch. Bertschy), 12. P. Lindbohm (Vermin), 16. Moy (Nodari), 61. Emmerton (Genazzi) - 10. Kracík (Pour), 12. L. Kaňák (Roman Vlach, Pour), 47. Kantner (Kracík), 54. Rob (M. Houdek, Malát). Rozhodčí: Piechaczek (Něm.), Nikolic (Rak.) - Altmann, T. Wolf (oba Švýc.). Vyloučení: 2:4. Bez využití. Diváci: 3239. První zápas: 2:1, postoupilo Lausanne.  </p>
      <p><b>Lausanne:</b> Stephan - Heldner, Junland, P. Lindbohm, Frick, Grossmann, Genazzi, Oejdemark, Nodari - Keninš, Jeffrey, Ch. Bertschy - Vermin, Emmerton, Moy - Herren, Jooris, Leone - Antonietti, Froidevaux, Roberts. Trenéři: Peltonen, T. Hämäläinen a Huet.</p>
      <p><b>Plzeň:</b> D. Frodl - Vráblík, Moravčík, Čerešňák, M. Houdek, L. Kaňák, Budík - Pour, Kracík, Kantner - F. Přikryl, V. Němec, P. Straka - Rob, Kodýtek, Malát - Roman Vlach, Kolda. Trenéři: Čihák, Jiří Hanzlík a Pejchar.</p>
    </article>
  </body>
</html>