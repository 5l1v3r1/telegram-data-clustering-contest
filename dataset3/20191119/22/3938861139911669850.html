<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_zelenskij-obgovoriv-z-ministrom-zakordonnih-sprav-nimechchini-situaciyu-na-donbasi/938980"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T22:29:00+00:00"/>
    <meta property="og:title" content="Зеленський обговорив з міністром закордонних справ Німеччини ситуацію на Донбасі"/>
    <meta property="og:description" content="Президент України Володимир Зеленський провів зустріч з Федеральним міністром закордонних справ Німеччини Хайко Маасом. &quot;Президент України висловив вдячність за послідовну підтримку з боку ФРН територіальної цілісності і суверенітету України, комплексну допомогу у впровадженні структурних ..."/>
  </head>
  <body>
    <article>
      <h1>Зеленський обговорив з міністром закордонних справ Німеччини ситуацію на Донбасі</h1>
      <address><time datetime="2019-11-19T22:29:00+00:00">19 Nov 2019, 22:29</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938980_w_300.jpg?v=0"/>
        <figcaption>Зеленський зустрівся з Маасом. Фото: ОП</figcaption>
      </figure>
      <p>Президент України <b>Володимир Зеленський</b> провів зустріч з Федеральним міністром закордонних справ Німеччини <b>Хайко Маасом</b>.</p>
      <p>"Президент України висловив вдячність за послідовну підтримку з боку ФРН територіальної цілісності і суверенітету України, комплексну допомогу у впровадженні структурних реформ в нашій державі, сприяння ініціативам по відновленню пошкодженої війною інфраструктури Донбасу", - йдеться в повідомленні прес-служби президента.</p>
      <p>Зеленський повідомив про ситуацію з безпекою на Донбасі. Висловив надію, що запланована на 9 грудня зустріч в нормандської форматі відкриє шлях до мирного врегулювання конфлікту.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_v-ssa-zastupilis-za-poroshenka-i-pohvalili-zelenskogo/938888"/>
      </related>
      <p>Обговорили ситуацію навколо прийняття в ФРН закону про імплементацію газової директиви ЄС. Маас запевнив, що зміни німецького законодавства відповідають положенням директиви.</p>
      <p>Обговорювалися також питання практичного співробітництва сторін в контексті реалізації курсу України на європейську та євроатлантичну інтеграцію.</p>
      <blockquote>Президент Володимир Зеленський має намір говорити на зустрічі в "<a href="https://gazeta.ua/articles/politics/_zelenskij-hoche-govoriti-z-putinim-pro-konkretni-termini-zakinchennya-rosijskoyi-agresiyi/938901">нормандському форматі</a>" (Україна, Німеччина, Франція та РФ) про конкретні терміни припинення війни на Донбасі. Про це глава держави заявив на брифінгу у вівторок після зустрічі з прем'єр-міністром Чехії Андреєм Бабішем.</blockquote>
    </article>
  </body>
</html>