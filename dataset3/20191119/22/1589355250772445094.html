<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/bugar-nebude-lidrom-kandidatky-mosta-hid-strana-uz-ma-nahradnika.html"/>
    <meta property="og:site_name" content="TREND.sk"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Bugár nebude lídrom kandidátky Mosta-Híd. Strana už má náhradníka"/>
    <meta property="og:description" content="Zo súčasných členov Mosta-Híd na kandidátke už nebude minister spravodlivosti Gábor Gál"/>
  </head>
  <body>
    <article>
      <h1>Bugár nebude lídrom kandidátky Mosta-Híd. Strana už má náhradníka</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">TASR</a></address>
      <p>
        <b>Predseda Mosta-Híd Béla Bugár má obsadiť druhé miesto za ministrom dopravy Árpádom Érsekom, tretí má byť šéf envirorezortu László Sólymos. TASR to potvrdila hovorkyňa Mosta-Híd Klára Magdeme.</b>
      </p>
      <p>„Predseda strany Most-Híd v rámci svojich kompetencií navrhol kandidátnu listinu, ktorú republikové predsedníctvo schválilo ako návrh na republikovú radu. Republiková rada o kandidačnej listine rozhodne v sobotu,“ uviedla pre TASR K. Magdeme. O tom, že B. Bugár nebude lídrom informovala aj TV JOJ.</p>
      <related>
        <a href="https://www.etrend.sk/ekonomika/simon-most-hid-je-toxicky-ako-smer-za-benesove-dekrety-sa-treba-ospravedlnit.html"/>
      </related>
      <p>Zo súčasných ministrov, ktorí sú členmi Mosta-Híd, na kandidátke už nebude minister spravodlivosti Gábor Gál. Zdôvodnil to politickými i nepolitickými dôvodmi.</p>
      <p>Chýbať by mala aj štátna tajomníčka rezortu spravodlivosti Edita Pfundtner. Naopak, Andrej Hrnčiar svoju kandidatúru pre TASR potvrdil.</p>
      <p>Voľby do Národnej rady budú 29. februára 2020. Kampaň sa už začala. Politické strany a hnutia musia podať kandidačnú listinu do 1. decembra 2019.</p>
    </article>
  </body>
</html>