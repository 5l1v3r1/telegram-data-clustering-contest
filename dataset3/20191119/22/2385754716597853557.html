<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598201/tourkos-esteile-ypopto-fakelo-ston-erntogan"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T22:23:00+00:00"/>
    <meta property="og:title" content="Τούρκος έστειλε ύποπτο φάκελο στον Ερντογάν"/>
    <meta property="og:description" content="Φάκελο στον Ρετζέπ Ταγίπ Ερντογάν προσπάθησε να στείλει ένας Τούρκος από το Καχραμάνμαράς της ΝΑ Τουρκίας, απειλώντας ότι θα βλάψει τον εαυτό του με..."/>
  </head>
  <body>
    <article>
      <h1>Τούρκος έστειλε ύποπτο φάκελο στον Ερντογάν</h1>
      <address><time datetime="2019-11-19T22:23:00+00:00">19 Nov 2019, 22:23</time> by <a rel="author">SigmaLive</a></address>
      <p><b>Φάκελο στον Ρετζέπ Ταγίπ Ερντογάν προσπάθησε να στείλει ένας Τούρκος από το Καχραμάνμαράς της ΝΑ Τουρκίας, απειλώντας ότι θα βλάψει τον εαυτό του με κυάνιο.<br/></b> <br/>Όπως μεταδίδει η ανταποκρίτρια του ΣΙΓΜΑ στην Τουρκία, Μαρία Ζαχαράκη, ο 56χρονος Καζίμ Παρλαμίς άφησε το φάκελο στο ταχυδρομείο κι έφυγε, έχοντας πρώτα γράψει απέξω από το φάκελο «θα πιω κυάνιο» και αποδέκτη το όνομα του Τούρκου προέδρου. Το γεγονός κινητοποίησε αμέσως τις τουρκικές αρχές, καθώς θεώρησαν ότι ο φάκελος περιείχε μέσα δηλητήριο. Κλήθηκε η αστυνομία η οποία και άρχισε να ψάχνει τον 56χρονο, καθώς δεν βρίσκονταν στη διεύθυνση που είχε δηλώσει. Τελικά τον συνέλαβαν και διαπίστωσαν ότι ήταν ψυχικά άρρωστος, είχε χωρίσει από τη γυναίκα του και έμενε μόνος του. Ο 56χρονος διακομίστηκε σε νοσοκομείο.<br/> <br/>Έπειτα από την ενδελεχή έρευνα της αστυνομίας πάντως διαπιστώθηκε ότι ο φάκελος δεν περιείχε κυάνιο.</p>
    </article>
  </body>
</html>