<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/koeman-genoot-stengs-en-boadu-bravoure-bescheiden/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T22:37:33+00:00"/>
    <meta property="og:title" content="Koeman genoot van Stengs en Boadu: ‘Ze hebben bravoure, maar zijn bescheiden’"/>
    <meta property="og:description" content="Bondscoach Ronald Koeman was na Estland-thuis (5-0) erg trots op Oranje. ,,Het mooiste van de avond vond ik de manier waarop we tot het einde zijn doorgegaan”, zei hij bij de NOS. ,,We speelden niet geweldig, zeker niet in de 1e helft‘’, vervolgde Koeman. ,,Na de rust ging het gelukkig een stuk beter.” ‘We zijn…"/>
  </head>
  <body>
    <article>
      <h1>Koeman genoot van Stengs en Boadu: ‘Ze hebben bravoure, maar zijn bescheiden’</h1>
      <address>
        <time datetime="2019-11-19T22:37:33+00:00">19 Nov 2019, 22:37</time>
      </address>
      <p>
        <b>Bondscoach Ronald Koeman was na Estland-thuis (<a href="https://sportnieuws.nl/voetbal/binnenland/hattrickheld-wijnaldum-en-az-duo-nemen-oranje-hand-estland/">5-0</a>) erg trots op Oranje. ,,Het mooiste van de avond vond ik de manier waarop we tot het einde zijn doorgegaan”, zei hij bij de <i>NOS</i>.</b>
      </p>
      <p>,,We speelden niet geweldig, zeker niet in de 1e helft‘’, vervolgde Koeman. ,,Na de rust ging het gelukkig een stuk beter.”<br/><br/><b>'We zijn één team'</b><br/>Koeman was onder de indruk van de vliegende start van zijn ploeg. ,,Het leek wel of iedereen er meteen alles aan deed om die foto nog een keer te kunnen nabootsen”, doelde hij op de actie van Oranje eerder op de dag tegen racisme op social media. ,,Ik ben er trots op dat het is gelukt. Dit probleem speelt helemaal niet bij ons. We zijn één team. Ik vond het mooi om dat te zien na de openingstreffer van Wijnaldum. Hij zei ook na afloop in zijn slotwoordje als aanvoerder dat hij heel blij is om in dit Nederland elftal te spelen.”<br/><br/><b>Bravoure en bescheiden</b><br/>Koeman was eveneens blij met zijn 2 debutanten Calvin Stengs en Myron Boadu. ,,Ze hebben bravoure in hun spel, maar zijn verder heel bescheiden. Ze passen heel goed in deze spelersgroep en kunnen de komende maanden nog stappen maken in hun ontwikkeling. Of ze ook het EK gaan meemaken, zien we dan later wel.”</p>
    </article>
  </body>
</html>