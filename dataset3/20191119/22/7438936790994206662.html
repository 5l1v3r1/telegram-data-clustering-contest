<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Hon-na-Trumpa-nabira-na-obratkach-Do-impeachmentu-se-naplno-vrhla-CNN-603963"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-19T22:03:00+00:00"/>
    <meta property="og:title" content="Hon na Trumpa nabírá na obrátkách. Do impeachmentu se naplno vrhla CNN"/>
    <meta property="og:description" content="Demokraté v americkém Kongresu se znovu pokusí odvolat prezidenta Donalda Trumpa. Je podle nich podezřelý z toho, že zneužil svoji moc a žádal po prezidentovi Ukrajiny zahájení trestního stíhání Joea Bidena a jeho syna, který působil v ukrajinské energetické společnosti, obviněné z korupce. Trump měl za to prezidentovi Zelenskému uvolnit stovky milionů dolarů na militární pomoc."/>
  </head>
  <body>
    <article>
      <h1>Hon na Trumpa nabírá na obrátkách. Do impeachmentu se naplno vrhla CNN</h1>
      <address>
        <time datetime="2019-11-19T22:03:00+00:00">19 Nov 2019, 22:03</time>
      </address>
      <p>
        <b>Demokraté v americkém Kongresu se znovu pokusí odvolat prezidenta Donalda Trumpa. Je podle nich podezřelý z toho, že zneužil svoji moc a žádal po prezidentovi Ukrajiny zahájení trestního stíhání Joea Bidena a jeho syna, který působil v ukrajinské energetické společnosti, obviněné z korupce. Trump měl za to prezidentovi Zelenskému uvolnit stovky milionů dolarů na militární pomoc.</b>
      </p>
      <p>Po dvouletém neúspěšném pokusu demokratů odvolat Trumpa kvůli jeho údajné spolupráci s Ruskem během předvolební kampaně přišel nový podnět k zahájení procesu hlasování o odvolání prezidenta. <a href="https://edition.cnn.com/2019/11/19/politics/donald-trump-impeachment-hearings-today/index.html?fbclid=IwAR3G_qw_UIeDdAwWItFlj8N7kjurTh6pih6zHk8d4Jp3tF6aopqazwT0CSY">O tzv. impeachmentu informuje zahraniční CNN. </a></p>
      <p>Má jít o podobný příklad, tentokrát ale měl Trump zneužít svoji moc jako americký prezident a měl nově zvolenému ukrajinskému prezidentovi Volodymyru Zelenskému poskytnout stovky milionů na militární pomoc výměnou za zahájení vyšetřování Joea Bidena a jeho syna. Joe Biden je v současnosti největší favorit demokratů na souboj s Trumpem v příštích prezidentských volbách.</p>
      <p>Podle telefonních přepisů Trump v červenci volal Zelenskému a gratuloval ke zvolení prezidentem a zároveň ho až osmkrát vyzval k zahájení vyšetřování Bidena a jeho syna. Mezitím byly také uvolněny slíbené stovky milionů dolarů pro Ukrajinu. V těchto týdnech probíhá výslech klíčových svědků, jedním z nejdůležitějších bude Gordon Sondland, americký velvyslanec pro Evropskou unii. Ten má být hlavním spojovacím článkem mezi americkým a ukrajinským prezidentem.</p>
      <p>Trump na svém Twitteru o víkendu vyzval všechny republikány, aby se za něj postavili a splnili svoji povinnost. Poté dodal, že republikáni nikdy nebyli tak sjednoceni jako nyní a že jejich vítězství je jisté. Demokraté totiž mají většinu v dolní komoře Kongresu, tudíž se dá očekávat, že sněmovna Trumpovo odvolání případně prosadí. V senátu ale mají většinu republikáni a ti mohou rozhodnutí sněmovny vetovat.</p>
      <figure>
        <iframe src="https://www.youtube.com/embed/1zNr8Pf1QkY" width="560" height="315" data-service="Youtube" scrolling="no"/>
      </figure>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Trump-se-mozna-bude-muset-utkat-se-zralokem-602771"/>
        <a href="https://www.parlamentnilisty.cz/arena/monitor/Trump-je-pry-arogantni-a-kraci-pres-mrtvoly-Ale-volici-to-ocenuji-601707"/>
        <a href="https://www.parlamentnilisty.cz/arena/monitor/Papez-Trump-cisar-Naruhito-Nejen-ti-prali-nasi-republice-k-narozeninam-601251"/>
        <a href="https://www.parlamentnilisty.cz/arena/monitor/Trump-pronesl-silny-projev-Neuniknete-soudu-naseho-Pana-Dekuji-Rusku-Turecku-i-Kurdum-601133"/>
      </related>
      <p> </p>
    </article>
  </body>
</html>