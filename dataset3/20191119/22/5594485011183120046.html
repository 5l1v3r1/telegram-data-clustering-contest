<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/stsena/selin-dion-otgovori-za-20-godishen-misteriozen-vpros-svrzan-s-titanik-video_news710242.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T22:25:00+00:00"/>
    <meta property="og:title" content="Селин Дион отговори за 20-годишен мистериозен въпрос, свързан с Титаник ВИДЕО"/>
    <meta property="og:description" content="Певицата прояви чувство за хумор когато я попитаха нещо, което не дава мира на феновете на филма"/>
  </head>
  <body>
    <article>
      <h1>Селин Дион отговори за 20-годишен мистериозен въпрос, свързан с Титаник ВИДЕО</h1>
      <h2>Певицата прояви чувство за хумор когато я попитаха нещо, което не дава мира на феновете на филма</h2>
      <address>
        <time datetime="2019-11-19T22:25:00+00:00">19 Nov 2019, 22:25</time>
      </address>
      <p>https://blitz.bg/stsena/selin-dion-otgovori-za-20-godishen-misteriozen-vpros-svrzan-s-titanik-video_news710242.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574174237-clipboard05.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574174214-image-6583581-128-0.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574174068-clipboard04.jpg"/>
        </figure>
      </slideshow>
      <figure>
        <img src="https://static.blitz.bg/documents/thumbnails/520/201911/1574174214-image-6583581-128-0.jpg"/>
      </figure>
      <p><b>Изминаха повече от 2 десетилетия, откакто на големия екран излезе любимият на няколко поколения филм - "Титаник". И до днес обаче фактът, че историята можеше да има щастлив край, само ако Роуз беше решила да направи място на Джак върху "плаващата врата", не дава мира на феновете.<br/><br/></b><br/><br/><a href="https://blitz.bg/lyubopitno/svidetel-razkri-istinskata-prichina-za-potvaneto-na-titanik_news687143.html"><b>Свидетел разкри истинската причина за потъването на "Титаник"</b></a><br/><br/>Защо тя не го стори? - това е въпросът, който периодично се появява дори и сега. Именно с него се сблъска и изпълнителката на основния саундтрак на продукцията - Селин Дион, която гостува на водещия Джими Фалън, за да промотира новия си албум "Courage".<br/><br/>Водещият на шоуто реши да върне лентата обратно към 1997 г. и да я попита какво е нейното мнение по този въпрос, макар Леонардо ди Каприо, Кейт Уинслет и дори Джеймс Камерън да са давали отговор на същото запитване... поне стотици пъти вече, уточнява <a href="https://life.dir.bg/zvezdi/selin-dion-otgovori-na-vaprosa-koyto-20-g-ne-dava-mira-na-fenovete-na-titanik">dir.bg</a>.</p>
      <figure>
        <img src="https://static.blitz.bg/documents/thumbnails/520/201911/1574174068-clipboard04.jpg"/>
      </figure>
      <p>"Ето какво мислят всички, все още обсъждащи случая в интернет. Те казват, че ако Роуз се беше свила малко, ама съвсем малко, щеше да спаси живота на Джак. Съгласна ли си?", запита я Фалън, докато показваше снимка на сцената, заснета отгоре.<br/><br/>"Не ме вкарвай в беля. Ами ако решат да направят "Титаник" 2?", пошегува се певицата.<br/><br/>"Добре, ако се вгледаш, ще видиш, че Роуз може би е мъртва или замръзнала и определено не е изцяло там. Второ, Джак няма нужда от специална покана. Какво? Хайде, скъпи, скочи тук и се настани удобно, така ли?", каза закачливо Дион.<br/><br/><br/>Звездата също така отбеляза, че вероятно Джак е бил прекалено измръзнал и не е имал силите да се качи до любимата си.<br/><br/>Преди години режисьорът на филма беше предизвикан да обясни решението за сцената. Тогава той каза, че желаната от почитателите развръзка е невъзможна и това става ясно в сценария, в който е обяснено, че Джак слиза от плаващата повърхност, за да направи място на Роуз, спасявайки я.<br/><br/>"Неговото най-добро решение е да направи място за цялото ѝ тяло над водата, надявайки се да им помогнат, преди да загинат", каза той.</p>
      <figure>
        <iframe data-src="https://twitter.com/FallonTonight/status/1195501813463687170?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3> </h3>
    </article>
  </body>
</html>