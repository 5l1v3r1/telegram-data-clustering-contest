<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/19/Vogntog-med-radioaktivt-materiale-veltet-i-Tr%C3%B8ndelag-%E2%80%93-E6-sperret-20432877.ece"/>
    <meta property="og:site_name" content="adressa.no"/>
    <meta property="article:published_time" content="2019-11-19T22:59:15+00:00"/>
    <meta property="og:title" content="Vogntog med radioaktivt materiale veltet i Trøndelag – E6 sperret"/>
    <meta property="og:description" content="Politiet har sperret E6 ved Steinkjer i Trøndelag etter at et vogntog med radioaktivt materiale har veltet."/>
  </head>
  <body>
    <article>
      <h1>Vogntog med radioaktivt materiale veltet i Trøndelag – E6 sperret</h1>
      <address><time datetime="2019-11-19T22:59:15+00:00">19 Nov 2019, 22:59</time> by <a rel="author">(NTB) NTB</a></address>
      <p>Politiet har sperret E6 ved Steinkjer i Trøndelag etter at et vogntog med radioaktivt materiale har veltet.</p>
      <aside><a href="https://www.adressa.no/nyheter/innenriks/2019/11/19/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/19/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/19/javascript:void(0);">Del denne artikkelen på e-post</a></aside>
      <p>Politiet meldte om ulykken klokken 23.28 tirsdag kveld. Et vogntog som kjørte på E6 nord for Steinkjer i Trøndelag kjørte ut av veien og veltet. Kjøretøyet er blant annet lastet med radioaktivt materiale.</p>
      <p>– Bilen er lastet med radioaktivt materiale og derfor er det opprettet en sikkerhetssone på 50 meter rundt stedet i tråd med rådene fra Statens strålevern, sier operasjonsleder Ebbe Kimo i Trøndelag politidistrikt til NTB.</p>
      <p>Operasjonslederen sier at det aktuelle materialet er lagret i en solid beholder og at det er ikke snakk om lekkasje. Brannvesenet er på stedet og utføre målinger av radioaktivitet i området.</p>
      <p>– Vi venter på ny bil for transport av godset videre, opplyser politiet.</p>
      <p>Det skal være svært glatt på strekningen der utforkjøringen skjedde.</p>
      <p>(©NTB)</p>
    </article>
  </body>
</html>