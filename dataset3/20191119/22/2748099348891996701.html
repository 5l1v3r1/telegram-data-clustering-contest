<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sport/akademik-bulteks-99-vtora-pobeda-balkanskata-liga-161003/"/>
    <meta property="og:site_name" content="trafficnews"/>
    <meta property="article:published_time" content="2019-11-19T22:06:00+00:00"/>
    <meta property="og:title" content="Академик Бултекс 99 с втора победа в Балканската лига"/>
    <meta property="og:description" content="Пловдивският баскетболен тим надигра черногорския Ибар като гост"/>
  </head>
  <body>
    <article>
      <h1>Академик Бултекс 99 с втора победа в Балканската лига</h1>
      <h2>Пловдивският баскетболен тим надигра черногорския Ибар като гост</h2>
      <address><time datetime="2019-11-19T22:06:00+00:00">19 Nov 2019, 22:06</time> by <a rel="author" href="https://trafficnews.bg/page/team/" target="_blank">TrafficNews.bg</a></address>
      <p>Академик Бултекс 99 грабна втора победа в Балканската лига. Пловдивският баскетболен тим победи като гост черногорския Ибар със 79:69 /23:12, 19:22, 21:23, 16:11: и е с пълен актив в надпреварата. Двубоят започна с един час закъснение, тъй като тимът на Асен Николов не излезе да загрява заради изключително студената зала в Рожайе. Все пак мачът се състоя, а пловдивският тим водеше почти през цялото време.</p>
      <p>След равно начало Академик Бултекс 99 дръпна с 10 точки след първата четвърт след серия от 13:0. След това двубоят се превърна в постоянна гонитба, като няколко пъти домакините стопяваха пасива си до 4, 3 и дори 2 точки 3 минути преди края. На почивката авансът бе 7 точки в полза на студентите. С агресивна защита и добра стрелба от тройката баскетболистите на Ибар опитваха да догонят съперника, но тройки в решителни моменти на Тенчо Тенчев, Шакир Смит, Уил Пери и Васил Бачев, включително в самия край на мача за серия от 8:0, подпечатаха заслужения успех на пловдивчани.</p>
      <p>Шакир Смит, Васил Бачев и Уилям Пери вкараха по 1 точки за победителите. 14 точки отбеляза Тенчо Тенчев, а с дабъл-дабъл от 12 точки и 11 борби се отчете Обрад Томич.В четвъртък Академик Бултекс 99 гостува на Пея в Косово в третия си мач от Балканската лига.</p>
      <related>
        <h4>Прочетете още</h4>
        <a href="https://trafficnews.bg/krimi/poreden-sluchai-nasilie-sikrets-izleze-naiave-161183/"/>
        <a href="https://trafficnews.bg/sport/zdravko-dimitrov-kolezha-zadalzhitelno-shte-imam-sreshta-161133/"/>
        <a href="https://trafficnews.bg/obshtestvo/vizhte-koi-sa-zarazenite-skumriia-i-sudzhuk-mozhe-da-ste-161184/"/>
        <a href="https://trafficnews.bg/obshtestvo/bdf-blokira-14-000-leva-dareniia-plovdivski-zatvornitsi-160979/"/>
      </related>
    </article>
  </body>
</html>