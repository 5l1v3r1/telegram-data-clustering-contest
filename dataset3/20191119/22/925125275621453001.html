<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/i-m-pochettino-vieta-nusitaikes-j-mourinho-laukia-atsakymo-is-d-levy/73294"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-19T22:32:17+00:00"/>
    <meta property="og:title" content="Į M. Pochettino vietą nusitaikęs J. Mourinho laukia atsakymo iš D. Levy"/>
    <meta property="og:description" content="Londono &quot;Tottenham&quot; klubas antradienį vakare pranešė netikėtas naujienas – iš vyriausiojo trenerio pareigų buvo atleistas Mauricio Pochettino."/>
  </head>
  <body>
    <article>
      <h1>Į M. Pochettino vietą nusitaikęs J. Mourinho laukia atsakymo iš D. Levy</h1>
      <address>
        <time datetime="2019-11-19T22:32:17+00:00">19 Nov 2019, 22:32</time>
      </address>
      <p>Londono "Tottenham" klubas antradienį vakare pranešė netikėtas naujienas – iš vyriausiojo trenerio pareigų buvo atleistas Mauricio Pochettino.</p>
      <p>Praėjusį sezoną "Spurs" iki UEFA Čempionų lygos finalo atvedęs M. Pochettino šį sezoną prarado savo sėkmės receptą – "Tottenham" per 12 rungtynių "Premier" lygoje pasiekė vos tris pergales ir dabar užima 14-ąją poziciją.</p>
      <p>Kartu su M. Pochettino klubą paliko visas trenerių štabas, todėl "Tottenham" yra priverstas imtis greitų sprendimo būdų.</p>
      <p>Kaip praneša žurnalistas Fabrizio Romano, realiausias kandidatas stoti prie "Spurs" vairo yra Jose Mourinho, kuris iki pat šiol yra laisvų agentų biržoje.</p>
      <p>Pasak minėto šaltinio, J. Mourinho su malonumu sutiktų grįžti į "Premier" lygą ir perimti "Tottenham" vairą. Jis yra kandidatų sąraše, tačiau galutinis žodis priklauso klubo pirmininkui Danieliui Levy.</p>
      <p>Priduriama, kad sprendimas dėl J. Mourinho gali būti priimtas kelių valandų bėgyje.</p>
      <figure>
        <iframe data-src="https://twitter.com/FabrizioRomano/status/1196882943001710599?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>