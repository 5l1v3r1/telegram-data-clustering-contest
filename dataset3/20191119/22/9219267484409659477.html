<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391325-%d7%a4%d7%99%d7%a6%d7%95%d7%aa-%d7%91%d7%9e%d7%92%d7%a2%d7%99%d7%9d-%d7%a0%d7%aa%d7%a0%d7%99%d7%94%d7%95-%d7%95%d7%92%d7%a0%d7%a5-%d7%91%d7%97%d7%99%d7%9c%d7%95%d7%a4%d7%99-%d7%94%d7%90%d7%a9%d7%9e"/>
    <meta property="og:site_name" content="סרוגים"/>
    <meta property="article:published_time" content="2019-11-19T22:42:28+00:00"/>
    <meta property="og:title" content="פיצוץ במגעים: נתניהו וגנץ בחילופי האשמות"/>
    <meta property="og:description" content="כעבו כשעה בלבד הסתיימה פגישת ראש הממשלה ויו&quot;ר כחול לבן ללא תוצאות. בכחול לבן לא מקבלים את בלוק הימין והתעקשו להיות ראשונים ברוטציה. גנץ: &quot;ל....."/>
  </head>
  <body>
    <article>
      <h1>פיצוץ במגעים: נתניהו וגנץ בחילופי האשמות</h1>
      <h2>כעבו כשעה בלבד הסתיימה פגישת ראש הממשלה ויו"ר כחול לבן ללא תוצאות. בכחול לבן לא מקבלים את בלוק הימין והתעקשו להיות ראשונים ברוטציה. גנץ: "לא בונים ממשלה על בסיס בלוק"</h2>
      <address><time datetime="2019-11-19T22:42:28+00:00">19 Nov 2019, 22:42</time> by <a rel="author">, חדשות סרוגים</a></address>
      <p>לאחר כשעה בלבד הסתיימה פגישת ראש הממשלה נתניהו ויו"ר כחול לבן בני גנץ ללא תוצאות או הסכמות במחלוקות המרכזיות שבין המפלגות. המגעים בין השניים נגמרו בפיצוץ, כשכחול לבן הבהירה שלא תקבל את בלוק ה- 55 והתעקשו להיות הראשונים ברוטציה.</p>
      <p>בליכוד סירבו גם הפעם לדון על הפרטים עד שבכחול לבן יצהירו פומבית כי הם מקבלים את מתווה הנשיא וכי נתניהו יעמוד ראשון ברוטציה על ראשות הממשלה. בכחול לבן מסרבים לנהל משא ומתן מול כלל המפלגות יחד ומפחדים מתרגיל שלא תעבור להם כהונת הממשלה, ובכך יגיעו בידיים ריקות לכל מערכת בחירות נוספת.</p>
      <h3>גנץ מתכוון להקים ממשלת מיעוט בתמיכת הערבים</h3>
      <p>בסיום הפגישה לא נמסרה הודעה מטעם המפלגות, אך זמן קצר לאחר מכן שיגר נתניהו הודעה חריפה "זהו הרגע האחרון של החלטה היסטורית שתשפיע על ביטחון המדינה ועתידה". את גנץ האשים: "לצערי הבנתי היום בפגישה עם גנץ שהוא דוחה את מתווה הנשיא ומתעלם מרצון רוב העם שנקים יחד ממשלת אחדות לאומית רחבה. גנץ מתכוון להקים ממשלת מיעוט שנשענת על הימנעותם של הרשימה הערבית המשותפת".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>קרא לגנץ "לבוא יחד עם אביגדור ליברמן", נתניהו</p>
      <h3>לא ניתן לבנות ממשלה על בסיס בלוק</h3>
      <p>גנץ הסביר את ההתעקשות: "כפי שאמרתי מאז כניסתי לשדה הפוליטי, כי לישראל דרושה ממשלת אחדות רחבה וליברלית שתורכב בראש ובראשונה משתי המפלגות הגדולות בהובלת כחול לבן שניצחה בבחירות. ממשלת אחדות שלצד הדאגה לבטחון ולכלכלה תדאג לאיחוי השסעים והקרעים שנפערו בחברה הישראלית בשנים האחרונות. ממשלה שקווי היסוד שלה יקבעו על בסיס המפלגות הגדולות ולכן לא ניתן לבנות אותה על בסיס בלוק סקטוריאלי כזה או אחר".</p>
      <p>גנץ הבהיר כי "בחירות בפעם השלישית הן דבר רע, אבל לא ניתן לוותר על עקרונות יסוד וערכים בסיסיים", כשהוא מרמז לדרישות המפלגות החרדיות – דתיות. "נמשיך לעשות כל מאמץ ולהפוך כל אבן על מנת לנסות ולהגיע להבנות ולהקים ממשלה גם בתקופה שנותרה, בכדי למנוע בחירות יקרות ומיותרות המנוגדות לרצון אזרחי ישראל", אמר עוד גנץ.</p>
      <figure>
        <img src="https://www.srugim.co.il/i/wp-content/uploads/2019/06/%D7%A0%D7%AA%D7%A0%D7%99%D7%94%D7%95-%D7%92%D7%A0%D7%A5__w1980.jpg"/>
      </figure>
      <h4>עוד באותו נושא</h4>
      <h4>26 שעות למנדט | פגישה גורלית: נתניהו וגנץ נפגשים</h4>
      <p>לכתבה המלאה בסרוגים &gt;</p>
      <p>גם נתניהו יעשה מחר מאמצים נוספים עם אביגדור ליברמן להקים ממשלת אחדות לאומית "במטרה למנוע בחירות מיותרות או ממשלת מיעוט מסוכנת למדינת ישראל", אך מבלי שהזכיר את האפשרות לממשלת ימין צרה.</p>
      <p>לפי הערכות המערכת הפוליטית, אפסו הסיכויים להקמת ממשלה וגנץ ייאלץ להיפרד מהמנדט. מצד שני, התוצאה לפיה כל צד לא רוצה למצאו את עצמו בסיומו של היום באופוזיציה תביא את השניים למצות כל אפשרות שיש בידם בניסיון להרכיב ממשלת אחדות של שתי המפלגות הגדולות.</p>
      <p>במקביל, דריכות לקראת תפוגת האולטימטום שהציב ליברמן עד 12 בצהריים, כשהוא מכוון לאחר מכן בשעה 13:00 לכנס מסיבת עיתונאים בה הוא צפוי לעדכן על המשך מהלכיו הפוליטיים.</p>
    </article>
  </body>
</html>