<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/auto-moto/aytokinito/article/73901/ti-isxyei-gia-tin-epistrofi-toy-fiat-punto"/>
    <meta property="og:site_name" content="ΦΩΣ"/>
    <meta property="article:published_time" content="2019-11-19T22:16:01+00:00"/>
    <meta property="og:title" content="Τι ισχύει για την επιστροφή του Fiat Punto;"/>
    <meta property="og:description" content="Οι Ιταλοί σταμάτησαν την παραγωγή του λαοφιλούς σουπερμίνι το 2018, έπειτα από 25 χρόνια... καριέρας."/>
  </head>
  <body>
    <article>
      <h1>Τι ισχύει για την επιστροφή του Fiat Punto;</h1>
      <h2>Οι Ιταλοί σταμάτησαν την παραγωγή του λαοφιλούς σουπερμίνι το 2018, έπειτα από 25 χρόνια... καριέρας.</h2>
      <address><time datetime="2019-11-19T22:16:01+00:00">19 Nov 2019, 22:16</time> by <a rel="author">ΦΩΣ TEAM</a></address>
      <p>Το γεγονός της χρονιάς, ενδεχομένως και της δεκαετίας, για τα τεκταινόμενα στον χώρο της αυτοκινητοβιομηχανίας, είναι <b>η συγχώνευση του Groupe PSA με την Fiat-Chrysler Automobiles</b>. Με το που έσκασε η «βόμβα», οι εξελίξεις άρχισαν να καλπάζουν – μαζί τους και η φημολογία. Στο επίκεντρο, η επιστροφή του <b>Fiat Punto.</b></p>
      <p>Οι Ιταλοί σταμάτησαν την παραγωγή του λαοφιλούς σουπερμίνι το <b>2018</b>, έπειτα από <b>25</b> <b>χρόνια</b> καριέρας. Πλάνα αντικατάστασης δεν υπήρχαν, τουλάχιστον για το εγγύς μέλλον, με το βάρος να έπεφτε στον αντικαταστάτη των <b>Panda/500</b>. Πρόθεση της Fiat ήταν να μετατρέψει τα δυο μικρά σε αμιγώς ηλεκτροκίνητα, ώστε να είναι εκ των πρωτοπόρων της ηλεκτροκίνησης στα mainstream μοντέλα. Η συγκεκριμένη απόφαση δημιούργησε πολλά ερωτηματικά τόσο στους φίλους της φίρμας, όσο και τους ειδικούς με τα βιομηχανικά δρώμενα της αυτοκίνησης. Κι αυτό διότι το Punto αποτέλεσε έναν από τους διαχρονικούς εμπορικούς πυλώνες της αυτοκινητοβιομηχανίας από το Τορίνο.</p>
      <p>Υπήρχαν πολλοί ψίθυροι -εντός και εκτός Fiat- που ανέφεραν πως η εταιρία ήθελε να συνεχίσει το Punto, αλλά δεν μπορούσε. Η υπάρχουσα πλατφόρμα <b>Small Wide</b> είναι από το <b>2005</b>, οπότε παρουσίαση διαδόχου βασισμένου σε αυτή -με δεδομένο το «μακελειό» που επικρατεί στα σουπερμίνι- θα ισοδυναμούσε με αποστολή προβάτου επί σφαγής. Τροποποίηση της εξαιρετικής <b>Giorgio</b> (βλέπε <b>Alfa Romeo Giulia/Stelvio</b>) είναι ασύμφορη οικονομικά, πόσο μάλλον εξέλιξη νέας εκ του μηδενός. Οπότε το τράβηγμα της «τράβηγμα της πρίζας» ήταν ένα είδος θυσίας.</p>
      <figure>
        <img src="https://www.fosonline.gr/media/news/2019/11/19/73901/fiat-punto-rendering.jpg"/>
      </figure>
      <p>Μια εβδομάδα μετά τη συμφωνία Γάλλων-Ιταλοαμερικανών, ο <b>CEO</b> της <b>FCA</b> δήλωσε το εξής: «<b><i>στο εγγύς μέλλον θα εστιάσουμε την προσοχή μας στη μεγαλύτερη και πιο προσοδοφόρα κατηγορία, εγκαταλείποντας αυτή των μοντέλων πόλης</i></b>». Τι ήθελε να πει ο <b>Mike</b> <b>Manley</b>; Ουσιαστικά πως τα Panda/500 μπαίνουν «στο ψυγείο» (προς ώρας ή μόνιμα θα δείξει), με την έμφαση να μετατίθεται στον διάδοχο του Punto! Πώς άλλαξε γνώμη η Fiat; Η απάντηση είναι απλή: <b>CMP (Common Modular Platform).</b></p>
      <p>Αυτή είναι η ονομασία της πλατφόρμας που χρησιμοποιεί το <b>PSA</b> για τα σουπερμίνι τους, φιλοξενώντας τα <b>Peugeot 208/DS3 Crossback</b> και <b>Opel Corsa</b>. Υποστηρίζει βενζινοκίνητες, πετρελαιοκίνητες και αμιγώς ηλεκτρικές εκδόσεις, ούσα μια από τις πιο σύγχρονες στον χώρο του αυτοκινήτου. Και πλέον, το πιθανότερο σενάριο αναγέννησης του πολυαγαπημένου Punto! Επίσημη επιβεβαίωση είναι πολύ νωρίς για να υπάρξει, αλλά το όλο σκηνικό αρχίζει να θυμίζει το αντίστοιχο με την απορία για την προέλευση του νιαουρίσματος από τα κεραμίδια.</p>
      <p>Η γενικότερη αίσθηση που απορρέουν Γάλλοι και Ιταλοί (κυρίως οι δεύτεροι), θέλει τ<b>ο νέο Punto -αν παρουσιαστεί τελικά- να εμφανίζεται στο τέλος του 2021 με αρχές 2022.</b></p>
      <p><b>Πηγή</b>: <a href="http://www.autogreeknews.gr/nea/polla-diafora/diafora-nea/ti-ischyei-gia-tin-epistrofi-toy-fiat-punto">autogreeknews.gr</a></p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/auto-moto/aytokinito/article/63760/poio-einai-to-fthinotero-oikogeneiako-ntizel"/>
        <a href="https://www.fosonline.gr/auto-moto/aytokinito/article/62551/neo-spor-fiat-cronos-hgt-1-8-lt"/>
        <a href="https://www.fosonline.gr/auto-moto/aytokinito/article/60550/mikromesaia-5thyra-aytokinita-se-xamiles-times"/>
        <a href="https://www.fosonline.gr/auto-moto/aytokinito/article/56676/neo-kai-peripeteiodes-fiat-panda-waze"/>
        <a href="https://www.fosonline.gr/auto-moto/aytokinito/article/56557/poia-einai-ta-fthinotera-ntizel-tis-agoras"/>
        <a href="https://www.fosonline.gr/auto-moto/aytokinito/article/49689/neo-mikro-crossover-fiat-argo-trekking"/>
      </related>
    </article>
  </body>
</html>