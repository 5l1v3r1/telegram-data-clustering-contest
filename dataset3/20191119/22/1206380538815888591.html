<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zivotem-mu-prosla-spousta-zen-jim-carrey-si-uziva-kazdou-chvili-samoty"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T22:53:00+00:00"/>
    <meta property="og:title" content="Životem mu prošla spousta žen: Jim Carrey si užívá každou chvíli samoty"/>
    <meta property="og:description" content="Postelí i životem oblíbeného herce Jima Carreyho (57) za jeho život prošla spousta žen. Ačkoliv je momentálně ve spokojeném vztahu, uznal, že si rád užívá chvíle o samotě. Když zrovna není se svou přítelkyní nebo nemá pracovní povinnosti, izoluje se od světa a tráví čas jen sám se sebou."/>
  </head>
  <body>
    <article>
      <h6 class="kicker">samotář</h6>
      <h1>Životem mu prošla spousta žen: Jim Carrey si užívá každou chvíli samoty</h1>
      <address><time datetime="2019-11-19T22:53:00+00:00">19 Nov 2019, 22:53</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/d9/e7/d9e7aac-63468-jim-carrey-in-dumb-and-du-011-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Jim Carrey<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/85/05/8505953-160162-7-2560x0-shrink.png"/>
          <figcaption>Jim Carrey miluje samotu.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/c7/ac/c7aca6b-160157-6-2560x0-shrink.png"/>
          <figcaption>Rád si čte, maluje, či tvoří sochy.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/10/53/1053254-160156-5-2560x0-shrink.png"/>
          <figcaption>Carrey má za sebou řadu neúspěšných vztahů.<cite>instagram</cite></figcaption>
        </figure>
        <figcaption>
          <a href="https://www.extra.cz/zivotem-mu-prosla-spousta-zen-jim-carrey-si-uziva-kazdou-chvili-samoty/galerie/4">+ Dalších 7 fotografií</a>
        </figcaption>
      </slideshow>
      <p>
        <b>Postelí i životem oblíbeného herce Jima Carreyho (57) za jeho život prošla spousta žen. Ačkoliv je momentálně ve spokojeném vztahu, uznal, že si rád užívá chvíle o samotě. Když zrovna není se svou přítelkyní nebo nemá pracovní povinnosti, izoluje se od světa a tráví čas jen sám se sebou.</b>
      </p>
      <p>V rozhovoru pro magazín Radio Times <a href="https://www.extra.cz/tema/jim-carrey">Jim Carrey</a> před časem přiznal, že samota, která je pro některé velmi obtížná, mu dělá dobře. Trávit čas se sebou samotným slavného herce baví a přesně ví, jak se zabavit. Rád byl izolovaný od světa v minulosti a nejinak tomu je i teď, když má přítelkyni. Ta zkrátka musela pochopit, že ne všechny volné chvíle bude její partner trávit s ní.</p>
      <p><b>„Dalo by se říct, že v soukromém životě se izoluji. Trávím spoustu času sám o samotě a vyhovuje mi to. Možná se to lidem může zdát divné, ale já si to užívám,“</b> řekl herec v rozhovoru. <b>„Rád si čtu, maluji obrazy a pracuji na svých sochách,“</b> dodal všestranný umělec.</p>
      <related>
        <a href="https://www.extra.cz/jim-carrey-nesnasi-selfie-herec-vysvetlil-co-mu-na-nich-tak-strasne-vadi"/>
      </related>
      <p>Milostný život Jima Carreyho nebyl nikdy příliš veselý, jeho první ženou byla Melissa Womer, s níž má své jediné dítě. Krátkodobější vztahy pak prožil s Lauren Holly, <a href="https://www.extra.cz/tema/renee-zellweger">Renée Zellweger</a> či <a href="https://www.extra.cz/tema/jenny-mccarthy">Jenny McCarthy</a>. Nejsmutnější konec vztahu zažil v roce 2015. Tehdy zemřela Cathriona White, s níž tou dobou randil 3 roky. Umělecká maskérka byla nalezena mrtvá ve svém domě, příčinou smrti bylo předávkování drogami.</p>
    </article>
  </body>
</html>