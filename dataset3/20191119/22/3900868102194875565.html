<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562342/thanasis-papachristopoylos-ayta-poy-ekane-o-chrysochoidis-eprepe-na-ta-echoyme-kanei-emeis"/>
    <meta property="og:site_name" content="NOOZ."/>
    <meta property="article:published_time" content="2019-11-19T22:08:00+00:00"/>
    <meta property="og:title" content="Θανάσης Παπαχριστόπουλος: Αυτά που έκανε ο Χρυσοχοΐδης, έπρεπε να τα έχουμε κάνει εμείς"/>
    <meta property="og:description" content="Ο βουλευτής του ΣΥΡΙΖΑ Θανάσης Παπαχριστόπουλος μίλησε στο ραδιοφωνικό σταθμό Status της Θεσσαλονίκης κάνοντας μία δήλωση που θα συζητηθεί"/>
  </head>
  <body>
    <article>
      <h1>Θανάσης Παπαχριστόπουλος: Αυτά που έκανε ο Χρυσοχοΐδης, έπρεπε να τα έχουμε κάνει εμείς</h1>
      <address>
        <time datetime="2019-11-19T22:08:00+00:00">19 Nov 2019, 22:08</time>
      </address>
      <p>
        <b>Ο βουλευτής του ΣΥΡΙΖΑ Θανάσης Παπαχριστόπουλος μίλησε στο ραδιοφωνικό σταθμό Status της Θεσσαλονίκης κάνοντας μία δήλωση που θα συζητηθεί</b>
      </p>
      <p>«Αυτά που έκανε ο Χρυσοχοΐδης, έπρεπε να τα έχουμε κάνει εμείς», παραδέχθηκε ο βουλευτής του ΣΥΡΙΖΑ<a href="https://www.naftemporiki.gr/k/syriza-%CF%83%CF%85%CF%81%CE%B9%CE%B6%CE%B1">, </a>Θανάσης Παπαχριστόπουλος, κληθείς να σχολιάσει το σχέδιο που εφάρμοσε το Υπουργείο Προστασίας του Πολίτη στη επέτειο του Πολυτεχνείου.</p>
      <p>«Πιστεύω ότι θα έπρεπε να είχαμε κάνει πολλά περισσότερα, και δεν τα κάναμε» ανέφερε ο κ. Παπαχριστόπουλος, σε συνέντευξή του στον ραδιοφωνικό σταθμό Status της Θεσσαλονίκης.</p>
      <p>«Έπρεπε να τα έχουμε κάνει εμείς αυτά. Παρά το ότι έγιναν αγριότητες σε επίπεδο ατομικό. Μπήκαν στα δικαστήρια και τους βαράγανε» σχολίασε πάντως ο βουλευτής.</p>
      <p>Αναφορικά με τα ευρήματα της αστυνομίας στην πρόσφατη επιχείρηση στην ΑΣΟΕΕ, ο κ. Παπαχριστόπουλος αναρωτήθηκε αν είναι «όπλα» αυτά που βρέθηκαν στο Οικονομικό Πανεπιστήμιο Αθηνών, δηλαδή τα κοντάρια και τα μπουκάλια. </p>
      <p>Επιπλέον, ο βουλευτής του ΣΥΡΙΖΑ υποστήριξε ότι «ήταν αναφαίρετο δικαίωμα του Αλέξη Τσίπρα να κατέβει στην πορεία για το Πολυτεχνείο», τονίζοντας όμως, «ότι η πορεία δεν ήταν αντικυβερνητική, αλλά είχε σκοπό να τιμήσει τους αγωνιστές του Πολυτεχνείου».</p>
    </article>
  </body>
</html>