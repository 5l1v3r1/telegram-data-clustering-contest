<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/urmarit-general-sunat-112-ajutor-326376.html"/>
    <meta property="og:site_name" content="Observator"/>
    <meta property="article:published_time" content="2019-11-19T22:41:00+00:00"/>
    <meta property="og:title" content="Un tânăr din Galaţi a uitat că e urmărit general şi a sunat la 112 să anunţe că e înjurat şi ameninţat cu bătaia de ziua lui"/>
    <meta property="og:description" content="Un adolescent de 17 ani a uitat complet că este căutat de poliţişti şi a sunat la 112 să anunţe că cineva vrea să-l bată la petrecerea pe care o organizase chiar de ziua lui."/>
  </head>
  <body>
    <article>
      <h1>Un tânăr din Galaţi a uitat că e urmărit general şi a sunat la 112 să anunţe că e înjurat şi ameninţat cu bătaia de ziua lui</h1>
      <address><time datetime="2019-11-19T22:41:00+00:00">19 Nov 2019, 22:41</time> by <a rel="author">Cristian Ionescu</a></address>
      <p>
        <b>
          <b>Un adolescent de 17 ani a uitat complet că este căutat de poliţişti şi a sunat la 112 să anunţe că cineva vrea să-l bată la petrecerea pe care o organizase chiar de ziua lui.</b>
        </b>
      </p>
      <p>Foarte supărat, el a cerut ajutor la 112 intervenţia autorităţilor, să vină să îl liniştească pe agresor. Poliţiştii au venit, dar ca să-l ducă într-un centru de corecţie, până la împlinirea vârstei de 18 ani.</p>
      <h3>Căutat de Poliţie, a sunat la 112 ca să vină să-l ajute</h3>
      <p>Jandarmii din Galaţi au intervenit la apelul de urgenţă pe care un tânăr la făcut la 112, în care se anunţa că o persoană intenţionează să-i aplice o corecţie fizică altui tânăr, cu care se certase din cauza listei de invitaţi a acestuia.</p>
      <p>Apelantul a precizat că agresorul l-a înjurat şi l-a ameninţat cu bătaia şi a cerut ajutor.</p>
      <p>Sosiţi în locaţia respectivă, s-a constatat, după identificarea apelantului, că respectivul era căutat de Poliţie şi era emis pe numele său un mandat de internare într-un centru de reeducare pentru o perioadă de un an.</p>
      <p>Mandatul a fost pus în aplicare imediat, tânărul fiind transportat în centrul respectiv.</p>
    </article>
  </body>
</html>