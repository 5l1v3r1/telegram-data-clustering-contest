<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/sport/futbal/1982784_belgicania-sa-rozlucili-s-kvalifikaciou-s-plnym-poctom-bodov"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-19T22:07:00+00:00"/>
    <meta property="og:title" content="Belgičania sa rozlúčili s kvalifikáciou s plným počtom bodov"/>
    <meta property="og:description" content="Vysoko vyhrali Nemci aj Holanďania."/>
  </head>
  <body>
    <article>
      <h1>Belgičania sa rozlúčili s kvalifikáciou s plným počtom bodov</h1>
      <h2>Vysoko vyhrali Nemci aj Holanďania.</h2>
      <address><time datetime="2019-11-19T22:07:00+00:00">19 Nov 2019, 22:07</time> by <a rel="author">BRUSEL/TASR</a></address>
      <p>Futbalisti Belgicka sa v utorok pridali k Talianom a zavŕšili kvalifikáciu na EURO 2020 bez straty bodu, s Cyprom si poradili vysoko 6:1.</p>
      <p>Napriek istote postupu nezobrali Belgičania zápas na ľahkú váhu a na štadióne kráľa Baudouina nastúpili v silnom zložení aj s bratmi Hazardovcami, ktorí sa v predchádzajúcom zápase v Rusku postarali o tri góly.</p>
      <p>Tentokrát sa darilo stredopoliarovi Manchestru City Kevinovi De Bruynemu, ktorý rozvlnil sieť dvakrát v prvom polčase v priebehu šiestich minút. Dva góly dal aj Christian Benteke z tímu Crystal Palace.</p>
      <p>V druhom zápase I-skupiny zvíťazili Škóti nad Kazachstanom 3:1 a uhájili tretiu priečku. Po prvom polčase pritom prehrávali, keď sa v Hampden Parku presadil stredopoliar Rostovu nad Donom Baktijor Zajnutdinov. Tesne po zmene strán vyrovnal z priameho kopu John McGinn. Víťazný zásah vsietil hlavičkou z bránkovej čiary Steven Naismith a v nadstavenom čase pridal poistku opäť McGinn.</p>
      <p>Postupujúci Rakúšania umožnili Lotyšom získať v kvalifikácii prvé body a to hneď všetky tri, keď prehrali 0:1. O jediný gól duelu sa postaral po rohovom kope Marcis Ošs. Víťazi G-skupiny Poliaci na záver zdolali Slovincov 3:2.</p>
      <p>G-skupinu vyhrali Nemci, ktorí si v poslednom zápase poradili so Severnými Írmi 6:1. Tri góly strelil stredopoliar Bayernu Mníchov Serge Gnabry, dva dodal jeho spoluhráč Leon Goretzka. Hetrik strelil aj Georginho Wijnaldum pri triumfe Holandska nad Estónskom 5:0.</p>
      <h3>C-skupina:</h3>
      <p><b>Nemecko - Severné Írsko 6:1 (2:1)</b><br/>Góly: 19., 47. a 60. Gnabry, 43. a 73. Goretzka, 90.+1. Brandt - 7. Smith</p>
      <p><b>Holandsko - Estónsko 5:0 (2:0)</b><br/>Góly: 6., 66. a 79. Wijnaldum, 19. Aké, 87. Boadu</p>
      <p><b>konečná tabuľka: </b><br/>1. Nemecko 8 7 0 1 30:7 21 - postup na ME<br/>2. Holandsko 8 6 1 1 24:7 19 - postup na ME<br/>3. Severné Írsko 8 4 1 3 9:13 13<br/>4. Bielorusko 8 1 1 6 4:16 4<br/>5. Estónsko 8 0 1 7 2:26 1</p>
      <h3>G-skupina:</h3>
      <p><b>Poľsko - Slovinsko 3:2 (1:1)</b><br/>Góly: 3. Szymaňski, 54. Lewandowski, 81. Góralski - 14. Matavž, 61. Iličič. ČK: 86. Kurtič (hostia) po 2. ŽK</p>
      <p><b>Lotyšsko - Rakúsko 1:0 (0:0)</b><br/>Góly: 65. Ošs</p>
      <p><b>Severné Macedónsko - Izrael 1:0 (1:0)</b><br/>Góly: 45.+2 Nikolov</p>
      <p><b>konečná tabuľka: </b><br/>1. Poľsko 10 8 1 1 18:5 25 - postup na ME<br/>2. Rakúsko 10 6 1 3 19:9 19 - postup na ME<br/>3. Severné Macedónsko 10 4 2 4 12:13 14<br/>4. Slovinsko 10 4 2 4 16:11 14<br/>5. Izrael 10 3 2 5 16:18 11<br/>6. Lotyšsko 10 1 0 9 3:28 3</p>
      <h3>I-skupina:</h3>
      <p><b>Belgicko - Cyprus 6:1 (4:1)</b><br/>Góly: 16. a 68. Benteke, 36. a 42. De Bruyne, 44. Carrasco, 51. Kypros (vlastný) - 14. Joannu</p>
      <p><b>San Maríno - Rusko 0:5 (0:2)</b><br/>Góly: 3. Kuziajev, 19. S. Petrov, 49. Alexej Mirančuk, 56. Jonov, 78. Komličenko</p>
      <p><b>Škótsko - Kazachstan 3:1 (0:1)</b><br/>Góly: 48. a 90.+1. McGinn, 64. Naismith - 34. Zainutdinov</p>
      <p><b>konečná tabuľka: </b><br/>1. Belgicko 10 10 0 0 40:3 30 - postup na ME <br/>2. Rusko 10 8 0 2 33:8 24 - postup na ME<br/>3. Škótsko 10 5 0 5 16:19 15<br/>4. Cyprus 10 3 1 6 15:20 10<br/>5. Kazachstan 10 3 1 6 13:17 10<br/>6. San Maríno 10 0 0 10 1:51 0</p>
    </article>
  </body>
</html>