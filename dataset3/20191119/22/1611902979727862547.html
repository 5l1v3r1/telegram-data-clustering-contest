<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/19/wotum-zaufania-dla-rzadu-morawieckiego-jak-glosowali-poslowie/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-19T22:21:02+00:00"/>
    <meta property="og:title" content="Wotum zaufania dla rządu Morawieckiego. Jak głosowali posłowie?"/>
    <meta property="og:description" content="Cały 235-osobowy klub PiS oraz dwoje posłów KO: Gabriela Lenartowicz i Marek Hok głosowało we wtorek za udzieleniem wotum zaufania rządowi Mateusza Morawieckiego. Przeciwko była większość posłów: KO, Lewicy i PSL-Kukiz’15 oraz wszyscy posłowie Konfederacji."/>
  </head>
  <body>
    <article>
      <h1>Wotum zaufania dla rządu Morawieckiego. Jak głosowali posłowie?</h1>
      <address><time datetime="2019-11-19T22:21:02+00:00">19 Nov 2019, 22:21</time> by <a rel="author" href="https://nczas.com/author/pj/" target="_blank">PJ</a></address>
      <p>Cały 235-osobowy klub PiS oraz dwoje posłów KO: Gabriela Lenartowicz i Marek Hok głosowało we wtorek za udzieleniem wotum zaufania rządowi Mateusza Morawieckiego. Przeciwko była większość posłów: KO, Lewicy i PSL-Kukiz’15 oraz wszyscy posłowie Konfederacji.</p>
      <p>Za udzieleniem wotum zaufania Radzie Ministrów opowiedziało się 237 posłów, 214 było przeciwnych, trzech wstrzymało się od głosu. Nie głosowało sześciu posłów. Większość bezwzględna wynosiła 228.</p>
      <p>„Za” rękę podniósł cały klub Prawa i Sprawiedliwości – 235 posłów. Za wotum było także dwoje posłów Koalicji Obywatelskiej – związani z PO Gabriela Lenartowicz i Marek Hok.</p>
      <p>Większość klubu KO (129 posłów) była przeciwko wotum zaufania dla rządu Morawieckiego. Jeden poseł Koalicji Obywatelskiej – Jacek Protas – wstrzymał się od głosu. Dwóch posłów (Witold Zembaczyński i Wojciech Saługa) nie głosowało w ogóle.</p>
      <p>Przeciwko wotum zaufania opowiedziało się wszystkich 11 posłów Konfederacji oraz większość – 47 – posłów Lewicy (nie głosowało dwoje posłów: Romuald Ajchler i Małgorzata Prokop-Paczkowska) oraz 27 posłów PSL-Kukiz’15 (od głosowania wstrzymał się Stanisław Żuk, nie głosowali: Radosław Lubczyk i Zbigniew Ziejewski).</p>
      <p>Od głosowania wstrzymał się też jedyny w Sejmie przedstawiciel mniejszości niemieckiej, poseł Ryszard Galla.</p>
      <p>(PAP)</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/19/kierwinski-widac-ze-pis-nie-dogadal-sie-z-gowinem-w-sprawie-ustawy-o-30-krotnosci-zus/"/>
        <a href="https://nczas.com/2019/11/19/szykujcie-portfele-eksperci-ostrzegaja-rachunki-za-energie-moga-wzrosnac-nawet-o-40-procent/"/>
        <a href="https://nczas.com/2019/11/19/sejm-udzielil-wotum-zaufania-rzadowi-mateusza-morawieckiego/"/>
        <a href="https://nczas.com/2019/11/19/ekonomisci-i-przedsiebiorcy-krytykuja-pis-wiec-usluzni-dziennikarze-zrobili-serwis-biznesowy-chwalacy-rzad/"/>
        <a href="https://nczas.com/2019/11/19/miala-byc-dobra-zmiana-a-jest-nagla-zmiana-pis-wprowadza-nowa-akcyze-o-pol-roku-wczesniej-rozpaczliwe-ratowanie-budzetu/"/>
        <a href="https://nczas.com/2019/11/19/zaczyna-sie-dociskanie-fiskalnej-sruby-od-nowego-roku-wzrosnie-oplata-paliwowa-co-z-odwaga-kaczynskiego/"/>
        <a href="https://nczas.com/2019/11/19/polska-slowenia-10-w-trzeciej-minucie/"/>
        <a href="https://nczas.com/2019/11/19/byly-polityk-po-zdradza-prawde-o-prawyborach-w-platformie-byly-ustawione/"/>
        <a href="https://nczas.com/2019/11/19/wiarygodnosc-zero-tak-mataczyl-pis-w-sprawie-30-krotnosci-w-niecaly-miesiac-co-ta-partia-oglosi-jutro-video/"/>
      </related>
    </article>
  </body>
</html>