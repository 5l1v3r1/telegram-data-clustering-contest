<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/euro-2020-kval-remzijevo-prokletstvo-nikog-nije-briga-vels-ide-na-evropsko-prvenstvo-novi-sou-gnabrija-vajnaldum-delio-fudbalske-i-ljudske-lekcije-393229.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T22:44:00+00:00"/>
    <meta property="og:title" content="EURO 2020 (kval) - Remzijevo &quot;prokletstvo&quot;? Nikog nije briga, Vels ide na Evropsko prvenstvo! Novi šou Gnabrija, Vajnaldum delio fudbalske i ljudske lekcije!"/>
    <meta property="og:description" content="Zanimljivo veče širom Evrope."/>
  </head>
  <body>
    <article>
      <h1>EURO 2020 (kval) - Remzijevo "prokletstvo"? Nikog nije briga, Vels ide na Evropsko prvenstvo! Novi šou Gnabrija, Vajnaldum delio fudbalske i ljudske lekcije!</h1>
      <h2>Zanimljivo veče širom Evrope.</h2>
      <address><time datetime="2019-11-19T22:44:00+00:00">19 Nov 2019, 22:44</time> by <a rel="author">Ivan Cvetković</a></address>
      <p>Najveći pobednik poslednjeg dana kvalifikacija za EURO 2020 je - Vels. <br/><br/><i><b>GRUPA E</b></i><br/><br/>"Zmajevi" predvođeni Geretom Bejlom i Aronom Remzijem porazili su Mađarsku i tako je preskočili u borbi za plasman na Evropsko prvenstvo narednog leta gde ćemo gledati i Vels. <br/><br/>Domaćin je slavio sa 2:0, <anchor name=""/><a href="https://streamja.com/oZkNhttps://streamja.com/61Nbhttps://www.sportske.net/vest/medjunarodni-fudbal/vajnaldum-objasnio-ovo-se-zove-kapiten-393226.html">Remzi je iskoristio sjajan centaršut Bejla sa desne strane i zatresao mrežu gostiju u 15. minutu</a>. <br/><br/>Isti igrač je u <anchor name=""/><a href="https://streamja.com/oZkNhttps://streamja.com/61Nbhttps://www.sportske.net/vest/medjunarodni-fudbal/vajnaldum-objasnio-ovo-se-zove-kapiten-393226.htmlhttps://streamja.com/61Nbhttps://www.sportske.net/vest/medjunarodni-fudbal/vajnaldum-objasnio-ovo-se-zove-kapiten-393226.html">47. postavio i konačan rezultat kada je loptu koja se odbila do njega sproveo iza leđa golmana Mađarske</a>. <br/><br/>Slovačka je pobedila Azerbejdžan rezultatom 2:0, ali to joj nije mnogo pomoglo u borbi za plasman na EP. <br/><br/>Na EP su se plasirali Hrvatska i Vels<br/><br/><i><b>GRUPA C</b></i><br/><br/>Nemačka je na svom terenu pregazila Severnu Irsku sa čak 6:1, a ponovo je zablistao Serž Gnabri koji je postigao het-trik. <br/><br/>Holandija je porazila Estoniju sa 5:0, a <anchor name=""/><a href="https://streamja.com/oZkNhttps://streamja.com/61Nbhttps://www.sportske.net/vest/medjunarodni-fudbal/vajnaldum-objasnio-ovo-se-zove-kapiten-393226.htmlhttps://streamja.com/oZkNhttps://streamja.com/61Nbhttps://www.sportske.net/vest/medjunarodni-fudbal/vajnaldum-objasnio-ovo-se-zove-kapiten-393226.htmlhttps://streamja.com/61Nbhttps://www.sportske.net/vest/medjunarodni-fudbal/vajnaldum-objasnio-ovo-se-zove-kapiten-393226.htmlhttps://www.sportske.net/vest/medjunarodni-fudbal/vajnaldum-objasnio-ovo-se-zove-kapiten-393226.html">sjajan potez videli smo od kapitena "lala" na ovom meču Žoržinija Vajnalduma</a> koji je uspeo da upiše čak tri gola pored svog imena.<br/><br/>Na EP su se plasirale Nemačka i Holandija.<br/><br/><i><b>GRUPA G<br/></b></i><br/>Poljska je pobedila Sloveniju sa 3:2, Austrija se opustila nakon izborenog plasmana na EP i izgubila 1:0 od Letonije, dok je Severna Makedonija bila bolja od Izraela istim rezultatom. <br/><br/>Na EP su se plasirale Poljska i Austrija.<br/><i><b><br/></b></i><i><b>GRUPA I</b></i><br/><br/>Belgija je ubedljivo savladala Kipar sa 6:1, Rusija San Marino rezultatom 5:0, a pobedu je zabeležila i Škotska nad Kazahstanom 3:1. <br/><br/>Na EP su se plasirale Belgija i Rusija.</p>
      <p>Izvor: Sportske.net</p>
    </article>
  </body>
</html>