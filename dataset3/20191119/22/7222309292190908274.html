<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/afghanistan-utropar-seger-over-is/"/>
    <meta property="og:site_name" content="HBL"/>
    <meta property="article:published_time" content="2019-11-19T22:53:00+00:00"/>
    <meta property="og:title" content="Afghanistan utropar seger över IS"/>
    <meta property="og:description" content="Terrorrörelsen Islamiska statens saga i Afghanistan är all. Det hävdade landets president Ashraf Ghani på tisdagen."/>
  </head>
  <body>
    <article>
      <h1>Afghanistan utropar seger över IS</h1>
      <h2>Terrorrörelsen Islamiska statens saga i Afghanistan är all. Det hävdade landets president Ashraf Ghani på tisdagen.</h2>
      <address><time datetime="2019-11-19T22:53:00+00:00">19 Nov 2019, 22:53</time> by <a rel="author">TT-Reuters</a></address>
      <p>– För ett år sedan hade ingen kunnat tro att vi skulle kunna stå här i dag och säga att vi har tillintetgjort IS, sade Ghani inför ett pressuppbåd i Jalalabad, provinshuvudstad i östliga Nangarhar där IS tidigare hade ett starkt fäste.</p>
      <p>Under de senaste veckorna har över 600 IS-stridande överlämnat sig själva och sina familjer till regeringen. Myndigheterna menar också att luftangrepp och bristande finansiering resulterat i att stridsmoralen svikit.</p>
      <p>– Nu, när de IS-stridande gett sig, uppmanar jag myndigheter att behandla deras familjer humant, tillade Ghani.</p>
      <p>Talibanrörelsen, som också stridit mot IS, avfärdade dock Ghanis beskrivning som "absurda påståenden". Bakom terrororganisationen fall låg i stället "Afghanistans islamiska emirat", som talibanerna formellt kallar sig, skriver talespersonen Zabihullah Mujahid på Twitter:</p>
      <p>"Regeringen i Kabul spelade 0 procent roll i segern över IS och Nangarhars stolta folk är våra vittnen. IS nederlag är ett arv som tillhör det islamiska emiratet."</p>
    </article>
  </body>
</html>