<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109191-Turkmenistan-s-opera-za-prav-pat-sled-19-godishna-zabrana"/>
    <meta property="og:site_name" content="Канал 3"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Туркменистан с опера за пръв път след 19-годишна забрана"/>
    <meta property="og:description" content="Президентът-основател на централноазиатската държава забранил това изкуство като &quot;несъвместимо с туркменския манталитет&quot;"/>
  </head>
  <body>
    <article>
      <h1>Туркменистан с опера за пръв път след 19-годишна забрана</h1>
      <h2>Президентът-основател на централноазиатската държава забранил това изкуство като "несъвместимо с туркменския манталитет"</h2>
      <address>
        <time datetime="2019-11-19T22:00:00+00:00">19 Nov 2019, 22:00</time>
      </address>
      <p><b>Изолираният Туркменистан стана свидетел днес на първата си чужда опера – почти 19 години след като президента основател на централноазиатската държава забрани това изкуство като "несъвместимо с туркменския манталитет", предаде АФП.<br/></b> </p>
      <p>Държавният театър в столицата Ашхабад бе препълнен от жители на едномилионния град, искащи да гледат прочутата опера на италианския композитор от XIX век Руджиеро Леонкавало "Палячо", като част от международен културен фестивал.</p>
      <p> <br/> </p>
      <p>Анна Краснова (59 г.) сподели, че е въодушевена от завръщането на операта в бившата съветска република. "За почти две десетилетия ни липсваше цял един културен слой. Чаках толкова дълго за този ден", каза тя.</p>
      <p> </p>
      <p>Първият лидер на богатия на газ Туркменистан Сапармурат Ниязов забрани операта, както и балета, през 2001 г. с мотива, че защитава туркменската култура. Забраната на тези изкуства, свързвани със съветското и руско имперско управление продължи при втория президент на страната Гурбангули Бердимухамедов, който дойде на власт след смъртта на Ниязов през 2006 г.</p>
      <p> </p>
      <p>Засега няма сигнали за връщане на балета, информира АФП. Бердимухамедов запази много от репресивните политики на предшественика си, на когото в един момент е бил личен зъболекар. Двамата имат издигнати златни статуи в Ашхабат, които свидетелстват за лидерски култ, предизвикващ сравнения със Северна Корея.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/culture/106288-Sofiyskata-opera-otkriva-baletniya-sezon-s-klasicheski-spektakal-%2528VIDEO%2529"/>
        <a href="http://kanal3.bg/news/bulgaria/politics/102265-Balgariya-i-Turkmenistan-podpisaha-4-dokumenta"/>
        <a href="http://kanal3.bg/news/world/europe/741-ES-shte-pregovarya-s-Azerbayddzan-i-Turkmenistan-za-dostavka-na-gaz"/>
      </related>
    </article>
  </body>
</html>