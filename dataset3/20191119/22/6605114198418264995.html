<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/sport/hazai-sport/kiuteses-belga-holland-es-nemet-gyozelem-szuletett-2041596/"/>
    <meta property="og:site_name" content="SZOLJON"/>
    <meta property="article:published_time" content="2019-11-19T22:35:00+00:00"/>
    <meta property="og:title" content="Kiütéses belga, holland és német győzelem született"/>
    <meta property="og:description" content="Mindhárom csapat már korábban bebiztosította részvételét a jövő évi kontinensbajnokságra."/>
  </head>
  <body>
    <article>
      <h6 class="kicker">EB-SELEJTEZŐK</h6>
      <h1>Kiütéses belga, holland és német győzelem született</h1>
      <address>
        <time datetime="2019-11-19T22:35:00+00:00">19 Nov 2019, 22:35</time>
      </address>
      <h4>Mindhárom csapat már korábban bebiztosította részvételét a jövő évi kontinensbajnokságra.</h4>
      <p>A belga, a holland és a német válogatott is kiütéses hazai győzelmet ért el a jövő évi labdarúgó Európa-bajnokság selejtezősorozatának utolsó játéknapján.</p>
      <p>Mindhárom csapat már korábban bebiztosította részvételét a jövő évi kontinensbajnokságra, a hollandok az észtek, a németek az északírek ellen gálázhattak a C csoportban. A hollandoknál Georginio Wijnaldum, a németeknél Serge Gnabry volt háromszor eredményes.</p>
      <p>A belgák a 14. percben hátrányba kerültek Ciprussal szemben, de két perccel később egyenlítettek, a félidőben már 4-1-re vezettek, végül pedig 6-1-re győztek.</p>
      <blockquote>A selejtezős csoportokból az első és a második helyezettek jutottak ki a kontinensbajnokságra, míg a fennmaradó négy hely a tavaszi pótkvalifikáción dől majd el, ahová a Nemzetek Ligájában nyújtott teljesítmény alapján lehet bekerülni.</blockquote>
      <p>A jövő évi Eb-t rendhagyó módon 12 ország egy-egy városában, köztük Budapesten rendezik. A Puskás Aréna három csoportmérkőzésnek és egy nyolcaddöntőnek ad majd otthont.</p>
      <p>A pótselejtező sorsolását pénteken, a csoportok sorsolását pedig jövő szombaton tartják.</p>
      <p>
        <b>Eredmények:</b>
      </p>
      <p>C csoport:<br/>Hollandia-Észtország 5-0 (2-0)<br/>——————————<br/>gól: Wijnaldum (6., 66., 79.), Ake (19.), Boadu (87.)</p>
      <p>Németország – Észak-Írország 6-1 (2-1)<br/>————————————–<br/>gól: Gnabry (19., 47., 60.), Goretzka (43., 73.), Brandt (91.), illetve Smith (7.)</p>
      <p>A csoport végeredménye: 1. Németország 21 pont, 2. Hollandia 19, 3. Észak-Írország 13, 4. Fehéroroszország 4, 5. Észtország 1</p>
      <p>G csoport:<br/>Lengyelország-Szlovénia 3-2 (1-1)<br/>———————————<br/>gól: Szymanski (3.), Lewandowski (54.), Goralski (81.), illetve Matavz (14.), Ilicic (61.)<br/>piros lap: Kurtic (86.)</p>
      <p>Lettország-Ausztria 1-0 (0-0)<br/>—————————–<br/>gól: Oss (65.)</p>
      <p>Észak-Macedónia – Izrael 1-0 (1-0)<br/>———————————-<br/>gól: Nikolov (45+2.)</p>
      <p>A csoport végeredménye: 1. Lengyelország 25 pont, 2. Ausztria 19, 3. Észak-Macedónia 14, 4. Szlovénia 14, 5. Izrael 11, 6. Lettország 3</p>
      <p>I csoport:<br/>Belgium-Ciprus 6-1 (4-1)<br/>————————<br/>gól: Benteke (16., 68.), De Bruyne (36., 41.), Carrasco (44.), Küprosz (51., öngól), illetve Jannu (14.)</p>
      <p>San Marino-Oroszország 0-5 (0-2)<br/>——————————–<br/>gól: Kuzjajev (3.), Petrov (19.), Mirancsuk (49.), Jonov (56.), Komlicsenko (78.)</p>
      <p>Skócia-Kazahsztán 3-1 (0-1)<br/>—————————<br/>gól: McGinn (48., 91.), Naismith (64.), illetve Zajnutyinov (34.)</p>
      <p>A csoport végeredménye: 1. Belgium 30 pont, 2. Oroszország 24, 3. Skócia 15, 4. Ciprus 10, 5. Kazahsztán 10, 6. San Marino 0</p>
      <p>
        <i>Forrás: MTI</i>
      </p>
    </article>
  </body>
</html>