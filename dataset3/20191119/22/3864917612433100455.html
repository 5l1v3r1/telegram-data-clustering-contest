<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2821493-spravu-sodo-zastupnika-direktora-ukrhimtransamiaku-rozglanut-25-listopada-sap.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T22:16:00+00:00"/>
    <meta property="og:title" content="Справу щодо заступника директора Укрхімтрансаміаку розглянуть 25 листопада — САП"/>
    <meta property="og:description" content="Розгляд справи щодо заступника директора УДП &quot;Укрхімтрансаміак&quot; і ще однієї особи, обвинувачуваних у заволодінні коштами ДП на суму 43, 5 млн грн, перенесли на 25 листопада."/>
  </head>
  <body>
    <article>
      <h1>Справу щодо заступника директора Укрхімтрансаміаку розглянуть 25 листопада — САП</h1>
      <h2>Розгляд справи щодо заступника директора УДП "Укрхімтрансаміак" і ще однієї особи, обвинувачуваних у заволодінні коштами ДП на суму 43, 5 млн грн, перенесли на 25 листопада.</h2>
      <address>
        <time datetime="2019-11-19T22:16:00+00:00">19 Nov 2019, 22:16</time>
      </address>
      <p>Про це інформує пресслужба САП у <a href="https://www.facebook.com/sap.gov.ua/photos/a.836519139784604/1985480718221768/?type=3&amp;theater">Facebook</a>.</p>
      <p>"У Вищому антикорупційному суді за участі прокурорів САП відбулось чергове судове засідання у справі про обвинувачення заступника директора УДП «Укрхімтрансаміак» та директора приватного акціонерного товариства у заволодінні коштами державного підприємства на суму 43,5 млн гривень", - йдеться у повідомленні.</p>
      <p>Зазначається, що на засіданні судом долучено 30 томів матеріалів справи та розпочато дослідження 1 тому.</p>
      <p>"Наступне засідання, на якому продовжиться дослідження доказів, призначено на 10:00 год. 25 листопада 2019 року", - уточнили у <b><a href="https://www.ukrinform.ua/tag-sap">САП</a></b>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2821475-sap-napravila-spravu-eksgolovi-zaporizkoi-oda-brila-do-sudu.html">САП направила справу ексголови Запорізької ОДА Бриля до суду</a>
      </blockquote>
      <p>Як повідомлялося, 8 вересня 2017 року детективи НАБУ під процесуальним керівництвом прокурорів САП затримали трьох осіб за підозрою у заволодінні та легалізації понад 40 млн грн коштів державного підприємства «Укрхімтрансаміак».</p>
    </article>
  </body>
</html>