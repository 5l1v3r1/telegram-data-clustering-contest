<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/zf-30-de-ani-de-business-3-generatii-de-antreprenori-dragos-paval-cofondator-dedeman-viitorul-romaniei-sta-in-mainile-generatiilor-actuale-si-urmatoare-18596573"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T22:08:00+00:00"/>
    <meta property="og:title" content="ZF 30 de ani de business. 3 generaţii de antreprenori. Dragoş Pavăl, cofondator Dedeman: Viitorul României stă în mâinile generaţiilor actuale şi următoare"/>
    <meta property="og:description" content="Fraţii Pavăl, Adrian şi Dragoş, au construit în ultimii 27 de ani un adevărat imperiu care se apropie în 2019-2020 de un business anual de 2 miliarde de euro, Dedeman fiind de departe cel mai mare grup antreprenorial. Dincolo de lanţul de magazine de bricolaj fraţii Pavăl au devenit cei mai activi investitori imobiliari dar şi pe piaţa de capital."/>
  </head>
  <body>
    <article>
      <h1>ZF 30 de ani de business. 3 generaţii de antreprenori. Dragoş Pavăl, cofondator Dedeman: Viitorul României stă în mâinile generaţiilor actuale şi următoare</h1>
      <address><time datetime="2019-11-19T22:08:00+00:00">19 Nov 2019, 22:08</time> by <a rel="author" href="https://www.zf.ro/autor/bogdan-alecu" target="_blank">Bogdan Alecu</a></address>
      <p>Fraţii Pavăl, Adrian şi Dragoş, au construit în ultimii 27 de ani un adevărat imperiu care se apropie în 2019-2020 de un business anual de 2 miliarde de euro, Dedeman fiind de departe cel mai mare grup antreprenorial. Dincolo de lanţul de magazine de bricolaj fraţii Pavăl au devenit cei mai activi investitori imobiliari dar şi pe piaţa de capital.</p>
      <p>În ultimii 15 ani businessul Dedeman a crescut de la 175 mil. lei în 2004 la 7,2 miliarde de lei în 2018.</p>
      <p>Adrian şi Dragoş Pavăl sunt doi matematicieni care au văzut comerţul ca pe un mod simplu de a face bani. Au pornit de la zero în primii ani după Revoluţie, in­trând în afaceri în 1992 cu un magazin de 16 metri pă­traţi. După 27 de ani re­tailerul de bricolaj a ajuns la o reţea de 49 de magazine, în timp ce magazinul cu numărul 50 este în con­struc­ţie în Prelungirea Ghencea.</p>
      <p>Dragoş Pavăl, cofondator Dedeman: Viitorul României stă în mâinile generaţiilor actuale şi următoare. Schimbări în bine se întâmplă cu fiecare nouă generaţie şi acestea ţin în primul rând de modele. De aceea, elitelor din orice domeniu le revine rolul fundamental de a pune câte o cărămidă la reconstrucţia încrederii în viitor. Este necesar să aderăm la valori precum luciditate, gândire pragmatică, preocupare pentru inovaţie şi evoluţie din punct de vedere calitativ atât individual, cât şi împreună, ca societate. Astfel, România va avea toate şansele să devină o ţară dezvoltată armonios, tot mai apropiată de exemplele occidentale spre care tindem.</p>
    </article>
  </body>
</html>