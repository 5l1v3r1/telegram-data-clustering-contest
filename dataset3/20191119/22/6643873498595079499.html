<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/QoXnXJ/maradona-forlater-trenerjobb-etter-to-maaneder"/>
    <meta property="og:site_name" content="Bergens Tidende"/>
    <meta property="article:published_time" content="2019-11-19T22:40:51+00:00"/>
    <meta property="og:title" content="Maradona forlater trenerjobb etter to måneder"/>
    <meta property="og:description" content="Diego Maradona gir seg som trener for den argentinske klubben Gimnasia etter bare to måneder i jobben."/>
  </head>
  <body>
    <article>
      <h1>Maradona forlater trenerjobb etter to måneder</h1>
      <h2>Diego Maradona gir seg som trener for den argentinske klubben Gimnasia etter bare to måneder i jobben.</h2>
      <address><time datetime="2019-11-19T22:40:51+00:00">19 Nov 2019, 22:40</time> by <a rel="author">NTB-TT</a></address>
      <p>– Maradona er ikke lenger Gimnasias trener, sa klubbpresident Gabriel Pellegrino til argentinske medier tirsdag.</p>
      <p>Han ville ikke si noe om årsaken til at 59-åringen gir seg i jobben, men kilder i klubben opplyser til nyhetsbyrået AFP at Maradona tok avgjørelsen da det ble kjent at Pellegrino ikke stiller til gjenvalg som klubbpresident.</p>
      <p>Dermed ble det kun drøye to måneder med den argentinske superstjernen som trener for La Plata-klubben.</p>
      <p>
        <a href="https://www.bt.no/sport/i/vQG47L/hareides-bragd-hylles-i-danmark-men-som-nordmann-vet-han-at-det-er-um">Les også<br/>Hareides bragd hylles i Danmark. Men som nordmann vet han at det er umulig å vinne over skeptikerne.</a>
      </p>
      <p>Diego Maradona tok over som trener i Gimnasia i starten av september. Da lå laget sist på tabellen i den argentinske serien. Under Maradonas ledelse har klubben klatret to plasser på tabellen.</p>
      <p>Maradona har tidligere trent det argentinske landslaget og Al-Wasl FC og Fujairah FC i De Forenede Arabiske Emirater. Før jobben i Gimnasia ledet han den mexicanske 2. divisjonsklubben Dorados de Sinaloa.</p>
      <p>Som aktiv spilte Maradona blant annet for Napoli, Barcelona og Sevilla. Med det argentinske landslaget vant han VM i 1986.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/70o959/vil-konkurrere-mot-airbnb-med-nytt-hotellkjoep"/>
        <a href="https://www.bt.no/sport/i/pLx0nR/midtstopperen-kobles-til-brann-dette-sier-jakob-glesnes-om-en-mulig-o"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/okonomi/i/pLx0GR/jacob-schram-57-blir-ny-konsernsjef-i-norwegian"/>
        <a href="https://www.bt.no/btmeninger/debatt/i/OpX413/klimaet-har-alltid-endra-seg"/>
      </related>
      <ol>
        <li>
          <a href="https://www.bt.no/tag/Diego_Maradona">Diego Maradona</a>
        </li>
      </ol>
    </article>
  </body>
</html>