<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904428/vp-rapport-benteke-en-carrasco-tonen-zich-de-bruyne-de-grote-uitblinker.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T22:45:00+00:00"/>
    <meta property="og:title" content="VP Rapport: Benteke en Carrasco tonen zich, De Bruyne de grote uitblinker"/>
    <meta property="og:description" content="Een half B-elftal van de Rode Duivels kende dinsdag geen enkel probleem met Cyprus. Het blikte de Cyprioten met maar liefst 6-1 in en had dus ook enkele uitblinkers. Dit is het VP Rapport."/>
  </head>
  <body>
    <article>
      <h1>VP Rapport: Benteke en Carrasco tonen zich, De Bruyne de grote uitblinker</h1>
      <address>
        <time datetime="2019-11-19T22:45:00+00:00">19 Nov 2019, 22:45</time>
      </address>
      <p>
        <b>Een half B-elftal van de Rode Duivels kende dinsdag geen enkel probleem met Cyprus. Het blikte de Cyprioten met maar liefst 6-1 in en had dus ook enkele uitblinkers. Dit is het VP Rapport.</b>
      </p>
      <p><b>Simon Mignolet – 6</b><br/>Moest amper één keer écht in actie komen en slikte meteen een tegendoelpunt. Werd verder niet getest.</p>
      <p><b>Toby Alderweireld – 6</b><br/>Ging niet helemaal voluit bij het openingsdoelpunt van de Cyprioten. Kende verder een secure partij.</p>
      <aside>Lees meer<br/><a href="https://www.voetbalprimeur.be/nieuws/904424/rode-duivels-maken-gehakt-van-cyprus-en-pakken-de-30-op-30.html?itm_source=www.voetbalprimeur.be&amp;itm_medium=highlighted-content">Rode Duivels maken gehakt van Cyprus en gaan met perfect rapport richting EK</a></aside>
      <p><b>Jason Denayer – 6</b><br/>Na laks verdedigen konden de Cyprioten het openingsdoelpunt scoren, maar kwam daarna amper nog in de problemen.</p>
      <p><b>Elias Cobbaut – 6,5</b><br/>Maakte zijn debuut voor de Belgen en mag daar ook tevreden op terugblikken. Er kwam amper gevaar van de rechterkant van de Cyprioten, al konden die ook gewoon geen bal in de ploeg houden.</p>
      <p><b>Thorgan Hazard – 5,5</b><br/>Hij bracht de Russen meermaals in verlegenheid, maar de Cyprioten hielden de jonge Hazard wel in toom. De Borussia Dortmund-speler had het niet makkelijk tegen zijn directe tegenstander, maar kon wel voor één assist zorgen. Al werd die wel gescoord door de Cypriotische verdediger Kypros.</p>
      <p><b>Youri Tielemans – 6</b><br/>Speelde in een Axel Witsel-rol. Had dat duidelijk nog niet helemaal onder de knie. Het was wat zoeken voor Tielemans, die we toch liever wat hoger op het veld zien voetballen.</p>
      <p><b>Hans Vanaken – 6,5</b><br/>De vierde interland voor Vanaken en de tweede in de basis. Had een voetje in heel wat Belgische doelpunten en deed ook heel wat balrecuperaties. Miste echter één niet te missen kans op het openingsdoelpunt.</p>
      <p><b>Yannick Carrasco – 8,5</b><br/>Heel wat drang naar voren en veel wil om zich te bewijzen. Dat zorgde ook voor de assist bij de 1-1, bij de 3-1 én het doelpunt bij de 4-1. De concurrentiestrijd op links dreigt nog spannend te worden</p>
      <p><b>Kevin De Bruyne – 9</b><br/>Aanvankelijk wat zoekende, maar ontbond in het slot van de eerste helft helemaal zijn Duivels. Scoorde uiteindelijk maar liefst twee keer voor onze nationale ploeg en was goed voor één assist. De grote uitblinker deze match.</p>
      <p><b>Christian Benteke – 8</b><br/>Kreeg nog eens een kans en bewees zich voor heel België. Verzilverde zijn partij met een doelpunt in de eerste helft en eentje in de tweede helft. Kreeg terecht ook een applauswissel van Roberto Martinez.</p>
      <p><b>Eden Hazard – 7</b><br/>Afgelopen weekend nog de grote uitblinker, nu eerder een snipperdagje voor Hazard. Bij het eerste tegendoelpunt ging hij nog in de fout met een riskante pass, maar was wel opnieuw goed voor een assist.</p>
      <p><b>Yari Verschaeren – 6</b><br/>Kreeg een half uur speeltijd en had enkele mooie acties in huis. Miste ook één grote kans toen hij alleen kwam voor de Cypriotische doelman.</p>
      <p>
        <b>Dennis Praet - Geen beoordeling</b>
      </p>
      <p>
        <b>Divock Origi - Geen beoordeling</b>
      </p>
    </article>
  </body>
</html>