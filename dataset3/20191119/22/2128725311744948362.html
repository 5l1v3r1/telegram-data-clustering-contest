<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/futbol/2019/11/19/2020-avrupa-sampiyonasi-elemeleri-sonuclar"/>
    <meta property="og:site_name" content="Aspor"/>
    <meta property="article:published_time" content="2019-11-19T22:15:01+00:00"/>
    <meta property="og:title" content="2020 Avrupa Şampiyonası Elemeleri | Sonuçlar"/>
    <meta property="og:description" content="2020 Avrupa Futbol Şampiyonası (EURO 2020) Elemeleri, dört grupta oynanan son hafta maçlarıyla tamamlandı. C Grubu'nda sahasında Kuzey İrlanda'yı 6-1 yenen Almanya 21 puanla lider olarak elemeleri tamamladı. Serge Gnabry'nin &quot;hat-trick&quot; yaptığı maçta, Türk asıllı futbolcular İlkay Gündoğan ve Emre Can 90 dakika sahada kaldı."/>
  </head>
  <body>
    <article>
      <h1>2020 Avrupa Şampiyonası Elemeleri | Sonuçlar</h1>
      <address>
        <time datetime="2019-11-19T22:15:01+00:00">19 Nov 2019, 22:15</time>
      </address>
      <p>
        <b><a href="https://www.aspor.com.tr/index/2020-avrupa">2020 Avrupa</a> Futbol Şampiyonası (<a href="https://www.aspor.com.tr/index/euro-2020">EURO 2020</a>) Elemeleri, dört grupta oynanan son hafta maçlarıyla tamamlandı. C Grubu'nda sahasında <a href="https://www.aspor.com.tr/index/kuzey-irlanda">Kuzey İrlanda</a>'yı 6-1 yenen <a href="https://www.aspor.com.tr/index/almanya">Almanya</a> 21 puanla lider olarak elemeleri tamamladı. Serge Gnabry'nin "hat-trick" yaptığı maçta, Türk asıllı futbolcular <a href="https://www.aspor.com.tr/index/ilkay-gundogan">İlkay Gündoğan</a> ve Emre Can 90 dakika sahada kaldı.</b>
      </p>
      <p>Avrupa futbolunun milli takımlar düzeyindeki en prestijli organizasyonu <a href="https://www.aspor.com.tr/index/euro-2020">EURO 2020</a>'nin elemelerinde C, E, G ve I gruplarında 10 karşılaşma yapıldı.</p>
      <p>C Grubu'nda sahasında <a href="https://www.aspor.com.tr/index/kuzey-irlanda">Kuzey İrlanda</a>'yı 6-1 yenen <a href="https://www.aspor.com.tr/index/almanya">Almanya</a> 21 puanla lider olarak elemeleri tamamladı. Serge Gnabry'nin "hat-trick" yaptığı maçta, Türk asıllı futbolcular <a href="https://www.aspor.com.tr/index/ilkay-gundogan">İlkay Gündoğan</a> ve Emre Can 90 dakika sahada kaldı.</p>
      <p>Estonya'yı 5-0 gibi farklı skorla geçen <a href="https://www.aspor.com.tr/index/hollanda">Hollanda</a> 19 puanla grubu ikinci sırada bitirdi.</p>
      <p>Gecenin öne çıkan E Grubu maçında, Galler ile <a href="https://www.aspor.com.tr/index/macaristan">Macaristan</a> karşı karşıya geldi. Sahasında Macaristan'ı 2-0 mağlup eden Galler, şampiyonaya bilet alan 20. takım oldu.</p>
      <p>G Grubu'nda Polonya ve <a href="https://www.aspor.com.tr/index/avusturya">Avusturya</a>, I Grubu'nda da <a href="https://www.aspor.com.tr/index/belcika">Belçika</a> ve <a href="https://www.aspor.com.tr/index/rusya">Rusya</a>, gruplarını ilk iki sırada tamamladı.</p>
      <p>
        <b>- 20 takım belli oldu</b>
      </p>
      <p>Eleme maçlarının tamamlanmasının ardından gruplarında ilk iki sırayı alarak şampiyonaya gitme hakkı kazanan takımlar belli oldu.</p>
      <p>Şampiyonada Türkiye'nin yanı sıra <a href="https://www.aspor.com.tr/index/ingiltere">İngiltere</a>, Çekya, Ukrayna, Portekiz, Almanya, Hollanda, İsviçre, Danimarka, Hırvatistan, Galler, <a href="https://www.aspor.com.tr/index/ispanya">İspanya</a>, İsveç, Polonya, Avusturya, <a href="https://www.aspor.com.tr/index/fransa">Fransa</a>, Belçika, Rusya, <a href="https://www.aspor.com.tr/index/italya">İtalya</a> ve Finlandiya EURO 2020 bileti aldı.</p>
      <p>Eleme grubu maçlarını ikinci sırada tamamlayan ay-yıldızlı ekip, EURO 2020 kura çekimine 3. torbadan girecek.</p>
      <p>
        <b>Gruplarda alınan sonuçlar şöyle:</b>
      </p>
      <p>
        <b>- C Grubu</b>
      </p>
      <p>Hollanda-Estonya: 5-0</p>
      <p>Almanya-Kuzey İrlanda: 6-1</p>
      <p>
        <b>- E Grubu</b>
      </p>
      <p>Galler-Macaristan: 2-0</p>
      <p>Slovakya-Azerbaycan: 2-0</p>
      <p>
        <b>- G Grubu</b>
      </p>
      <p>Polonya-Slovenya: 3-2</p>
      <p>Letonya-Avusturya: 1-0</p>
      <p>Kuzey Makedonya-İsrail: 1-0</p>
      <p>
        <b>- I Grubu</b>
      </p>
      <p>Belçika-Kıbrıs Rum Kesimi: 6-1</p>
      <p>San Marino-Rusya: 0-5</p>
      <p>İskoçya-Kazakistan: 3-1</p>
    </article>
  </body>
</html>