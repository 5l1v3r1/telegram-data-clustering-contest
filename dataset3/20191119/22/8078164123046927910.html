<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/animali/19_novembre_20/jill-scoiattolo-salvato-dall-uragano-ora-dorme-solo-col-suo-orsacchiotto-e3645008-0b7c-11ea-a21c-9507e0a03cd5.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Jill, lo scoiattolo salvato dall’uragano: ora dorme solo con il «suo» orsacchiotto"/>
    <meta property="og:description" content="L’animale è diventato famoso anche grazie al profilo Instagram ideato dalla famiglia che dal 2012 si prende cura di lei. L’unica paura? «Il vuoto, probabilmente a causa del trauma che ha subito»"/>
  </head>
  <body>
    <article>
      <h1>Jill, lo scoiattolo salvato dall’uragano: ora dorme solo con il «suo» orsacchiotto</h1>
      <h2>L’animale è diventato famoso anche grazie al profilo Instagram ideato dalla famiglia che dal 2012 si prende cura di lei. L’unica paura? «Il vuoto, probabilmente a causa del trauma che ha subito»</h2>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">Silvia Morosi</a></address>
      <p>Jill è uno scoiattolo grigio femmina che, nel 2012, è stato <a href="https://www.corriere.it/esteri/12_agosto_29/uragano-isaac-louisiana-tempesta-tropicale_03f2c830-f20e-11e1-975b-225a9f9609c6.shtml">salvato dall’uragano Isaac</a>, che si è abbattuto sugli Stati Uniti. A renderla «speciale» è l’account Instagram «This Girl Is A Squirrel» creato dalla famiglia della Louisiana che l’ha curata e presa in carico da allora, quando cadde dal suo rifugio. <a href="https://www.boredpanda.com/jill-rescue-squirrel-miniature-teddy-bear-this-girl-is-a-squirrel/?utm_source=google&amp;utm_medium=organic&amp;utm_campaign=organic">Come si legge su BoredPanda</a>, «lo scoiattolo ora non riesce più a separarsi dal suo mini-orsacchiotto con cui dorme. L’abbiamo raccolta e presa con noi, all’inizio pensavamo temporaneamente, ma poi non siamo riusciti a separarcene e abbiamo deciso di tenerla per sempre... insieme a un cane e a un gatto nero». Il suo profilo viene aggiornato regolarmente: si diverte a fare riposini e ama giocare con i tovaglioli di Starbucks. Ha anche varie copertine che l'aiutano a riposare. Il suo profilo la descrive come «vegetariana, esperta di parkour, la cui unica paura è il vuoto», probabilmente a causa del trauma subito. Non solo. «Ama mettersi in posa e indossare i piccoli abiti creati per lei», come mostrano le immagini <a href="https://www.unilad.co.uk/animals/squirrel-rescued-from-hurricane-isaac-cant-sleep-without-her-teddy-bear/">raccolte da Unilad. </a>Che si tratti di un gonnellino hawaiano o di un fiore sulla testa.</p>
    </article>
  </body>
</html>