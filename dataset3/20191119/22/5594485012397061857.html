<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/lyubopitno/nauka-i-tekhnologii/v-sashch-razrabotikha-unikalno-ustroystvo-koeto-shche-promeni-sveta_news710273.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T22:50:00+00:00"/>
    <meta property="og:title" content="В САЩ разработиха уникално устройство, което ще промени света"/>
    <meta property="og:description" content="В тази &quot;слънчева пещ&quot; енергията на светилото за пръв път може да се използва за получаване на свръхвисоки температури, които са необходими при производството на"/>
  </head>
  <body>
    <article>
      <h1>В САЩ разработиха уникално устройство, което ще промени света</h1>
      <h2>В тази "слънчева пещ" енергията на светилото за пръв път може да се използва за получаване на свръхвисоки температури, които са необходими при производството на стомана, стъкло, цимент и при други процеси</h2>
      <address>
        <time datetime="2019-11-19T22:50:00+00:00">19 Nov 2019, 22:50</time>
      </address>
      <p>https://blitz.bg/lyubopitno/nauka-i-tekhnologii/v-sashch-razrabotikha-unikalno-ustroystvo-koeto-shche-promeni-sveta_news710273.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574188599-221904120-3894817435-b.jpg"/>
      </figure>
      <p><b>Устройство, което използва управлявано от изкуствен интелект огледало за получаване на температура над 1000 градуса Целзий с помощта на концентрирани слънчеви лъчи, е разработено от американската компания "Хелиоген" с финансовата подкрепа на корпорацията "Майкрософт" на Бил Гейтс, съобщават световните осведмителни агенции.</b><br/><br/>В тази "слънчева пещ" енергията на светилото за пръв път може да се използва за получаване на свръхвисоки температури, които са необходими при производството на стомана, стъкло, цимент и при други процеси.<br/><br/>"Предлагаме технология, които гарантира икономии в сравнение с използването на изкопаеми горива и не е свързана с парникови емисии в атмосферата", заяви основателят на "Хелиоген" Бил Грос.<br/><br/>По думите му, подобна технология може в бъдеще да се използва за получаване на водород в промишлени мащаби.<br/><br/>"Ако успеем да получим водород, без да се замърсява околната среда, това ще е истински пробив - поясни Грос. - В дългосрочна перспектива искаме да станем компания, ориентирана към получаване на водород като екогориво."<br/><br/>Бил Гейтс отбеляза, че още в ранните етапи поддържал новаторската идея, свързана с концентрирани слънчеви лъчи. "Технологията осигурява възможността да бъдат получени високи температури, които са необходими в редица производствени процеси.<br/><br/>Това е обещаваща крачка напред по пътя към бъдещо заменяне на изкопаемите енергоизточници", каза той.</p>
    </article>
  </body>
</html>