<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828189.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T22:28:00+00:00"/>
    <meta property="og:title" content="امام جمعه یزد: مردم در برابر مشکلات صبوری کنند/همه تابع ولایت باشیم"/>
    <meta property="og:description" content="به گزارش مهر، آیت الله محمدرضا ناصری عصر امروز در دیدار با جمعی از بسیجیان استان یزد در آستانه هفته بسیج با اشاره به سخنان رهبر معظم انقلاب در مورد افزایش قیمت بنزین توسط سران قوا اظهار داشت: سخنان حکیمانه رهبر معظم انقلاب موجب پیشگیری از نقشه‌های دشمنان نظام شد ."/>
  </head>
  <body>
    <article>
      <h1>امام جمعه یزد: مردم در برابر مشکلات صبوری کنند/همه تابع ولایت باشیم</h1>
      <address>
        <time datetime="2019-11-19T22:28:00+00:00">19 Nov 2019, 22:28</time>
      </address>
      <p>نماینده ولی فقیه در استان و امام جمعه یزد گفت: مردم در برابر مشکلات پیش آمده صبوری کنند زیرا دشمنان در همه شرایط آماده فتنه انگیزی هستند.</p>
      <p>به گزارش مهر، آیت الله محمدرضا ناصری عصر امروز در دیدار با جمعی از بسیجیان استان یزد در آستانه هفته بسیج با اشاره به سخنان رهبر معظم انقلاب در مورد افزایش قیمت بنزین توسط سران قوا اظهار داشت: سخنان حکیمانه رهبر معظم انقلاب موجب پیشگیری از نقشه‌های دشمنان نظام شد .</p>
      <p>وی ادامه داد: دشمنان با توجه به ضربه‌هایی که از ملت و نظام خورده‌اند، همیشه آماده فتنه‌انگیزی هستند ولی فرمایشات مقام معظم ‌رهبری مانع از این کار شده و مردم نیز باید در مقابل مشکلات صبوری به خرج دهند و تابع ولایت باشند.</p>
      <p>امام جمعه یزد تاکید کرد: بسیجیان باید همانند ۴۰ سال گذشته آماده خدمت‌رسانی به نظام و ملت در همه عرصه‌ها باشند و همچنان در برابر توطئه‌های دشمنان ایستادگی کنند.</p>
      <p>ناصری اظهار داشت: حراست از انقلاب‌ اسلامی کار بسیار مهمی است و همه باید برای حفاظت از نظام در همه زمینه‌ها فداکاری و ایثار داشته باشیم که یکی از راه‌های آن این است که پایداری خود را در مقابل دشمنان ادامه دهیم.</p>
      <p>
        <b>نگاه بسیج نگاه ناشی از فرهنگ علوی است</b>
      </p>
      <p>فرمانده سپاه الغدیر استان یزد نیز در این مراسم اظهار داشت: نگاه بسیج نگاه ناشی از فرهنگ علوی است که مبتنی بر یتیم نوازی، کمک به اقشار مستضعف جامعه، محرومیت‌زدایی و کمک به مردم است.</p>
      <p>سرهنگ رضا پورشمسی افزود: فرهنگ ما مجموعه‌ای از بینش‌ها و باورهایی است که ناشی از تفکر ماست، بنابراین باید در مسیر دین و اهداف‌ الهی نظام حرکت کنیم.</p>
      <p>وی اظهار داشت: نگاه بسیج نگاه ناشی از فرهنگ علوی است که مبتنی بر کمک به اقشار مستضعف جامعه، محرومیت‌زدایی و کمک به مردم و برگرفته از فرهنگ عاشوراست.</p>
    </article>
  </body>
</html>