<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/pathanamthitta/local-news/2019/11/20/pathanamthitta-three-neighbours-died-within-difference-of-minutes.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-19T22:50:00+00:00"/>
    <meta property="og:title" content="മൂവരും ഒരേ ഇടവകക്കാർ; മരിച്ചത് മിനിറ്റുകളുടെ ഇടവേളയിൽ"/>
    <meta property="og:description" content="തിരുവല്ല ∙ കടപ്ര-മാന്നാറിൽ അയൽവാസികളും ഒരേ ഇടവക അംഗങ്ങളുമായ 3 വീട്ടമ്മമാർ മിനിറ്റുകളുടെ വ്യത്യാസത്തിൽ മരിച്ചു. വടക്കേപുരയ്ക്കൽ വി.എം.മത്തായിയുടെ.Pathanamthitta News. പത്തനംതിട്ട ജില്ലാ വാർത്തകൾ. District News. Malayalam Regional News. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>മൂവരും ഒരേ ഇടവകക്കാർ; മരിച്ചത് മിനിറ്റുകളുടെ ഇടവേളയിൽ</h1>
      <address><time datetime="2019-11-19T22:50:00+00:00">19 Nov 2019, 22:50</time> by <a rel="author">മനോരമ ലേഖകൻ</a></address>
      <p>തിരുവല്ല ∙ കടപ്ര-മാന്നാറിൽ അയൽവാസികളും ഒരേ ഇടവക അംഗങ്ങളുമായ 3 വീട്ടമ്മമാർ മിനിറ്റുകളുടെ വ്യത്യാസത്തിൽ മരിച്ചു. വടക്കേപുരയ്ക്കൽ വി.എം.മത്തായിയുടെ ഭാര്യ ശോശാമ്മ (അമ്മിണി-86) ഇന്നലെ രാവിലെ 11.30ന് മരിച്ചു. 7 വർഷമായി കിടപ്പിലായിരുന്നു. ഇവരുടെ വീടിനു 3 വീട് അകലെ മണലേൽ മഠത്തിൽ വീട്ടിൽ പരേതനായ തോമസ് തോമസിന്റെ ഭാര്യ അന്നമ്മ (പൊന്നുമോൾ-84) 5 മിനിറ്റിനുശേഷം മരിച്ചു. ഇവിടെ നിന്നു 5 വീട് അകലെയുള്ള വിഴലയിൽ പുത്തൻപറമ്പിൽ പരേതനായ ചാക്കോ യോഹന്നാന്റെ ഭാര്യ മറിയാമ്മ (അമ്മിണി-87) 10 മിനിറ്റിനു ശേഷം മരിച്ചു.</p>
      <p>അന്നമ്മ തോമസും മറിയാമ്മയും ഹൃദ്രോഗ ചികിത്സയിലായിരുന്നു. മൂവരും മാന്നാർ മർത്തമറിയം ഓർത്തഡോക്സ് പള്ളി ഇടവക അംഗങ്ങളാണ്. മൂവരുടെയും സംസ്കാരം ഈ പള്ളിയിൽ നടക്കും. കടപ്ര-തേവേരി റോഡിൽ രണ്ടാം കുരിശിനും ഇളമത പടിക്കും സമീപമാണ് മൂവരുടെയും വീട്.ശോശാമ്മ മത്തായി എടത്വ പരുത്തിമൂട്ടിൽ കുടുംബാംഗമാണ്. മക്കൾ: സജി, റെജി, അജി, ജിജി. മരുമക്കൾ: ആലിസ്, ഉഷ, ലത, രജനി. സംസ്‌കാരം വെള്ളിയാഴ്ച 10.30 - ന്.</p>
      <p>അന്നമ്മ തോമസിന്റെ സംസ്കാരം നാളെ 10ന് വസതിയിൽ ശുശ്രൂഷയ്ക്കു ശേഷം നടക്കും. മാന്നാർ ചക്കാലയിൽ കുടുംബാംഗമാണ്. മക്കൾ: രാജൻ, കുഞ്ഞുമോൻ, പരേതനായ തമ്പി. മരുമക്കൾ: സൂസൻ തോമസ്, സൂസൻ വർഗീസ്, ഓമന മാത്യു.മറിയാമ്മയുടെ സംസ്കാരം ഇന്ന്10 ന് വസതിയിൽ ശുശ്രൂഷയ്ക്കു ശേഷം നടക്കും. തിരുമൂലപുരം വാളൻപറമ്പിൽ കുടുംബാംഗമാണ്. മക്കൾ: ലീലാമ്മ, അനിയൻ. സണ്ണി, കൊച്ചുമോൾ, പരേതയായ അന്നമ്മ. മരുമക്കൾ, ജോയി, ലില്ലി, ലിസി, രാജു.</p>
    </article>
  </body>
</html>