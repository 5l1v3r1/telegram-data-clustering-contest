<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_u-stolici-zafiksuvali-rekordne-perevischennya-shvidkosti/938981"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T22:45:00+00:00"/>
    <meta property="og:title" content="У столиці зафіксували рекордне перевищення швидкості"/>
    <meta property="og:description" content="18 листопада у Києві на Столичному шосе зафіксували автівку, яка рухалась зі швидкістю 222 км/год. Порушення засвідчила система TruSign на Столичному шосе, повідомляє у Facebook Центр організації дорожнього руху. &quot;На жаль, і в цілому результати моніторингу швидкості невтішні. ..."/>
  </head>
  <body>
    <article>
      <h1>У столиці зафіксували рекордне перевищення швидкості</h1>
      <address><time datetime="2019-11-19T22:45:00+00:00">19 Nov 2019, 22:45</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938981_w_300.jpg?v=0"/>
        <figcaption>На Столичному шосе автівка їхала зі швидкістю 222 км/год. Фото: УНІАН</figcaption>
      </figure>
      <p>18 листопада у Києві на Столичному шосе зафіксували автівку, яка рухалась зі швидкістю 222 км/год.</p>
      <p>Порушення засвідчила система TruSign на Столичному шосе, повідомляє у Facebook Центр організації дорожнього руху.</p>
      <p>"На жаль, і в цілому результати моніторингу швидкості невтішні. Дозволений швидкісний режим порушили 19 556 транспортних засобів, а це – 67,8% від загальної кількості авто, які проїхали трасою за добу. При цьому 6,88% автівок перевищили швидкість більше, ніж на 50 км від дозволеної. Таким чином, середня швидкість руху Столичним шосе за добу становила 76,4 км/год", - йдеться в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/kiev-life/_nepravilno-priparkuvavsya-evakuaciya-u-kiyevi-pochalas-nova-era/914494"/>
      </related>
      <p>Максимально дозволена швидкість руху столичними магістралями у зимовий період - 50 км/год.</p>
      <p>"Закликаємо дотримуватися встановлених обмежень. Адже саме перевищення швидкості - основна причина ДТП в Україні. Через неї відбувається близько 35% усіх аварій", - додали в Центрі.</p>
      <blockquote>У Києві почали масово евакуйовувати <a href="https://gazeta.ua/articles/kiev-life/_operaciya-evakuaciya-iz-centru-kiyeva-masovo-vivozyat-mashini-porushnikiv/938667">припарковані з порушеннями правил автомобілі</a>. Одразу 5 евакуаторів помітили на одній із центральних вулиць столиці — бульварі Лесі Українки.</blockquote>
    </article>
  </body>
</html>