<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/ellada/article/73887/sxortsanitis-epestrepsa-giati-ithela-na-me-doyn-ta-paidia-moy-na-paizo"/>
    <meta property="og:site_name" content="ΦΩΣ"/>
    <meta property="article:published_time" content="2019-11-19T22:03:40+00:00"/>
    <meta property="og:title" content="Σχορτσανίτης: «Επέστρεψα γιατί ήθελα να με δουν τα παιδιά μου να παίζω»"/>
    <meta property="og:description" content="Ο Σοφοκλής Σχορτσανίτης εξήγησε σε συνέντευξή του τον βασικό λόγο της επιστροφής του στα παρκέ."/>
  </head>
  <body>
    <article>
      <h1>Σχορτσανίτης: «Επέστρεψα γιατί ήθελα να με δουν τα παιδιά μου να παίζω»</h1>
      <h2>Ο Σοφοκλής Σχορτσανίτης εξήγησε σε συνέντευξή του τον βασικό λόγο της επιστροφής του στα παρκέ.</h2>
      <address><time datetime="2019-11-19T22:03:40+00:00">19 Nov 2019, 22:03</time> by <a rel="author">ΦΩΣ TEAM</a></address>
      <p>Ο <b>Σοφοκλής Σχορτσανίτης</b> έδωσε συνέντευξη στην COSMOTE TV εξηγώντας τον λόγο που τον οδήγησε στην επιστροφή του στο παρκέ.</p>
      <p>Ο παίκτης του Ιωνικού Νίκαιας τόνισε πως ο βασικότερος λόγος που τον παρακίνησε να επιστρέψει στο αγαπημένο του άθλημα, ήταν γιατί ήθελε να τον δουν να αγωνίζεται τα παιδιά του. Ο «Big Sofo» μίλησε επίσης για τις αντιδράσεις του κόσμου όταν αγωνίστηκε με τα Τρίκαλα αλλά και για την κριτική που έχει δεχτεί κατά καιρούς.</p>
      <p>
        <u>
          <b>Αναλυτικά η συνέντευξη του Σχορτσανίτη:</b>
        </u>
      </p>
      <p>
        <b>Για την επιστροφή του:</b>
        <br/>
        <i>«Ωραίο συναίσθημα. Περίεργο βέβαια. Είναι ευχάριστο. Όταν μου είπε ο κόουτς Βετούλας ότι θα ξεκινήσω στην 5άδα, σκέφτηκα: «ΟΚ, πάμε ξανά". Παίζω επαγγελματικά από τα 15 μου κι έχει γίνει κομμάτι της ζωής μου.</i>
      </p>
      <p>Επέστρεψα, γιατί ήθελα να με δουν τα παιδιά μου να παίζω. Επίσης, μιλούσα με τον Παπαλουκά και συζητούσαμε πόσο ωραίο θα ήταν να μας ξαναδούν τα παιδιά μας να αγωνιζόμαστε. Ένα άλλο περιστατικό που με παρακίνησε ήταν ότι η κόρη μου με ρωτούσε τι δουλειά κάνω».</p>
      <p>
        <b>Για τις αντιδράσεις του κόσμου, όταν είχε αγωνιστεί με τα Τρίκαλα:</b>
        <br/>
        <i>«Δεν ήταν κι από τις καλύτερές μου στιγμές, αλλά δεν είναι στο χέρι μου να ελέγξω τον κόσμο. Ο καθένας μπορεί να εκφράσει την άποψή του. Τότε αποφάσισα να παίξω γιατί η ομάδα με είχε βοηθήσει να μπω σε διαδικασία επιστροφής. Μου ζήτησαν να παίξω και μπορούσα να αρνηθώ, αλλά δεν ήθελα».</i>
      </p>
      <p>
        <b>Σχετικά με την κριτική που έχει δεχτεί, ανέφερε:</b>
        <br/>
        <i>«Ποιος μπορεί να μου κλέψει με τα λόγια τη δουλειά που έχω κάνει; Με στεναχωρεί μεν, αλλά ξέρω ότι έχω ρίξει τον ιδρώτα μου. Ίσως να μπορούσα να έχω κάνει περισσότερα, αλλά είναι άλλο θέμα αυτό».</i>
      </p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/ellada/article/72670/olympiakos-filiko-me-ioniko-sto-sef-pic"/>
        <a href="https://www.fosonline.gr/podosfairo/football-league/article/72272/footbal-league-oi-agones-kai-ta-kanalia-tis-7is-agonistikis"/>
        <a href="https://www.fosonline.gr/basket/ellada/article/72186/o-xaralampopoylos-gymnos-stin-ekstrateia-kata-toy-aids-pic"/>
        <a href="https://www.fosonline.gr/basket/ellada/article/70755/epestrepse-sta-parke-sta-44-toy-o-giannoyzakos"/>
        <a href="https://www.fosonline.gr/basket/ellada/article/70209/basket-league-to-endiaferon-se-oaka-kai-thessaloniki"/>
        <a href="https://www.fosonline.gr/basket/ellada/article/69996/to-programma-tis-basket-league-mexri-tin-9i-agonistiki"/>
      </related>
    </article>
  </body>
</html>