<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/world/thriler-stin-ollandia-kala-stin-ygeia-tous-oi-prosfyges-pou-vrethikan-se-ploio-tis-britannia-seaways/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T22:15:30+00:00"/>
    <meta property="og:title" content="Ολλανδία: Καλά στην υγεία τους οι πρόσφυγες που βρέθηκαν σε πλοίο της Britannia Seaways"/>
    <meta property="og:description" content="Τους βρήκαν σε ψυχόμενο εμπορευματοκιβώτιο"/>
  </head>
  <body>
    <article>
      <h1>Ολλανδία: Καλά στην υγεία τους οι πρόσφυγες που βρέθηκαν σε πλοίο της Britannia Seaways</h1>
      <h2>Τους βρήκαν σε ψυχόμενο εμπορευματοκιβώτιο</h2>
      <address><time datetime="2019-11-19T22:15:30+00:00">19 Nov 2019, 22:15</time> by <a rel="author">ΤοΒΗΜΑ Team</a></address>
      <p>Οι αρχές εντόπισαν 25 μετανάστες που επέβαιναν σε ένα φορτηγό πλοίο της Britannia Seaways με προορισμό τη Βρετανία, λίγο μετά τον απόπλου του από την Ολλανδία και το πλοίο επέστρεψε γρήγορα στο ολλανδικό λιμάνι Βλάαρντινγκεν, τόνισαν οι ολλανδικές υπηρεσίες εκτάκτων καταστάσεων.</p>
      <p>Οι αρχές είχαν κάνει λόγο νωρίτερα για τον εντοπισμό 26 μεταναστών.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>Δύο από τους μετανάστες μεταφέρθηκαν στο νοσοκομείο για νοσηλεία, ενώ οι υπόλοιποι 23 εξετάστηκαν από γιατρούς στο λιμάνι.</p>
      <h3>Χρησιμοποιήθηκαν σκυλιά για την έρευνα</h3>
      <p>Οι αρχές βρήκαν τους μετανάστες μέσα σε ένα ψυχόμενο εμπορευματοκιβώτιο πάνω στο πλοίο. Ειδικά εκπαιδευμένα σκυλιά χρησιμοποιήθηκαν για την έρευνα και τον εντοπισμό πιθανόν και άλλων λαθρεπιβατών, πρόσθεσαν οι υπηρεσίες.</p>
      <p>Το πλοίο, ιδιοκτησίας της δανέζικης εταιρείας DFDS, είχε αποπλεύσει από την Ολλανδία για να διασχίσει την Βόρεια Θάλασσα με προορισμό το Φελιξστόου στην νότια Αγγλία.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/19/sports/ollandia-neo-thriler-me-26-prosfyges-se-fortigo-ploio/"/>
      </related>
    </article>
  </body>
</html>