<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/dikaiosynh/story/1030704/thessaloniki-ayti-einai-i-poini-gia-ton-20xrono-poy-ekspermatise-stin-plati-foititrias-sto-apth"/>
    <meta property="og:site_name" content="Newsbomb"/>
    <meta property="article:published_time" content="2019-11-19T22:17:24+00:00"/>
    <meta property="og:title" content="Θεσσαλονίκη: Αυτή είναι η ποινή για τον 20χρονο που εκσπερμάτισε στην πλάτη φοιτήτριας στο ΑΠΘ"/>
    <meta property="og:description" content="Σε ποινή φυλάκισης 10 μηνών με τριετή αναστολή, χωρίς ελαφρυντικά, καταδικάστηκε από το Αυτόφωρο Μονομελές Πλημμελειοδικείο ο φοιτητής που φέρεται να εκσπερμάτισε στην πλάτη μιας 20χρονης φοιτήτριας στις 6 Νοεμβρίου, στη βιβλιοθήκη της Νομικής Σχολής στο Αριστοτέλειο Πανεπιστήμιο Θεσσαλονίκης (ΑΠΘ)."/>
  </head>
  <body>
    <article>
      <h1>Θεσσαλονίκη: Αυτή είναι η ποινή για τον 20χρονο που εκσπερμάτισε στην πλάτη φοιτήτριας στο ΑΠΘ</h1>
      <h2>Σε ποινή φυλάκισης 10 μηνών με τριετή αναστολή, χωρίς ελαφρυντικά, καταδικάστηκε από το Αυτόφωρο Μονομελές Πλημμελειοδικείο ο φοιτητής που φέρεται να εκσπερμάτισε στην πλάτη μιας 20χρονης φοιτήτριας στις 6 Νοεμβρίου, στη βιβλιοθήκη της Νομικής Σχολής στο Αριστοτέλειο Πανεπιστήμιο Θεσσαλονίκης (ΑΠΘ).</h2>
      <address><time datetime="2019-11-19T22:17:24+00:00">19 Nov 2019, 22:17</time> by <a rel="author">Newsroom</a></address>
      <p>Σύμφωνα με το<a href="https://www.voria.gr/article/thessalonikipini-filakisis-ston-fititi-pou-ekpsermatise-se-fititria"> voria.gr</a>, o <b>20χρονος</b>, επίσης φοιτητής, <b>δεν παρέστη στο δικαστήριο</b> και εκπροσωπήθηκε από τον δικηγόρο του, ο οποίος ζήτησε αναβολή, ωστόσο δεν έγινε δεκτή.</p>
      <h3>Πώς περιέγραψε η φοιτήτρια το περιστατικό</h3>
      <p>Η 20χρονη <a href="https://www.newsbomb.gr/tags/tag/28181/foithtria">φοιτήτρια</a> περιέγραψε το περιστατικό, λέγοντας ότι <b>δεν αντιλήφθηκε πως ο νεαρός είχε προβεί στην γενετήσια πράξη</b>, παρά μόνο όταν ένιωσε σπερματικό υγρό στο δέρμα της.</p>
      <p>Όπως σημείωσε, <b>όταν συνειδητοποίησε τι έγινε τον ρώτησε αν καταλαβαίνει ότι αυτό που έκανε είναι άρρωστο</b>. Ισχυρίστηκε ακόμα ότι τρόμαξε και σοκαρίστηκε, αλλά και ότι ο νεαρός βρισκόταν τρία βήματα πίσω της και ότι στην αίθουσα βρισκόταν άλλη μια κοπέλα, η οποία καθόταν λίγο πιο μακριά και δεν είδε τίποτα.</p>
      <h3>Η πλευρά του 20χρονου και η ποινή</h3>
      <p>Στο δικαστήριο κατέθεσε και <b>η μητέρα του κατηγορούμενου</b>, λέγοντας πως αυτό που έκανε ο γιος της ήταν μια ανοησία, ενώ <b>τον περιέγραψε ως ένα ήσυχο παιδί</b>, που δεν έχει δώσει δικαιώματα και πως φέρεται να έχει μετανιώσει για την πράξη του. Η μητέρα του ανέφερε παράλληλα πως <b>ο γιος της ξεκίνησε συνεδρίες με ψυχολόγο</b>, ενώ <b>σημείωσε πως αυτή την περίοδο είναι πιεσμένος</b> με την σχολή και <b>δεν έχει κάνει ποτέ σχέση</b> στη ζωή του.</p>
      <p>Η<b> εισαγγελέας</b> της έδρας πρότεινε την ενοχή του, καθώς όπως είπε<b> πρόκειται για γενετήσια πράξη</b> και γενετικό υγρό βρέθηκε στο σώμα ενός ανθρώπου χωρίς τη θέληση του σε ένα χώρο δημόσιο που δεν έχει καμία σχέση με γενετήσιες πράξεις. Σημείωσε, μάλιστα, ότι αυτό το γεγονός μπορεί να έχει <b>επιπτώσεις στην ψυχολογία της παθούσας</b>. Ωστόσο, πρότεινε να αναγνωριστεί στον κατηγορούμενο το <b>ελαφρυντικό της μετεφηβικής ηλικίας</b>, κάτι που όμως δεν έγινε δεκτό.</p>
      <p>Ο<b> συνήγορος υπεράσπισης</b> του κατηγορουμένου ισχυρίστηκε πως ο 20χρονος δεν παρέστη στο δικαστήριο καθώς περιμένουν πρώτα να παρακολουθήσει έναν αριθμό συνεδριών για να διευκρινιστεί αν πράγματι αντιμετωπίζει ψυχολογικά προβλήματα αλλά και για να μη γίνει "βορά" στους δημοσιογράφους, καθώς το θέμα πήρε τεράστιες διαστάσεις.</p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/kosmos/story/1030670/ektakto-deltio-emy-aytes-tis-perioxes-tha-sarosei-i-kakokairia-xartes">Έκτακτο δελτίο ΕΜΥ: Αυτές τις περιοχές θα «σαρώσει» η κακοκαιρία (ΧΑΡΤΕΣ)</a>
      </p>
      <p>
        <a href="https://www.newsbomb.gr/kosmos/story/1030623/koinoniko-merisma-2019-nea-dedomena-eos-kai-1-500-eyro">Κοινωνικό Μέρισμα 2019: Νέα δεδομένα - Έως και 1.500 ευρώ μπορεί να φτάσει φέτος!</a>
      </p>
      <related>
        <a href="https://www.newsbomb.gr/ellada/story/1030681/kozani-kleidothikan-sto-kafeneio-gia-na-glitosoyn-apo-toys-lykoys-video"/>
        <a href="https://www.newsbomb.gr/ellada/dikaiosynh/story/1030672/diki-siemens-tsoykatos-h-dikaiosi-irthe-meta-apo-11-xronia"/>
        <a href="https://www.newsbomb.gr/ellada/story/1030641/katerini-sparagmos-stin-kideia-manas-kai-koris-poy-skotothikan-sti-xaradra-ta-megala-giati"/>
      </related>
    </article>
  </body>
</html>