<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/seres/e-p-s-serron-to-programma-ton-mikton-omadon/"/>
    <meta property="og:site_name" content="ert.gr"/>
    <meta property="article:published_time" content="2019-11-19T22:37:12+00:00"/>
    <meta property="og:title" content="Ε.Π.Σ. Σερρών: Το πρόγραμμα των Μικτών ομάδων"/>
    <meta property="og:description" content="Η κλήρωση των Πανελληνίων Πρωταθλημάτων Μικτών Ομάδων Ενώσεων κάτω των 12 (Κ12) και κάτω των 14 (Κ14) ετών πραγματοποιήθηκε χθες στα γραφεία της Ελληνικής Ποδοσφαιρικής Ομοσπονδίας."/>
  </head>
  <body>
    <article>
      <h1>Ε.Π.Σ. Σερρών: Το πρόγραμμα των Μικτών ομάδων</h1>
      <address><time datetime="2019-11-19T22:37:12+00:00">19 Nov 2019, 22:37</time> by <a rel="author">Βασίλης Αναστασιάδης</a></address>
      <p>Η κλήρωση των Πανελληνίων Πρωταθλημάτων Μικτών Ομάδων Ενώσεων κάτω των 12 (Κ12) και κάτω των 14 (Κ14) ετών πραγματοποιήθηκε χθες στα γραφεία της Ελληνικής Ποδοσφαιρικής Ομοσπονδίας.</p>
      <p>Η Ε.Π.Σ. Σερρών βρίσκεται στον 1<sup>ο</sup> όμιλο με τις ομάδες των Ε.Π.Σ. Έβρου, Θράκης, Ξάνθης, Καβάλας, Δράμας, Μακεδονίας και Χαλκιδικής.</p>
      <p>H Ε.Π.Σ.Σερρών βρίσκεται στον 1ο όμιλο και θα αντιμετωπίσει κατά σειρά:</p>
      <p>1η) ΕΠΣ ΣΕΡΡΩΝ-ΕΠΣ ΔΡΑΜΑΣ</p>
      <p>2η) ΕΠΣ ΞΑΝΘΗΣ-ΕΠΣ ΣΕΡΡΩΝ</p>
      <p>3η) ΕΠΣ ΣΕΡΡΩΝ-ΕΠΣ ΘΡΑΚΗΣ</p>
      <p>4η) ΕΠΣ ΣΕΡΡΩΝ-ΕΠΣ ΚΑΒΑΛΑΣ</p>
      <p>5η) ΕΠΣ ΕΒΡΟΥ-ΕΠΣ ΣΕΡΡΩΝ</p>
      <p>6η) ΕΠΣ ΣΕΡΡΩΝ-ΕΠΣ ΜΑΚΕΔΟΝΙΑΣ</p>
      <p>7η) ΕΠΣ ΧΑΛΚΙΔΙΚΗΣ-ΕΠΣ ΣΕΡΡΩΝ</p>
      <figure>
        <img src="https://www.ert.gr/wp-content/uploads/2019/11/59442428_451700578935948_6631373283902095360_n.jpg"/>
      </figure>
      <p>
        <b>Ο νέος τρόπος διεξαγωγής</b>
      </p>
      <p>Τα πανελλήνια πρωταθλήματα Κ-12 &amp; Κ-14 θα διεξαχθούν  σε οκτώ ομίλους οι οποίοι συγκροτήθηκαν με γεωγραφικά κριτήρια για οικονομικούς λόγους. Στον 1ο όμιλο βρίσκονται οι Ενώσεις: Σερρών, Έβρου, Θράκης, Ξάνθης, Καβάλας, Δράμας, Μακεδονίας και Χαλκιδικής. Την πρόκριση στην επόμενη φάση θα πάρουν οι δύο πρώτοι του ομίλου και θα αντιμετωπίσουν τους δύο πρώτους του 2ου ομίλου σε νοκ άουτ αγώνες οπού γηπεδούχοι θα είναι οι πρώτοι των ομίλων.</p>
      <p>Στο πρωτάθλημα Κ-12 η διάρκεια θα είναι 60 λεπτά (30’ το κάθε ημίχρονο) και στο Κ-14, 70 λεπτά (35΄ το κάθε ημίχρονο) Από την 2η Φάση των αγώνων και μετά, στην περίπτωση κατά την οποία κατά την λήξη της κανονικής διάρκειας του αγώνα οι ομάδες είναι ισόπαλες, τότε η νικήτρια ομάδα ανακηρύσσεται μετά από εκτέλεση επανορθωτικών λακτισμάτων (πέναλτι), χωρίς παράταση</p>
      <p>Στο πρωτάθλημα Κ-12 δεν έχουν δικαίωμα συμμετοχής ποδοσφαιριστές που ανήκουν σε οποιαδήποτε Π.Α.Ε. Δικαίωμα συμμετοχής έχουν έως τέσσερις (4) συνολικά ποδοσφαιριστές που αγωνίζονται στα ερασιτεχνικά ιδρυτικά σωματεία των Π.Α.Ε. άλλως θα υπάρχουν κυρώσεις σύμφωνα με το άρθρο 23 παρ. 1 του Κ. Α.Π.</p>
      <p>Για το πρωτάθλημα Κ-14, δικαίωμα συμμετοχής έχουν οι ποδοσφαιριστές, που ανήκουν είτε στα τμήματα υποδομών των ερασιτεχνικών ιδρυτικών σωματείων των Π.Α.Ε., είτε στα τμήματα υποδομών των Π.Α.Ε. με την προϋπόθεση ότι δεν θα έχουν αγωνιστική συμμετοχή ούτε ενός λεπτού στα πρωταθλήματά τους (Super League 1, Super League 2 και Football League).</p>
      <p>Στα Πρωταθλήματα Κ-12 και Κ-14 επιτρέπονται, έως και επτά (7) αλλαγές, οι οποίες θα πραγματοποιούνται σε τρείς (3) διακοπές του αγώνα ανεξάρτητα από τις θέσεις που αγωνίζονται, απαγορευμένης της επανασυμμετοχής οποιουδήποτε από τους ποδοσφαιριστές που αντικαταστάθηκαν στον ίδιο αγώνα. Η ομάδα μπορεί να πραγματοποιήσει τον παραπάνω αριθμό αλλαγών σε τρεις (3) το ανώτατο φυσικές διακοπές του αγώνα [τρείς (3) ξεχωριστές διακοπές για κάθε ομάδα]. Η κατά παράβαση χρησιμοποίηση επιπλέον φυσικής διακοπής, συνιστά αντικανονική συμμετοχή για τον ποδοσφαιριστή που μπήκε (έγινε τακτικός) και σε περίπτωση ένστασης, επιφέρει τις προβλεπόμενες από τον Κ.Α.Π. κυρώσεις.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/seres/e-p-s-serron-vgainoyn-ta-tria-eisitiria-ton-imitelikon-toy-kypelloy/"/>
        <a href="https://www.ert.gr/perifereiakoi-stathmoi/seres/m-g-s-panserraikos-echase-to-paichnidi-kerdise-tis-entyposeis/"/>
        <a href="https://www.ert.gr/perifereiakoi-stathmoi/seres/ap-paralimnioy-echase-epafi-me-tin-koryfi/"/>
        <a href="https://www.ert.gr/perifereiakoi-stathmoi/seres/panserraikos-kratoyse-eptasfairo-prin-to-ntermpi-me-nesto/"/>
        <a href="https://www.ert.gr/perifereiakoi-stathmoi/seres/matina-sotirioy-me-ti-raketa-tis-katakta-ton-kosmo/"/>
        <a href="https://www.ert.gr/perifereiakoi-stathmoi/seres/protasi-gamoy-apo-ti-maskot-toy-panserraikoy/"/>
      </related>
    </article>
  </body>
</html>