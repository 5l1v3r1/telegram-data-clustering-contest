<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232463/"/>
    <meta property="og:site_name" content="Українська правда"/>
    <meta property="article:published_time" content="2019-11-19T22:32:14+00:00"/>
    <meta property="og:title" content="Підозрюваний НАБУ Писарук увійшов до складу правління ЄБА"/>
    <meta property="og:description" content="Колишній перший заступник голови НБУ Олександр Писарук увійшов до складу правління Європейської Бізнес Асоціації."/>
  </head>
  <body>
    <article>
      <h1>Підозрюваний НАБУ Писарук увійшов до складу правління ЄБА</h1>
      <address>
        <time datetime="2019-11-19T22:32:14+00:00">19 Nov 2019, 22:32</time>
      </address>
      <p>Колишній перший заступник голови НБУ Олександр Писарук увійшов до складу правління Європейської Бізнес Асоціації.</p>
      <p><b>Джерело:</b> <a href="https://ua.interfax.com.ua/news/economic/625677.html">"Інтерфакс-Україна"</a></p>
      <p><b>Деталі:</b> Борд правління найближчими роками також складатимуть Томаш Фіала з інвестиційної компанії "Драгон Капітал", Василь Бовділов (Unilever Ukraine), Дмитро Грищенко (Danone), Тіберіу Діма (BASF), Ніна Домбровська (Henkel Ukraine), а також представник компанії Google Ukraine Дмитро Шоломко.</p>
      <p>Читайте також: <b><i><a href="https://www.epravda.com.ua/publications/2019/11/12/653597/">Справа Бахматюка. Чому НАБУ затримало екс-заступника Гонтарєвої та банкірів бізнесмена</a></i></b></p>
      <p>
        <b>
          <i>
            <a href="https://www.epravda.com.ua/publications/2019/11/12/653631/">Олег Бахматюк: НБУ тримає мене "за одне місце", щоб зламати і розірвати цю ситуацію</a>
          </i>
        </b>
      </p>
      <p>
        <b>Нагадаємо:</b>
      </p>
      <ul>
        <li>Національне антикорупційне бюро повідомило фактичному власнику Олегу Бахматюку та ексголові правління ПАТ "ВіЕйБі Банк" Денису Мальцеву <a href="https://www.epravda.com.ua/news/2019/11/13/653663/">про підозру</a> у заволодінні 1,2 млрд гривень стабілізаційного кредиту, наданого Нацбанком.</li>
        <li>11 листопада НАБУ <a href="https://www.facebook.com/nabu.gov.ua/posts/2490620377850300?__xts__%5B0%5D=68.ARDudhBd5cLSgVZ1YY_9fteWKHuwrltWK07ODHNzTTf2s_PKibktmOPFmxIizTSaGSzbWV045_QpASxfKLdlRHvLGpdvdDE4TANruc9ElQRmfRDSp8_QmmTY04pSzAN1Xz9Y2b4Uu1orO_3lQCD2KmxW0IQ6dh-3golWH_5Cs-M88cXW6N01zk-9N3LqejvZmJDH4nvWNe6kSKLwy1DrmLSYf9yT7ZaOErAew5adK4JhzmiebztoDRZB-_sWBe69SntIGnY7j3egh6Jzwd4GapbZxTKUlUZzI5lB3uZaQAu-7bExNIrxNEga5bhC4w96CpU-9M6aO5vy62EPFOyChGTK&amp;__tn__=-R">заявило</a> про затримання 7 осіб за підозрою у заволодінні 1,2 млрд грн стабілізаційного кредиту, наданого Національним банком у 2014 році ПАТ "ВіЕйБі Банк". </li>
        <li>Йдеться про колишніх та чинних посадовців Національного банку, "ВіЕйБі Банк" та приватних компаній, пов’язаних із кінцевими бенефіціарами "ВіЕйБі Банку".</li>
        <li>Як стало відомо, <a href="https://www.epravda.com.ua/news/2019/11/11/653593/">НАБУ затримало</a> екс-заступника голови Національного банку Олександра Писарука.</li>
        <li>Причина — можливі зловживання у справі щодо збанкрутілого банку Олега Бахматюка.  </li>
        <li>Олександр Писарук в 2014-2015 роках працював першим заступником глави Національного банку і відповідав за банківський нагляд. Тоді НБУ очолювала Валерія Гонтарєва.</li>
        <li>У жовтні 2014 року Нацбанк виділив ВіЕйБі Банку стабілізаційний кредит на суму 1,2 млрд грн. </li>
        <li>В листопаді 2014 року Нацбанк визнав банк неплатоспроможним і ввів тимчасову адміністрацію.</li>
        <li>Справу Бахматюка НАБУ почало розслідувати в жовтні 2016 року. Детективів зацікавив факт виділення Нацбанком стабілізаційного кредиту для фінансового оздоровлення банку.</li>
        <li>Слідчі бюро вийшли на фінішну пряму, але генпрокурор Юрій Луценко вирішив <a href="https://www.epravda.com.ua/news/2019/04/3/646663/">віддати справу в поліцію</a>. Сто томів кримінальної справи щодо зловживань у "ВіЕйБі банку" зберігалися поліцією у підвалі стороннього підприємства і <a href="https://www.epravda.com.ua/news/2019/04/3/646674/">були затоплені</a>.</li>
        <li>Сама Гонтарева каже, що <a href="https://www.epravda.com.ua/news/2019/11/11/653593/">затримання</a> Писарука  є <a href="https://www.epravda.com.ua/news/2019/11/12/653596/">посиленням терору</a> з боку влади.</li>
        <li>Вищий антикорупційний <a href="https://www.epravda.com.ua/news/2019/11/13/653657/">відправив під цілодобовий домашній арешт</a> колишнього виконувача обов’язків начальника управління НБУ по Києву та Київській області Миколу Каленського в справі про привласнення стабілізаційного кредиту для "VAB Банку".</li>
        <li>Суд обрав запобіжний захід у вигляді арешту із правом внесення 15 млн грн застави колишній директорці генерального департаменту банківського нагляду НБУ <a href="https://www.pravda.com.ua/news/2019/11/13/7231821/">Аллі Шульзі</a>.</li>
      </ul>
      <related>
        <a href="https://www.pravda.com.ua/news/2019/11/19/7232433/"/>
        <a href="https://www.pravda.com.ua/news/2019/11/16/7232184/"/>
        <a href="https://www.pravda.com.ua/news/2019/11/15/7232108/"/>
      </related>
    </article>
  </body>
</html>