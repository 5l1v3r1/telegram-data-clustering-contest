<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/19/kierwinski-widac-ze-pis-nie-dogadal-sie-z-gowinem-w-sprawie-ustawy-o-30-krotnosci-zus/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-19T22:45:53+00:00"/>
    <meta property="og:title" content="Kierwiński: „Widać, że PiS nie dogadał się z Gowinem w sprawie ustawy o 30-krotności ZUS”"/>
    <meta property="og:description" content="Widać pełen bałagan ze strony PiS, widać, że nie dogadali się z Gowinem – ocenił we wtorek wycofanie projektu ustawy znoszący limit 30-krotności składki na ZUS poseł PO Marcin Kierwiński. Jego zdaniem PiS bał się kompromitacji w jednym z pierwszych głosowań."/>
  </head>
  <body>
    <article>
      <h1>Kierwiński: „Widać, że PiS nie dogadał się z Gowinem w sprawie ustawy o 30-krotności ZUS”</h1>
      <address><time datetime="2019-11-19T22:45:53+00:00">19 Nov 2019, 22:45</time> by <a rel="author" href="https://nczas.com/author/pj/" target="_blank">PJ</a></address>
      <p>
        <b>Widać pełen bałagan ze strony PiS, widać, że nie dogadali się z Gowinem – ocenił we wtorek wycofanie projektu ustawy znoszący limit 30-krotności składki na ZUS poseł PO Marcin Kierwiński. Jego zdaniem PiS bał się kompromitacji w jednym z pierwszych głosowań.</b>
      </p>
      <p>„Widać pełen bałagan ze strony PiS, widać, że nie dogadali się z Gowinem” – powiedział Kierwiński. „Widać, że boją się kompromitacji w jednym z pierwszych głosowań, ale warto by było w tak zasadniczej sprawie usłyszeć, co właściwie się dzieje, jaki jest stan finansów publicznych, bo może jest tak, że na obietnice, które zostały złożone po prostu nie ma pieniędzy” – dodał.</p>
      <p>„Dziś potrzebna jest pełna informacja na temat finansów publicznych, nie kłamstwa wyborcze, tylko pełna, całościowa informacja” – podkreślił Kierwiński.</p>
      <p>Poseł PiS Marcin Horała w imieniu klubu PiS wycofał projekt ustawy znoszący limit 30-krotności składki na ZUS. Oświadczenie o wycofaniu projektu ustawy skierowane do marszałek Sejmu Elżbiety Witek zostało we wtorek po południu opublikowane w wykazie prac legislacyjnych.</p>
      <p>„Uprzejmie informuję panią marszałek, że występując jako reprezentant wnioskodawców w pracach nad poselskim projektem ustawy o zmianie ustawy o systemie ubezpieczeń społecznych oraz niektórych innych ustaw wycofuję przedmiotowy projekt ustawy” – czytamy w oświadczeniu Horały datowanym na wtorek 19 listopada, który został opublikowany w wykazie prac legislacyjnych na stronie internetowej Sejmu.</p>
      <p>(PAP)</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/19/poznanskie-zoo-w-niedziele-mozliwy-transport-pieciu-tygrysow-do-azylu-w-hiszpanii/"/>
        <a href="https://nczas.com/2019/11/19/expose-premiera-mateusza-morawieckiego-jedni-chwala-drudzy-krytykuja/"/>
        <a href="https://nczas.com/2019/11/19/wotum-zaufania-dla-rzadu-morawieckiego-jak-glosowali-poslowie/"/>
        <a href="https://nczas.com/2019/11/19/szykujcie-portfele-eksperci-ostrzegaja-rachunki-za-energie-moga-wzrosnac-nawet-o-40-procent/"/>
        <a href="https://nczas.com/2019/11/19/sejm-udzielil-wotum-zaufania-rzadowi-mateusza-morawieckiego/"/>
        <a href="https://nczas.com/2019/11/19/ekonomisci-i-przedsiebiorcy-krytykuja-pis-wiec-usluzni-dziennikarze-zrobili-serwis-biznesowy-chwalacy-rzad/"/>
        <a href="https://nczas.com/2019/11/19/miala-byc-dobra-zmiana-a-jest-nagla-zmiana-pis-wprowadza-nowa-akcyze-o-pol-roku-wczesniej-rozpaczliwe-ratowanie-budzetu/"/>
        <a href="https://nczas.com/2019/11/19/zaczyna-sie-dociskanie-fiskalnej-sruby-od-nowego-roku-wzrosnie-oplata-paliwowa-co-z-odwaga-kaczynskiego/"/>
        <a href="https://nczas.com/2019/11/19/polska-slowenia-10-w-trzeciej-minucie/"/>
      </related>
    </article>
  </body>
</html>