<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/alessia-marcuzzi-altre-come-indossare-sandali-collant-in-inverno/alessia-marcuzzi_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-19T22:00:00+00:00"/>
    <meta property="og:title" content="Alessia Marcuzzi e le altre: come indossare i sandali con i collant (anche in inverno)"/>
    <meta property="og:description" content="La conduttrice nell'ultima puntata de «Le Iene» ha sfoggiato uno dei trend di stagione. Basta scegliere bene la pesantezza delle calze e non avere paura di osare"/>
  </head>
  <body>
    <article>
      <h1>Alessia Marcuzzi e le altre: come indossare i sandali con i collant (anche in inverno)</h1>
      <address><time datetime="2019-11-19T22:00:00+00:00">19 Nov 2019, 22:00</time> by <a rel="author">Federica Bandirali</a></address>
      <p>Alessia Marcuzzi, 47 anni, alla guida de «Le Iene» con Nicola Savino, il 19 novembre ha sfoggiato nella puntata di martedì sera una delle grandi tendenze dell'inverno: i sandali con i collant. Un abbinamento non semplice da indossare, ma su cui le star della televisione italiana (ma anche celebrità straniere) stanno puntando molto: la conduttrice romana, avvolta in un mini abito bianco Msgm, ha dimostrato carattere e stile puntando su uno dei suoi punti di forza, le gambe. Per chi volesse prendere spunto dal look di Alessia, è bene ricordare prima di tutto di controllare sempre bene i collant che si scelgono: meglio usarne un paio nuovo e fondamentale è scegliere i denari corretti delle calze. Alessia punta su collant poco coprenti, ma per coloro che optano per questo outift per una serata fuori con le amiche, o per una cena romantica, meglio aumentare lo spessore della calza per contrastare il freddo. Il gioco dei lacci del sandalo funziona se la silhouette è slanciata.</p>
      <figure>
        <img src="https://images2.corriereobjects.it/methode_image/2019/11/20/Moda/Foto%20Moda/7d5fd211-7a84-4742-8164-d1bf5c359011.jpg?v=201911201530"/>
        <figcaption>(Instagram @alessiamarcuzzi)</figcaption>
      </figure>
      <aside>Scheda 1 di 9<br/><br/>INDIETRO<a href="https://www.corriere.it/moda/news/cards/alessia-marcuzzi-altre-come-indossare-sandali-collant-in-inverno/contrasto.shtml"> AVANTI</a></aside>
    </article>
  </body>
</html>