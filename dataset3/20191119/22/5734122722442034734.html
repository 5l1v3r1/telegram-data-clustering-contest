<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportinak.sk/slovensko-irsko-baraz-o-me-2020-si-zahraju-s-irskom-kvalifikacia-me-2020"/>
    <meta property="og:site_name" content="Šport.inak"/>
    <meta property="article:published_time" content="2019-11-19T22:48:56+00:00"/>
    <meta property="og:title" content="Slováci idú do baráže o ME 2020 si zahrajú s Írskom Kvalifikácia ME 2020"/>
    <meta property="og:description" content="Slováci idú do baráže o ME 2020, v semifinále si zahrajú s Írskom. Kvalifikácia ME 2020 pre našich pokračuje, ja jar musia vyhrať dva zápasy ak sa chcú predstaviť na záverečnom turnaji ME 2020."/>
  </head>
  <body>
    <article>
      <h1>Slováci idú do baráže o ME 2020 si zahrajú s Írskom Kvalifikácia ME 2020</h1>
      <address><time datetime="2019-11-19T22:48:56+00:00">19 Nov 2019, 22:48</time> by <a rel="author">tasr</a></address>
      <p>
        <b>Slováci idú do baráže o ME 2020, v semifinále si zahrajú s Írskom. Kvalifikácia ME 2020 pre našich pokračuje, ja jar musia vyhrať dva zápasy ak sa chcú predstaviť na záverečnom turnaji ME 2020.</b>
      </p>
      <p>Slováci idú do baráže o ME 2020, v semifinále si zahrajú s Írskom. Kvalifikácia ME 2020 pre našich pokračuje, ja jar musia vyhrať dva zápasy ak sa chcú predstaviť na záverečnom turnaji ME 2020.</p>
      <p>Slovenská futbalová reprezentácia musí zabojovať o postup na EURO 2020 v play off Ligy národov. V domácom prostredí privíta 26. marca Írsko. Druhú semifinálovú dvojicu v rámci B-divízie vytvorili Bosna a Hercegovina a Severné Írsko.</p>
      <h3>Baráž o ME 2020 Slovensko Írsko</h3>
      <p>Po utorňajšej výhre nad Azerbajdžanom 2:0 a víťazstve Walesu nad Maďarskom 2:0 skončilo Slovensko v kvalifikačnej E-skupine na tretej priečke a nevybojovalo si priamy postup na ďalší veľký záverečný turnaj po MS 2010 a ME 2016. Účasť na šampionáte si v kvalifikácii zaistili prvé dve mužstvá v každej z desiatich skupín. O zvyšných štyroch miestenkách rozhodne play off, ktorého semifinále je na programe 26. marca, finále sa odohrá o päť dní neskôr.</p>
      <p>Oveľa skôr, už v piatok 22. novembra (12.00) sa uskutoční žreb, ten rozhodne o konečnom zložení vetiev. Hrajú víťazi skupín LN, ktorí si nezabezpečili postup v kvalifikácii, namiesto postupujúcich sa do baráže posunuli tímy na ďalších priečkach v skupinách LN vrátane Slovenska. Predstaví sa šestnásť najlepšie postavených reprezentácií na základe LN rozdelených do štyroch vetiev.</p>
      <h3>Baráž o ME 2020 Slovensko Írsko</h3>
      <p>Európskej futbalovej únii (UEFA) išlo aj o to, aby v play off zostalo pokope čo najviac tímov podľa pôvodných divízií. Istotu zotrvania v "béčku" mala pred záverečným kolom kvalifikácie jedine Bosna a Hercegovina ako víťaz skupiny LN. Doplnili ju Slovensko, Írsko a Severné Írsko.</p>
      <p>V "áčku" zostal iba Island, žrebom sa do najvyššej vetvy posunú tri mužstvá z kvarteta Maďarsko, Bulharsko, Izrael a Rumunsko, v "céčku" zostane len jedno, keďže Škótsko, Nórsko ani Srbsko sa nemohli hýbať. V "déčku" si zmerajú sily Gruzínsko so slovenským trénerom Vladimírom Weissom, Severné Macedónsko, Kosovo a Bielorusko. Na šampionáte bude hrať minimálne jeden účastník najnižšej divízie.</p>
      <p>V rámci vetvy play off sa stretnú najlepšie a najhoršie umiestnené tímy po LN, ďalšiu dvojicu vytvoria mužstvá na druhej a tretej pozícii. Doma budú hrať jednotka a dvojka, takže v B-divízii sa okrem duelu Slovensko - Írsko uskutoční semifinále Bosna a Hercegovina - Severné Írsko. Slovenský futbalový zväz (SFZ) musí nahlásiť dejisko do 20. decembra. Hostiteľov finále už určí žreb. Hrá sa na jeden zápas, pokiaľ sa súboje skončia v riadnom hracom čase remízou, klasicky nasledujú predĺženie na 30 minút, prípadne jedenástkový rozstrel. Konečný zoznam účastníkov šampionátu bude známy až v marci, ale žreb záverečného turnaja sa koná už 30. novembra. Otváracie stretnutie je na programe 12. júna v Ríme, finále o mesiac neskôr v Londýne.</p>
      <h3>Účastníci play off ME 2020</h3>
      <p>A-divízia: Island, traja z Maďarsko/Bulharsko/Izrael/Rumunsko<br/>B-divízia: Bosna a Hercegovina, SLOVENSKO, Írsko, Severné Írsko<br/>C-divízia: Škótsko, Nórsko, Srbsko, jeden z Maďarsko/Bulharsko/Izrael/Rumunsko<br/>D-divízia: Gruzínsko, Severné Macedónsko, Kosovo, Bielorusko</p>
      <h4>Termíny ME 2020</h4>
      <p>22. novembra: žreb play off<br/>30. novembra: žreb záverečného turnaja<br/>26. marca: semifinále play off<br/>31. marca: finále play off<br/>1. apríla: dodatočný žreb v prípade potreby<br/>12. júna: otváracie stretnutie šampionátu (Rím)<br/>12. júla: finále ME (Londýn)</p>
      <h4>postupujúci na ME z kvalifikácie:</h4>
      <p>A-skupina: Anglicko, Česko<br/>B-skupina: Ukrajina, Portugalsko<br/>C-skupina: Nemecko, Holandsko<br/>D-skupina: Švajčiarsko, Dánsko<br/>E-skupina: Chorvátsko, Wales<br/>F-skupina: Španielsko, Švédsko<br/>G-skupina: Poľsko, Rakúsko<br/>H-skupina: Francúzsko, Turecko<br/>I-skupina: Belgicko, Rusko<br/>J-skupina: Taliansko, Fínsko</p>
    </article>
  </body>
</html>