<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/prezidentiabilul-psd-viorica-dancila-dezbatere-electorala-la-palatul-parlamentului-705545.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-19T17:58:00+00:00"/>
    <meta property="og:title" content="Viorica Dăncilă, atac furibund la Klaus Iohannis"/>
    <meta property="og:description" content="In aceste momente, prezidentiabilul PSD, Viorica Dancila tine o dezbatere electorala la Palatul Parlamentului. Dancila a ales sa organizeze o dezbatere in care accesul presei sa fie liber. Iata ce ..."/>
  </head>
  <body>
    <article>
      <h6 class="kicker">Înaintea dezbaterii publice a preşedintelui României</h6>
      <h1>Viorica Dăncilă, atac furibund la Klaus Iohannis </h1>
      <address><time datetime="2019-11-19T17:58:00+00:00">19 Nov 2019, 17:58</time> by <a rel="author">Silvia-Costina NICOLA</a></address>
      <p>
        <a href="https://www.ziuaconstanta.ro/stiri/actualitate/prezidentiabilul-psd-viorica-dancila-dezbatere-electorala-la-palatul-parlamentului-705545.html?imagini=1#scroll">🖼️ Galerie foto (1)</a>
      </p>
      <p>Viorica Dancila îi ia fața preşedintelui Iohannis și a declanșat propria dezbatere publică, exact cu o oră înainte de cea a lui Iohannis. Dăncilă a ales să organizeze o dezbatere în care accesul presei să fie liber. <br/><br/><b>Iată ce a declarat candidatul la prezidențiale:</b><br/><br/>„Acesta este un dialog pe care eu îl consider necesar. Astăzi avem un președinte care consideră că o parte a presei merită să participe la dezbatere, alta, nu. Am tot sperat că vom avea o confruntare. Se pare că Klaus Iohannis refuză această confruntare, că vrea o dezbatere doar cu cei pe care-i agreează. Președintele trebuie să fie președintele tuturor românilor!”<br/><br/>„Cu toate că văd că nu vrea această confruntare, văd un om laș, un om care nu explică ce a făcut în cei cinci ani de activitate. În domeniul politicii externe, Klaus Iohannis a făcut 25 de deplasări externe. Nu am văzut nimic concret pentru România! Am văzut că s-a întors din SUA cu o șapcă și trei poze. Ca prim-ministru, am vrut să vin cu ceva benefic pentru România. Mai mult decât atât, tot referitor la politica externă, am deținut președinția din umbră. Am vorbit cu Iohannis și i-am spus că avem dosare pregătite pentru fiecare minister în parte. Cu toate acestea, Finlanda a hotărât s preia președinția rotativă în locul României.<br/><br/><b>În educație</b>, singurul lucru pe care l-a făcut Iohannis a fost să-și blocheze postul de profesor. În sănătate, a blocat Guvernul și examenul de rezidențiat.<br/><br/>Iohannis se bazează pe <b>votul din diaspora</b>, dar ce a făcut președintele pentru diaspora? Noi am facilitat votul diasporei, am acordat suport în educație pentru copiii români de peste hotare, pentru susținerea celor care au plecat în afara granițelor țării. Ce a făcut Klaus Iohannis? Nu a făcut nici măcar o deplasare pentru românii de peste hotare. Nu a făcut nimic pentru consolidarea relațiilor care au plecat în afara granițelor țării. Sunt foarte multe de spus despre modul în care s-a raportat la români ca președinte. Este un președinte dictator care vrea să acumuleze toată puterea statului. Este un președinte care i-a privit pe români cu aroganță, un președinte cu abordare extremistă și care nu înțelege că președintele României este președintele tuturor românilor”<br/><br/>Nu o să-l întreb pe Iohannis ce a făcut în cei cinci ani de mandat, ci o să-l întreb de ce nu a făcut nimic în cei cinci ani de mandat. Cum v-ați simțit să primiți în fiecare lună salariul și dumneavoastră să nu faceți nimic pentru români. <br/><br/>Nu ați renunțat la <b>imunitatea prezidențială</b>, deși ați promis asta în urmă cu cinci ani. De ce vă e frică să renunțați? Nu cumva probleme cu justiția vă sperie?<br/><br/>O altă întrebare la care sper să răspundă Klaus Iohannis este legată de <b>spațiul Shengen</b>: Domnule Iohannis, vă asumați acest eșec al politicii externe? Știm că România îndeplinește din punct de vedere tehnic să intrăm în Schengen, dar nu am intrat.<br/><br/>Klaus Iohannis a declarat că i-a reeducat pe PSD-iști. Românii nu trebuie jigniți, indiferent de partidul din care fac parte. Nu sunt de acord să-i jigniți nici pe cei din PNL, USR sau PRO România. Credeți că aceasta este atitudinea pe care trebuie să o aibă președintele tuturor românilor. Cum explicați că în 2009 ați vrut să fiți prim-ministru din partea PSD? Nu contează PSD, PNL, USR, UDMR, decât cine vă oferă un confort pentru o funcție în stat, nu-i așa domnule Iohannis?<br/><br/>Sper ca domnul Iohannis să răspundă la aceste întrebări în această seară”, a transmis Dăncilă.<br/><br/>Am văzut că ați vorbit despre independența în justiție, dar ați susținut că cei care nu sunt de acord cu dumneavoastra trebuie să meargă în fața procurorilor.<br/><br/>„Ce ați spus când ați văzut că în România se produc abuzuri? Nu am văzut nimic! Cred și acum că este necesară o dezbatere! Avem această responsabilitate pentru români! În ultimele zile, Klaus Iohannis ar trebui să dea dovadă de respect și să decidă românii care din noi merită votul lor și care din noi merită să ocupe această funcție. Fuga dumneavoastră de a veni în fața propriului popor, arată multe. Aceste etichete pe care, de-a lungul timpului, mi le-ați lipit mie, arată că vi se atribuie dumneavoastră. Haideți să avem o confruntare directă cu toată presa”, a transmit prezidențiabilul PSD.<br/><br/>Nu ați văzut premierul Viorica Dăncilă cu un <b>asalt asupra justiției</b>. Cred că eu nu am intervenit niciodată în justiție. Justiția trebuie făcută de magistrați. Președintele României nu trebuie să intervină în justiție pentru că trebuie să fie un model pentru cei din justiție.<br/><br/>Viorica Dăncilă a transmis referitor la <b>relația cu China</b>:<br/><br/>„Cred că trebuie să avem o relație bazată pe respect reciproc cu China”. Trebuie să avem o relație corectă atât cu China, cât și cu Rusia. Relația cu China este foarte foarte veche. Trebuie să ținem cont de activitatea din UE pentru că suntem stat membru.<br/><br/>„Legat de 5G, nu se putea aproba <b>5G </b>fără premierul României. Eram în Bruxelles, dar a fost semnat de miniștrii României, după consultații cu premierul României”, a spus Viorica Dăncilă referitor la <b>proiectul 5G</b>.<br/><br/>„Ne asumăm istoria PSD, învățăm să nu mai repetăm greșelile liderilor noștri. <b>Liviu Dragnea</b> a avut și lucruri bune, să nu uităm programul de guvernare și câștigarea alegerilor cu un procent foarte mare”, a spus Viorica Dăncilă întrebată dacă Liviu Dragnea este un om bun sau rău.<br/><br/>„Sunt de acord cu <b>mutarea ambasadei de la Tel Aviv la Ierusalim</b>! Voi face o analiză concretă, dar atâta timp cât partenerul strategic care ne asigură securitate, SUA, a mutat ambasada, și noi puteam face același lucru. Fiecare stat are opțiunea de a muta capitala. Voi cere din nou opiniile instituțiilor abilitate. Am avut un memorandum în care am cerut părerea tuturor instituțiilor, dar a trecut o perioadă de atunci. Vă garantez că nu o să încalc nici măcar o prevedere legală și că o să respect legea”.<br/><br/>„<b>Unirea cu Republica Moldova</b> a fost ratat de ultimul președinte, dar și de Klaus Iohannis, nu l-am văzut de prea multe ori în Republica Moldova. Trebuie să-i ajutăm pe frații noștri de peste Prut să adere la UE, lucru care ar face și posibilă o unire cu Republica Moldova”.<br/><br/>„Am investit foarte multe fonduri către comunitățile locale. Cred că trebuie să le spun românilor că vor avea un președinte care îi va reprezenta cu demnitate. Vor avea un președinte care a învățat să conjuge verbul „a construi” și nu „a demola”. Cât timp am fost premier, am implementat programe favorabile românilor tineri. Nu au văzut până acum un președinte care să nu meargă să dea socoteală în instituțiile UE, ci să îi reprezinte cu demnitate. Trebuie să face tinerii să fie mândrii că sunt români și să nu mai plece din țară!”<br/><br/>„<b>Nu eu l-am angajat pe fiul meu la Curtea de Conturi! A fost angajat înainte ca eu să fiu premier. </b>Fiul meu a fost foarte atacat în ultima perioadă. Este un copil care nu iese în spațiul public și nu a jignit pe nimeni niciodată. De multe ori mi-a spus că faptul că mama lui este premier, nu este un lucru bun pentru că nu poate face ceea ce își dorește mereu.”<br/><br/>„Nu ar fi o abordare corectă cu presa dacă aș avea cască. <b>Nu am cască! Nu am prompter!</b>”<br/><br/>„Cum vedeți dumneavoastră un președinte cu dosare penale? Un președinte care a călcat în picioare Constituția. <b>Liviu Dragnea a plătit pentru greșelile lui, dar Klaus Iohannis?</b> În primul rând, a încălcat decizia Curții Constituționale. Nu a numit de îndată miniștri interimari”<br/><br/>„<b>Eu nu am spus că am avut o guvernare perfectă, am avut o guvernare eficientă! </b>Am avut pentru fiecare domeniu o foaie de parcurs și am urmărit atent ca acest parcurs să fie atins.”<br/><br/>„Sunt pentru<b> unirea României cu Republica Moldova</b>! România a investit în Republica Moldova. Pentru mine, Republica Moldova este și va rămâne o prioritate!”<br/><br/>„În Portugalia m-am întâlnit cu <b>diaspora</b>, în SUA m-am întâlnit cu diaspora, la Bruxelles m-am întâlnit cu diaspora. Din partea mea este o foarte mare deschidere. Ca președinte, voi fi, cu siguranță, foarte deschisă spre întâlnire cu diaspora”<br/><br/>Sursă foto: Arhivă ZIUA de Constanța</p>
    </article>
  </body>
</html>