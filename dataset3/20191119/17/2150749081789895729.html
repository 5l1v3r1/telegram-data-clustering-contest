<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/u-zaporizhzhi-viyavili-mertvoyu-tsilu-rodinu-pershi-podrobitsi-tragediyi/"/>
    <meta property="og:site_name" content="Прямий"/>
    <meta property="article:published_time" content="2019-11-19T17:25:00+00:00"/>
    <meta property="og:title" content="У Запоріжжі виявили мертвою цілу родину: перші подробиці трагедії"/>
    <meta property="og:description" content="У Запоріжжі, у Дніпровському районі, на вулиці Ладозькій, виявили тіла чоловіка і його дружини з ознаками насильницької смерті, а також їхнього повішеного"/>
  </head>
  <body>
    <article>
      <h1>У Запоріжжі виявили мертвою цілу родину: перші подробиці трагедії</h1>
      <address>
        <time datetime="2019-11-19T17:25:00+00:00">19 Nov 2019, 17:25</time>
      </address>
      <p>
        <b>У Запоріжжі, у Дніпровському районі, на вулиці Ладозькій, виявили тіла чоловіка і його дружини з ознаками насильницької смерті, а також їхнього повішеного сина.</b>
      </p>
      <p>Про це повідомляє пресслужба Національної поліції Запорізької області.</p>
      <p>На місце події прибули керівництво ГУНП області, співробітники прокуратури, слідчо-оперативна група відділу поліції, експерти-криміналісти та кінологи.</p>
      <p>Під час слідчо-оперативних заходів поліцейські встановили, що на тілах подружжя наявні тілесні ушкодження, а їхнього сина виявлено повішаним. Тіла жінки 1961 року народження та двох чоловіків 1959 та 1994 років народження направлені на судово-медичну експертизу.</p>
      <p>"За даним фактом відкрито кримінальне провадження за ознаками ч. 2 ст. 115 Кримінального кодексу України (Умисне вбивство). Наразі проводяться першочергові слідчі дії. Призначено ряд експертиз з метою встановлення усіх обставин події", - розповів заступник начальника ГУНП в Запорізькій області - начальник слідчого управління Олег Григоров.</p>
      <p>Нагадаємо, раніше <a href="https://prm.ua/vbiv-testya-teshhu-ta-poraniv-8-richnu-donku-na-hmelnichchini-cholovik-rozstrilyav-rodinu/">у Хмельницькій області чоловік застрелив тестя, тещу та поранив 8-річну доньку, після чого намагався скоїти самогубство</a>.</p>
      <p>Також у Черкаській області <a href="https://prm.ua/na-cherkashhini-onuka-z-druzyami-vbila-dida-ta-zakopala-tilo-v-lisi/">16-річна дівчина з двома хлопцями вбила свого рідного діда</a>.</p>
      <related>
        <h4>Схожі новини</h4>
        <a href="https://prm.ua/obliv-sebe-benzinom-i-pidpaliv-na-zaporizhzhi-tragichno-zaginuv-litniy-cholovik/"/>
        <a href="https://prm.ua/na-zakarpatti-zhinka-mitloyu-vbila-spivmeshkantsya/"/>
        <a href="https://prm.ua/sud-zvilniv-organizatora-zamahu-na-arkadiya-babchenka/"/>
      </related>
    </article>
  </body>
</html>