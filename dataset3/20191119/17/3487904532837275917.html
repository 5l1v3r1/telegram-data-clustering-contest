<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/gia-gelia-mou-prokali-na-milai-olimpiakos-gia-ti-dietisia"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T17:45:00+00:00"/>
    <meta property="og:title" content="«Mου προκαλεί γέλια να μιλάει ο Ολυμπιακός για τη διαιτησία»"/>
    <meta property="og:description" content="Όσα δήλωσε στο Metropolis 95,5 και την εκπομπή «Τρίτο Ημίχρονο» φιλοξενήθηκε ο Γιώργος Τουρσουνίδης"/>
  </head>
  <body>
    <article>
      <h1>«Mου προκαλεί γέλια να μιλάει ο Ολυμπιακός για τη διαιτησία»</h1>
      <h2>Όσα δήλωσε στο Metropolis 95,5 και την εκπομπή «Τρίτο Ημίχρονο» φιλοξενήθηκε ο Γιώργος Τουρσουνίδης</h2>
      <address><time datetime="2019-11-19T17:45:00+00:00">19 Nov 2019, 17:45</time> by <a rel="author">Metrosport.gr Team</a></address>
      <p>«Γέλια μου προκαλεί να μιλάει ο Ολυμπιακός για τη διαιτησία», δήλωσε χαρακτηριστικά στο Metropolis 95,5 και την εκπομπή «Τρίτο Ημίχρονο».</p>
      <p>Παράλληλα, ο παλαίμαχος ποδοσφαιριστής του ΠΑΟΚ αναφέρθηκε στον Βιεϊρίνια που φτάνει τις 200 συμμετοχές με την ασπρόμαυρη φανέλα την Κυριακή με αντίπαλο τη Λάρισα, αλλά και πιο παιχνίδι δεν μπορεί να ξεχάσει ο ίδιος αγωνίζομενος με τους «ασπρόμαυρους».</p>
      <p>Αναλυτικά όσα είπε:</p>
      <p>
        <b>Για τις 309 εμφανίσεις σου με τον ΠΑΟΚ:</b>
      </p>
      <p>«Είναι πολύ σημαντικό το νούμερο και μόνο. Μια ζωή ΠΑΟΚ. Από τα 309 ματς ξεχωρίζω για μένα και τον ΠΑΟΚ όταν αποκλείσαμε την Άρσεναλ μέσα στο Λονδίνο. Μια μεγάλη ευρωπαϊκή διάκριση τόσο για εμάς, όσο και για τον σύλλογο. Για την Ελλάδα ήταν πολλά τα ματς, αλλά προσωπικά για μένα ήταν το 0-4 στο Χαριλάου όταν είχα πετύχει δυο γκολ. Μια μέρα πολύ χαρούμενη».</p>
      <p>
        <b>Για το γεγονός ότι ο Βιεϊρίνια φτάνει τις 200 συμμετοχές με τη φανέλα του ΠΑΟΚ την Κυριακή με τη Λάρισα:</b>
      </p>
      <p>«Ο Βιεϊρίνια είναι τεράστια προσωπικότητα. Αν δεν υπήρχε ο τραυματισμός του στο ματς στη Λάρισα το νούμερο θα ήταν μεγαλύτερο. Είναι ηγέτης της ομάδας και το αξίζει. Όσο μπορεί και θέλει να παίξει θα είναι στην οικογένεια του ΠΑΟΚ. Είναι σημαντικό στην καριέρα σου να έχεις τίτλους. Ο τίτλος καθιερώνει τον ποδοσφαιριστή. Πολεμάς έναν χρόνο για να πανηγυρίζεις δυο ώρες στο τέλος. Πέρυσι αυτό που ζήσαμε περισσότερο αυτά τα παιδιά ήταν ανεπανάληπτες στιγμές για όλους μας. Κρίμα που δεν μπόρεσα να πετύχω όσα αυτός σε τίτλους. Είμαστε όλοι τυχεροί που τον έχουμε στον ΠΑΟΚ και γύρισε στην Τούμπα».</p>
      <p>
        <b>Για την επιστολή του Ολυμπιακού σε FIFA και Αυγενάκη:</b>
      </p>
      <p>«Δεν το ήξερα. Είναι τραγικό στο άκουσμά του. Δεν γίνεται να μιλάει ο Ολυμπιακός για διαιτησία και αποχώρηση. Είναι για γέλια. Το έχω βιώσει στο πετσί μου και άλλοι παίκτες και ομάδες την πραγματική αδικία. Δεν μπορεί ο Ολυμπιακός να μιλάει για διαιτησίες. Δεν έχει αδικηθεί ποτέ. Είναι προσχεδιασμένο όλο αυτό που κάνει ο Ολυμπιακός και δημιουργεί ένα κλίμα αντιπαλότητας ενόψει του αγώνα με τον ΠΑΟΚ που έρχεται. Θέλει να ταράξει τα νερά και να αποσυντονίσει. Δεν είχε αντίπαλο τα προηγούμενα χρόνια εννοώ σε παράγοντες και τώρα προσπαθεί να δημιουργήσει προβλήματα, αφού δυο χρόνια είναι άτιτλος».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/ekane-ta-100-metra-se-11-defterolepta-limnios"/>
        <a href="http://www.metrosport.gr/article/to-minima-tou-michai-me-tin-fanela-tou-varan-pic"/>
        <a href="http://www.metrosport.gr/article/trelane-kosmo-koutsias-me-dio-gkol-kata-tis-germanias"/>
        <a href="http://www.metrosport.gr/article/apistefto-den-ine-ipopsifios-gia-omada-tis-chronias-paok"/>
        <a href="http://www.metrosport.gr/article/ensomatothike-ingkason-avrio-ellines-diethnis"/>
        <a href="http://www.metrosport.gr/article/astirefto-talento-limnios-ragdea-exelixi-giannoulis-audio"/>
      </related>
    </article>
  </body>
</html>