<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/de-zakupovuye-vugillya-ukrajina-rosiya-kazahstan-ta-inshi-derzhavi-spisok-krajin-novini-ukrajini-50054485.html"/>
    <meta property="og:site_name" content="НВ"/>
    <meta property="article:published_time" content="2019-11-19T17:09:00+00:00"/>
    <meta property="og:title" content="Росія, Казахстан та інші країни. Герус розповів, звідки Україна одержує вугілля після скасування Роттердам+"/>
    <meta property="og:description" content="Глава парламентського комітету з питань енергетики та житлово-комунальних послуг Андрій Герус розповів в інтерв'ю Радіо НВ, де українські компанії закуповують вугілля після скасування формули Роттердам+."/>
  </head>
  <body>
    <article>
      <h1>Росія, Казахстан та інші країни. Герус розповів, звідки Україна одержує вугілля після скасування Роттердам+</h1>
      <h2>Глава парламентського комітету з питань енергетики та житлово-комунальних послуг Андрій Герус розповів в інтерв'ю Радіо НВ, де українські компанії закуповують вугілля після скасування формули Роттердам+.</h2>
      <address>
        <time datetime="2019-11-19T17:09:00+00:00">19 Nov 2019, 17:09</time>
      </address>
      <p>За його словами, в Україні вугілля в тому числі потрапляє з Росії (через Білорусь).</p>
      <p>«На сьогоднішній день вугілля кожен купляє, звідки хоче: поставляється з Росії через Білорусь, десь з Казахстану, здається; з Колумбії, з США; десь з Африки, мабуть, також. Поставляється з різних напрямків. Його купляють компанії і використовують для своїх цілей — для виробництва електроенергії», — розповів Герус.</p>
      <p>Він також підкреслив, що на ціну електроенергії наразі впливає ринкова конкуренція, і вона встановлюється на біржі на добу вперед.</p>
      <p>Раніше Національне антикорупційне бюро <a href="https://nv.ua/ukr/biz/economics/nabu-ocinilo-bagatomilyardni-zbitki-vid-rotterdam-2498140.html">України (НАБУ) отримало економічний звіт про безпідставність застосування формули Роттердам+.</a> Встановлена сума — 15 млрд грн.</p>
      <p>Пізніше <a href="https://nv.ua/ukr/biz/economics/nackomisiya-z-energetiki-uhvalila-rishennya-shchodo-rotterdam-2490295.html">Національна комісія, що здійснює регулювання у сфері енергетики і комунальних послуг України (НКРЕКП) скасувала формулу Роттердам+</a>.</p>
      <p>У той же час до цього глава НКРЕКП Оксана Кривенко заявляла, що українці <a href="https://nv.ua/ukr/biz/economics/krivenko-ukrajinci-ne-zaznali-zbitkiv-vid-rotterdam-2490173.html">не зазнали збитків</a> від відповідної формули.</p>
      <p>З 1 липня 2019 в Україні почав роботу новий ринок електроенергії. При цьому ціна енергії, що відпускається ТЕС і іншими виробниками, буде регулюватися виключно ринковим попитом і пропозицією.</p>
    </article>
  </body>
</html>