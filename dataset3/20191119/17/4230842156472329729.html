<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-zelenskyj-pidpysav-zakon-pro-zaboronu-vyrubky-lisiv-u-karpatah/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T17:10:29+00:00"/>
    <meta property="og:title" content="Зеленський підписав закон про заборону вирубки лісів у Карпатах"/>
    <meta property="og:description" content="Президент України Володимир Зеленський підписав закон про заборону на проведення суцільних рубок головного користування ялицево-букових лісів на стрімких схилах Карпатського регіону."/>
  </head>
  <body>
    <article>
      <h1>Зеленський підписав закон про заборону вирубки лісів у Карпатах</h1>
      <address>
        <time datetime="2019-11-19T17:10:29+00:00">19 Nov 2019, 17:10</time>
      </address>
      <p>Президент України Володимир Зеленський підписав закон про заборону на проведення суцільних рубок головного користування ялицево-букових лісів на стрімких схилах Карпатського регіону.</p>
      <p>Володимир Зеленський підписав закон №249-ІХ, що забороняє суцільні рубки на гірських схилах в ялицево-букових лісах Карпат.</p>
      <blockquote>– Реалізація норм закону сприятиме збереженню лісів, попередженню суцільного вирубування ялицево-букових лісів Карпатського регіону, а також захисту Карпатського регіону від стихійних лих та природних катаклізмів, – йдеться у повідомленні.</blockquote>
      <p><b>Читайте:</b> <a href="https://fakty.com.ua/ua/lifestyle/20191119-yevropa-chy-zasnizheni-karpaty-de-zustrity-novyj-rik-2020/">Європа чи засніжені Карпати: де зустріти Новий рік 2020</a></p>
      <p>У 2000 році був ухвалений закон, який вводив 10-річний мораторій на проведення суцільних рубок ялицево-букових лісів на стрімких схилах в Карпатському регіоні, а в 2011 році мораторій перестав діяти, і  знову з’явилася можливість проводити суцільні вирубки.</p>
      <p>До слова, Факти ICTV зібрали ідеї місць, <a href="https://fakty.com.ua/ua/lifestyle/20191111-novyj-rik-2020-u-karpatah-ideyi-mists-dlya-vidpochynku/">де можна відпочити в горах на зимові свята</a>.</p>
    </article>
  </body>
</html>