<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158860_1087.html"/>
    <meta property="og:site_name" content="Novsport"/>
    <meta property="article:published_time" content="2019-11-19T17:37:00+00:00"/>
    <meta property="og:title" content="ОФИЦИАЛНО: Президентът на Серия &quot;А&quot; подаде оставка"/>
    <meta property="og:description" content="Вижте защо Гаетано Мичике се оттегли от поста"/>
  </head>
  <body>
    <article>
      <h1>ОФИЦИАЛНО: Президентът на Серия "А" подаде оставка</h1>
      <address><time datetime="2019-11-19T17:37:00+00:00">19 Nov 2019, 17:37</time> by <a rel="author">Велизар Антов</a></address>
      <p>Президентът на Серия "А" Гаетано Мичике обяви, че се оттегля от поста, който заемаше от 19 март 2018 година насам. <br/><br/>Решението му идва в следствие на започнатото от Италианската футболна федерация разследване във връзка с избирането му на тази позиция.<br/><br/>"<i>С това изявление искам да ви уведомя за незабавната ми оставка като президент на Серия "А". Слуховете в днешните броеве на вестниците, свързани с потенциалния изход на разследването около назначаването ми преди 20 месеца, са неприемливи и ме подтикнаха да взема това решение. През последните месеци работих по трансформирането на италианския футбол, прибавяйки към състезателните и спортните ценности тези, свързани с бизнеса и икономиката. Това е жизнено важно и подготвително за пристигането на нови и големи компании като спонсори, както и за правдоподобност във финансовите пазари. Това беше и трансформация, която имаше важната цел да доближава семействата и феновете до футболния и като цяло спортния свят. Благодаря на всички, които работиха с мен, както и на журналистите, които следяха моето ръководене с професионализъм</i>", се казва в изявлението на Мичике.</p>
    </article>
  </body>
</html>