<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959151"/>
    <meta property="og:site_name" content="Andhrajyothy"/>
    <meta property="article:published_time" content="2019-11-19T17:36:39+00:00"/>
    <meta property="og:title" content="ఈ భాషలు నేర్చుకుంటే మీ కెరీర్‌ పరుగుపెడుతుంది!"/>
    <meta property="og:description" content="ADVT"/>
  </head>
  <body>
    <article>
      <h1>ఈ భాషలు నేర్చుకుంటే మీ కెరీర్‌ పరుగుపెడుతుంది!</h1>
      <address>
        <time datetime="2019-11-19T17:36:39+00:00">19 Nov 2019, 17:36</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>ఆగండి. ఇక్కడ చెప్పేది జపనీస్‌ జర్మన్ లాంటి స్పోకెన్‌ లాంగ్వేజెస్‌ గురించి కాదు. కంప్యూటర్‌ లాంగ్వేజెస్‌ గురించి.. చాలామంది కంప్యూటర్‌ ప్రోగ్రాం అనగానే సీ,సీ ప్లస్‌ ప్లస్‌, జావా అంటూ ఉంటారు. టెక్నాలజీ రంగంలో ప్రోగ్రామింగ్‌ భాషలు నేర్చుకుంటే ఉద్యోగావకాశాలు పెరుగుతాయన్నది ఎప్పటినుంచో నిరూపితమవుతున్న సత్యం.</p>
      <p> </p>
      <p>అయితే ఏ ప్రోగ్రామింగ్‌ భాష నేర్చుకోవాలన్నది - టైమ్‌ని బట్టీ, ట్రెండ్‌నీ బట్టీ, టెక్నోరంగంలో ఎప్పటికప్పుడు ఏర్పడే డిమాండ్‌ని బట్టీ మారిపోతూ ఉంటుంది. ప్రస్తుతం 2019 లో ఉన్న ట్రెండ్స్‌ని బట్టి - టాప్‌ డిమాండింగ్‌ లిస్ట్‌లో పది ప్రోగ్రామింగ్‌ భాషలు ఉన్నాయి. వీటికి ఆదరణ క్రమంగా పెరుగుతూ వస్తోంది.</p>
      <p> </p>
      <p>ఈ విషయం చెప్పింది ఎవరో కాదు... మైక్రోసాఫ్ట్‌. ఆదరణ ఆధారంగా 1 నుంచి 10 వరకూ వీటిని జాబితా చేసింది మైక్రోసాఫ్ట్‌. వీటిని నేర్చుకుంటే ఉపాధికి అవకాశాలు మెండుగా ఉంటాయి.</p>
      <p> </p>
      <p>ప్రోగ్రామింగ్‌ చేసేవారు తమ కోడ్‌ని గిట్‌ హబ్‌ (GitHub ) అనే సైట్లో హోస్ట్‌ చేస్తూ ఉంటారు. మైక్రోసాఫ్ట్‌ గిట్‌ హబ్‌ స్టాటిస్టిక్స్‌ ఆధారంగా తేల్చి చెప్పిన ప్రకారం ... టాప్‌ టెన్‌ డిమాండింగ్‌ ప్రోగ్రామింగ్‌ భాషలు ఇవీ..</p>
      <p> </p>
      <p><b>టాప్‌ 10 : "గో" ( Go )</b> దీన్నే గోలాంగ్‌ అని కూడా అంటారు. దీన్ని గూగుల్‌ తయారుచేసింది. ఇది ఎవరైనా ఉపయోగించుకోగల ఓపెన్‌సోర్స్‌ లాంగ్వేజ్‌.</p>
      <p> </p>
      <p><b>టాప్‌ 9 : అసెంబ్లీ (Assembly)</b> కోడ్‌ని ఫైన్‌ ట్యూన్‌ చేసుకోవడానికి ఉపయోగపడే ప్రత్యేకమైన అత్యంత ప్రాథమిక స్థాయి ప్రోగ్రామింగ్‌ భాష ఇది. </p>
      <p><b>టాప్‌ 8 : పైథాన్‌ (Python)</b> ఈ మధ్య కాలంలో అత్యంత డిమాండ్‌ సంతరించుకున్న పవర్‌ఫుల్‌ ప్రోగ్రామింగ్‌ భాష ఇది. వెబ్‌ డెవలప్‌మెంట్‌ నుంచి ఆర్టిఫిషియల్‌ ఇంటెలిజెన్స్‌ వరకూ దీని వల్ల ప్రయోజనాలున్నాయి.</p>
      <p> </p>
      <p><b>టాప్‌ 7 : అపెక్స్‌ (Apex )</b> జావాని పోలి ఉండే ఈ భాషని సాధారణంగా కస్టమర్‌ రికార్డుల్నీ రిపోర్టుల్నీ ఆటోమేటిగ్గా జెనరేట్‌ చేయడానికి వాడుతుంటారు.</p>
      <p> </p>
      <p><b>టాప్‌ 6 : పవర్‌షెల్‌ (PowerShell)</b> దీన్ని మైక్రోసాఫ్ట్‌ తయారుచేసింది. ఇది ఎవరైనా ఉపయోగించుకోగల ఓపెన్‌సోర్స్‌ లాంగ్వేజ్‌.</p>
      <p> </p>
      <p><b>టాప్‌ 5 : టైప్‌ స్క్రిప్ట్‌ (TypeScript)</b> మైక్రోసాఫ్ట్‌ కనిపెట్టిన ఈ ప్రోగ్రామింగ్‌ లాంగ్వేజ్‌ జావాస్క్రిప్ట్‌ని పోలి ఉంటుంది. ఇటీవలి కాలంలో దీనికి ఆదరణ విపరీతంగా పెరుగుతోంది.</p>
      <p> </p>
      <p><b>టాప్‌ 4 : కోట్లిన్‌ ( Kotlin)</b> జావాను పోలి ఉండే ఈ భాష, బగ్స్‌నుంచి రక్షణ కల్పించడంలో ఎంతో ఉపయోగపడుతుంది.</p>
      <p> </p>
      <p><b>టాప్‌ 3 : హెచ్‌సీఎల్‌ (HCL)</b> దీని పూర్తి పేరు హషికార్ప్‌ కన్ఫిగరేషన్‌ లాంగ్వేజ్‌. క్లౌడ్‌లో సాఫ్ట్‌వేర్‌ అప్లికేషన్స్‌ని భద్రంగా రన్‌ చేసేందుకు ఈ ప్రోగ్రామింగ్‌ భాష ఉపయోగపడుతుంది.</p>
      <p> </p>
      <p><b>టాప్‌ 2 : రస్ట్‌ ( Rust )</b> సాధారణంగా ప్రోగ్రామ్‌ డెవలపర్లు కోడ్ రాసేటప్పుడు కామన్‌గా కొన్ని తప్పులు చేస్తుంటారు. అందువల్ల ప్రోగ్రాములో బగ్స్‌ ఏర్పడుతుంటాయి. అయితే ఇలాంటి తప్పుల్ని ముందుగానే నివారించగలిగే ప్రోగ్రామింగ్‌ భాష రస్ట్‌.</p>
      <p> </p>
      <p><b>టాప్‌ 1 : డార్ట్‌ (Dart)</b> ఒక యాప్‌ లుక్‌, వాడే విధానం ఎలా ఉంటే బాగుంటుంది - అన్నవాటికి సంబంధించిన యుఐ ( UI ) యూజర్‌ ఇంటర్‌ఫేస్‌ డిజైనింగ్‌ కోసం దీన్ని వాడతారు. జావాస్క్రిప్ట్‌ మాదిరిగా ఉండే ఈ ప్రోగ్రామింగ్‌ భాష ఇటీవలి కాలంలో అత్యంత ఆదరణ సంపాదించి టాప్‌ వన్‌గా లిస్ట్‌ లోకి చేరింది.</p>
      <p> </p>
      <p>ఇవండీ - ఆదరణ ఆధారంగా ప్రస్తుతం టాప్‌ 10 లిస్ట్‌లో ఉన్న ప్రోగ్రామింగ్‌ లాంగ్వేజెస్‌.. అన్నీ కాకపోయినా కొన్ని అయినా నేర్చుకుంటే - అవి కచ్చితంగా మీ కెరీర్‌కి ఉపయోగపడతాయి. బీ రెడీ!</p>
    </article>
  </body>
</html>