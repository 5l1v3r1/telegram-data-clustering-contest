<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58458-sklad-z-dorogimi-avtozapchastinami-vikrili-v-uzhgorod-foto-vdeo-z-mscya-obshukv.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T17:01:00+00:00"/>
    <meta property="og:title" content="Склад із дорогими автозапчастинами викрили в Ужгороді: ФОТО, ВІДЕО з місця обшуків"/>
    <meta property="og:description" content="Про це повідомила пресслужба прокуратури Закарпатської області.Процесуальні прокурори прокуратури Закарпатської області спільно з співробітниками Головного управління ДФС в Закарпатській області продовжують викривати схеми ухилення від сплати податків та митних платежів.Так, у рамках розслідування кримінального провадження, щодо ухилення від сплати податків та митних платежів під час реалізації запчастин до автомобілів, правоохоронці викрили в Ужгороді ще один склад, де зберігалась велика партія товарів, ввезених до України через пункти пропуску Закарпатської митниці ДФС без сплати необхідних мит.Згідно відпрацьованої схеми, товари попередньо подрібнювались на такі, що не підлягають декларуванню та провозились в Україну без сплати необхідних мит, нібито для особистих потреб громадян.У подальшому, їх акумулювали в одному із складських приміщень Ужгорода та централізовано реалізували по всій території України через діючу торгову точку та Інтернет-магазин без відображення у офіційній податковій звітності підприємства.У…"/>
  </head>
  <body>
    <article>
      <h1>Склад із дорогими автозапчастинами викрили в Ужгороді: ФОТО, ВІДЕО з місця обшуків</h1>
      <address>
        <time datetime="2019-11-19T17:01:00+00:00">19 Nov 2019, 17:01</time>
      </address>
      <p><b>Про це повідомила пресслужба прокуратури Закарпатської області.</b><br/><br/>Процесуальні прокурори прокуратури Закарпатської області спільно з співробітниками Головного управління ДФС в Закарпатській області продовжують викривати схеми ухилення від сплати податків та митних платежів.<br/><br/>Так, у рамках розслідування кримінального провадження, щодо ухилення від сплати податків та митних платежів під час реалізації запчастин до автомобілів, правоохоронці викрили в Ужгороді ще один склад, де зберігалась велика партія товарів, ввезених до України через пункти пропуску Закарпатської митниці ДФС без сплати необхідних мит.<br/><br/>Згідно відпрацьованої схеми, товари попередньо подрібнювались на такі, що не підлягають декларуванню та провозились в Україну без сплати необхідних мит, нібито для особистих потреб громадян.<br/><br/>У подальшому, їх акумулювали в одному із складських приміщень Ужгорода та централізовано реалізували по всій території України через діючу торгову точку та Інтернет-магазин без відображення у офіційній податковій звітності підприємства.<br/><br/>У ході санкціонованих обшуків, правоохоронцями виявлено та вилучено 248 двигунів, 319 бамперів та 497 коробок передач до різноманітних автомобілів.<br/><br/>На даний час слідство триває, встановлюється розмір збитків заподіяних бюджету.<br/><br/>Попередня правова кваліфікація у даному провадженні за ч.1 ст. 212 КК України (умисне ухилення від сплати податків, зборів (обов'язкових платежів) у значних розмірах).</p>
      <figure>
        <iframe src="https://www.youtube.com/embed/yLztcuSh9Ks" width="640" height="360" data-service="Youtube" scrolling="no"/>
      </figure>
      <figure>
        <img src="https://zak-kor.net/uploads/posts/2019-11/1574175683_whatsapp_image_2019-11-19_at_14_12_36.jpg"/>
      </figure>
      <figure>
        <img src="https://zak-kor.net/uploads/posts/2019-11/1574175665_whatsapp_image_2019-11-19_at_14_12_36_1.jpg"/>
      </figure>
      <figure>
        <img src="https://zak-kor.net/uploads/posts/2019-11/1574175736_whatsapp_image_2019-11-19_at_14_12_36_2.jpg"/>
      </figure>
      <figure>
        <img src="https://zak-kor.net/uploads/posts/2019-11/1574175751_whatsapp_image_2019-11-19_at_14_12_37_1.jpg"/>
      </figure>
      <figure>
        <img src="https://zak-kor.net/uploads/posts/2019-11/1574175726_whatsapp_image_2019-11-19_at_14_12_37_21.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>