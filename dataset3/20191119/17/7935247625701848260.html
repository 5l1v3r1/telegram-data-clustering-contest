<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/sermaye-piyasasi-kilit-onemde-215620h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T17:13:54+00:00"/>
    <meta property="og:title" content="Sermaye piyasası kilit önemde"/>
    <meta property="og:description" content="Türkiye Sermaye Piyasaları Birliği (TSPB) Başkanı Dr. Alp Keler, ‘4. Türkiye Sermaye Piyasaları Kongresi'nde yaptığı konuşmada, tasarrufların yatırımlara yönlendirilmesindeki aracılar olduklarını söyledi."/>
  </head>
  <body>
    <article>
      <h1>Sermaye piyasası kilit önemde</h1>
      <h2>Türkiye Sermaye Piyasaları Birliği (TSPB) Başkanı Dr. Alp Keler, ‘4. Türkiye Sermaye Piyasaları Kongresi'nde yaptığı konuşmada, tasarrufların yatırımlara yönlendirilmesindeki aracılar olduklarını söyledi.</h2>
      <address>
        <time datetime="2019-11-19T17:13:54+00:00">19 Nov 2019, 17:13</time>
      </address>
      <p>Türkiye'nin sağlıklı büyümesinin ve kalkınmasının yolunun sermaye piyasaları yoluyla olduğuna inandıklarını belirten Keler, şunları kaydetti: ‘'Ülkemizin temel sorunlarından birisi kronik tasarruf eksiğimiz. Sağlıklı bir şekilde kalkınabilmemiz için yurt içi tasarrufları mutlaka arttırmamız, yatırım vadelerini uzatmamız, ardından yatırıma ve özellikle uzun vadeli yatırıma yönlendirmemiz gerekiyor. Sermaye piyasası da bu amaca ulaşmak için kilit önemde. Bu noktada düzenleyici kurumlarımızın kıymetli desteğine ihtiyacımız var.''</p>
      <p>
        <b>PAYA DAYALI KİTLE FONLAMA YOLDA</b>
      </p>
      <p>Sermaye Piyasası Kurulu (SPK) Başkanı Ali Fuat Taşkesenlioğlu ise, değişen sermaye piyasaları konusunda önemli konularından bir tanesinin kitle fonlaması olduğunu kaydetti. Kitle fonlaması yönteminin küresel ölçekteki yerini çarpıcı bir istatistik ile ortaya koyan Taşkesenlioğlu, ‘'2017 yılında küresel ölçekte birincil halk arz yoluyla sağlanan fon tutarı 209 milyar dolar olurken, aynı dönemde kitle fonlaması yöntemi ile 110 milyar dolar fon sağlanmıştır.  Birincil ve ikincil düzenlemelerini tamamladığımız paya dayalı kitle fonlaması yönteminin yakın zamanda sermaye piyasalarımızın önemli bir gündem maddesi olmasını beklemekteyiz'' dedi.</p>
    </article>
  </body>
</html>