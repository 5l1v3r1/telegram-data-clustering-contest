<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/e-hazardas-isskyre-europos-cempionato-favoritus/73283"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-19T17:09:43+00:00"/>
    <meta property="og:title" content="E. Hazardas išskyrė Europos čempionato favoritus"/>
    <meta property="og:description" content="Belgijos rinktinė nesusidūrė su rimtesniu pasipriešinimu atrankoje į 2020 metų Europos futbolo čempionatą."/>
  </head>
  <body>
    <article>
      <h1>E. Hazardas išskyrė Europos čempionato favoritus</h1>
      <address>
        <time datetime="2019-11-19T17:09:43+00:00">19 Nov 2019, 17:09</time>
      </address>
      <p>Belgijos rinktinė nesusidūrė su rimtesniu pasipriešinimu atrankoje į 2020 metų Europos futbolo čempionatą.</p>
      <p>2018 metų pasaulio čempionate trečiąją vietą iškovoję belgai atrankoje laimėjo visas devynerias iki šiol žaistas rungtynes, o pergalės atveju prieš Kiprą surinks maksimalų taškų kiekį - 30.</p>
      <p>Rinktinės lyderis Edenas Hazardas yra įsitikinęs, kad jo komanda yra dar stipresnė lyginant su ta, kuri žaidė prieš dvejus metus vykusiame pasaulio čempionate.</p>
      <p>"Esame dar labiau patyrę, nei buvome 2018 metų pasaulio čempionate, o taip pat turėjome dar daugiau laiko perprasti trenerio filosofiją.</p>
      <p>Puikiai pažįstame vienas kitą, o taip pat turime pajėgių jaunų žaidėjų. Manau, kad dabar esame dar stipresni. Dabar turime nugalėtojų mentalitetą, kurio mums šiek tiek trūko paskutiniuose turnyruose", - bendraudamas su žurnalistais kalbėjo E. Hazardas.</p>
      <p>Krašto puolėjas taip išskyrė ir artėjančio čempionato favoritus, tarp kurių mato ir savo nacionalinę rinktinę.</p>
      <p>"Akivaizdu, kad Belgija yra tarp Europos čempionato favoritų, tačiau tikrai nesame tokie vieni. Prancūzija, Italija, Ispanija, Anglija bus labai rimti konkurentai", - pridėjo belgas.</p>
    </article>
  </body>
</html>