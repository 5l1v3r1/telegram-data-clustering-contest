<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/pierwsze-reality-show-nie-nalezalo-do-kardashianow-wczesniej-kamery-do-domu-zaprosili/z1clf6p"/>
    <meta property="og:site_name" content="Plejada.pl"/>
    <meta property="article:published_time" content="2019-11-19T17:00:00+00:00"/>
    <meta property="og:title" content="Pierwsze reality show nie należało do Kardashianów. Wcześniej kamery do domu zaprosili Windsorowie"/>
    <meta property="og:description" content="Rodzina Windsorów zaskakuje od lat. Przez dekady cały świat śledzi ich losy niczym niekończącą się telenowelę lub perypetie Kardashianów. Ci jednak nie byli pierwszą familią, która pokazała swoje prywatne życie. Uprzedziła ich... Elżbieta II. Pół wieku temu królowa zaprosiła kamery do Pałacu Buckingham, stając się gwiazdą pierwszego w historii reality show. Co działo się w &quot;The Windsors&quot;?"/>
  </head>
  <body>
    <article>
      <h1>Pierwsze reality show nie należało do Kardashianów. Wcześniej kamery do domu zaprosili Windsorowie</h1>
      <address><time datetime="2019-11-19T17:00:00+00:00">19 Nov 2019, 17:00</time> by <a rel="author">Karolina Chibowska</a></address>
      <p>
        <b>Rodzina Windsorów zaskakuje od lat. Przez dekady cały świat śledzi ich losy niczym niekończącą się telenowelę lub perypetie Kardashianów. Ci jednak nie byli pierwszą familią, która pokazała swoje prywatne życie. Uprzedziła ich... Elżbieta II. Pół wieku temu królowa zaprosiła kamery do Pałacu Buckingham, stając się gwiazdą pierwszego w historii reality show. Co działo się w "The Windsors"?</b>
      </p>
      <p><a href="https://plejada.pl/elzbieta-ii"><u>Królowa Elżbieta II</u></a> została głową Wielkiej Brytanii w 1953 roku. Od tego czasu stale<a href="https://plejada.pl/newsy/ksiaze-filip-skonczyl-98-lat-zakazana-milosc-zdrady-i-poswiecenia-jak-wygladalo-jego/ls4r6m6"><u> żyje pod ostrzałem mediów</u></a> i rzeszy fanów monarchii rozproszonej po całym świecie. Królowa zdążyła zostać matką, a także babcią i prababcią. Jednocześnie stała się najdłużej panującym władcą w historii. Choć <b>czasy się zmieniają, a członkowie rodziny królewskiej rodzą się, umierają, ślubują sobie miłość lub rozwodzą na oczach milionów, jedna rzecz nie uległa zmianie - wciąż interesują się nimi kolejne pokolenia</b>.</p>
      <p>Perypetie brytyjskiej rodziny królewskiej od dekad z zapartym tchem śledzi cały świat. Przypomina to swego rodzaju telenowelę lub obnażający z prywatności program reality show.<b> Ród Windsorów stroni od skandali. Rodzina Elżbiety II, jak i sama królowa są powściągliwi</b>, jeśli chodzi o wydawanie oświadczeń lub prostowanie naginanej przez prasę rzeczywistości. Kontrowersje, jakie dzieją się za murami Pałacu Buckingham, <a href="https://plejada.pl/newsy/ksiaze-filip-skonczyl-98-lat-zakazana-milosc-zdrady-i-poswiecenia-jak-wygladalo-jego/ls4r6m6"><u>zwykle zamiatają pod dywan</u></a>. <b>Robią wszystko, by nie dowiedziały się o tym media, które zniszczyły już niejeden królewski związek</b>, doprowadziły do procesów sądowych oraz publicznych tłumaczeń, wywołanych presją ludu.</p>
      <h3>"The Windsors": nie Kardashianowie, a rodzina królewska była gwiazdami pierwszego reality show</h3>
      <p>Choć oficjalnie od mediów trzymają się z daleka, okazuje się, że to właśnie <b>familia Windsorów była pierwszą w historii rodziną na świecie, która... zaprosiła kamery pod swój dach</b>, pozwalając dokumentować prywatne aspekty swojego życia.</p>
      <p><i>Polecamy:</i> <a href="https://plejada.pl/zdjecia-gwiazd/ksiaze-karol-oswiadczyl-jej-sie-przed-slubem-z-diana-kim-jest-anna-wallace/p5q86j7"><u>To ona miała być księżną Walii. Karol oświadczył się jej dwa razy, zanim wziął ślub z Dianą</u></a></p>
      <p><b>W 1969 roku miliony Brytyjczyków po raz pierwszy miały okazję zajrzeć za królewskie mury</b>, dzięki intymnemu dokumentowi telewizyjnemu, który przez pewien czas dał im możliwość obserwowania monarchini i jej najbliższych w codziennym życiu. Co ciekawe, <b>program wyemitowano tylko dwa razy. Od lat 70. królowa nigdy więcej nie wyraziła bowiem zgody na pokaz filmu w całości</b>.</p>
      <p>Dokument zawiera scenę, która pokazuje królewskie przygotowania do grilla w Balmoral. <a href="https://plejada.pl/newsy/alicja-battenberg-matka-ksiecia-filipa-wyrzekla-sie-dzieci-cierpiala-na-schizofrenie/f7menmq"><u>Książę Philip</u></a> <b>naprawia rożen, podczas gdy królowa przygotowywała sałatki. W tym momencie mąż monarchini ostrzega, że smażone przez niego kiełbasy nie są jeszcze gotowe</b>. Ton głosu księcia miał być zrelaksowany, jak przystało na luźną, rodzinną okazję. Niestety, <b>obecność kamer bardzo go stresowała, dlatego brzmiał niezwykle sztucznie i wyuczenie.</b> <b>To jednak on od samego początku stał za ideą programu telewizyjnego</b>, który miał sprawić, że rodzina królewska stanie się bardziej "dostępna" dla ludu.</p>
      <anchor name="image_df967b72-5070-483a-ab14-49446f32d827">
        <figure>
          <img src="https://ocdn.eu/pulscms-transforms/1/TwrktkpTURBXy80YzMxNmU1MDUyYmU5OTRlMmJmODQyNmIxNGRiOGI0MC5qcGeSlQLNAxQAwsOVAgDNAvjCww"/>
          <figcaption>"The Windsors", pierwsze reality show o o rodzinie królewskiej, 1969 r.<cite>Foto: Getty Images</cite></figcaption>
        </figure>
        <p>
          <i>Polecamy: </i>
          <a href="https://plejada.pl/newsy/ksiaze-filip-i-ksiaze-karol-sie-nie-toleruja-skomplikowana-relacja/e1x2spy#slajd-1">
            <u>Książę Filip nie toleruje Karola? Chłodna relacja ojca z synem wyszła na jaw</u>
          </a>
        </p>
        <p>Pod koniec lat 60. sondaże sugerowały, że opinia publiczna postrzegała monarchię jako "nie z tego świata". Angielski dziennikarz i satyryk, Malcolm Muggeridg, powiedział wówczas amerykańskiej telewizji, że Brytyjczycy "nudzą się swoją monarchią". <b>Królowa została opisana jako "nielubiana" we własnym kraju. "Sunday Telegraph" napisał, że wielu młodych ludzi uważało ją za "dziwoląga"</b>. Wraz ze spadkiem bezpieczeństwa finansów królewskich, jakie spowodowały inflacje, <b>rosła świadomość potrzeby "sprzedaży" monarchii opinii publicznej</b>.</p>
        <p>Książę <b>Philip zawsze promował ideę telewizji jako medium, przez które monarchia mogła przekazywać swoje przesłanie</b>. Był to tylko jeden z aspektów modernizacyjnej roli, jaką przyjął w rodzinie królewskiej. Trzy lata wcześniej, w 1966 roku, mąż królowej Elżbiety II odegrał zasadniczą rolę w umożliwieniu pojawienia się kamer telewizyjnych za królewskimi murami. Chodziło wówczas o dokument Kennetha Clarka "The Royal Palaces of Britain", transmitowanym zarówno przez BBC, jak i ITV w tamtejsze Boże Narodzenie.</p>
        <p><i>Polecamy</i>: <a href="https://plejada.pl/newsy/ksiaze-filip-skonczyl-98-lat-zakazana-milosc-zdrady-i-poswiecenia-jak-wygladalo-jego/ls4r6m6"><u>Książę Filip skończył 98 lat. Zakazana miłość, zdrady i poświęcenia. Jak wyglądało jego życie u boku królowej?</u></a></p>
        <anchor name="image_2ec70138-6eaf-4375-b4e6-a56377a595d1">
          <figure>
            <img src="https://ocdn.eu/pulscms-transforms/1/gdyktkpTURBXy9lNWU2ZjQ4NjE2OTIzYzVhODBiNzkwZjAwOTUzYTQyZC5qcGeSlQLNAxQAwsOVAgDNAvjCww"/>
            <figcaption>"The Windsors", pierwsze reality show o o rodzinie królewskiej, 1969 r.<cite>Foto: Getty Images</cite></figcaption>
          </figure>
          <p>Philip <b>wierzył, że jeśli ludzie mogą zobaczyć głowę państwa jako zwykłego śmiertelnika, łatwiej będzie im zaakceptować państwowy system</b>. Był przeciwny idei jakiegokolwiek odgradzania się od prawdziwego życia w oczach ludu. Wiarę tę podzielał producent filmowy, Lord Brabourne (zięć wuja Philipa, Lorda Mountbattena), który opracował plan "królewskiego reality show" wraz z nowym, sekretarzem prasowym królowej, Williamem Heseltinem.</p>
          <p><i>Polecamy</i>: <a href="https://plejada.pl/newsy/krolowa-elzbieta-ii-i-ksiaze-filip-od-dawna-nie-mieszkaja-razem/xtj74rb"><u>Królowa Elżbieta II i książę Filip od dawna nie mieszkają razem. Są w sekretnej separacji?</u></a></p>
          <p>Antony Jay napisał scenariusz, a następnie stworzył satyryczny sitcom lat 80. Jay powiedział, że stosunek BBC do królewskiej produkcji charakteryzował się "pewnego rodzaju poczuciem szacunku i obowiązku wobec monarchii". Mówił też, że między producentami a pałacem nie było wątpliwości, kto jest szefem. <b>Wszystkie sceny musiały zostać uzgodnione przez wspólny komitet doradczy BBC-ITV pod przewodnictwem... księcia Philipa. Królowa natomiast, z natury osoba prywatna, która nie chciała zmieniać swojego wizerunku, początkowo była niechętna </b>do odgrywania wyreżyserowanych scen we własnym domu. Finalnie jednak dała się przekonać i, co ciekawe, <b>odpowiadała za... dobry kadr kamery</b>. Oficjalne zdjęcia do filmu dokumentalnego "The Windsors" rozpoczęły się 8 czerwca 1968 roku, wraz z ceremonią na cześć monarchini, nazywaną "Trooping the Colour".</p>
          <p>75 dni filmowania w 172 lokalizacjach w efekcie dało 43 godziny filmu, który został skrócony do mniej niż dwóch godzin pokazanych na ekranie. <b>Produkcja opowiadać miała o roku z życia królewskiego, z letnią, całkowicie wyreżyserowaną sceną w ogrodach Pałacu Buckingham</b>. Widzowie mogli zobaczyć, Elżbietę II, wypisującą dokumenty lub odbierającą przesyłki od brytyjskiego rządu, zapakowane w czerwone teczki. Robiła to wszędzie: w Sandringham, Balmoral i w królewskim pociągu. <b>Dokument pokazywał królową za granicą podczas wizyt państwowych, podającą obiad prezydentowi USA</b>, Richardowi Nixonowi, a także przyjmującą premiera Harolda Wilsona podczas swojej cotygodniowej audiencji - wszystko po to, aby pokazać trud jej pracy.</p>
          <anchor name="image_24d16e4f-3561-4009-8b0a-8c036d841ba9">
            <figure>
              <img src="https://ocdn.eu/pulscms-transforms/1/7RmktkpTURBXy85NmU5Mzk3OWY5ZDliZWUxYmViYzg2YTNmYjQxMWIyNy5qcGeSlQLNAxQAwsOVAgDNAvjCww"/>
              <figcaption>"The Windsors", pierwsze reality show o o rodzinie królewskiej, 1969 r.<cite>Foto: Getty Images</cite></figcaption>
            </figure>
            <p>Okazało się jednak, że nie samymi obowiązkami człowiek żyje. Film pokazał także Elżbietę II w rzadko spotykanej, prywatnej odsłonie. <b>Widzowie zobaczyli, monarchinię karmiącą konie surowymi marchewkami, oglądającą ulubiony sitcom w telewizji, a także moment, kiedy bawi się z dziećmi</b>.</p>
            <p><i>Polecamy:</i> <a href="https://plejada.pl/newsy/ksiaze-filip-ma-nietypowe-przezwisko-dla-elzbiety-ii-jak-zwraca-sie-do-swojej-zony/eqxv820"><u>Książę Filip nazywa Elżbietę "kapustą". Dlaczego?</u></a></p>
            <anchor name="image_12542fb6-6aaf-4493-9fda-651c6c9d2baa">
              <figure>
                <img src="https://ocdn.eu/pulscms-transforms/1/m6nktkpTURBXy82NmI1Y2UzNjQyMzBhZmRkNWI1MjMwNjZjMDdlYzllZS5qcGeSlQLNAxQAwsOVAgDNAvjCww"/>
                <figcaption>"The Windsors", pierwsze reality show o o rodzinie królewskiej, 1969 r.<cite>Foto: Getty Images</cite></figcaption>
              </figure>
              <p>Książę <b>Karol z kolei obserwowany był na nartach wodnych, a także podczas pracy nad esejem historycznym</b>, jaki przygotowywał na studia. Przyszły następca tronu<b> ćwiczył też grę na wiolonczeli. Pewnego razu grał z taką pasją, że wyrwał struny, które wylądowały na twarzy młodszego Edwarda</b>. Jeśli chodzi o rodzinne zainteresowania i sport, <b>w dokumencie nie było mowy o łowiectwie i strzelaniu do bażantów</b> - zdaniem królowej, widzom wydałoby się do bardziej szokujące, niż elitarne.</p>
              <anchor name="image_79c58574-21f0-4b66-9353-09afaff954bb">
                <figure>
                  <img src="https://ocdn.eu/pulscms-transforms/1/uLyktkpTURBXy8xNTFjZDA2Yzc4OGYxZGRjMjQzYmMwNDhmYzVlNzIzMC5qcGeSlQLNAxQAwsOVAgDNAvjCww"/>
                  <figcaption>"The Windsors", pierwsze reality show o o rodzinie królewskiej, 1969 r.<cite>Foto: Getty Images</cite></figcaption>
                </figure>
                <p>21 czerwca 1969 roku stacja BBC wyemitowała wyczekiwany przez wszystkich, <b>czarno-biały dokument "The Windsors", który obejrzały 23 miliony brytyjskich widzów. Kolejne 15 milionów osób obejrzało go tydzień później, już w wersji kolorowej </b>na kanale ITV. Szacuje się, że ponad dwie trzecie dorosłych Brytyjczyków obejrzało królewską produkcję. Królewscy eksperci byli zachwyceni, ryzyko się opłaciło, a program wykonał swoje zadanie. Republikańskie pismo "New Statesman" oceniło, że <b>pomysł z "reality show" w wykonaniu monarchii dodał jej dodatkową dekadę istnienia</b>.</p>
                <p>Kiedy królowa obejrzała dokument o sobie, <b>zaakceptowała efekt końcowy, jednak miała pewne zastrzeżenia</b>. Michael Bradsell, montażysta filmu, powiedział:</p>
                <p>Dokument został uznany za sukces w dziedzinie public relations, a mimo to...<b> królowa nakazała, aby umieścić go w archiwum. Od tej pory nigdy nie był pokazany publicznie w całości</b>.</p>
                <p>Z perspektywy czasu, decyzja Elżbiety II jest zrozumiała. Fakt, monarchia zaczęła być postrzegana jak "zwykła rodzina", jednak królowa<b> obawiała się, że dla ludu staną się zbyt oczywiści, a kult monarchii pryśnie niczym mydlana bańka</b>. Robert Lacey, konsultant historyczny popularnego serialu "The Crown", powiedział w rozmowie z ABC:</p>
                <p>W 2011 roku klatki z 90 sekund filmu zostały wystawione w Narodowej Galerii Portretów. Na jednej z nich, <b>królowa, książę Philip, książę Karol i księżniczka Anna siedzą przy stole</b>, podczas gdy Elżbieta wspomina moment, w którym dygnitarz upadł przed królową Wiktorią.</p>
                <anchor name="image_7ba8678c-449d-4733-95bd-ba62faa23c44">
                  <figure>
                    <img src="https://ocdn.eu/pulscms-transforms/1/1vfktkpTURBXy80YjQ4Y2I3YzYwZjk5ZjBiY2FmMTFjMDk4ZGYwNDU3NC5qcGeSlQLNAxQAwsOVAgDNAvjCww"/>
                    <figcaption>"The Windsors", pierwsze reality show o o rodzinie królewskiej, 1969 r.<cite>Foto: Getty Images</cite></figcaption>
                  </figure>
                  <p><b>Reszta dokumentu "The Windsors" wciąż pozostaje ukryta</b>.</p>
                  <p>
                    <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
                  </p>
                  <footer>Źródło: <a href="https://plejada.pl/"><u/>Plejada.pl</a></footer>
                </anchor>
              </anchor>
            </anchor>
          </anchor>
        </anchor>
      </anchor>
    </article>
  </body>
</html>