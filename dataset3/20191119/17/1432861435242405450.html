<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/italy/osnoven-igrach-prepodpisa-s-yuventus-1407817.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T17:54:00+00:00"/>
    <meta property="og:title" content="Основен играч преподписа с Ювентус"/>
    <meta property="og:description" content="Бранителят на Ювентус Леонардо Бонучи поднови договора си с Ювентус 32-годишният защитник сложи подписа си върху контракт, според който той ще бъде собственост на „старата госпожа“ до 2024г"/>
  </head>
  <body>
    <article>
      <h1>Основен играч преподписа с Ювентус</h1>
      <address><time datetime="2019-11-19T17:54:00+00:00">19 Nov 2019, 17:54</time> by <a rel="author">Sportlive.bg</a></address>
      <p>Бранителят на Ювентус <a href="https://www.sportlive.bg/tags/17602">Леонардо Бонучи</a> поднови договора си с Ювентус. 32-годишният защитник сложи подписа си върху контракт, според който той ще бъде собственост на „старата госпожа“ до 2024г.</p>
      <p>Бонучи пристигна в Ювентус през 2010-та година от тима на Бари и бързо се наложи като основен избор в центъра на отбраната на „бианконерите“. С идването на Антонио Конте италианецът заформи изключително стабилна тройка в отбрана заедно със сънародниците си Джорджо Киелини и Андреа Бардзали. Леонардо Бонучи продължи да бъде част от <a href="https://www.sportlive.bg/tags/1622">Ювентус</a> и при Масимилиано Алегри до лятото на 2017г., когато изненадващо реши да премине в Милан. След разочароващ сезон с червено-черната фланелка обаче опитният бранител се завърна в Торино, след като се помири с феновете и ръководството на клуба.</p>
      <p>През настоящия сезон Бонучи е неизменен титуляр в центъра на отбраната на „старата госпожа“, като след контузията на капитана Джорджо Киелини заформи партньорство с младия Матайс Де Лихт. До момента през кампанията Лео Бонучи е изиграл 16 мача и е отбелязал 1 гол. <i><a href="https://www.sportlive.bg/worldfootball/italy/Kielini-shte-se-zavyrne-v-igra-predi-kraq-na-sezona-1407795.html">А ето кога се очаква да се върне в игра титулярният му партньор в защитата на Юве.</a></i></p>
      <related>
        <h4>Още по темата</h4>
        <a href="https://www.sportlive.bg/worldfootball/italy/Yuventus-i-Inter-vlizat-v-spor-za-branitel-na-Manchestyr-Yunajted-1407816.html"/>
        <a href="https://www.sportlive.bg/worldfootball/italy/VIDEO-Kakvo-si-mislqt-che-pravqt-Bonuchi-i-glavniqt-sydiq-sreshtu-Inter-1382925.html"/>
        <a href="https://www.sportlive.bg/timeout/timeoutother/VIDEO-Bonuchi-i-Ronaldo-naceluvaha-Dibala-dokato-davashe-intervyu-1382540.html"/>
        <a href="https://www.sportlive.bg/worldfootball/italy/Bonuchi-predi-derbito-s-Inter-Konte-beshe-idealen-trenxor-za-Yuventus--1382105.html"/>
        <a href="https://www.sportlive.bg/worldfootball/italy/Mishel-Platini-preporycha-na-Yuventus-napadatel-ot-svetovna-klasa-1407808.html"/>
      </related>
    </article>
  </body>
</html>