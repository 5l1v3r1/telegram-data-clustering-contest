<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/in-primo-piano/ciro-per-sempre-la-storia-damore-di-cui-un-calcio-malato-avrebbe-bisogno-415096"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-19T17:30:00+00:00"/>
    <meta property="og:title" content="&quot;Ciro per Sempre&quot;: la storia d’amore di cui un calcio malato avrebbe bisogno"/>
    <meta property="og:description" content="(di Arturo Minervini) - I ricordi sono sacri. Sono dolce rifugio, inviolabile altare della memoria. Sono posti nascosti che nessuno dovrebbe profanare, dentro ai quali nessuno dovrebbe lasciarsi vincere dalla tentazione di prendere un foglio su cui è stata scritta una delle pagine più avvincenti della nostra storia e cestinarlo per il rancore. Ricordare è quello che siamo stati, ricordare è quello che saremo. Spesso, però, il finale delle storie assume dimensioni quasi sproporzionate rispetto al racconto stesso. "/>
  </head>
  <body>
    <article>
      <h1>"Ciro per Sempre": la storia d’amore di cui un calcio malato avrebbe bisogno</h1>
      <address><time datetime="2019-11-19T17:30:00+00:00">19 Nov 2019, 17:30</time> by <a rel="author">Arturo Minervini</a></address>
      <p>(di Arturo Minervini) -<b> I ricordi sono sacri</b>. Sono dolce rifugio, inviolabile altare della memoria. Sono posti nascosti che nessuno dovrebbe profanare, dentro ai quali nessuno dovrebbe lasciarsi vincere dalla tentazione di prendere un foglio su cui è stata scritta una delle pagine più avvincenti della nostra storia e cestinarlo per il rancore. Ricordare è quello che siamo stati, ricordare è quello che saremo. Spesso, però, il finale delle storie assume dimensioni quasi sproporzionate rispetto al racconto stesso. </p>
      <p>Colpa della mente che trattiene solo gli ultimi frammenti, che si lascia influenzare dall’ultima fotografia che tieni stretta tra le mani<b>. Si parla di Dries Mertens, di un contratto che ogni giorno diventa più breve e corre verso una scadenza che ha il sapore di minaccia: giugno 2020, poi la grande incertezza</b>.  È il destino di un calcio che mastica tutto, sentimenti sottoposto come le particelle dentro ad un’acceleratore costruito in laboratorio. Qualcosa, però, resta. Qualcosa, però, sopravvive.</p>
      <p>Il rapporto tra Dries Mertens e Napoli non può essere come tutti gli altri. Non lo è mai stato, non lo sarà mai. Il finale, però, non può assumere un aspetto marginale. Serve, insomma, uno sforzo ulteriore per blindare per sempre questo libro al cuore. <b>Incatenare per sempre Ciro a Napoli, consacrare il nuovo battesimo con la firma di un contratto che gli farebbe chiudere la carriera in maglia azzurra.</b></p>
      <p><b>La storia di cui tutti avremmo bisogno.</b> Dopo gli ultimi eventi caotici, la prima vera grande contestazione dei tifosi ai calciatori dell’era De Laurentiis, sul piano simbolico l’eventuale rinnovo del belga avrebbe un grande impatto. Perché per spolverare magia su certi racconti, necessariamente si ha bisogno del lieto fine. Perché il rapporto tra Dries e Napoli merita un lieto fine. La proposta del club è sul piatto, la scelta di vita è solo nella testa di Mertens. Sarebbe un gran bel finale…</p>
    </article>
  </body>
</html>