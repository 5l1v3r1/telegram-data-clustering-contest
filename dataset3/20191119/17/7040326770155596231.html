<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/turkiye-saatte-214-milyon-dolari-faize-oduyor-1388807"/>
    <meta property="og:site_name" content="Karar.com"/>
    <meta property="article:published_time" content="2019-11-19T17:51:00+00:00"/>
    <meta property="og:title" content="Türkiye saatte 2.14 milyon doları faize ödüyor"/>
    <meta property="og:description" content="CHP lideri Kılıçdaroğlu, Türkiye'nin günde 2 milyon dolar faiz ödediğini açıklamıştı. Peki bu iddia doğru mu?"/>
  </head>
  <body>
    <article>
      <h1>Türkiye saatte 2.14 milyon doları faize ödüyor</h1>
      <address>
        <time datetime="2019-11-19T17:51:00+00:00">19 Nov 2019, 17:51</time>
      </address>
      <p>
        <b>CHP lideri Kılıçdaroğlu, Türkiye'nin günde 2 milyon dolar faiz ödediğini açıklamıştı. Peki bu iddia doğru mu?</b>
      </p>
      <p>CHP Genel Başkanı Kemal Kılıçdaroğlu, Birkonfed İş Dünyası Konfederasyonu tarafından 17 Kasım'da düzenlenen ekonomi değerlendirme toplantısında Türkiye'nin her saatte ödediği faizin 2 milyon $ olduğunu da iddia etti.</p>
      <p>Doğruluk Payı sitesi, Kemal Kılıçdaroğlu’nun bu iddiasını analiz etti.</p>
      <p>T.C. Hazine ve Maliye Bakanlığı tarafından açıklanan merkezi yönetim bütçe giderleri istatistiklerindeki faiz giderlerine göre yapılan incelmeye öre devletin ilk 10 ayda toplam yaptığı faiz ödemesi 88,3 milyar TL. 2019 yılında en çok faiz ödemesi yapıldığı ay ise 14,7 milyar TL ile Şubat 2019. En az faiz giderinin olduğu ay ise 4 milyar 360 milyon TL ile haziran ayı.</p>
      <figure>
        <img src="https://static.karar.com/img/article_detail/19-11/19/faiz.png"/>
      </figure>
      <p>10 ayda devlet tarafından en fazla faiz ödemesi saatte 4,2 milyon $ ile Şubat 2019’da yapılmış. 1 saatte en fazla faiz ödemesinin yapıldığı aylar 3 milyon $ ile Eylül, 2,8 milyon $ ile Mart ayları. Devlet tarafından 1 saatteki faiz ödemesinin en az yapıldığı ay ise 1 milyon $ ile Haziran ve 1,2 milyon $ ile Nisan ayları.</p>
      <p>Dolar kurunun ortalama 5,65 olduğu bu 10 ayda devletin faiz giderleri ise yaklaşık 15 milyar 630 milyon $. 10 ayı 304 gün ve 7302 saat olduğu düşünüldüğünde de saat başı devlet tarafından ödenen faizin ortalama 2,14 milyon $ olduğu hesaplanıyor.</p>
    </article>
  </body>
</html>