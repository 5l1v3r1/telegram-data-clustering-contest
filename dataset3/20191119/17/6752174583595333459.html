<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-szornyu-baleset-forrovizes-godorbe-zuhant-egy-auto-egy-csotores-miatt/"/>
    <meta property="og:site_name" content="lokál"/>
    <meta property="article:published_time" content="2019-11-19T17:04:02+00:00"/>
    <meta property="og:title" content="Szörnyű baleset! Forróvizes gödörbe zuhant egy autó egy csőtörés miatt"/>
    <meta property="og:description" content="Életét vesztette két férfi kedden az oroszországi Penza városában, amikor autójukat elnyelte egy távhővezeték csőtörése miatt kialakult gödör - közölte az orosz központi Nyomozó Bizottság (SZK)."/>
  </head>
  <body>
    <article>
      <h1>Szörnyű baleset! Forróvizes gödörbe zuhant egy autó egy csőtörés miatt</h1>
      <address><time datetime="2019-11-19T17:04:02+00:00">19 Nov 2019, 17:04</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2017/03/K_EPA20170329016-e1524380793321-1280x751.jpg"/>
      </figure>
      <p>
        <b>Életét vesztette két férfi kedden az oroszországi Penza városában, amikor autójukat elnyelte egy távhővezeték csőtörése miatt kialakult gödör – közölte az orosz központi Nyomozó Bizottság (SZK).</b>
      </p>
      <p>A két férfi egy parkoló személygépkocsiban ült a Moszkvától mintegy hatszáz kilométerre délkeletre lévő város egyik boltja mellett, amikor váratlanul beomlott alattuk az aszfalt, s az autó a csőtörés miatt forró vízzel megtelt gödörbe zuhant.</p>
      <p>A sajtóban közölt képeken látható volt, hogy az autót teljesen elnyelte a mélyedés. Az Interfax orosz hírügynökségen által közölt felvételek szerint a kocsit daruval emelték ki a gödörből, amelyből közben forró gőz tört fel.</p>
    </article>
  </body>
</html>