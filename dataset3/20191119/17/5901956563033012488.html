<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/grozljivka-na-krasu-v-ogradi-nasli-truplo-251778"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T17:43:00+00:00"/>
    <meta property="og:title" content="Grozljivka na Krasu: v ogradi našli truplo"/>
    <meta property="og:description" content="Policisti postaje Nova Gorica so v ponedeljek v dopoldanskih urah obravnavali kaznivo dejanje zoper okolje, prostor in naravne dobrine na območju vasi Vojščica na goriškem Krasu v občini Miren - ..."/>
  </head>
  <body>
    <article>
      <h1>Grozljivka na Krasu: v ogradi našli truplo</h1>
      <h2>Odredili so obdukcijo, ki naj bi ugotovila vzrok pogina žrebeta.</h2>
      <address><time datetime="2019-11-19T17:43:00+00:00">19 Nov 2019, 17:43</time> by <a rel="author">T. V.</a></address>
      <p>Policisti postaje Nova Gorica so v ponedeljek v dopoldanskih urah obravnavali kaznivo dejanje zoper okolje, prostor in naravne dobrine na območju vasi Vojščica na goriškem Krasu v občini Miren - Kostanjevica.<br/> </p>
      <hr/>
      <p>Preberite tudi:<br/><a href="https://www.slovenskenovice.si/novice/slovenija/clanek/foto-splet-preplavili-grozljivi-prizori-mucenih-zivali-hranili-so-se-z-lastnimi-iztrebki-227415"><b>FOTO: Splet preplavili grozljivi prizori mučenih živali: hranili so se z lastnimi iztrebki​</b></a></p>
      <hr/>
      <p>Po dosedanjih ugotovitvah lastnik oziroma skrbnik večjemu številu domačih živali, in sicer 13 konjem in oslu, ki so se nahajali na ograjenem pašniku, ni pravilno nudil oskrbe s prehrano. V ogradi so našli tudi kadaver poginulega žrebeta. Preostale živali po prvih ugotovitvah niso bile ogrožene.</p>
      <h3>Odredili obdukcijo</h3>
      <p>Policisti so o primeru obvestili tudi pristojne pravosodne organe (državno tožilstvo in preiskovalno sodnico okrožnega sodišča v Novi Gorici) in veterinarsko inšpekcijsko službo (OU VURS v Novi Gorici), ki so odredili obdukcijo kadavra z namenom, da bi ugotovili natančen vzrok pogina.<br/> </p>
      <hr/>
      <p>Preberite tudi:<br/><a href="https://www.slovenskenovice.si/novice/slovenija/clanek/kuzka-sta-bila-tako-zanemarjena-da-so-ju-morali-uspavati-181525"><b>Kužka sta bila tako zanemarjena, da so ju morali uspavati​</b></a></p>
      <hr/>
      <p>V skladu z usmeritvami okrožnega državnega tožilstva v Novi Gorici policisti primer preiskujejo zaradi suma storitve kaznivega dejanja mučenja živali (po drugem odstavku 341. členu KZ-1), poroča PU Nova Gorica.</p>
      <h3>Po nesreči zbežala neznano kam</h3>
      <p>Policisti postaje Idrija pa so danes zjutraj ob 6.20 obravnavali povoženje divjadi. Srno je na cesti med Travnikom in naseljem Otalež v občini Cerkno povozil voznik osebnega avtomobila. Pri trčenju z divjadjo je na osebnem vozilu nastala manjša materialna škoda.<br/> </p>
      <hr/>
      <p>Preberite tudi:<br/><b><a href="https://www.slovenskenovice.si/novice/slovenija/foto-grozljivka-na-stajerskem-namerno-ga-je-povozil-in-se-hihital-220112">VIDEO: Slovenijo pretresajo strašni prizori, stopil je na plin in ga povozil​</a></b></p>
      <hr/>
      <p>Srna je po trčenju z vozilom s kraja zbežala neznano kam. Ker so bili izpolnjeni vsi zakonski pogoji za udeležbo v cestnem prometu (po 111. členu zakona o pravilih cestnega prometa), so idrijski policisti odstopili od ugotavljanja dejstev in zbiranja dokazov, potrebnih za odločitev o prekršku pri prometni nesreči.</p>
    </article>
  </body>
</html>