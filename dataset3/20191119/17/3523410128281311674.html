<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640788/%D8%A8%D8%B1%D8%B1%D8%B3%DB%8C-%D9%85%D9%88%D8%B6%D9%88%D8%B9-%D9%88%D8%B1%D9%88%D8%AF-%D9%BE%D9%88%D9%84%E2%80%8C%D9%87%D8%A7%DB%8C-%D9%85%D8%B4%DA%A9%D9%88%DA%A9-%D8%A8%D9%87-%D8%B3%DB%8C%D9%86%D9%85%D8%A7-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D9%81%D8%B1%D9%87%D9%86%DA%AF%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T17:30:00+00:00"/>
    <meta property="og:title" content="بررسی موضوع ورود پول‌های مشکوک به سینما در کمیسیون فرهنگی"/>
    <meta property="og:description" content="سخنگوی کمیسیون فرهنگی مجلس از بررسی سوال نماینده مردم تهران از وزیر فرهنگ و ارشاد در خصوص ورود پول‌های مشکوک به سینما در کمیسیون متبوع خود خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/640788/%D8%A8%D8%B1%D8%B1%D8%B3%DB%8C-%D9%85%D9%88%D8%B6%D9%88%D8%B9-%D9%88%D8%B1%D9%88%D8%AF-%D9%BE%D9%88%D9%84%E2%80%8C%D9%87%D8%A7%DB%8C-%D9%85%D8%B4%DA%A9%D9%88%DA%A9-%D8%A8%D9%87-%D8%B3%DB%8C%D9%86%D9%85%D8%A7-%D8%AF%D8%B1-%DA%A9%D9%85%DB%8C%D8%B3%DB%8C%D9%88%D9%86-%D9%81%D8%B1%D9%87%D9%86%DA%AF%DB%8C">بررسی موضوع ورود پول‌های مشکوک به سینما در کمیسیون فرهنگی</a>
      </h1>
      <h2>سخنگوی کمیسیون فرهنگی مجلس از بررسی سوال نماینده مردم تهران از وزیر فرهنگ و ارشاد در خصوص ورود پول‌های مشکوک به سینما در کمیسیون متبوع خود خبر داد.</h2>
      <address><time datetime="2019-11-19T17:30:00+00:00">19 Nov 2019, 17:30</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سیده فاطمه ذوالقدر در خصوص جلسه امروز<b> کمیسیون فرهنگی</b> مجلس شورای اسلامی گفت: در ماده ۲۳۴ آیین‌نامه یک ظرفیت نظارتی داریم که در دو نوبت برای قانون تسهیل ازدواج جوانان در مجلس شورای اسلامی قرائت شده است. از ظرفیت این ماده استفاده شده و رای هم آورده است سپس به قوه قضاییه رفته است و در قوه قضاییه به دلیل ابهامی که وجود داشت این قانون معطل مانده بود که با همکاری مجلس و قوه قضاییه قرار شد معاونت نظارت تغییرات جدیدی برای رفع ابهام به قوه قضاییه ابلاغ کند تا مقصرینی که باعث عدم اجرای قانون تسهیل ازدواج می‌شوند معرفی شده و مورد بازخواست قرار گیرند.</p>
      <p>وی ادامه داد: قانون امر به معروف و نهی از منکر مانند قانون مذکور چنین شرایطی را داشت. همچنین در جلسه امروز قرائت پیش‌نویسی از تحقیق و تفحص از باشگاه‌های فرهنگی و ورزشی که با دولت در ارتباط هستند انجام شد پس از قرائت پیش‌نویس قرار شد گزارش نهایی مجددا بررسی شود و برای بار دیگر قرائت شود.</p>
      <p>نماینده مردم تهران در مجلس شورای اسلامی اضافه کرد: موضوع بعدی که در کمیسیون مورد بحث قرار گرفت سوال چندین نماینده در حوزه اوقاف از وزیر فرهنگ و ارشاد اسلامی بود. برای سوال آقای حسینعلی حاجی مقرر شد یک ماه برای بررسی بیشتر فرصت داده شود. آقای علی‌اکبر کریمی نیز دو سوال در مورد مساله موقوفه بازار عراق داشتند در این باره قرار شد جلسه‌ای با اوقاف برگزار کنند تا موضوع بررسی شود. در خصوص سوال آقای گیلانی قرار شد با همکاری اوقاف موضوع حل و فصل شود و آقای مازنی نیز در خصوص پولشویی و ورود<b> پول‌های مشکوک</b> به <b>سینما</b> سوال داشتند معاونت سینمایی در این باره توضیح داد قرار شد این موضوع و ابعاد آن در کمیته‌ای بررسی شود. همچنین یک ماه فرصت داده شد که معاونت سینمایی و وزارت ارشاد موضوع را بررسی کرده و پاسخ قانع کننده به آقای مازنی ارائه دهند.</p>
    </article>
  </body>
</html>