<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184414/%E0%A6%9A%E0%A6%BE%E0%A6%B9%E0%A6%BF%E0%A6%A6%E0%A6%BE%E0%A6%B0-%E0%A6%A4%E0%A7%81%E0%A6%B2%E0%A6%A8%E0%A6%BE%E0%A7%9F-%E0%A6%85%E0%A6%A4%E0%A6%BF%E0%A6%B0%E0%A6%BF%E0%A6%95%E0%A7%8D%E0%A6%A4-%E0%A6%B2%E0%A6%AC%E0%A6%A3-%E0%A6%AE%E0%A6%9C%E0%A7%81%E0%A6%A6-%E0%A6%86%E0%A6%9B%E0%A7%87-%E0%A6%AC%E0%A6%BF%E0%A6%B8%E0%A6%BF%E0%A6%95"/>
    <meta property="og:site_name" content="somoynews.tv"/>
    <meta property="article:published_time" content="2019-11-19T17:56:00+00:00"/>
    <meta property="og:title" content="চাহিদার তুলনায় অতিরিক্ত লবণ মজুদ আছে: বিসিক"/>
    <meta property="og:description" content="চাহিদার তুলনায় অতিরিক্ত লবণ মজুদ আছে, আতঙ্কিত হওয়ার কিছু নেই বলে জানিয়েছেন&amp;n..."/>
  </head>
  <body>
    <article>
      <h1>চাহিদার তুলনায় অতিরিক্ত লবণ মজুদ আছে: বিসিক</h1>
      <address><time datetime="2019-11-19T17:56:00+00:00">19 Nov 2019, 17:56</time> by <a rel="author">সময় সংবাদ</a></address>
      <p><b>চাহিদার তুলনায় অতিরিক্ত লবণ মজুদ আছে, আতঙ্কিত হওয়ার কিছু নেই বলে জানিয়েছেন বাংলাদেশ ক্ষুদ্র ও কুটির শিল্প করপোরেশনের (বিসিক) চেয়ারম্যান। মঙ্গলবার (১৯ নভেম্বর) বিকেলে নিজ কার্যালয়ে এ কথা বলেন তিনি।</b><br/><br/>যে কোনো পরিস্থিতি মোকাবেলায় বিসিক কন্ট্রোল রুম খুলেছে উল্লেখ করে চেয়ারম্যান বলেন, চাহিদা মেটাতে বর্তমান মজুদ সাড়ে ৬ লাখ মেট্রিক টন লবণে আগামী ৮ মাসে কোনো সংকট হবে না।<br/><br/>বিসিকি চেয়ারম্যান মো. মোস্তাক হোসেন বলেন, আমাদের হাতে আছে সাড়ে ৬ লাখ মেট্রিক টন লবণ। সুতরাং লবণ নিয়ে কোনো আতঙ্কিত হওয়ার কারণ নেই। আমাদের হাতে আরও আট মাসের লবণ আছে। লবণের দাম বাড়ছে, এটা গুজব। এবং একটি কুচক্র মহল এটা করে যাচ্ছে। <br/><br/>তিনি বলেন, এজন্য হেডকোয়ার্টারে একটি মনিটরিং সেল খুলে রেখেছি। সেখানে ২৪ ঘণ্টা আমাদের কর্মকর্তা-কর্মচারীরা দায়িত্বে থাকবে। এবং সারা দেশে লবণের মূল্য পর্যবেক্ষণ করবে।</p>
    </article>
  </body>
</html>