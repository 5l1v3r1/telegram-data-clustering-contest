<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/google-stadia-wielkim-falstartem/"/>
    <meta property="og:site_name" content="CHIP"/>
    <meta property="article:published_time" content="2019-11-19T17:31:30+00:00"/>
    <meta property="og:title" content="Google Stadia wielkim falstartem?"/>
    <meta property="og:description" content="Premera nowej platformy gamingowej amerykańskiego giganta już za nami. Z pierwszych opinii wynika jasno, że Polacy nie muszą żałować, że usługa jest u nas niedostępna. Zdaniem wielu dziennikarzy zagranicznych Google Stadia wystartowało za wcześnie. Premera nowej platformy gamingowej amerykańskiego giganta już za nami. Z pierwszych opinii wynika jasno, że Polacy nie muszą żałować, że usługa jest u nas niedostępna. Zdaniem wielu dziennikarzy zagranicznych Google Stadia wystartowało za wcześnie. Google Stadia jest już dostępna w USA i kilku innych krajach. Dzięki temu w sieci pojawiły się już pierwsze recenzje usługi. Niestety wynika z nich, że Stadia bardziej przypomina wersję beta niż finalną i pełnoprawnie działającą platformę. Po pierwsze recenzenci krytykują słabą jakość obrazu. 4K nie dorównuje temu, co znamy z PC. Studio Bungie (twórcy „Destiny”) powiedziało serwisowi The Verge, że to nie jest prawdziwe 4K, a jedynie natywne Full HD, które jest jedynie skalowane w ten sposób, by gracz miał wrażenie lepszej…"/>
  </head>
  <body>
    <article>
      <h1>Google Stadia wielkim falstartem?</h1>
      <address><time datetime="2019-11-19T17:31:30+00:00">19 Nov 2019, 17:31</time> by <a rel="author">Sylwia Zimowska</a></address>
      <p>
        <b>Premera nowej platformy gamingowej amerykańskiego giganta już za nami. Z pierwszych opinii wynika jasno, że Polacy nie muszą żałować, że usługa jest u nas niedostępna. Zdaniem wielu dziennikarzy zagranicznych Google Stadia wystartowało za wcześnie.</b>
      </p>
      <p>Google Stadia jest już dostępna w USA i kilku innych krajach. Dzięki temu w sieci pojawiły się już pierwsze recenzje usługi. <b>Niestety wynika z nich, że Stadia bardziej przypomina wersję beta niż finalną i pełnoprawnie działającą platformę.</b> Po pierwsze recenzenci krytykują słabą jakość obrazu. 4K nie dorównuje temu, co znamy z PC. Studio Bungie (twórcy „Destiny”) powiedziało serwisowi The Verge, że to nie jest prawdziwe 4K, a jedynie natywne Full HD, które jest jedynie skalowane w ten sposób, by gracz miał wrażenie lepszej rozdzielczości.</p>
      <p>Wyczuwalnie większe jest także opóźnienie na reakcję na wciskanie klawiszy niż w tradycyjnych konsolach. Według m.in. Gene’a Parka z Washington Post, w niektórych przypadkach po prostu nie dało się grać, bo nawet chodzenie postacią w platformówce sprawiało problem. Z pomiarów <a href="https://www.eurogamer.net/articles/digitalfoundry-2019-stadia-tech-review">Digital Foundry</a> wynika, że różnica w opóźnieniach względem chociażby Xboxa One wynosi niekiedy nawet 50 ms.</p>
      <figure>
        <iframe data-src="https://twitter.com/GenePark/status/1196488999524802562?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kolejna rzecz to obiecane 60 kl./s. – taką płynność da się uzyskać jedynie na telewizorach, ale z uwagi na wspomniany wcześniej lag i tak nie sprawia ona dobrego wrażenia. Dziennikarze zawiedli się również na połączeniu ze smartfonem. Pomijając fakt, że Stadia działa na razie jedynie na Pixelach, to nie da się z niej korzystać na dworze. Usługa nie wspiera bowiem łączności LTE – jedynie Wi-Fi lub przez kabel. I o ile ten ostatni sposób chwalony jest za stabilność i dobrą jakość, tak połączenie bezprzewodowe „działa jak chce”. Choć w tym przypadku niektórzy komentujący są innego zdania. Redaktor serwisu „The Guardian” przyznał, że tylko raz doświadczył czegoś, co mógłby uznać za opóźnienie i to w przypadku wysyłania wiadomości do partnera.</p>
      <figure>
        <img src="https://www.chip.pl/uploads/2019/11/BUqzEMRsIwiKuDFC8SPORpnvsf65FIWb.jpg"/>
        <figcaption>Tryby wieloosobowe świecą pustkami – Gracze Stadii nie mogą grać z posiadaczami PC czy konsol (fot. Google)</figcaption>
      </figure>
      <p>Wszyscy są natomiast zgodni co do tego, że biblioteka gier Google Stadia jest bardzo skromna. To zaledwie 20 tytułów, z czego wyłącznie jeden na wyłączność. <b>Testerom nie spodobał się także brak podstawowych funkcji. Nie ma tu osiągnięć, opcji zakładania czatu grupowego, Asystenta Google czy dzielenia się materiał z gry na YouTube.</b> Nie warto od razu potępiać w czambuł Stadii, wystarczy bowiem przypomnieć sobie początki YouTube’a. Jednak teraz nie opłaca się inwestować w Stadię. Może za jakiś czas, gdy gigant upora się z opisywanymi problemami i choć trochę wzbogaci ofertę gier będzie to miało większy sens.</p>
      <p>Z drugiej strony, pojawiają się też obawy, że jeżeli Google szybko nie zacznie zarabiać na swojej usłudze, a tak może się stać, z uwagi na niezbyt przychylne opinie, Stadia może skończyć tam, gdzie 156 innych usług amerykańskiej korporacji – <a href="https://killedbygoogle.com/">na cyfrowym cmentarzu</a>. | CHIP</p>
      <p>0 +1 +3</p>
    </article>
  </body>
</html>