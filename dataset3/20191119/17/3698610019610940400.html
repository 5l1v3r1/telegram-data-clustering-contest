<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/priyshla-cherga-rosiyi-vikonuvati-svoyi-zobov-yazannya-schodo-donbasu-glava-diplomatiyi-nimechchini-330215_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T17:23:00+00:00"/>
    <meta property="og:title" content="Прийшла черга Росії виконувати свої зобов'язання щодо Донбасу – глава дипломатії Німеччини"/>
    <meta property="og:description" content="Маас вважає, що підсумки переговорів потрібно вимірювати результатами і діями."/>
  </head>
  <body>
    <article>
      <h1>Прийшла черга Росії виконувати свої зобов'язання щодо Донбасу – глава дипломатії Німеччини</h1>
      <h2>Маас вважає, що підсумки переговорів потрібно вимірювати результатами і діями.</h2>
      <address>
        <time datetime="2019-11-19T17:23:00+00:00">19 Nov 2019, 17:23</time>
      </address>
      <p>Глава німецької дипломатії Хайко Маас заявив про те, що Росії час почати виконувати взяті на себе зобов'язання з врегулювання ситуації в Донбасі. У свої чергу міністр закордонних справ України Вадим Пристайко заявив про те, що <a href="https://dt.ua/UKRAINE/ukrayina-chekaye-vid-normandskoyi-zustrichi-istotnogo-progresu-u-vregulyuvanni-konfliktu-pristayko-330214_.html"><b>Україна чекає від "нормандської зустрічі" істотного прогресу у врегулюванні конфлікту</b></a>.</p>
      <p>"На наш погляд, зараз чергу Росії реалізувати те, що було досягнуто в результаті переговорів. Потрібно вимірювати результатами і діями", - сказав Маас під час спільної пресконференції з Пристайком у вівторок в Києві.</p>
      <p>За його словами, жителям Донбасу необхідний режим тиші, і вони заслуговують цього, так як зараз необхідно відбудувати інфраструктуру в цьому регіоні.</p>
      <p>Президенти України і Франції Еммануель Макрон і Володимир Зеленський під час телефонної розмови 15 листопада обговорили майбутній <b><a href="https://dt.ua/POLITICS/ofis-zelenskogo-pidtverdiv-zustrich-z-putinim-makronom-i-merkel-9-grudnya-329844_.html">саміт "нормандської четвірки", який має відбутися 9 грудня</a></b> в Парижі. За даними Le Figaro, метою саміту є "відкриття нової послідовності імплементації Мінських домовленостей".</p>
      <p>14 липня в Парижі і 2 вересня у Берліні відбулися зустрічі зовнішньополітичних радників лідерів України, Німеччини, Франції і Росії з метою <b><a href="https://dt.ua/POLITICS/u-berlini-zavershilasya-zustrich-radnikiv-lideriv-normandske-chetvirki-322400_.html">відновлення роботи "нормандського формату"</a></b>. Зустріч лідерів <b><a href="https://dt.ua/POLITICS/zustrich-normandskogo-formatu-mala-vidbutisya-vchora-pristayko-323919_.html">"нормандської четвірки" було заплановано на 17 вересня</a></b>, але її скасували за ініціативою Росії.</p>
      <p>Президент РФ Володимир Путін не брав участі в роботі "Нормандської четвірки" з березня 2018 року, коли було зроблено спільну заяву лідерів чотирьох держав. Остання на сьогодні зустріч лідерів України, Франції, Німеччини та Росії відбулася в Берліні в жовтні 2016 року.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>