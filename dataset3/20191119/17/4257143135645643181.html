<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/19/figyelmeztetes-karacsony-elott-itt-a-jogserto-webaruhazak-listaja"/>
    <meta property="og:site_name" content="infostart"/>
    <meta property="article:published_time" content="2019-11-19T17:30:16+00:00"/>
    <meta property="og:title" content="Figyelmeztetés karácsony előtt: itt a jogsértő webáruházak listája"/>
    <meta property="og:description" content="2017 óta él az a szabály, amely szerint a súlyos jogsértést elkövető webáruházakat a fogyasztóvédelmi hatóság közzéteszi egy listán. Idén negyedével több online bolt követett el vétséget, mint tavaly ilyenkor - írja a blokkk.com."/>
  </head>
  <body>
    <article>
      <h1>Figyelmeztetés karácsony előtt: itt a jogsértő webáruházak listája</h1>
      <address><time datetime="2019-11-19T17:30:16+00:00">19 Nov 2019, 17:30</time> by <a rel="author">Infostart</a></address>
      <h3>2017 óta él az a szabály, amely szerint a súlyos jogsértést elkövető webáruházakat a fogyasztóvédelmi hatóság közzéteszi egy listán. Idén negyedével több online bolt követett el vétséget, mint tavaly ilyenkor - írja a blokkk.com.</h3>
      <p>A vonatkozó kormányrendelet alapján súlyos hiba egy webáruház tevékenységében, amikor</p>
      <ul>
        <li>a szerződéskötést megelőzően nem tájékoztatja a vásárlót az előírt adatokról vagy a vásárlás pontos feltételeiről</li>
        <li>ha a vásárló a webáruház hibája miatt az őt megillető 14 napos elállási jogával nem tud élni</li>
        <li>ha egy webáruház elhallgatja a nevét, székhelyét, postai címét, telefonszámát, telefaxát, elektronikus levelezési címét, ahová a fogyasztó a panaszait címezheti, a teljesítés, így a fizetés, a fuvarozás és a teljesítési határidő feltételeit, a panaszkezelés módját</li>
        <li>ha elmulasztja a kötelező az elállási nyilatkozatminta feltüntetését,</li>
        <li>vagy a tájékoztatást a kellékszavatosság és a termékszavatosság, vagy éppen a jótállás feltételeiről is.</li>
      </ul>
      <p><a href="http://jogsertowebaruhazak.kormany.hu/">A súlyosan jogsértő webáruházak listája</a> a bejegyzés összeállításakor 640 online boltot tartalmaz. Ez jócskán több, mint egy évvel korábban, hiszen 2018 novemberében 514 simlis webáruházból állt a lista. A kimutatás szerint 498 webáruház kijavította a hibáját, ami egyébként minden vétkes webáruház számára kötelező.</p>
      <p>A webáruházakat első alkalommal csak kötelezik a hiba kijavítására, de második alkalommal jöhet a pénzbírság, amely nem lehet kisebb az említett 200 ezer forintnál. Jelenleg 35 megbírságolt webáruház van a listán.</p>
      <p>
        <i>Nyitókép: Pexels</i>
      </p>
    </article>
  </body>
</html>