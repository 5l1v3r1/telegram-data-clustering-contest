<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904380/-pereiro-aangeboden-in-itali-zwartste-scenario-dreigt-uit-te-komen-voor-psv-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T17:30:00+00:00"/>
    <meta property="og:title" content="'Pereiro aangeboden in Italië: zwartste scenario dreigt uit te komen voor PSV'"/>
    <meta property="og:description" content="Gastón Pereiro wordt weer in verband gebracht met AC Milan. Zijn onberekenbare zaakwaarnemer Paco Casal heeft de 24-jarige PSV'er, net als afgelopen zomer, aangeboden in Italië. Dat meldt Calciomercato. Casal doet graag zaken in Italië en hoopt dat Pereiro de volgende speler uit zijn stal wordt die aan de slag gaat bij een club in de Serie A. Economisch gezien is Pereiro zéér interessant voor Milan: waar hij afgelopen zomer nog vijftien miljoen euro moet kosten, is hij volgend jaar transfervrij. Pereiro 'redder in nood' voor moeizaam scorend PSV: &quot;Bij Ajax noem ik er zo vijf&quot; 'PSV wil Pereiro gewoon opstellen ondanks mislukte poging om te verlengen'"/>
  </head>
  <body>
    <article>
      <h1>'Pereiro aangeboden in Italië: zwartste scenario dreigt uit te komen voor PSV'</h1>
      <address>
        <time datetime="2019-11-19T17:30:00+00:00">19 Nov 2019, 17:30</time>
      </address>
      <p>
        <b>Gastón Pereiro wordt weer in verband gebracht met AC Milan. Zijn onberekenbare zaakwaarnemer Paco Casal heeft de 24-jarige PSV'er, net als afgelopen zomer, aangeboden in Italië.</b>
      </p>
      <p>Dat meldt <a href="https://www.calciomercato.com/news/milan-proposto-gaston-pereiro-puo-arrivare-gratis-85706">Calciomercato</a>. Casal doet graag zaken in Italië en hoopt dat Pereiro de volgende speler uit zijn stal wordt die aan de slag gaat bij een club in de Serie A. Economisch gezien is Pereiro zéér interessant voor Milan: waar hij afgelopen zomer nog vijftien miljoen euro moet kosten, is hij volgend jaar transfervrij.</p>
      <p>Pereiro mag vanaf februari 2020 in gesprek met andere clubs, omdat zijn contract bij PSV afloopt. Volgens Italiaanse boulevardmedia droomt de Uruguayaanse international van een avontuur in Italië. Casal zou hem daarom hebben aangeboden bij meer clubs, waaronder Bologna. AC Milan lijkt de beste papieren te hebben.</p>
      <p>Een transfervrij vertrek van Pereiro is het zwartste scenario voor PSV. De Eindhovense club moet de transferwaarde van de duur ingekochte aanvaller (zeven miljoen euro) dan compleet afschrijven. Vorige week tegen Willem II (2-1) maakte hij zijn eerste doelpunt van het seizoen.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/902204/pereiro-redder-in-nood-voor-moeizaam-scorend-psv-bij-ajax-noem-ik-er-zo-vijf-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/898765/-psv-en-pereiro-om-tafel-poging-om-contract-te-verlengen-opnieuw-mislukt-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>