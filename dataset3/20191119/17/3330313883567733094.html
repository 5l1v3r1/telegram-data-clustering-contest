<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904382/uithaal-naar-schoolmeester-kompany-ik-doe-dat-niet-ik-ben-geen-verrader-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T17:48:00+00:00"/>
    <meta property="og:title" content="Manchester City-spelers vermeden 'directeur' Kompany: &quot;Ik ben geen verrader&quot;"/>
    <meta property="og:description" content="Vincent Kompany is een levende legende bij Manchester City, maar niet iedereen in het Etihad Stadium was fan van de Belg. Voormalig teamgenoot Micah Richards neemt geen blad voor de mond over 'schoolmeester' Kompany. Richards stelt dat Kompany niet bij iedereen populair was. &quot;Hij hield een overzicht bij van alle boetes die de spelers kregen&quot;, vertelt de oud-international van Engeland bij BBC Radio 5. &quot;Ik was één van de leiders in de kleedkamers en dus gaf hij aan dat ik die taak moest overnemen. Maar ik ga niet tegen de manager zeggen dat een speler te laat is of zijn hesje niet in de wasmachine gooit. Ik doe dat niet, ik ben geen verrader.&quot;"/>
  </head>
  <body>
    <article>
      <h1>Manchester City-spelers vermeden 'directeur' Kompany: "Ik ben geen verrader"</h1>
      <address>
        <time datetime="2019-11-19T17:48:00+00:00">19 Nov 2019, 17:48</time>
      </address>
      <p>
        <b>Vincent Kompany is een levende legende bij Manchester City, maar niet iedereen in het Etihad Stadium was fan van de Belg. Voormalig teamgenoot Micah Richards neemt geen blad voor de mond over 'schoolmeester' Kompany.</b>
      </p>
      <p>Richards stelt dat Kompany niet bij iedereen populair was. "Hij hield een overzicht bij van alle boetes die de spelers kregen", vertelt de oud-international van Engeland bij <a href="https://www.facebook.com/BBCSport/videos/micah-richards-on-man-citys-fining-system/545828665982745/">BBC Radio 5</a>. "Ik was één van de leiders in de kleedkamers en dus gaf hij aan dat ik die taak moest overnemen. Maar ik ga niet tegen de manager zeggen dat een speler te laat is of zijn hesje niet in de wasmachine gooit. Ik doe dat niet, ik ben geen verrader."</p>
      <p>Het zorgde ervoor dat sommige Manchester City-spelers een blokje omliepen als ze Kompany zagen aankomen. "Je kreeg enkel een boete als Kompany iets zag, dus vermeden veel spelers hem", aldus Richards, die de regels van Kompany niet wilde volgen. "Als je een boete kreeg kon je die aanvechten, dan moest je samen met Kompany naar de manager. Hij leek wel een schoolmeester of een directeur."</p>
      <p>Kompany nam afgelopen zomer afscheid van Manchester City om speler/trainer te worden bij Anderlecht. Na een rampzalige seizoenstart deed de Belgische verdediger een stapje terug. In september kreeg hij nog een afscheidswedstrijd in het Etihad Stadium.</p>
    </article>
  </body>
</html>