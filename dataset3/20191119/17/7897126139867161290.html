<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995516-t-rk-stan-oblysty-zhedel-zh-rdem-yzmet.html"/>
    <meta property="og:site_name" content="zakon.kz"/>
    <meta property="article:published_time" content="2019-11-19T17:56:00+00:00"/>
    <meta property="og:title" content="Түркістан облыстық жедел жәрдем қызметі 16 жаңа медициналық көлікпен толықты"/>
    <meta property="og:description" content="Көліктер соңғы үлгідегі өкпені жасанды желдету аппаратымен, электрокардиограф, аспиратор және тағы да басқа аса қажетті құрал-жабдықтармен жабдықталған."/>
  </head>
  <body>
    <article>
      <h1>Түркістан облыстық жедел жәрдем қызметі 16 жаңа медициналық көлікпен толықты</h1>
      <h2>Көліктер соңғы үлгідегі өкпені жасанды желдету аппаратымен, электрокардиограф, аспиратор және тағы да басқа аса қажетті құрал-жабдықтармен жабдықталған.</h2>
      <address>
        <time datetime="2019-11-19T17:56:00+00:00">19 Nov 2019, 17:56</time>
      </address>
      <p>
        <b>Түркістан облыстық жедел медициналық жәрдем станциясына толық жабдықталған, заманауи талапқа сай жаңа көліктер берілді.</b>
      </p>
      <blockquote>Салтанатты шараға облыс әкімінің орынбасары Жолдымұрат Аманбаев және облыстық қоғамдық денсаулық басқармасының басшылығы мен медицина саласының қызметкерлері қатысты. Дамыған елдердің бір жоғары көрсеткіші-дер кезінде жететін жедел жәрдем. Бүгінде облысымызда жедел жәрдем көрсету станциясы мен оған қарасты аудандық бөлімшелер қызмет көрсетеді. Адам өміріне бірден-бір жауапты сала ісі ілгері дамуы үшін бүгін 16 бірдей жедел жәрдем көлігі қолданысқа берілді.</blockquote>
      <p>Жиыннан соң «Газель-NEXT» маркалы автокөліктер облыстық жедел жәрдем станциясының аудандық бөлімшелеріне жол тартты. Көліктер соңғы үлгідегі өкпені жасанды желдету аппаратымен, электрокардиограф, аспиратор және тағы да басқа аса қажетті құрал-жабдықтармен жабдықталған. Алдағы уақытта облыстың медицина саласын қосымша 26 арнайы көлікпен қамту жоспарлануда.</p>
      <figure>
        <img src="https://static.zakon.kz/uploads/posts/2019-11/1574164610_02.jpg"/>
      </figure>
      <figure>
        <img src="https://static.zakon.kz/uploads/posts/2019-11/1574164694_04.jpg"/>
      </figure>
      <figure>
        <img src="https://static.zakon.kz/uploads/posts/2019-11/1574164682_05.jpg"/>
      </figure>
      <figure>
        <img src="https://static.zakon.kz/uploads/posts/2019-11/1574164636_010.jpg"/>
      </figure>
    </article>
  </body>
</html>