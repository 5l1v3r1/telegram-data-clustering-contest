<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/fermo-esplode-distributore-di-benzina-un-morto/"/>
    <meta property="og:site_name" content="fanpage.it"/>
    <meta property="article:published_time" content="2019-11-19T17:49:20+00:00"/>
    <meta property="og:title" content="Fermo, esplode distributore di benzina. Morto un operaio di 29 anni"/>
    <meta property="og:description" content="La tragedia è avvenuta a Monte Urano, in provincia di Fermo. Un uomo di 29 anni che stava lavorando all'impianto antincendio di un distributore di benzina è morto a causa dell'esplosione dell'impianto. Le cause della tragedia sono al vaglio dei vigili del fuoco, che hanno al momento escluso fughe di gas."/>
  </head>
  <body>
    <article>
      <h1>Fermo, esplode distributore di benzina. Morto un operaio di 29 anni</h1>
      <h2>La tragedia è avvenuta a Monte Urano, in provincia di Fermo. Un uomo di 29 anni che stava lavorando all’impianto antincendio di un distributore di benzina è morto a causa dell’esplosione dell’impianto. Le cause della tragedia sono al vaglio dei vigili del fuoco, che hanno al momento escluso fughe di gas.</h2>
      <address><time datetime="2019-11-19T17:49:20+00:00">19 Nov 2019, 17:49</time> by <a rel="author" href="https://www.fanpage.it/author/davide-falcioni/" target="_blank">Davide Falcioni</a></address>
      <p>Un uomo è morto in una esplosione avvenuta intorno alle 17:30 a <b>Monte Urano</b> in un distributore di benzina in contrada Ete Morto, a poca distanza dal bivio per Montegranaro. La vittima stava lavorando all'impianto antincendio quando l'esplosione lo ha travolto sbalzandolo a diversi metri di distanza. E' deceduto sul colpo e i sanitari del 118 non hanno potuto fare nulla. Sul posto i vigili del fuoco che non hanno rilevato attraverso le loro strumentazioni fughe di gas. Non sono ancora chiare le cause della deflagrazione che non ha provocato alcun incendio.</p>
      <figure>
        <img src="https://staticfanpage.akamaized.net/wp-content/uploads/2019/11/distributore1.jpg"/>
      </figure>
      <p>Stando a quanto rivela Cronache Fermane il personale al lavoro al distributore ha udito una deflagrazione e notato<b> il corpo a terra di un operaio di 29 anni</b> di Falconara, in provincia di Ancona, che stava intervenendo all'impianto anti incendio. La vittima si chiamava <b>Giovanni Battista Cascone ed era originario di Gragnano</b>, in provincia di Napoli. Sul posto sono intervenute le ambulanze ambulanze, carabinieri e mezzi dei vigili del fuoco ma purtroppo per il 29enne non c'era ormai più niente da fare. L'area è stata posta sotto sequestro per i rilievi del caso che hanno comunque scongiurato che si sia trattato di un'esplosione dovuta a una fuga di metano.</p>
    </article>
  </body>
</html>