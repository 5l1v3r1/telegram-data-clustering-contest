<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/gundem/iynemli-den-soylu-ya-cukur-yaniti-h374831.html"/>
    <meta property="og:site_name" content="HABER 61"/>
    <meta property="article:published_time" content="2019-11-19T17:52:37+00:00"/>
    <meta property="og:title" content="İynemli'den Soylu'ya Çukur yanıtı"/>
    <meta property="og:description" content="Aras Bulut İynemli'den 'Çukur' eleştirilerine yanıt: Başka şeyler de anlatıyoruz aslında"/>
  </head>
  <body>
    <article>
      <h1>İynemli'den Soylu'ya Çukur yanıtı</h1>
      <h2>Aras Bulut İynemli'den 'Çukur' eleştirilerine yanıt: Başka şeyler de anlatıyoruz aslında</h2>
      <address>
        <time datetime="2019-11-19T17:52:37+00:00">19 Nov 2019, 17:52</time>
      </address>
      <p><a href="https://www.haber61.net/haberleri/%C3%A7ukur">Çukur</a> dizisinde 'Yamaç Koçovalı' karakterine hayat veren <a href="https://www.haber61.net/haberleri/aras+bulut+iynemli">Aras Bulut İynemli</a>, kendilerine yöneltilen eleştirilere yanıt verdi.<br/><br/>Geçtiğimiz günlerde İçişleri Bakanı <a href="https://www.haber61.net/haberleri/s%C3%BCleyman+soylu">Süleyman Soylu</a>'nun "Çukur diye lanet bir dizi var..." şeklinde başladığı eleştiri cümlesi, isim verilmeden Aras Bulut İynemli'ye soruldu. Dizide Yamaç karakterine hayat veren Aras Bulut İynemli, dizinin eleştirilmesini normal karşıladığını söyledi. Geçtiğimiz gün bir restoran çıkışı gazeteleri karşısında görünce şaşkınlığını gizleyemeyen İynemli, muhabirlerle ayaküstü sohbet etti.</p>
      <p>İynemli, diziye gelen eleştiriler hakkında, "Her şeyde olduğu gibi eleştiriliyor. Bu bir dünya, bu bir hikaye, başka şeyler de anlatıyoruz aslında." ifadelerini kullandı.</p>
      <p><b>Süleyman Soylu ne demişti?</b><br/>İçişleri Bakanı Süleyman Soylu, bazı televizyon dizilerini eleştirmiş ve şu ifadelere yer vermişti:</p>
      <p>"Her kurumun kendi adına üretmesi gereken tedbirler, atması gereken adımlar söz konusudur. Lanet bir dizi var 'Çukur' diye. Onun kadar olamıyorsak yazıklar olsun. Bir de 'Adana Sıfır Bir' diye dizi var. İkisinin etki alanı kadar etki alanı oluşturamıyorsak yandık. Bu iki dizi çocuklarımızı zehirliyor. İnsanımızı kendi kültüründen uzaklaştırıyor. Ben de hayretle bakıyorum 'Üniversite hocaları ne işe yarıyor?' diye."<br/> </p>
    </article>
  </body>
</html>