<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79507_Trening_Przygotowania_do_Pogoni.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-19T17:39:49+00:00"/>
    <meta property="og:title" content="Trening: Przygotowania do Pogoni"/>
    <meta property="og:description" content="Wtorkowe zajęcia legionistów rozpoczęły się o godzinie 11. Na bocznym boisku stawiło się 24 zawodników, w tym aż 7 młodzieżowców. Okrojoną ze względu na reprezentacyjne powołania kadrę uzupełnili: Szymon Włodarczyk, Ariel Mosór, Łukasz Cielemęcki, Nikodem Niski, Łukasz Łakomy oraz bramkarze Gabriel Kobylak i Kacper Tobiasz. Z boku poczynaniom piłkarzy przyglądał się Łukasz Fabiański, który postanowił odwiedzić swój były klub przy okazji meczu reprezentacji Polski w Warszawie. Fotoreportaż z treningu - 36 zdjęć Woytka"/>
  </head>
  <body>
    <article>
      <h1>Trening: Przygotowania do Pogoni</h1>
      <address><time datetime="2019-11-19T17:39:49+00:00">19 Nov 2019, 17:39</time> by <a rel="author">Woytek</a></address>
      <p>Wtorkowe zajęcia legionistów rozpoczęły się o godzinie 11. Na bocznym boisku stawiło się 24 zawodników, w tym aż 7 młodzieżowców. Okrojoną ze względu na reprezentacyjne powołania kadrę uzupełnili: <b>Szymon Włodarczyk</b>, <b>Ariel Mosór</b>, <b>Łukasz Cielemęcki</b>, <b>Nikodem Niski</b>, <b>Łukasz Łakomy</b> oraz bramkarze <b>Gabriel Kobylak</b> i <b>Kacper Tobiasz</b>. Z boku poczynaniom piłkarzy przyglądał się <b>Łukasz Fabiański</b>, który postanowił odwiedzić swój były klub przy okazji meczu reprezentacji Polski w Warszawie.<br/><br/><a href="https://legionisci.com/galeria/4891">Fotoreportaż z treningu</a> - <b>36</b> zdjęć Woytka<br/><br/>Nieobecni kadrowicze: <b>Michał Karbownik</b>, <b>Walerian Gwilia</b>, <b>Jose Kante</b>, <b>Radosław Majecki</b>, <b>Cezary Miszta</b>, <b>Dominik Nagy</b>, <b>Marko Vesović</b> i <b>Maciej Rosołek</b>. W trakcie treningu na murawie stawił się <b>Arvydas Novikovas</b>, który w poniedziałek zagrał cały mecz w reprezentacji. Litwin jednak jedynie przez kilkanaście minut pobiegał wokół boiska. Zabrakło też przechodzących rehabilitację <b>Cafu</b> i <b>Vamary Sanogo</b>. Indywidualnie natomiast ćwiczyli <b>Domagoj Antolić</b> i <b>Ivan Obradović</b>. Oprócz biegania, obaj mieli też lekkie zajęcia z piłkami.</p>
      <figure>
        <img src="https://legionisci.com/zdjecia2/2019/mh_1574181177.jpg"/>
      </figure>
      <figure>
        <img src="https://legionisci.com/zdjecia2/2019/mh_1574181223.jpg"/>
      </figure>
      <p>Rozgrzewkę tradycyjnie poprowadził <b>Łukasz Bortnik</b>, tym razem skupił się na elementach związanych z mocą - było m.in. podrzucanie piłek lekarskich. Następnie zawodnicy zostali podzieleni na kilka grup. Pod okiem <b>Aleksandara Radunovicia</b> wykańczanie prostopadłych podań na linię pola karnego doskonalili <b>Mateusz Praszelik</b>, <b>Jarosław Niezgoda</b>, Szymon Włodarczyk i <b>Kacper Kostorz</b>. Inni wykonywali sprinty przyczepieni do gum, które trzymali koledzy z drużyny. Nie zabrakło także gry w dziadka.</p>
      <figure>
        <img src="https://legionisci.com/zdjecia2/2019/mh_1574181199.jpg"/>
      </figure>
      <figure>
        <img src="https://legionisci.com/zdjecia2/2019/mh_1574181149.jpg"/>
      </figure>
      <p>W końcowej fazie <b>Aleksandar Vuković</b> zorganizował bardzo wymagającą gierkę. Bramki zostały ustawione tyłem do siebie, a zawodnicy podzieleni na dwie drużyny. Następnie część została ustawiona dookoła linii wyznaczających pole gry i nie mogła wbiegać na pole gdy rywalizowali inni. Drużyna, która odebrała piłkę na swojej połówce, musiała szybko przemieścić się na drugą stronę i próbować strzelić gola po rozegraniu piłki z kolegami stojącymi na liniach. Kilkuminutowych gierek było sporo, a w trakcie nich trener zwracał uwagę na koncentrację i odpowiednie zaangażowanie.<br/><br/>"Zieloni": Cierzniak - Wieteska, Andre Martins, Cielemęcki, Agra, Stolarski, Astiz, Praszelik, Niezgoda, Niski<br/>"Szarzy": Muzyk - Luquinhas, Wszołek, Mosór, Lusi Rocha, Kostorz, Lewczuk, Remy, Włodarczyk, Łakomy<br/><br/><a href="https://legionisci.com/galeria/4891">Fotoreportaż z treningu</a> - <b>36</b> zdjęć Woytka</p>
      <figure>
        <img src="https://legionisci.com/zdjecia2/2019/mh_1574181254.jpg"/>
      </figure>
      <figure>
        <img src="https://legionisci.com/zdjecia2/2019/mh_1574181269.jpg"/>
      </figure>
      <p>,</p>
    </article>
  </body>
</html>