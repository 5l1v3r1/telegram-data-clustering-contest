<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/medipolbasaksehir/2019/11/19/medipol-basaksehirde-galatasaray-maci-hazirliklari-suruyor"/>
    <meta property="og:site_name" content="Aspor"/>
    <meta property="article:published_time" content="2019-11-19T17:17:43+00:00"/>
    <meta property="og:title" content="Medipol Başakşehir'de Galatasaray maçı hazırlıkları sürüyor"/>
    <meta property="og:description" content="Medipol Başakşehir, Süper Lig'in 12'nci haftasında oynanacak Galatasaray maçı hazırlıklarına bugün yaptığı antrenmanla devam etti."/>
  </head>
  <body>
    <article>
      <h1>Medipol Başakşehir'de Galatasaray maçı hazırlıkları sürüyor</h1>
      <h2><a href="https://www.aspor.com.tr/index/medipol-basaksehir">Medipol Başakşehir</a>, <a href="https://www.aspor.com.tr/index/super-lig">Süper Lig</a>'in 12'nci haftasında oynanacak <a href="https://www.aspor.com.tr/index/galatasaray">Galatasaray</a> maçı hazırlıklarına bugün yaptığı antrenmanla devam etti.</h2>
      <address>
        <time datetime="2019-11-19T17:17:43+00:00">19 Nov 2019, 17:17</time>
      </address>
      <p><a href="https://www.aspor.com.tr/index/teknik-direktor">Teknik direktör</a><a href="https://www.aspor.com.tr/index/okan-buruk">Okan Buruk</a> yönetiminde ilk 20 dakikasının basına açık olarak gerçekleştirildiği antrenman, ısınma hareketleriyle başladı. İstasyon çalışmasıyla devam eden idman, 5'e 2 pas oyunuyla sürdü. Antrenmanın basına kapalı bölümünde ise taktik çalışmasının yapıldığı öğrenildi.<br/><br/><b>ENVER CENK ŞAHİN ANTRENMANDA </b><br/><br/>Sosyal medya hesabından Barış Pınarı Harekatı'nı destekleyen ve Mehmetçiklerin yanında olduğunu belirten bir mesaj yayınladıktan sonra kulübü St. Pauli ile yolları ayrılan Enver Cenk Şahin, <a href="https://www.aspor.com.tr/index/medipol-basaksehir">Medipol Başakşehir</a>'in antrenmanına katıldı. Teknik direktör Okan Buruk, Şahin'in form tutması için takımla birlikte çalıştığını belirtti.<br/><br/><b>BAŞAKŞEHİR, GALATASARAY MAÇINDA TAM KADRO </b><br/><br/><a href="https://www.aspor.com.tr/index/galatasaray">Galatasaray</a> maçı hazırlıklarını sürdüren Başakşehir'de sakatlıkları düzelen İrfan Can Kahveci ve Danijel Aleksic takımla birlikte çalıştı. Milli takım kampından bugün dönen Carlos Ponck'un ise yarın takımla çalışmalara katılacak. Takımın önemli isimlerinden <a href="https://www.aspor.com.tr/index/martin-skrtel">Martin Skrtel</a>'in de sakatlığının düzeldiği ve yarınki antrenmana çıkacağı belirtildi.<br/><br/>Turuncu lacivertliler, Galatasaray maçı hazırlıklarına yarın yapacağı antrenmanla devam edecek.</p>
    </article>
  </body>
</html>