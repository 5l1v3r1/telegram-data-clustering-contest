<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/nije-samo-monako-pavlovica-bi-jos-jedan-francuski-klub-ali-morace-znacajno-da-pojaca-ponudu-393194.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T17:24:00+00:00"/>
    <meta property="og:title" content="Nije samo Monako, Pavlovića bi još jedan francuski klub, ali moraće značajno da ''pojača'' ponudu!"/>
    <meta property="og:description" content="Može li u poslednjem trenutku da dođe do preokreta?"/>
  </head>
  <body>
    <article>
      <h1>Nije samo Monako, Pavlovića bi još jedan francuski klub, ali moraće značajno da ''pojača'' ponudu!</h1>
      <h2>Može li u poslednjem trenutku da dođe do preokreta?</h2>
      <address><time datetime="2019-11-19T17:24:00+00:00">19 Nov 2019, 17:24</time> by <a rel="author">Darko Mitrović</a></address>
      <p>Sve izvesniji transfer <b>Strahinje Pavlovića</b> je obeležio početak ove fudbalske nedelje u Srbiji. <br/><br/>Preneli smo juče da je 18-godišnji defanzivac otputovao u Pariz na završne pregovore sa <b>Monakom</b>, zajedno sa čelnicima Partizana i svojim agentom Zvonimirom Vukićem. <br/><br/>Navodno, Partizan bi, uz bonuse mogao da zaradi i 13 miliona evra od ovog transfera, ali još uvek se čeka ozvaničenje posla. <br/><br/>Za to vreme, francuski mediji pišu i o interesovanju <b>Olimpika iz Marseja</b> za Partizanovog štopera. Pavlović je velika želja trenera Olimpika <b>Andrea Viljaš-Boaša</b>, koji se nadao da bi mladi Srbin mogao već ove zime da se preseli na ''Velodrom'', ali problem je suma koju su iz Marseja spremni da ponude. <br/><br/>Prema tim informacijama, oni bi Pavlovića za <b>5.5 miliona evra</b>, na šta bi letos Partizan verovatno i pristao, ali u međuvremenu je Pavlovićeva cena značajno porasla, pa će u Marseju morati značajnije da ''odreše kesu'' ukoliko žele da pre Monaka dođu do Pavlovića. <br/><br/>Ali, s obzirom na veliku razliku u ove dve ponude, teško da će Olimpik moći na bilo koji način da pokvari dogovor Partizana i Monaka.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/novi-detalji-oko-pavlovicevog-transfera-koliko-ce-partizan-zaraditi-sa-bonusima-393138.html"/>
        <a href="https://www.sportske.net/vest/domaci-fudbal/bum-pavlovic-vec-otputovao-na-zavrsne-pregovore-partizanu-veliki-novac-393125.html"/>
        <a href="https://www.sportske.net/vest/domaci-fudbal/partizanov-veto-njima-ne-bi-dali-pavlovica-ni-za-15-miliona-evra-393107.html"/>
        <a href="https://www.sportske.net/vest/domaci-fudbal/partizan-od-sutra-dobija-jos-jednog-stopera-za-sada-samo-na-treninzima-392992.html"/>
        <a href="https://www.sportske.net/vest/domaci-fudbal/partizan-znaci-li-ovaj-potez-da-je-savo-definitivno-otpisao-letosnje-pojacanje-392916.html"/>
      </related>
    </article>
  </body>
</html>