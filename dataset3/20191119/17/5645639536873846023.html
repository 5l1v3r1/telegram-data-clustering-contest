<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/apple-odstranil-181-vapovacich-aplikaci-z-app-storu/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-19T17:30:01+00:00"/>
    <meta property="og:title" content="Apple odstranil 181 vapovacích aplikací z App Storu"/>
    <meta property="og:description" content="Společnost Apple oznámila, že ze svého App Storu odstranila všech 181 vapovacích aplikací. Rozhodnutí se zakládá na rostoucích obavách o zdraví, na které má kouření e-cigaret negativní vliv.  Apple odstranil řadu „škodlivých“ aplikací Jen tento rok přišlo v Americe o život 39 lidí, kteří kouřili e-cigarety. Posledním zesnulým se stal teprve sedmnáctiletý student, jenž měl […]"/>
  </head>
  <body>
    <article>
      <h1>Apple odstranil 181 vapovacích aplikací z App Storu</h1>
      <address><time datetime="2019-11-19T17:30:01+00:00">19 Nov 2019, 17:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Společnost Apple oznámila, že ze svého App Storu odstranila všech 181 vapovacích aplikací. Rozhodnutí se zakládá na rostoucích obavách o zdraví, na které má kouření e-cigaret negativní vliv. </p>
      <h3>Apple odstranil řadu „škodlivých“ aplikací</h3>
      <p>Jen tento rok přišlo v Americe o život 39 lidí, kteří kouřili e-cigarety. Posledním zesnulým se stal teprve sedmnáctiletý student, jenž měl kvůli vapování poškozené plíce. </p>
      <blockquote><i>„Jednalo se o až donedávna zdravého studenta, který sportoval. Během dvou týdnů se kvůli vdechování ochucené páry chlapec nemohl nadechnout a transplantace obou plic byla nutná. Šlo o první takový zákrok v USA.“</i> – prohlásilo ČT24.</blockquote>
      <p>Nutno podotknout, že krok ze strany Applu není nijak překvapivý. Už před dvěma lety zablokoval všechny nové aplikace podporující vapování. Bylo tedy jen otázkou času, kdy dojde na odstranění i starších aplikací. </p>
      <figure>
        <img src="https://dotekomanie.cz/wp-content/uploads/2019/11/apple-iphone-app-store-itunes-logo-1340x754-1340x754x.jpeg"/>
      </figure>
      <p>Apple navíc nikdy nepovolil aplikace určené pro nákup a prodej e-cigaret. 181 vapovacích aplikací odebraných z App Storu bylo navrženo pro ovládání funkcí e-cigaret, jako je například teplota nebo zapnutí/vypnutí zařízení. Naopak tyto aplikace budou i nadále fungovat, tedy pouze v případě, že jste si je dříve nainstalovali. V praxi se dokonce přenesou i na novější zařízení. Aplikace však už nebudou k dispozici pro nové stahování. </p>
      <footer>Zdroje: <a href="https://www.androidauthority.com/vaping-apps-apple-app-store-1054897/#735b9/">androidauthority.com</a>, <a href="https://ct24.ceskatelevize.cz/svet/2976662-americti-lekari-transplantovali-plice-prvnimu-kurakovi-e-cigaret-stat-chce-vapovani#735b9/">ct24.ceskatelevize.cz</a></footer>
    </article>
  </body>
</html>