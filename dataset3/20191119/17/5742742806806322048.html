<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/provazej-te-sila-samsung-nabizi-specialni-edici-galaxy-note10-a-galaxy-buds-39469"/>
    <meta property="og:site_name" content="mobilenet.cz"/>
    <meta property="article:published_time" content="2019-11-19T17:25:00+00:00"/>
    <meta property="og:title" content="Provázej tě síla. Samsung nabízí speciální edici Galaxy Note10+ a Galaxy Buds"/>
    <meta property="og:description" content="Telefon a sluchátka jsou vyvedena v černo-červené a opatřena dodatečným multimediálním obsahem Cena není nijak nízká a do prodeje půjde set pouze na vybraných trzích"/>
  </head>
  <body>
    <article>
      <h1>Provázej tě síla. Samsung nabízí speciální edici Galaxy Note10+ a Galaxy Buds</h1>
      <address><time datetime="2019-11-19T17:25:00+00:00">19 Nov 2019, 17:25</time> by <a rel="author" href="https://mobilenet.cz/uzivatele/pohl" target="_blank">Ondřej Pohl</a></address>
      <p>
        <b>   •  Telefon a sluchátka jsou vyvedena v černo-červené a opatřena dodatečným multimediálním obsahem <br/>   •  Cena není nijak nízká a do prodeje půjde set pouze na vybraných trzích</b>
      </p>
      <p>Hvězdné války jsou fenomén, který je tu s námi po několik desítek let a nevypadá to, že by se někdy v dohledné budoucnosti měl stát minulostí. Poslední vlna zájmu se vzedmula v souvislosti se startem streamovací platformy Disney+ a v případě, že i vy patříte mezi skalní fanoušky, pak je zde horký kandidát na váš budoucí telefon.</p>
      <figure>
        <img src="https://cdn.24net.cz/1/obrazek/samsung-galaxy-note10-309044/614w"/>
      </figure>
      <p>V souvislosti s uvedením dalšího snímku ze série chystá Samsung speciální balíček. V něm naleznete <a href="https://mobilenet.cz/katalog/samsung-galaxy-note10-plus">Samsung Galaxy Note10+</a> a sluchátka <a href="https://mobilenet.cz/clanky/recenze-samsung-galaxy-buds-bezdratove-hraji-i-cerpaji-energii-37420">Galaxy Buds</a>. Obojí v působivé černo-červené barevné kombinaci, telefon je navíc plný multimediální obsahu, například tapet, animací, ikon a zvuků.</p>
      <figure>
        <img src="https://cdn.24net.cz/1/obrazek/samsung-galaxy-note10-309045/614w"/>
      </figure>
      <p>Cenovka za tyto speciální edice obvykle nebývá nízká a ani tento balíček není výjimkou. <a href="https://news.samsung.com/us/samsung-announces-galaxy-note10-star-wars-special-edition/">Samsung</a> si za něj ve Spojených státech bude účtovat 1 300 dolarů, což by s českou DPH znamenalo skoro 37 tisíc korun. Podmiňovací způsob je však na místě, protože Česká republika nepatří na seznam zemí, kde bude kolekce k dispozici.</p>
      <h3>Technické parametry Samsung Galaxy Note10+ 256 GB</h3>
      <p>
        <a href="https://mobilenet.cz/katalog/samsung-galaxy-note10-plus/specifikace/256-gb">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>162,3 × 77,2 × 7,9 mm, 198 g, konstrukce: klasická, odolnost: IP68</td>
        </tr>
        <tr>
          <th>Displej</th>
          <td>Super AMOLED, 6,8" (3 040 × 1 440 px)</td>
        </tr>
        <tr>
          <th>Fotoaparát</th>
          <td>12 Mpx, LED dioda, video: 3 840 × 2 160 px, 60 FPS</td>
        </tr>
        <tr>
          <th>Chipset</th>
          <td>Samsung Exynos 9825, CPU: 2×2,73 GHz + 2×2,31 GHz + 4×1,95 GHz, GPU: ARM Mali-G76 MP12</td>
        </tr>
        <tr>
          <th>Paměť</th>
          <td>RAM: 12 GB, vnitřní paměť: 256 GB, paměťové karty: microSD</td>
        </tr>
        <tr>
          <th>Datové funkce</th>
          <td>HSPA: 42 / 11,5 Mb/s, LTE: 2 000 / 300 Mb/s, Wi-Fi: 802.11ax, Bluetooth: 5.0, NFC: ano</td>
        </tr>
        <tr>
          <th>Operační systém</th>
          <td>Android 9.0</td>
        </tr>
        <tr>
          <th>Navigace</th>
          <td>vestavěná GPS: ano, elektronický kompas</td>
        </tr>
        <tr>
          <th>Akumulátor</th>
          <td>4 300 mAh, bezdrátové nabíjení: ano</td>
        </tr>
        <tr>
          <th>Dostupnost</th>
          <td>
            <a href="http://mobilni-telefony.heureka.cz/samsung-galaxy-note10-plus-n975f-12gb-256gb/">Zjistěte</a>
          </td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/recenze-samsung-galaxy-note10-povedena-evoluce-38725"/>
        <a href="https://mobilenet.cz/clanky/top-5-veci-ktere-dela-samsung-galaxy-note10-lepe-nez-galaxy-note9-38534"/>
        <a href="https://mobilenet.cz/clanky/porovnali-jsme-dedikovany-nocni-rezim-galaxy-note9-s-novym-galaxy-note10-38767"/>
        <a href="https://mobilenet.cz/clanky/najdete-rozdil-porovnali-jsme-fotoaparaty-noveho-samsungu-galaxy-note10-s-galaxy-s10-38661"/>
        <a href="https://mobilenet.cz/clanky/samsung-slavi-a-dava-slevu-10-tisic-na-luxusni-balicek-s-galaxy-note10-39463"/>
        <a href="https://mobilenet.cz/clanky/samsung-galaxy-note10-je-slozity-kazda-oprava-znamena-kompletni-rozebrani-38719"/>
      </related>
    </article>
  </body>
</html>