<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151147/"/>
    <meta property="og:site_name" content="AgroNews"/>
    <meta property="article:published_time" content="2019-11-19T17:58:00+00:00"/>
    <meta property="og:title" content="У вітчизняне законодавство введуть поняття «харчове шахрайство»"/>
    <meta property="og:description" content="В Україні планують внести зміни до законодавства у сфері безпечності харових продуктів, зокрема, ввести в українське нормативно-правове поле поняття «фальсифікований харчовий продукт» та «харчове шахрайство». Про це йшлося на зустріч робочої групи щодо реформи сфери безпечності харчових продуктів..."/>
  </head>
  <body>
    <article>
      <h1>У вітчизняне законодавство введуть поняття «харчове шахрайство»</h1>
      <address><time datetime="2019-11-19T17:58:00+00:00">19 Nov 2019, 17:58</time> by <a rel="author">agronews.uaode/author</a></address>
      <p>
        <b>В Україні планують внести зміни до законодавства у сфері безпечності харових продуктів, зокрема, ввести в українське нормативно-правове поле поняття «фальсифікований харчовий продукт» та «харчове шахрайство». Про це йшлося на зустріч робочої групи щодо реформи сфери безпечності харчових продуктів та кормів, повідомляє Міністерство розвитку економіки, торгівлі та сільського господарства.</b>
      </p>
      <p>Наразі робоча група, до якої увійшли експерти Мінекономіки, МОЗу, Держпродспоживслужби, проєктів технічної допомоги, профільних асоціацій та громадських організацій, працює над проєктом Закону «Про внесення змін до Митного кодексу України та деяких законодавчих актів України щодо харчових продуктів та інших об’єктів санітарних заходів».</p>
      <p>Прийняттям відповідного законопроєкту передбачається врегулювати вимоги щодо забезпечення належної простежуваності харчових продуктів, організаційні засади виробництва та обігу харчових добавок та новітніх харчових продуктів, використання тверджень про зниження ризиків захворювань, державного контролю на кордоні тощо.</p>
      <p>Так, зміни буде внесено до Митного кодексу України, Законів України «Про основні принципи та вимоги до безпечності та якості харчових продуктів», «Про державний контроль за дотриманням законодавства про харчові продукти, корми, побічні продукти тваринного походження, здоров’я та благополуччя тварин», «Про інформацію для споживачів щодо харчових продуктів».</p>
      <p>Усі зміни вносяться з урахуванням вимог законодавства ЄС, а також кращих світових практик у сфері безпечності харчових продуктів.</p>
    </article>
  </body>
</html>