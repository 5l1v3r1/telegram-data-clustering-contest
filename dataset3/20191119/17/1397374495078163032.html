<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/zvanicno-je-karmelo-entoni-ponovo-u-nba-ligi-393197.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T17:42:00+00:00"/>
    <meta property="og:title" content="ZVANIČNO JE - Karmelo Entoni ponovo u NBA ligi!"/>
    <meta property="og:description" content="Veliki povratak dugogodišnje NBA zvezde."/>
  </head>
  <body>
    <article>
      <h1>ZVANIČNO JE - Karmelo Entoni ponovo u NBA ligi!</h1>
      <h2>Veliki povratak dugogodišnje NBA zvezde.</h2>
      <address><time datetime="2019-11-19T17:42:00+00:00">19 Nov 2019, 17:42</time> by <a rel="author">Darko Mitrović</a></address>
      <p><b>U nastavku sezone najjače lige sveta, ponovo ćemo na parketima NBA lige gledati 35-godišnjeg Karmela Entonija.<br/></b><br/>Portland Trejl Blejzersi su danas zvanično potvrdili dolazak Entonija u njihove redove. Popularni Melo je potpisao ''negarantovani'' jednogodišnji ugovor vredan 2.15 miliona evra, pod uslovom da, za početak, ostane u rosteru do januara. <br/><br/>Tokom duge NBA karijere, koja traje još od 2003. godine, Entoni je ostvario prosečni učinak od 24 poena, 6.5 skokova, 3 asistencije i 1.02 ukradene lopte u 1.064 utakmice tokom 16 NBA sezona. <br/><br/>U tom periodu je najduže nosio dres Denver Nagetsa (2003-2011), potom je nastupao za Njujork Nikse (2011-2017), Oklahomu (2017-18) i Hjuston (2018-19). <br/><br/>Deset puta je nastupao na Ol-Staru NBA lige, a sa reprezentacijom SAD ima tri osvojene zlatne olimpijske medalje (2008, 2012, 2016) i jednu bronzanu (2004). <br/><br/>U Portlandu će nositi dres sa brojem 00.<br/>-</p>
      <figure>
        <iframe data-src="https://twitter.com/trailblazers/status/1196824227342684160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/uz-rame-lebronu-kraljevic-luka-u-istoriji-kosarke-393146.html"/>
        <a href="https://www.sportske.net/vest/kosarka/drejk-i-vatreni-navijac-dobili-sampionsko-prstenje-nece-i-igraci-koji-su-branili-boje-toronta-393135.html"/>
        <a href="https://www.sportske.net/vest/kosarka/on-bi-mogao-da-bude-prevaga-u-borbi-za-titulu-gde-ce-trostruki-nba-sampion-393108.html"/>
        <a href="https://www.sportske.net/vest/kosarka/kako-je-pekmen-uterivao-strah-u-kosti-nba-igracima-393104.html"/>
        <a href="https://www.sportske.net/vest/kosarka/lekcija-leteceg-crnogorca-jokicev-horog-neprocenjivo-393062.html"/>
      </related>
    </article>
  </body>
</html>