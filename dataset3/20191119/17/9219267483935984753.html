<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391188-%d7%94%d7%aa%d7%97%d7%9e%d7%9e%d7%95%d7%aa"/>
    <meta property="og:site_name" content="סרוגים"/>
    <meta property="article:published_time" content="2019-11-19T17:28:39+00:00"/>
    <meta property="og:title" content="התחממות: כחול לבן הורידו את הווטו מעל החרדים וסמוטריץ'"/>
    <meta property="og:description" content="לפי פרסומים שונים, כחול לבן מתרככת באולטימטום שהציבה נגד בלוק ה- 55 של מפלגות הימין והחרדים ותהיה מוכנה להתפשר. הקושי: מתווה הנבצ...."/>
  </head>
  <body>
    <article>
      <h1>התחממות: כחול לבן הורידו את הווטו מעל החרדים וסמוטריץ'</h1>
      <h2>לפי פרסומים שונים, כחול לבן מתרככת באולטימטום שהציבה נגד בלוק ה- 55 של מפלגות הימין והחרדים ותהיה מוכנה להתפשר. הקושי: מתווה הנבצרות לפיו נתניהו יהיה ראשון</h2>
      <address><time datetime="2019-11-19T17:28:39+00:00">19 Nov 2019, 17:28</time> by <a rel="author">, חדשות סרוגים</a></address>
      <p>עם השעות שהולכות ועוברות לקראת פקיעתו של המנדט שנמצא אצל ח"כ בני גנץ, נשמעים פרסומים לפיהם כחול לבן מתרככת באולטימטום שהציבה נגד בלוק ה- 55 של מפלגות הימין והחרדים.</p>
      <p>יו"ר הימין החדש <span dir="ltr">איילת שקד אמרה בגל"צ כי "גם כחול לבן מסכימים לעניין הגוש, הבעיה שלהם היא עם הישיבה תחת נתניהו".</span></p>
      <p>אתמול בסיעת כחול לבן טען גנץ בפתח דבריו כי "לאורך הפגישות של צוותי המשא ומתן שלנו ושל הליכוד ושלי עם נתניהו, הבנו שאנחנו מדברים לקיר. מדברים לבלוק".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>הרב רפי בישיבת הסיעה (עטרה גרמן, סרוגים)</p>
      <h3>אחדות או התפרקות כחול לבן</h3>
      <p>מצד נתניהו העדיפות הגבוה ביותר היא להקים ממשלת ימין – חרדים צרה כפי שעמדה יציב בארבע השנים האחרונות, בטרם ההכרזות וההצהרות של ליברמן שהובילו לשתי מערכות בחירות אך מנהל מגעים אינטנסיביים גם לממשלת אחדות עם כחול לבן בהתאם לדחיפת ליברמן ועל כל זאת – איום הבחירות לא הוסר מסדר היום.</p>
      <p>החשש בכחול לבן שליברמן ייכנס בסוף לממשלת ימין צרה והם יישארו קרחים מכאן ומכאן וימצאו עצמם באופוזיציה או באפשרות שנייה יתפרקו לשתי סיעות בין 'יש עתיד' ל'חסן לישראל' ו'תלם', לאור ההתנגדות הפנימית בכחול לבן לקבלת מתווה הנשיא ולתת לנתניהו לכהן ראשון במסגרת הרוטציה.</p>
      <figure>
        <img src="https://www.srugim.co.il/wp-content/uploads/2019/11/%D7%92%D7%A0%D7%A5-%D7%9C%D7%A4%D7%99%D7%93-1.jpg"/>
        <figcaption>גנץ לפיד</figcaption>
      </figure>
      <p>במקביל, גנץ ולפיד מפרסמים תמונה משותפת מהערב, לפיה משדרים שהם ממשיכים יחד ומסירים את הדיווחים על היפרדות במקרה של התחממות במגעים מול הליכוד,</p>
      <p>אם עד מחר בחצות הלילה, גנץ לא יודיע כי הצליח במשימת הרכבת הממשלה, ייפתחו אוטומטית 21 יום שבמהלכם כל חבר כנסת יכול להרכיב ממשלה במידה ויגייס 61 חתימות של חברי כנסת שיוגשו לנשיא.</p>
    </article>
  </body>
</html>