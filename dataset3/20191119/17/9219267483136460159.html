<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391186-391186"/>
    <meta property="og:site_name" content="סרוגים"/>
    <meta property="article:published_time" content="2019-11-19T17:19:31+00:00"/>
    <meta property="og:title" content="למה ירושלים נסגרת בשביל מפגן כח, קדוש ונשגב? דעה"/>
    <meta property="og:description" content="פעם זו חתונה של נין אדמו&quot;ר כזה ופעם &quot;הקבלת פני רבו&quot; לאדמו&quot;ר אחר. אלו כולם קדושי עליון וחלילה לי לדבר סרה בצדיקים, אבל ל מה הסיבה המוצדקת לסגור את...."/>
  </head>
  <body>
    <article>
      <h1>למה ירושלים נסגרת בשביל מפגן כח, קדוש ונשגב? דעה</h1>
      <h2>פעם זו חתונה של נין אדמו"ר כזה ופעם "הקבלת פני רבו" לאדמו"ר אחר. אלו כולם קדושי עליון וחלילה לי לדבר סרה בצדיקים, אבל ל מה הסיבה המוצדקת לסגור את כל כבישי מרכז ירושלים? ברל'ה קרומבי זועם</h2>
      <address><time datetime="2019-11-19T17:19:31+00:00">19 Nov 2019, 17:19</time> by <a rel="author">חדשות סרוגים</a></address>
      <p>כמי שגר במרכז העיר ירושלים התרגלתי שמפעם לפעם החיים שלנו עוברים למצב "עוצר".</p>
      <p>לדוגמא: מילא ההפגנות הרבות, הן אינן בשליטה של אף גורם ולא קיבלו אישור. אבל האירועים המשתקים ביותר הם אלה שמתקיימים באישור מסודר. פעם זו חתונה של נין אדמו"ר כזה ופעם "הקבלת פני רבו" לאדמו"ר אחר. אלו כולם קדושי עליון וחלילה לי לדבר סרה בצדיקים. השאלה היא רק על מניעי ההפקה.</p>
      <h3>אירועים באצטדיון טדי, לא במרכז הבירה</h3>
      <p>כמו בריטואל קבוע אנחנו נכנסים לכוננות ספיגה; להוציא את הילדים מוקדם מוקדם מבתי הספר והגנים, לקנות כל מה שצריך לארוחת ערב, להכניס את הרכב לחניה לפני שסוגרים את הכבישים, לבטל פגישות עבודה ולהסתגר בבית.</p>
      <p>ואני הקטן שואל מה הסיבה המוצדקת לסגור את כל כבישי מרכז ירושלים? ולשתק את הכניסה למשך שעות, בשביל מפגן כח, קדוש ונשגב ככל שיהיה? למה שאירועים כאלה לא ייעשו באצטדיוני טדי או ארנה? שיתכנסו רבבות החסידים היקרים והשלמים באולם סגור ל"טיש" מרומם, כפי שמתנהלת כל קבוצה שרוצה לקיים אירוע עבור קהל אוהדיה.</p>
    </article>
  </body>
</html>