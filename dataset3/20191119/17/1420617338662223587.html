<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-latina/troppi-incidenti-sulla-pontina-gli-obiettivi-strategici-per-la-messa-in-sicurezza.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T17:22:28+00:00"/>
    <meta property="og:title" content="Troppi incidenti sulla Pontina, gli obiettivi strategici per la messa in sicurezza"/>
    <meta property="og:description" content="Troppi incidenti sulle strade, gli obiettivi strategici per la messa in sicurezza della Pontina. «Ieri pomeriggio ho preso parte alla conferenza promossa dalla Provincia di Latina sui prossimi interventi strutturali di messa in sicurezza della Pontina». «Alla conferenza, presso la Sala Loffredo dell’ente provinciale, hanno preso parte il Presidente della Provincia Carlo Medici, l’amministratore unico […]"/>
  </head>
  <body>
    <article>
      <h1>Troppi incidenti sulla Pontina, gli obiettivi strategici per la messa in sicurezza</h1>
      <address><time datetime="2019-11-19T17:22:28+00:00">19 Nov 2019, 17:22</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/09/camion-pontina.jpg"/>
        <figcaption>Foto: gruppo FB Via Pontina SR148</figcaption>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Troppi incidenti sulle strade, gli obiettivi strategici per la messa in sicurezza della Pontina. «</b>Ieri pomeriggio ho preso parte alla conferenza promossa dalla Provincia di Latina sui prossimi interventi strutturali di messa in sicurezza della Pontina».</p>
      <p>«Alla conferenza, presso la Sala Loffredo dell’ente provinciale, hanno preso parte il Presidente della Provincia Carlo Medici, l’amministratore unico di Astral Antonio Mallamo e il direttore regionale Infrastrutture e Mobilità Stefano Fermante».</p>
      <p>«La 148 sarà interessata da<b> importanti interventi strutturali e manutentivi</b>, tra cui la realizzazione di nuove rotatorie e un potenziamento dell’illuminazione, con il condivisibile obiettivo di rendere più sicura una strada ad alto tassi di incidenti, spesso con conseguenze irreparabili. Condivido in pieno, unitamente al mio gruppo consiliare provinciale, quanto espresso in conferenza sull’abbattimento dei costi sociali, in termini di incidentalità e di mortalità, di una strada pericolosa come la Pontina e per di più percorsa ogni giorno da migliaia di pendolari».</p>
      <p>«In qualità di Presidente della Commissione Provinciale per lo Sviluppo e Tutela del territorio ritengo che quanto presentato vada nella giusta direzione per il miglioramento della qualità della vita dei cittadini e per il pubblico interesse generale». Così in una nota <b>Domenico Vulcano, Consigliere Provinciale e Presidente della Commissione Sviluppo e Tutela del territorio della Provincia di Latina.</b></p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-latina/troppi-incidenti-sulla-pontina-gli-obiettivi-strategici-per-la-messa-in-sicurezza.html"/>
        <a href="https://www.ilcorrieredellacitta.com/news/roma-tensione-in-zona-prati-donna-minaccia-di-dar-fuoco-al-suo-appartamento.html"/>
        <a href="https://www.ilcorrieredellacitta.com/latina-cronaca/maltempo-latina-chiuso-lasilo-nido-allegra-brigata.html"/>
        <a href="https://www.ilcorrieredellacitta.com/news/annuncia-il-suicidio-su-facebook-e-poi-si-lancia-dal-ponte-chi-era-berardo-rampa-il-19enne-di-roseto-degli-abruzzi.html"/>
        <a href="https://www.ilcorrieredellacitta.com/news-ardea/allarme-siringhe-davanti-alla-scuola-elementare-copernico-a-casalazzara.html"/>
        <a href="https://www.ilcorrieredellacitta.com/gaeta-e-terracina/appia-incidente-mortale-ma-e-solo-un-falso-allarme-il-ciclista-dormiva-al-margine-della-strada.html"/>
      </related>
    </article>
  </body>
</html>