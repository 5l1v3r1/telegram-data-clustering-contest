<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/epiorkoi-eforiakoi-kai-mia-logistria-ekviazan-pasignosto-proin-podosfairisti-tis-aek-sokarei-i-ploysia-drasi-toys/"/>
    <meta property="og:site_name" content="europost.gr"/>
    <meta property="article:published_time" content="2019-11-19T17:58:34+00:00"/>
    <meta property="og:title" content="Επίορκοι εφοριακοί και μια λογίστρια εκβίαζαν πασίγνωστο πρώην ποδοσφαιριστή της ΑΕΚ! Σοκάρει η πλούσια δράση τους!…"/>
    <meta property="og:description" content="Οι δύο επίορκοι εφοριακοί, καθώς και μία λογίστρια, έχουν ήδη συλληφθεί για την υπόθεση εκβιασμού πρώην ποδοσφαιριστή της ΑΕΚ ο οποίος ήταν και διεθνής. Δυο υπάλληλοι εφορίας και μια λογίστρια συνελήφθησαν σε πόλη της Βορείου"/>
  </head>
  <body>
    <article>
      <h1>Επίορκοι εφοριακοί και μια λογίστρια εκβίαζαν πασίγνωστο πρώην ποδοσφαιριστή της ΑΕΚ! Σοκάρει η πλούσια δράση τους!…</h1>
      <address>
        <time datetime="2019-11-19T17:58:34+00:00">19 Nov 2019, 17:58</time>
      </address>
      <p>Οι δύο επίορκοι εφοριακοί, καθώς και μία λογίστρια, έχουν ήδη συλληφθεί για την υπόθεση εκβιασμού πρώην ποδοσφαιριστή της ΑΕΚ ο οποίος ήταν και διεθνής.</p>
      <p>Δυο υπάλληλοι εφορίας και μια λογίστρια συνελήφθησαν σε πόλη της Βορείου Ελλάδος, από τους “αδιάφθορους” της ΕΛ.ΑΣ, καθώς ζητούσαν από παλαίμαχο Έλληνα -διεθνή- ποδοσφαιριστή το ποσό των 6.000 ευρώ προκειμένου να του “σβήσουν” φορολογικές εκκρεμότητες, δεκάδων χιλιάδων ευρώ.</p>
      <p>Οι επίορκοι εφοριακοί και η δράση τους<br/>Σύμφωνα με την επίσημη ενημέρωση της ΕΛ.ΑΣ, οι δυο εφοριακοί που συνελήφθησαν πραγματοποίησαν έλεγχο στην επιχείρηση του πρώην ποδοσφαιριστή, όπου βρήκαν φορολογικές παραβάσεις που επισείουν πρόστιμα δεκάδων χιλιάδων ευρώ. Ο άνδρας θορυβήθηκε και απευθύνθηκε στην λογίστριά του προκειμένου να δει τι θα κάνει.</p>
      <p>Βέβαια μέσα σε λίγες ημέρες ο “από μηχανής θεός” είχε εμφανιστεί, καθώς οι δυο εφοριακοί ειδοποίησαν τον επαγγελματία, μέσω της λογίστριάς του, πως είναι διατεθειμένοι να κάνουν τα “στραβά μάτια” και να “σβήσουν” τις παραβάσεις, με το αζημίωτο βέβαια και έναντι του ποσού των 6.000 ευρώ.</p>
      <p>Ο πολίτης απευθύνθηκε στην Διεύθυνση Εσωτερικών Υποθέσεων Βορείου Ελλάδος, κατήγγειλε το περιστατικό και προσημειώθηκαν τα χρήματα που αρχικά θα δίδονταν στην λογίστρια, προκειμένου με την σειρά της να τα δώσει στους δυο εφοριακούς.</p>
      <p>Στο προκαθορισμένο ραντεβού και όταν οι δυο εφοριακοί παρέλαβαν τα προσημειωμένα χρήματα, επενέβησαν οι αστυνομικοί και τους συνέλαβαν. Σε βάρος τους σχηματίσθηκε δικογραφία και οδηγήθηκαν στον Εισαγγελέα.</p>
    </article>
  </body>
</html>