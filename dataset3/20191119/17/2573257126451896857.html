<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/facebook-lezioni-ai-comuni-sullutilizzo-dei-social-network-626396"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T17:15:21+00:00"/>
    <meta property="og:title" content="Facebook: lezioni ai Comuni sull’utilizzo dei social network"/>
    <meta property="og:description" content="Il social network Facebook ha annunciato che insegnerà ad alcuni Comuni italiani alcune tecniche d'utilizzo dei social network"/>
  </head>
  <body>
    <article>
      <h1>Facebook: lezioni ai Comuni sull’utilizzo dei social network</h1>
      <h2>Il social network Facebook ha annunciato che insegnerà ad alcuni Comuni italiani alcune tecniche d'utilizzo dei social network</h2>
      <address><time datetime="2019-11-19T17:15:21+00:00">19 Nov 2019, 17:15</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/d7ecd770-47bd-4245-b3a0-374ecea03606-e1574096240377.jpg"/>
      </figure>
      <p>Il social network <b>Facebook</b> in collaborazione con l’Associazione Nazionale dei Comuni Italiani e l’Associazione PA Social, ha da poco avviato una serie di <b>percorsi di formazione gratuiti per i Comuni d’Italia</b>.</p>
      <p>L’obiettivo di questa collaborazione è quello di illustrare le<b> strategie, le tecniche di comunicazione e le potenzialità delle <a href="https://www.tecnoandroid.it/2019/11/18/social-network-i-10-ceo-piu-attivi-secondo-une-recente-ricerca-625346">piattaforme</a></b> social in generale. Scopriamo insieme tutti i dettagli.</p>
      <h3>Facebook insegnerà ai comuni italiani ad utilizzare i social network</h3>
      <p>Il percorso di formazione partirà da <b>Arezzo</b> il domani <b>20 novembre 201</b>9 e coinvolgerà in totale 8 Regioni italiane. La <b>nota</b> rilasciata da Facebook Italia puntualizza: “<i>la prima tappa del roadshow, che durerà fino a giugno 2020, si svolgerà il 20 novembre ad Arezzo, in occasione della XXXVI Assemblea Annuale ANCI. Appuntamento dalle 14 alle 17, nella sala del consiglio della Camera di Commercio in via Spallanzani 25. Interverrà il presidente dell’Anci, Antonio Decaro</i>“.</p>
      <p>Partendo dai dati di un’indagine condotta dall’Osservatorio nazionale sulla Comunicazione Digitale, il<b> 78% degli italiani pensa che sia utile accedere a servizi e ricevere informazione tramite le piattaforme social network</b>. Da qui deriva l’esigenza di potenziare le capacità delle risorse in campo. Il <b>Presidente dell’Anci</b> ha spiegato: “l<i>e pagine dei Comuni e di noi sindaci rappresentano uno sportello aperto 24 ore al giorno, al quale presentare richieste di intervento e di chiarimento, depositare lamentele e manifestare proposte. Credo quindi sia importante per tutti i professionisti impegnati nella comunicazione dei Comuni formarsi e scambiarsi buone pratiche, come è nello spirito dell’Anci</i>“.</p>
      <p>Ogni giornata formativa sarà strutturata in <b>due momenti teorici</b>, in un primo momento il sindaco del luogo racconterà la propria esperienza sulle piattaforme social e in secondo luogo si procederà su come comunicare alla cittadinanza. Al momento non siamo a conoscenza degli altri comuni coinvolti, ma lo scopriremo presto.</p>
    </article>
  </body>
</html>