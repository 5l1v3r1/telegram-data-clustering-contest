<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/istanbulda-bir-hikaye-yaratmak-istiyoruz-215611h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T17:04:16+00:00"/>
    <meta property="og:title" content="İstanbul'da bir hikaye yaratmak istiyoruz"/>
    <meta property="og:description" content="Cumhurbaşkanlığı Finans Ofisi İstanbul Finans Merkezi Daire Başkanı Dr. Serkan Yüksel, İstanbul'da finans alanında bir hikaye yaratmak istediklerini söyledi."/>
  </head>
  <body>
    <article>
      <h1>İstanbul'da bir hikaye yaratmak istiyoruz</h1>
      <h2>Cumhurbaşkanlığı Finans Ofisi İstanbul Finans Merkezi Daire Başkanı Dr. Serkan Yüksel, İstanbul'da finans alanında bir hikaye yaratmak istediklerini söyledi.</h2>
      <address>
        <time datetime="2019-11-19T17:04:16+00:00">19 Nov 2019, 17:04</time>
      </address>
      <p>Yüksel, İstanbul Finans Merkezi'ni oluşturma yolunda olduklarına işaret ederek, projeyi 2022 yılında tamamlamayı hedeflediklerini belirtti. Her ülkenin her şehrin finans merkezi açısından belli başlı özellikleri olduğunu vurgulayan Yüksel, İstanbul'un da önemli rekabet gücünün ve değerlerinin bulunduğunun altını çizdi. İstanbul'da finans alanında bir hikaye yaratmak istediklerini dile getiren Yüksel, ‘'Dolayısıyla hedefimiz için yeni ufuklar açmamız gerekiyor. Diğer finans merkezlerine göre biraz geriden geliyoruz. Bu proje için 2009 yılında yola çıktık. Finansal teknoloji çok yeni bir kavram. Bu konuda avantajlı olduğumuzu düşünüyorum. G20 ülkeleri arasında 17. sıradayız. Türkiye'de dinamik bir iş ortamı var. Türkiye'nin yeniliklere adapte olma konusunda başarılı olduğunu söyleyebilirim'' dedi.</p>
    </article>
  </body>
</html>