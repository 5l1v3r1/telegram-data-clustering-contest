<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/dzhenifar-lopes-gq-i-dekemvriyskiyat-broy-na-izdanieto-man-of-the-year.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-19T17:34:21+00:00"/>
    <meta property="og:title" content="Дженифър Лопес, GQ и декемврийският брой на изданието Man of the Year"/>
    <meta property="og:description" content="В декемврийският брой на изданието GQ Man of the Year"/>
  </head>
  <body>
    <article>
      <h1>Дженифър Лопес, GQ и декемврийският брой на изданието Man of the Year</h1>
      <address><time datetime="2019-11-19T17:34:21+00:00">19 Nov 2019, 17:34</time> by <a rel="author" href="https://lifestyle.bg/author/lifestyle-bg" target="_blank">lifestyle.bg</a></address>
      <p>Дженифър Лопес е на една от кориците на декемврийския брой на списанието GQ Man of the Year. Заради всичките ѝ успехи през годините, няма спор, че Джей Ло може спокойно да се нарече Икона на нашето време.</p>
      <p>Точно затова и списание GQ ѝ отдава тази чест в последното си издание за годината. Изпълнителката не само краси корицата на броя, но и разказва и за най-важните решения в кариерата си, между които попада и участието ѝ в "Да свалиш Уолстрийт", където тя играе стриптийзорка.</p>
      <p>"Правя неща, защото ми харесват. Не получих много пари за филма. Направих го безплатно и дори го продуцирах. Инвестирах в себе си", признава пред GQ актрисата, като допълва, че героинята ѝ наистина е успяла да я вдъхнови, защото също като нея, е постигнала всичко сама и с много труд.</p>
      <figure>
        <embed-post data-src="https://www.instagram.com/p/B5AfaBJnohx" data-service="Instagram"/>
      </figure>
      <p>Най-голямата гордост обаче на Лопес е това, че филмът е изцяло направен от жени. "Тук са жени продуценти, жени режисьори, жени сценаристи и главните роли са изиграни изцяло от жени".</p>
      <figure>
        <embed-post data-src="https://www.instagram.com/p/B5AmSI4ndZe" data-service="Instagram"/>
      </figure>
      <p>Джей Ло не пропусна да коментира и бъдещата си изява на Супербоул през 2020 г. в Маями, където ще си партнира заедно с Шакира. Тя призна, че за нея е невероятно, че две латиноамериканки ще заемат централно място в програмата на събитието.</p>
      <figure>
        <embed-post data-src="https://www.instagram.com/p/B5AjwIkFuCi" data-service="Instagram"/>
      </figure>
      <p>"Това, което можем да направим с тези 12-14 минути, е да накараме хората да разберат, че ние имаме място в тази страна. Мисля, че може да се получи едно невероятно забавление", завършва Лопес.</p>
      <figure>
        <embed-post data-src="https://www.instagram.com/p/B5A0BZqnEak" data-service="Instagram"/>
      </figure>
      <related>
        <a href="https://lifestyle.bg/stars/sharan-stoun-gq-nagradite-i-kak-aktrisata-presazdade-stsena-ot-parvichen-instinkt.html"/>
      </related>
      <related>
        <h4>Още по темата</h4>
        <a href="https://lifestyle.bg/stars/gq-nagradite-man-of-the-year-i-nay-interesnite-momenti-ot-sabitieto.html"/>
        <a href="https://lifestyle.bg/stars/keyt-blanshet-harper-s-bazaar-velikobritaniya-i-dekemvriyskiyat-broy-na-izdanieto.html"/>
        <a href="https://lifestyle.bg/stars/dzhenifar-lopes-variety-i-septemvriyskiyat-broy-na-spisanieto.html"/>
        <a href="https://lifestyle.bg/tendencies/dog-photographer-of-the-year-2019-the-kennel-club-i-koi-sa-nay-dobrite-snimki-na-kucheta.html"/>
        <a href="https://lifestyle.bg/stories/wildlife-photographer-of-the-year-prirodonachuniyat-muzey-v-london-i-nagradite-za-prirodna-fotografiya.html"/>
        <a href="https://lifestyle.bg/art/dzhenifar-lopes-the-godmother-i-stava-li-izpalnitelkata-kralitsata-na-kokaina.html"/>
        <a href="https://lifestyle.bg/art/disney-the-mandalorian-i-v-koi-strani-shte-bade-izlachvan-serialat-po-mezhduzvezdni-voyni.html"/>
        <a href="https://lifestyle.bg/style/gq-men-of-the-year-2018-koy-s-kakva-nagrada-si-tragna-ot-tseremoniyata.html"/>
        <a href="https://lifestyle.bg/art/the-mandalorian-mezhduzvezdni-voyni-disney-i-parvi-treylar-na-seriala.html"/>
      </related>
    </article>
  </body>
</html>