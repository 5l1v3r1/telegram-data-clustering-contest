<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/guvernul-isi-doreste-sa-creeze-zone-economice-libere-in-fiecare-raion-din-tara-_3059611.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T17:30:29+00:00"/>
    <meta property="og:title" content="Guvernul îşi doreşte să creeze Zone Economice Libere în fiecare raion din ţară"/>
    <meta property="og:description" content="Platforme industriale de tipul Zonelor Economice Libere trebuie să apară în fiecare raion din ţară noastră. Cel puţin asta îşi propune noul Guvern pentru a atrage investiţiile străine. Declaraţia a fost făcută de premierul Ion Chicu, după ce a vizitat Sub"/>
  </head>
  <body>
    <article>
      <h1>Guvernul îşi doreşte să creeze Zone Economice Libere în fiecare raion din ţară</h1>
      <address><time datetime="2019-11-19T17:30:29+00:00">19 Nov 2019, 17:30</time> by <a rel="author">PUBLIKA.MD</a></address>
      <p><b>Platforme industriale de tipul Zonelor Economice Libere trebuie să apară în fiecare raion din ţară noastră</b>. Cel puţin asta îşi propune noul Guvern pentru a atrage investiţiile străine. Declaraţia a fost făcută de premierul Ion Chicu, după ce a vizitat Subzona Orhei a ZEL Bălţi.<br/><br/>Timp de doi ani, la fabrica de producere a cablajelor auto din Orhei, au fost create aproape patru mii de locuri de muncă. În cadrul întâlnirii cu premierul Ion Chicu, directorul întreprinderii a vorbit despre necesitatea unei politici fiscale predictibile. <br/><br/>"Dorim previzibilitate, ca nu se umble la acest Cod Fiscal în fiecare lună sau jumătate de an, ca noi să ne putem construi pe mulţi ani înainte business-ul. Sunt necesare anumite iniţiative care să îmbunătăţească, de exemplu, Codul Muncii, ca să fie mai flexibil", a spus Igor Corman, director al Fabricii de cablaje auto din Orhei. <br/><br/><b>La rândul său, premierul Ion Chicu a dat asigurări că noul Guvern nu planifică majorarea impozitelor şi doreşte să extindă Zonele Economice Libere. </b><br/><br/>"Vrem să replicăm acest model în mai multe localităţi. Avem un plan ambiţios de a crea în fiecare centru raional platforme industriale care ar servi ca bază pentru investiţii de acest gen. Am asigurat managementul întreprinderii că acest Guvern va promova politici fiscal-bugetare predictibile."<br/><br/><b>Zona Economică Liberă Bălţi a fost fondată în 2010 şi administrează 11 subzone, amplasate în trei regiuni ale ţării.</b></p>
    </article>
  </body>
</html>