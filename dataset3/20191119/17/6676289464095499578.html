<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/femei-interlope-arad-326323.html"/>
    <meta property="og:site_name" content="Observator"/>
    <meta property="article:published_time" content="2019-11-19T17:00:00+00:00"/>
    <meta property="og:title" content="Două interlope din Arad reţinute, după ce au stors 400.000 de euro de la o femeie"/>
    <meta property="og:description" content="Poliţiştii din Arad au anunţat că au reţinut două femei interlope din Arad, care se ocupau cu cămătărie, şantaj, intimidare, ameninţări, constrângere şi distrugere. O femeie ar fi împrumutat de la ele 70.000 de euro, aceasta fiind..."/>
  </head>
  <body>
    <article>
      <h1>Două interlope din Arad reţinute, după ce au stors 400.000 de euro de la o femeie</h1>
      <address><time datetime="2019-11-19T17:00:00+00:00">19 Nov 2019, 17:00</time> by <a rel="author">Cristian Ionescu</a></address>
      <p>
        <b>
          <b>Poliţiştii din Arad au anunţat că au reţinut două femei interlope din Arad, care se ocupau cu cămătărie, şantaj, intimidare, ameninţări, constrângere şi distrugere. O femeie ar fi împrumutat de la ele 70.000 de euro, aceasta fiind nevoită să dea înapoi aproape jumătate de milion de euro.</b>
        </b>
      </p>
      <p>De semenea, cele două i-au distrus şi faţada magazinului pe care victima îl deţinea în oraş, ca să le dea şi mai mulţi bani.</p>
      <h3>Femei reţinute la Arad, după ce au stors 400.000 de euro de la o femeie</h3>
      <p>O femeie din Arad a luat cea mai proastă decizie, atunci când i-a cerut împrumut 70.000 de euro unor femei din Arad, interlope cunoscute în oraş.</p>
      <p><i>"În urma cercetărilor efectuate sub coordonarea procurorului de caz din cadrul Parchetului de pe lângă Judecătoria Arad, s-a stabilit că în perioada 2016-2019, arădeanca de 40 de ani ar fi împrumutat unei femei suma de 70.000 de euro, primind apoi de la victimă, cu dobândă, suma de aproximativ 400.000 de euro, banii fiind virați într-un cont bancar. În urma imposibilității victimei de a mai plăti și alte sume considerate datorie și dobândă, persoanele în cauză ar fi săvârșit mai multe acte de intimidare, amenințare și acte de constrângere, constând în distrugerea fațadei magazinului alimentar pe care îl deține victima"</i> informeazîă comunicat al IPJ Arad, citat de <a href="http://www.caon.ro/trei-camatari-din-arad-retinuti-pentru-intimidari-si-amenintari/2358414">caon.ro</a>.</p>
      <p>Cele două au fost reţinute, la fel şi un alt bărbat, care le-ar fi ajutat.</p>
    </article>
  </body>
</html>