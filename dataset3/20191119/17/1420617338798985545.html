<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/maltempo-pomezia-chiesto-il-riconoscimento-dello-stato-di-calamita.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T17:52:16+00:00"/>
    <meta property="og:title" content="Maltempo Pomezia, chiesto il riconoscimento dello stato di calamità"/>
    <meta property="og:description" content="Il Sindaco e la Giunta hanno deliberato la richiesta alla Regione Lazio di dichiarazione dello stato di calamità naturale per i fenomeni atmosferici avversi e per la tromba d’aria che si sono verificati sul territorio comunale lo scorso 15 novembre. Negli ultimi giorni i tecnici comunali hanno effettuato numerosi sopralluoghi, accertando e verificando ingenti danneggiamenti alle […]"/>
  </head>
  <body>
    <article>
      <h1>Maltempo Pomezia, chiesto il riconoscimento dello stato di calamità</h1>
      <h2>Maltempo a Pomezia, Comune chiede a Regione dichiarazione stato di calamità naturale</h2>
      <address><time datetime="2019-11-19T17:52:16+00:00">19 Nov 2019, 17:52</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/B69273A4-0EB5-433F-AD8B-3F3BC2AB158D.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Il Sindaco e la Giunta hanno deliberato <a href="https://www.ilcorrieredellacitta.com/news/pomezia-edifici-devastati-dal-maltempo-scuole-chiuse-lunedi.html"><b>la richiesta alla Regione Lazio di dichiarazione dello stato di calamità</b></a> naturale per i fenomeni atmosferici avversi e per la tromba d’aria che si sono verificati sul territorio comunale lo scorso 15 novembre.</p>
      <p>Negli ultimi giorni i tecnici comunali hanno effettuato numerosi sopralluoghi, accertando e verificando ingenti danneggiamenti alle strutture pubbliche, in particolare alle scuole in via Cincinnato, in via Vinci a Martin Pescatore, in via Carlo Alberto Dalla Chiesa a Torvaianica, a parchi pubblici, abitazioni private, attività produttive, commerciali ed agricole.</p>
      <p>«Abbiamo ritenuto necessario – ha spiegato il Sindaco Adriano Zuccalà – chiedere alla Regione Lazio il riconoscimento dello stato di calamità naturale e la messa in atto di provvedimenti, anche finanziari, per far fronte alle emergenze, ed alla Presidenza del Consiglio dei Ministri – Dipartimento Protezione Civile la dichiarazione dello stato di emergenza determinatosi nel territorio comunale alla luce <b>della gravità e della dimensione dei danni che si sono verificati</b>. Per gli interventi di ripristino e messa in sicurezza occorrono <b>risorse e interventi straordinari,</b> per cui ci appelliamo agli Enti sovra comunali. Sono vicino a tutti coloro che hanno subìto danni alle proprie attività e abitazioni, non vi lasceremo soli».</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/maltempo-pomezia-chiesto-il-riconoscimento-dello-stato-di-calamita.html"/>
        <a href="https://www.ilcorrieredellacitta.com/news-latina/troppi-incidenti-sulla-pontina-gli-obiettivi-strategici-per-la-messa-in-sicurezza.html"/>
        <a href="https://www.ilcorrieredellacitta.com/news/roma-tensione-in-zona-prati-donna-minaccia-di-dar-fuoco-al-suo-appartamento.html"/>
        <a href="https://www.ilcorrieredellacitta.com/latina-cronaca/maltempo-latina-chiuso-lasilo-nido-allegra-brigata.html"/>
        <a href="https://www.ilcorrieredellacitta.com/news/annuncia-il-suicidio-su-facebook-e-poi-si-lancia-dal-ponte-chi-era-berardo-rampa-il-19enne-di-roseto-degli-abruzzi.html"/>
        <a href="https://www.ilcorrieredellacitta.com/news-ardea/allarme-siringhe-davanti-alla-scuola-elementare-copernico-a-casalazzara.html"/>
      </related>
    </article>
  </body>
</html>