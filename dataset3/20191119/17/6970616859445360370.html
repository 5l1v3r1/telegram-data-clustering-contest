<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/kindbergs-besked-har-overklagat-fangelsedomen-till-hovratten/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-19T17:24:00+00:00"/>
    <meta property="og:title" content="Kindbergs besked: Har överklagat fängelsedomen till hovrätten"/>
    <meta property="og:description" content="Daniel Kindberg har dömts till fängelse i tre år.Nu meddelar den förre ÖFK-ordföranden att han överklagat domen till hovrätten."/>
  </head>
  <body>
    <article>
      <h1>Kindbergs besked: Har överklagat fängelsedomen till hovrätten</h1>
      <address><time datetime="2019-11-19T17:24:00+00:00">19 Nov 2019, 17:24</time> by <a rel="author">Ludwig Billengren</a></address>
      <p>
        <b>Daniel Kindberg har dömts till fängelse i tre år.<br/>Nu meddelar den förre ÖFK-ordföranden att han överklagat domen till hovrätten.</b>
      </p>
      <p><a href="https://www.fotbollskanalen.se/allsvenskan/daniel-kindberg-falls---doms-till-fangelse/">Den förre ÖFK-ordföranden Daniel Kindberg dömdes tidigare i november till tre års fängelse och näringsförbud i fem år av tingsrätten</a>. Det för trolöshet mot huvudman, grov trolöshet mot huvudman, medhjälp till trolöshet mot huvudman, grovt bokföringsbrott och medhjälp till grovt bokföringsbrott.</p>
      <p>Redan när domen föll i tingsrätten berättade Kindberg på en presskonferens att han hade för avsikt att överklaga till hovrätten.</p>
      <p>- Alla människor i Sverige, inklusive jag själv, är oskyldiga intill dess att dom vunnit laga kraft. Den här domen som kommit i dag kommer inte vinna laga kraft, för den kommer överklagas, <a href="https://www.fotbollskanalen.se/allsvenskan/kindbergs-besked-overklagar-fangelsedomen/">sa han då.</a></p>
      <p>Nu ger Daniel Kindberg, i ett långt inlägg på Facebook, besked om att överklagan är inlämnad till hovrätten. Vidare skriver han att en mer grundlig överklagan kommer att skickas in till hovrätten före den 20 december.</p>
      <p>Enligt <a href="https://www.op.se/artikel/klart-daniel-kindberg-overklagar-tingsrattens-dom">Östersunds-Posten</a> har Ångermanlands tingsrätt bekräftat att Kindbergs överklagan inkommit.</p>
    </article>
  </body>
</html>