<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/sondaggi-politici-lega-34-ma-in-calo-m5s-rialza-la-china-crollo-renzi/1950865/"/>
    <meta property="og:site_name" content="IlSussidiario"/>
    <meta property="article:published_time" content="2019-11-19T17:05:26+00:00"/>
    <meta property="og:title" content="Sondaggi politici, Lega al 35%/ Manovra e Ilva, caos Governo Pd-M5s: ma le Elezioni…"/>
    <meta property="og:description" content="Sondaggi politici, Lega al 35% e Governo in crisi dopo Manovra ed ex Ilva: rischio Elezioni ridotto, però con lo scudo penale..."/>
  </head>
  <body>
    <article>
      <h1>Sondaggi politici, Lega al 35%/ Manovra e Ilva, caos Governo Pd-M5s: ma le Elezioni…</h1>
      <h2>Sondaggi politici, Lega al 35% e Governo in crisi dopo Manovra ed ex Ilva: rischio Elezioni ridotto, però con lo scudo penale…</h2>
      <address><time datetime="2019-11-19T17:05:26+00:00">19 Nov 2019, 17:05</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Tra <b>Manovra e Ilva</b> il Governo vive settimane di tensione e crisi, con i consensi nei <b>sondaggi politici</b> che sono inevitabilmente una conseguenza diretta delle <a href="https://www.ilsussidiario.net/news/renzi-con-zingaretti-elezioni-ora-paese-a-salvini-pd-m5s-no-colle-alla-lega/1950915/"><b>liti interne tra Pd, M5s, LeU e Italia Viva</b></a>: osservando i sondaggi politici Termometro dello scorso 15 novembre sull’ormai famoso dossier <b>ArcelorMittal-Ilva</b>, il 16,1% è convinto che il Governo Conte-2 potrebbe addirittura cadere sotto il peso della crisi a Taranto visto che «c<i>’è un’opposizione ideologica in una parte della maggioranza che è irrisolvibile</i>». Osservando le altre risposte ai sondaggi presentati a Coffee Break, l’8,3% è convinto che il <b>Conte-bis potrà cadere per le istanze del M5s</b>, «<i>giustamente una parte della maggioranza non può permettere una resa tale di fronte alla multinazionale</i>». La larga maggioranza crede che però per arrivare fino a nuove Elezioni ci voglia ben altro – <b>Manovra e Elezioni Regionali</b>, le prime due “incognite” che avanzano anche altri sondaggi politici -: per il 32,3% «<i>alla fine si troverà un compromesso ragionevol</i>e», mentre il 36% ritiene che alla fine una parte cederà all’altra per <b>paura di andare al voto.</b></p>
      <h4>IPSOS (18 NOVEMBRE): CRISI EX ILVA E NAZIONALIZZAZIONE</h4>
      <p>Ieri sera <a href="https://www.ilsussidiario.net/news/ex-ilva-giudice-mittal-non-spenga-altoforni-sindacati-al-colle-governo-piano-b/1950577/"><b>ArcelorMittal</b></a> ha annunciato di voler “seguire” l’invito dei giudici di Milano non spegnendo per il momento gli <b>altoforni di Taranto</b>, rallentando così la crisi imminente che avrebbe potuto scatenarsi con la <b>chiusura degli impianti</b>: guardando i sondaggi politici stilati da Ipsos sulla <a href="https://www.ilsussidiario.net/news/finanza-e-politica-la-tattica-di-francia-e-germania-per-salvare-ilva-alitalia-co/1950290/"><b>crisi dell’ex Ilva</b> </a>si può però scoprire come a differenza di qualche giorno fa, l’elettorato ad oggi creda di più al Governo giallorosso piuttosto che agli industriali indiani di ArcelorMittal. A domanda “secca” posta dall’istituto demoscopico di Nando Pagnoncelli, «<i>dopo l’annuncio del ritiro di Arcelormittal seguito dall’abolizione dello scudo penale, secondo lei..</i>» <a href="https://www.ilsussidiario.net/news/lettera-non-sara-solo-lilva-a-chiudere-litalia-andra-in-ginocchio/1950155/"><b>la ragione per ArcelorMittal</b></a> viene scelta solo dal 23% degli elettori, «<i>non si investe in un Paese in cui le norme cambiamo di colpo</i>». Per la maggioranza però, il 45%, la ragione è dalla parte di Pd e M5s: «<i>Mittal usa la scusa dello scudo penale per cercare di liberarsi di un investimento che non ritiene più redditizio</i>». Interessante anche la possibile conseguenze della <a href="https://www.ilsussidiario.net/news/ilva-quattro-ragioni-non-solo-economiche-per-dire-no-alla-nazionalizzazione/1948236/"><b>crisi di Ex Ilva</b></a>, ovvero la <a href="https://www.ilsussidiario.net/news/ilva-il-rapporto-rotto-con-taranto-che-obbliga-alla-nazionalizzazione/1950223/"><b>nazionalizzazione</b></a> proposta da alcuni ambienti della maggioranza: il 32% è a favore, il 34% contrario, il restante 34% non sa/non indica. Entrando però nelle pieghe dei singoli bacini elettorali, i sondaggi Ipsos mostrano come il 41% della Lega, il 36% del Pd, il 44% del M5s e il 39% di FdI-FI siano concorsi con l’opzione di nazionalizzare l’ex Ilva per salvarla.</p>
      <h4>SWG (18 NOVEMBRE): LE INTENZIONI DI VOTO</h4>
      <p>Come ogni lunedì sera, i <a href="https://www.ilsussidiario.net/news/sondaggi-emilia-romagna-lega-e-pd-alla-pari-m5s-in-calo-6-favorisce-bonaccini/1950714/"><b>sondaggi politici</b></a> presentati da Swg al TgLa7 di Enrico Mentana rappresenta il vero “starter” politico della settimana: ebbene, sconvolgimenti non ve ne sono ma un doppio <b>campanello d’allarme</b> è suonato in casa dei “<a href="https://www.ilsussidiario.net/news/dietro-le-quinte-patto-renzi-salvini-per-non-votare-ce-laccordo-sul-colle/1946272/"><b>due” Matteo</b></a>. La <b>Lega</b> perde lo 0,5% in una sola settimana ed è costretta a fermare la propria avanzata al 34%: se dunque <a href="https://www.ilsussidiario.net/news/vauro-vs-salvini-comprava-droga-nei-centri-sociali-e-un-fascista-ignorante/1950659/"><b>Salvini</b></a> può comunque consolarsi con il primo confermassimo posto nelle intenzioni di voto settimanali, non può certo essere soddisfatto <b>Renzi</b> con <b>Italia Viva</b> data in caduta in soli sette giorni. Il Governo si conferma in difficoltà, anche se il M5s prova a rialzare la china dopo i crolli di queste settimane: il <a href="https://www.ilsussidiario.net/news/spillo-da-antonveneta-a-ilva-la-conversione-sovranista-della-procura-di-milano/1950227/"><b>dramma dell’ex Ilva</b></a> pesa ancora, la subalternità al <b>Pd</b> e al Premier Conte prosegue, eppure <b>Di Maio</b> riguadagna dal 15,8% fino all’attuale 16,2% su scala nazionale. Il <b>Partito Democratico</b> invece a sua volta perde terreno, con una lieve emorragia di voti passata ai colleghi di Governo del M5s: 18,3% nei sondaggi politici di Swg e difficoltà importanti nei giorni in cui tra maltempo, Ilva e <a href="https://www.ilsussidiario.net/news/manovra-famiglia-le-magagne-dietro-agli-slogan-su-asili-nido-e-assegni-per-i-figli/1950702/"><b>Manovra</b></a> la situazione ha pesato, non vedendo giovare la “svolta a sinistra” dell’ultima kermesse di Bologna con i “nuovi” temi rilanciati (<b><a href="https://www.ilsussidiario.net/news/ius-soli-m5s-contro-pd-tensione-nel-governo-salvini-e-meloni-daremo-battaglia/1950400/">Ius Soli e cancellazione dei Decreti Sicurezza di Salvini</a>).</b></p>
      <h4>SONDAGGI SWG (18 NOVEMBRE): CROLLO RENZI, -0,6%</h4>
      <p>Ad un Pd che si rilancia ma non convince, fa da contraltare un’Italia Viva che al 5% perde secco uno 0,6% in soli sette giorni: i <a href="https://www.ilsussidiario.net/news/sondaggi-politici-open-media-lega-al-335-crisi-governo-per-colpa-del-m5s/1950501/"><b>sondaggi politici</b></a> di Swg mostrano infatti una crisi sostanziale del <b>Centrosinistra</b> che si allarga anche alle recenti difficoltà del M5s tutt’altro che in forma a quel minimo 16%. Di contro però, viaggia meglio la compagine di sinistra “radicale”, forse spinta anche da quel <a href="https://www.ilsussidiario.net/news/elezioni-emilia-romagna-il-pd-ha-capito-che-le-sardine-aiutano-salvini/1950437/"><b>movimento nato sui social contro Salvini</b></a> e l’<a href="https://www.ilsussidiario.net/news/elezioni-emilia-romagna-se-a-bologna-le-sardine-nascondono-i-pescecani/1949921/"><b>avanzata della Lega in Emilia Romagna</b></a> definito delle “sardine”. <b>Sinistra-Mdp</b> al 3,3%, Verdi al 2,3%, +Europa all’1,7%, tutti anti-Lega e tutti cresciuti negli ultimi giorni. Chiudiamo le intenzioni di voto con i restanti partiti del <b>Centrodestra</b>, ancora una volta in piena corsa e in vantaggio sul Governo Conte-2: se la Lega rallenta un attimo, <b>Fratelli d’Italia</b> resta salda al 9,5% mentre <b>Forza Italia</b> guadagna addirittura dal 6,2% di una settimana fa all’attuale 6,4%.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/bonaccini-borgonzoni-duello-tv-emilia-romagna-regionali-2020-sanita-governo-e/1951402/"/>
        <a href="https://www.ilsussidiario.net/news/sondaggi-politici-regionali-emilia-romagna-sorpasso-pd-su-lega-bonaccini-al-41/1951352/"/>
        <a href="https://www.ilsussidiario.net/news/legge-elettorale-referendum-rosatellum-manovra-ecco-chi-decide-la-partita/1951296/"/>
        <a href="https://www.ilsussidiario.net/news/caso-mes-ecco-le-mosse-per-tutelare-i-nostri-risparmi/1951242/"/>
        <a href="https://www.ilsussidiario.net/news/nicola-zingaretti-da-maurizio-costanzo-cena-con-renzi-o-di-maio-anche-col-diavolo/1951241/"/>
        <a href="https://www.ilsussidiario.net/news/gruber-piu-strono-renzi-o-di-maio-video-gualtieri-imbarazzato-governo-dura/1951189/"/>
      </related>
    </article>
  </body>
</html>