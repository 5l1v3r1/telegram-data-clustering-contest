<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/19/ilva-di-taranto-cose-successo-dopo-ultimo-servizio-nadia-toffa/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-19T17:25:49+00:00"/>
    <meta property="og:title" content="Ilva di Taranto: ecco cos’è successo dopo l’ultimo servizio di Nadia Toffa"/>
    <meta property="og:description" content="All'Ilva di Taranto molte cose sono cambiate nei anni trascorsi dopo il servizio di Nadia Toffa sull'acciaieria. Ecco le più importanti."/>
  </head>
  <body>
    <article>
      <h1>Ilva di Taranto: ecco cos’è successo dopo l’ultimo servizio di Nadia Toffa</h1>
      <address><time datetime="2019-11-19T17:25:49+00:00">19 Nov 2019, 17:25</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/5dc55c74210000fa5dad53f4-600x394.jpeg"/>
      </figure>
      <p>
        <b>All’Ilva di Taranto molte cose sono cambiate nei anni trascorsi dopo il servizio di Nadia Toffa sull’acciaieria. Ecco le più importanti.</b>
      </p>
      <p>Era il 2013 quando la “Iena” <a href="https://www.viagginews.com/2019/11/10/nadia-toffa-madre-malattia-dono-vero/">Nadia Toffa</a> cominciò a documentare il dramma degli operai dell’<a href="https://www.viagginews.com/2019/11/05/ilva-taranto-che-cos-e/">Ilva di Taranto</a>. Oggi, a 6 anni di distanza, il suo collega Gaetano Pecoraro è tornato da loro per vedere se e come cambiata la loro vita.</p>
      <p>L’argomento Ilva è tornato sulle prime pagine di tutti i giornali in queste ultime settimane, con l’<a href="https://www.viagginews.com/2019/11/08/ilva-premier-conte-taranto-ressa-tensione-davanti-stabilimento/">acquirente ArcelorMittal che minaccia di ansarsene</a>. L’azienda dà lavoro a più di 10mila famiglie ed è una risorsa occupazionale di straordinaria importanza, ma pone anche un enorme problema ambientale di cui tanti, troppi hanno fatto le spese e che non può essere trascurato.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <figure>
        <img src="https://www.viagginews.com/wp-content/uploads/2019/08/nadia-toffa.jpg"/>
      </figure>
      <h3>Situazione in evoluzione all’Ilva di Taranto</h3>
      <p>Nel 2013 Nadia Toffa aveva documentato le nubi tossiche che si alzavano dall’azienda e le malattie che hanno causato a chi lavora e risiede nell’area circostante. Lo sa bene Ezio, che la “Iena” aveva incontrato a casa sua: dopo aver lavorato per 20 anni nello stabilimento si era trovato a fare i conti con una terribile malattia: “Leucemia mieloide acuta. È andata così… Ti mandavano allo sbaraglio sugli impianti. Ti dicevano che la diossina faceva male solamente se veniva riscaldata”, erano state le sue parole.</p>
      <p>Gaetano Pecoraro ha rintracciato anche Vincenzo, malato di leucemia. “Penso di averla superata – dice oggi – però quando è venuta Nadia potevo camminare, salire le scale, adesso no. Mi sta dando un sacco di problemi polmonari e di vista. Ho perso tutti i denti e le articolazioni”. Stasera Le Iene, dalle 21.15 su Italia 1, racconteranno nel dettaglio le loro storie e com’è cambiata la loro vita.</p>
      <figure>
        <img src="https://www.viagginews.com/wp-content/uploads/2019/11/Ilva.jpg"/>
      </figure>
      <p>EDS</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/verona-addio-a-roberto-puliero-attore-e-radiocronista-storico-dellhellas/"/>
        <a href="https://www.viagginews.com/2019/11/19/matteo-salvini-sardine-andro-piazza-ringraziarli/"/>
        <a href="https://www.viagginews.com/2019/11/19/instagram-addio-like/"/>
      </related>
    </article>
  </body>
</html>