<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-zelenskyj-pidpysav-zakon-pro-vilnyj-dostup-do-plyazhiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T17:55:22+00:00"/>
    <meta property="og:title" content="Зеленський підписав закон про вільний доступ до пляжів"/>
    <meta property="og:description" content="Президент Володимир Зеленський підписав закон Про внесення змін до деяких законодавчих актів України щодо забезпечення безперешкодного доступу громадян до узбережжя водних об’єктів для загального водокористування."/>
  </head>
  <body>
    <article>
      <h1>Зеленський підписав закон про вільний доступ до пляжів</h1>
      <address>
        <time datetime="2019-11-19T17:55:22+00:00">19 Nov 2019, 17:55</time>
      </address>
      <p>Президент Володимир Зеленський підписав закон Про внесення змін до деяких законодавчих актів України щодо забезпечення безперешкодного доступу громадян до узбережжя водних об’єктів для загального водокористування.</p>
      <p>Володимир Зеленський підписав закон про забезпечення вільного доступу громадян до узбережжя водойм. Закон гарантує безперешкодний і безоплатний доступ до узбережжя річок, водойм та островів для загального водокористування і посилює відповідальність за будь-яке обмеження такого доступу.</p>
      <p>Порушення норм закону  карається <b>штрафом від 200 до 400</b> неоподатковуваних мінімумів доходів (для громадян) та від <b>400 до 700</b> неоподатковуваних мінімумів доходів громадян (для посадових осіб).</p>
      <p>Якщо протиправні дії повторилися протягом року, то штраф збільшується і становить вже 400-700 неоподатковуваних мінімумів доходів (для громадян) і від 700 до 1000 неоподатковуваних мінімумів доходів громадян (для посадових осіб).</p>
      <p><b>Читайте: </b><a href="https://fakty.com.ua/ua/ukraine/20191119-uryad-opublikuvav-zakonoproekt-dlya-nedopusku-inozemtsiv-do-kupivli-zemli-v-ukrayini/">Уряд опублікував законопроект для недопуску іноземців до купівлі землі в Україні</a><br/>У разі обмеження доступу громадян шляхом встановлення огорож або інших конструкцій до узбережжя водних об’єктів на земельних ділянках прибережних захисних смуг, <b>правопорушників за рішенням суду позбавляють права користування цими ділянками. </b></p>
      <p>Закон набуває чинності наступного дня після його опублікування. Діяти починає через три місяці з дня набрання чинності.</p>
      <p>До речі, Володимир <a href="https://fakty.com.ua/ua/ukraine/20191119-zelenskyj-pidpysav-zakon-pro-zaboronu-vyrubky-lisiv-u-karpatah/">Зеленський підписав закон про заборону на проведення суцільних рубок</a> головного користування ялицево-букових лісів на стрімких схилах Карпатського регіону.</p>
    </article>
  </body>
</html>