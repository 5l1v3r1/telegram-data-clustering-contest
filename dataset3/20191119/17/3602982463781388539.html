<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/excelsior-gaat-rode-kaarten-tegen-racisme-uitdelen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T17:42:34+00:00"/>
    <meta property="og:title" content="Excelsior gaat ‘rode kaarten’ tegen racisme uitdelen"/>
    <meta property="og:description" content="Excelsior wil als reactie op het racistische incident van zondag komend weekend in eigen stadion een signaal afgeven. De Rotterdamse club vraagt zijn fans tijdens de thuiswedstrijd van vrijdag tegen Volendam in de 18e minuut een rode kaart in de lucht te houden. Op alle stoeltjes in het stadion wordt een de kaart met de tekst…"/>
  </head>
  <body>
    <article>
      <h1>Excelsior gaat ‘rode kaarten’ tegen racisme uitdelen</h1>
      <address>
        <time datetime="2019-11-19T17:42:34+00:00">19 Nov 2019, 17:42</time>
      </address>
      <p>
        <b>Excelsior wil als reactie op het <a href="https://sportnieuws.nl/voetbal/binnenland/zelfs-in-nederland-fc-den-bosch-excelsior-stilgelegd-na-racistische-geluiden/">racistische incident</a> van zondag komend weekend in eigen stadion een signaal afgeven. De Rotterdamse club vraagt zijn fans tijdens de thuiswedstrijd van vrijdag tegen Volendam in de 18e minuut een rode kaart in de lucht te houden.</b>
      </p>
      <p>Op alle stoeltjes in het stadion wordt een de kaart met de tekst 'geef racisme de rode kaart' neergelegd. "Racisme is helaas blijkbaar nog steeds onderdeel van onze samenleving en dat heeft ons als club diep geraakt. We mogen en kunnen dat niet tolereren. Gisteren niet. Vandaag niet. Morgen niet”, zegt Excelsior.<br/><br/>Het is niet toevallig dat de actie vrijdag in de achttiende minuut zal plaatsvinden. Daarmee wordt gerefereerd aan het rugnummer van Mendes Moreira.</p>
    </article>
  </body>
</html>