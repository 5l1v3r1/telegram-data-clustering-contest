<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/telefon-dolandiricisi-otel-odasinda-yakalandi-1208863.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T17:26:00+00:00"/>
    <meta property="og:title" content="Telefon dolandırıcısı otel odasında yakalandı"/>
    <meta property="og:description" content="Malatya'da, cep telefonuyla aradıkları kişileri, kendilerini savcı ve polis olarak tanıtıp, dolandırdığı öne sürülen 1 şüpheli tutuklandı."/>
  </head>
  <body>
    <article>
      <h1>Telefon dolandırıcısı otel odasında yakalandı</h1>
      <h2>Malatya'da, cep telefonuyla aradıkları kişileri, kendilerini savcı ve polis olarak tanıtıp, dolandırdığı öne sürülen 1 şüpheli tutuklandı.</h2>
      <address>
        <time datetime="2019-11-19T17:26:00+00:00">19 Nov 2019, 17:26</time>
      </address>
      <p>Edinilen bilgilere göre Y<b>eşilyurt ilçesine bağlı Bostanbaşı Mahallesi</b>'nde ikamet eden S.K.'yı telefonla arayarak kendilerini polis ve savcı olarak tanıtan 1 kişi S.K.'nın 61 bin TL parasını aldıktan sonra kayıplara karıştı.</p>
      <p>Dolandırıldığını anlayan S.K.'nın başvurusu üzerine polis ekipleri çalışma başlattı.</p>
      <p><b>Asayiş Şube Müdürlüğü Yankesicilik Dolandırıcılık Büro Amirliği </b>ekiplerince yapılan çalışmalar neticesinde şüphelinin F.K. (29) olduğu ve <b>Yalova'da </b>bir otelde kaldığı belirlendi. Konu hakkında bilgilendirilen <b>Yalova il Emniyet Müdürlüğü </b>ekipleri de zanlıyı kaldığı otel odasında yakalayarak gözaltına aldı. Emniyetteki işlemlerinin ardından adliyeye sevk edilen şüpheli F.K., çıkarıldığı mahkemece tutuklanarak cezaevine gönderildi.<br/> </p>
    </article>
  </body>
</html>