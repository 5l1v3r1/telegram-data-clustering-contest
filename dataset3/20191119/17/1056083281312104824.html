<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818590/%D8%B0%D9%88%D9%82-%D8%B2%D8%AF%DA%AF%DB%8C-%D9%86%D8%AA%D8%A7%D9%86%DB%8C%D8%A7%D9%87%D9%88-%D9%86%D8%B3%D8%A8%D8%AA-%D8%A8%D9%87-%D9%82%D8%A7%D9%86%D9%88%D9%86%DB%8C-%D8%AF%D8%A7%D9%86%D8%B3%D8%AA%D9%86-%D8%B4%D9%87%D8%B1%DA%A9-%D8%B3%D8%A7%D8%B2%DB%8C-%D9%87%D8%A7%DB%8C-%D8%A7%D8%B3%D8%B1%D8%A7%D8%A6%DB%8C%D9%84"/>
    <meta property="og:site_name" content="ایسنا"/>
    <meta property="article:published_time" content="2019-11-19T17:22:10+00:00"/>
    <meta property="og:title" content="ذوق‌زدگی نتانیاهو نسبت به قانونی دانستن شهرک‌سازی‌های اسرائیل از سوی آمریکا"/>
    <meta property="og:description" content="نخست وزیر رژیم صهیونیستی با ابراز خرسندی از تصمیم اخیر آمریکا مبنی بر غیرقانونی ندانستن شهرک‌سازی‌های اسرائیل در کرانه باختری، استقبال کرد."/>
  </head>
  <body>
    <article>
      <h1>ذوق‌زدگی نتانیاهو نسبت به قانونی دانستن شهرک‌سازی‌های اسرائیل از سوی آمریکا</h1>
      <address><time datetime="2019-11-19T17:22:10+00:00">19 Nov 2019, 17:22</time> by <a rel="author">مریم مینایی</a></address>
      <p>نخست وزیر رژیم صهیونیستی با ابراز خرسندی از تصمیم اخیر آمریکا مبنی بر غیرقانونی ندانستن شهرک‌سازی‌های اسرائیل در کرانه باختری، استقبال کرد.</p>
      <p>به گزارش ایسنا به نقل از خبرگزاری اسپوتنیک، بنیامین نتانیاهو نخست وزیر رژیم صهیونیستی از دونالد ترامپ، رئیس جمهوری آمریکا و مایک پامپئو وزیر خارجه این کشور به خاطر این تصمیم تشکر و قدردانی کرد.</p>
      <p>نتانیاهو در اقدامی ضد فلسطینی از کشورهای دیگر خواست تا در کنار اسرائیل بایستند و به موضع مهم آمریکا تکیه کنند.</p>
      <p>وزیر خارجه آمریکا روز دوشنبه در جریان کنفرانس مطبوعاتی خود تأکید کرد که شهرک‌سازی‌های رژیم صهیونیستی در کرانه باختری با قوانین بین‌المللی در تعارض نیست. این مسأله با موجی از مخالفت و محکوم کردن فلسطین، کشورهای عربی و بین‌المللی همراه بوده است.</p>
      <p>عصر روز دوشنبه دفتر نخست وزیر رژیم صهیونیستی در بیانیه‌ای اعلام کرد، نتانیاهو در گفت‌وگویی تلفنی با ترامپ از وی تشکر کرد و به روال بی‌منطق همیشگی خود مدعی شد که این سیاست جدید آمریکا درباره شهرک‌سازی‌های اسرائیل در کرانه باختری "تصحیح یک اشتباه تاریخی" است.</p>
      <p>انتهای پیام</p>
    </article>
  </body>
</html>