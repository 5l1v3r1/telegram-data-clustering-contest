<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/ukrayina-rozshirit-viyskovo-tehnichne-spivrobitnictvo-z-chehiyeyu-330210_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T17:15:00+00:00"/>
    <meta property="og:title" content="Україна розширить військово-технічне співробітництво з Чехією"/>
    <meta property="og:description" content="Україна і Чехія почали виробничу кооперацію в окремих високотехнологічних сферах."/>
  </head>
  <body>
    <article>
      <h1>Україна розширить військово-технічне співробітництво з Чехією</h1>
      <h2>Україна і Чехія почали виробничу кооперацію в окремих високотехнологічних сферах.</h2>
      <address>
        <time datetime="2019-11-19T17:15:00+00:00">19 Nov 2019, 17:15</time>
      </address>
      <p><b><a href="https://dt.ua/search/?query=%D0%B1%D0%B0%D0%B1%D1%96%D1%88&amp;date_start=&amp;date_end=&amp;news=on">Прем'єр-міністр Чеської Республіки Андрей Бабіш</a></b> зустрівся з президентом України Володимиром Зеленським у вівторок. Представники Чехії та України домовились про розширення військово-технічого співробітництва, повідомляє пресслужба президента.</p>
      <p>"Ми домовилися розширити двостороннє військово-технічне співробітництво, зокрема почали виробничу кооперацію в окремих високотехнологічних сферах. Спасибі уряду Чехії за зняття всіх бар'єрів у торгівлі з Україною військово-промисловою продукцією", - заявив Зеленський після зустрічі.</p>
      <p>Глава держави також подякував Андрею Бабішу за рішення про реабілітацію українських військових у чеських медичних закладах.</p>
      <p>За словами президента, потужний склад представників чеських ділових кіл свідчить про те, що кроки України з покращення бізнес-клімату приваблюють іноземний бізнес.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F2319991801644184%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Нагадаємо, в червні 2019 року парламент <b><a href="https://dt.ua/WORLD/votum-nedoviri-prem-yeru-chehiyi-andriyu-babishu-provalivsya-315786_.html">не зміг відправити</a></b> главу чеського уряду у відставку. Наприкінці 2018 року в Чехії пройшли масові протести проти прем'єрства Андрея Бабіша.</p>
      <p>Детальніше про конфлікт та його можливі наслідки <a href="https://dt.ua/international/skandal-u-bogemiyi-294661_.html"><b>читайте в матеріалі Костянтина Федоренко "Скандал в Богемії"</b></a> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>