<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/apple-macbook-pro-da-16-pollici-e-terribile-da-riparare-secondo-ifixit-625826"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T17:45:05+00:00"/>
    <meta property="og:title" content="Apple MacBook Pro da 16 pollici è terribile da riparare secondo iFixit"/>
    <meta property="og:description" content="iFixit ha smontato il nuovissimo MacBook Pro da 16 pollici realizzato da Apple e ha scoperto che la riparabilità non è il suo punto di forza"/>
  </head>
  <body>
    <article>
      <h1>Apple MacBook Pro da 16 pollici è terribile da riparare secondo iFixit</h1>
      <h2>iFixit ha smontato il nuovissimo MacBook Pro da 16 pollici realizzato da Apple e ha scoperto che la riparabilità non è il suo punto di forza</h2>
      <address><time datetime="2019-11-19T17:45:05+00:00">19 Nov 2019, 17:45</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Apple-MacBook-MacBook-Pro-16-teardown-iFixit.jpg"/>
      </figure>
      <p>Apple ha da poco presentato al mondo intero <b>il nuovissimo MacBook Pro da 16 pollici</b> che ha mandato <a href="https://www.tecnoandroid.it/2019/11/14/apple-manda-definitivamente-in-pensione-il-macbook-pro-da-15-623677">in pensione la versione con display da 15 pollici</a>. Questo notebook non è solo un semplice upgrade della generazione precedente, ma introduce anche alcune novità sostanziali.</p>
      <p>I ragazzi di iFixit infatti hanno analizzato la nuova tastiera che abbandona il design a farfalla <a href="https://www.tecnoandroid.it/2019/11/18/apple-ha-rivoluzionato-la-tastiera-del-macbook-pro-da-16-pollici-625530">in favore di uno a forbice</a>. Questo cambiamento dovrebbe <b>andare a risolvere una volta per tutte il problema dell’usura delle testiere</b> e dei problemi di digitazione.</p>
      <p>Tuttavia le novità che emergono in seguito allo smontaggio del device sollevano alcune perplessità. La nuova tastiera è fissata alla scocca in maniera salda, <b>rendendo impossibile separarla.</b> A detta di Apple questa volta <a href="https://www.tecnoandroid.it/2019/11/15/soundcore-liberty-2-pro-e-apple-airpods-pro-ecco-il-teardown-624702">non si dovrebbe rompere nessun componente</a>, ma la stessa cosa valeva anche per la tastiera a farfalla.</p>
      <p>Alcune componenti secondarie sono modulari, mentre elementi importanti come processore, <a href="https://www.tecnoandroid.it/2019/11/03/vivaldi-il-browser-web-si-aggiorna-alla-versione-2-9-618537">RAM e memorie di sistema</a> sono saldate alla scheda madre. Tutti gli elementi essenziali come batteria, speaker e Touch Bar sono incollati alla scocca, <b>rendendo difficile la loro sostituzione</b>. Il Touch ID che funge anche da tasto di accensione è collegato direttamente alla scheda madre,<b> comportando un problema in più nelle riparazioni</b>.</p>
      <p>Tutti questi elementi hanno ripercussioni negative sul giudizio di riparabilità del nuovo MacBook Pro di Apple. Come si può leggere nel <a href="https://it.ifixit.com/Smontaggio/MacBook+Pro+16-Inch+2019+Teardown/128106?lang=en">report stilato da iFixit</a>,<b> il notebook ha totalizzato un solo punto su 10</b>, risultando estremamente difficile da riparare. Si tratta di un valore estremamente negativo che stona con quanto è riuscita a fare Microsoft sul <a href="https://www.tecnoandroid.it/2019/10/25/microsoft-surface-laptop-3-ci-sono-elementi-migliorabili-secondo-ifixit-613632">Microsoft Surface Laptop 3</a>.</p>
    </article>
  </body>
</html>