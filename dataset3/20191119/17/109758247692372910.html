<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281582-campo-santo-suddar-bort-in-the-valley-of-gods-spar-spelet-i-fara"/>
    <meta property="og:site_name" content="FZ.se"/>
    <meta property="article:published_time" content="2019-11-19T17:47:00+00:00"/>
    <meta property="og:title" content="Campo Santo suddar bort In the Valley of Gods-spår – spelet i fara?"/>
    <meta property="og:description" content="Firewatch-gänget skapar frågetecken."/>
  </head>
  <body>
    <article>
      <h1>Campo Santo suddar bort In the Valley of Gods-spår – spelet i fara?</h1>
      <h2>Firewatch-gänget skapar frågetecken.</h2>
      <address><time datetime="2019-11-19T17:47:00+00:00">19 Nov 2019, 17:47</time> by <a rel="author" href="https://www.fz.se/medlem/89431" target="_blank">Fredrik Eriksson</a></address>
      <p>På Game Awards för snart två år sedan visade gänget bakom <a href="https://www.fz.se/artikel/240750">fina <i>Firewatch</i></a>, Campo Santo, upp sitt nya äventyr, <a href="https://www.fz.se/artikel/275188"><i>In the Valley of Gods</i></a>, ett narrativt äventyr i 1920-talets Egypten. Sedan dess har det varit väldigt tyst om spelet, förutom det faktum att <a href="https://www.fz.se/artikel/276408">Valve köpte upp Campo Santo våren 2018</a>.</p>
      <p>En rad märkliga sammanträffanden, som bland annat <a href="https://www.pcgamer.com/firewatch-fans-are-worried-that-in-the-valley-of-gods-has-been-canceled/">PC Gamer</a> rapporterat om, ger dock skenet av att allt inte står riktigt rätt till med spelet. Tre framstående Campo Santo-medarbetare har senaste månaden suddat bort <i>In the Valley of Gods</i>-tecken från sina Twitter-profiler, däribland en av studions grundare, <a href="https://twitter.com/ja2ke">Jake Rodkin</a>. Har de gått över till att arbeta med <a href="https://www.fz.se/artikel/281572"><i>Half-Life: Alyx</i></a>? Var och en av de tre skriver att de jobbar med att göra spel för Valve, så otänkbart är det inte.</p>
      <p>Och vad har i så fall hänt med <i>In the Valley of Gods</i>? Spelet har alltjämt en <a href="https://store.steampowered.com/app/687440/In_The_Valley_of_Gods/">Steamsida</a> men <a href="https://www.fz.se/artikel/275188">Youtube-videon</a> har plockats ner, av någon anledning. Allt verkar inte stå rätt till med äventyret.</p>
      <figure>
        <iframe data-src="https://twitter.com/ValveNewsNetwor/status/1196140554188468224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Läs mer</h3>
      <figure>
        <img src="https://cdn.fz.se/artikel/bild/1404090?l=eyJyZXNvdXJjZSI6IlwvYXJ0aWtlbFwvYmlsZFwvMTQwNDA5MCIsImZpbHRlcnMiOltdLCJwYXJhbXMiOltdLCJrZXkiOiJhZTk0NDRkN2Y0YzA4NmEwYjI1NGI4NjMwNWJhNzlhMSJ9"/>
        <figcaption>Campo Santo visar upp sitt nya In the Valley of Gods</figcaption>
      </figure>
      <figure>
        <img src="https://cdn.fz.se/artikel/bild/1233058?l=eyJyZXNvdXJjZSI6IlwvYXJ0aWtlbFwvYmlsZFwvMTIzMzA1OCIsImZpbHRlcnMiOltdLCJwYXJhbXMiOltdLCJrZXkiOiJmYzI0YzZmMDFhYWRlNjljY2Q4ZjgxMmQ0NmVmZmU2OSJ9"/>
        <figcaption>Recension – Firewatch</figcaption>
      </figure>
      <figure>
        <img src="https://cdn.fz.se/artikel/bild/1406303?l=eyJyZXNvdXJjZSI6IlwvYXJ0aWtlbFwvYmlsZFwvMTQwNjMwMyIsImZpbHRlcnMiOltdLCJwYXJhbXMiOltdLCJrZXkiOiI3OTEwNDc3YTRmYWFmYTdmNDYwNzYzYTgyNzkxM2U2NSJ9"/>
        <figcaption>Valve köper upp studion bakom Firewatch</figcaption>
      </figure>
    </article>
  </body>
</html>