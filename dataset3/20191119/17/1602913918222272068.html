<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/klaus-iohannis-despre-revocarea-lui-kovesi-prin-purtatorul-de-cuvant-asa-mi-s-a-parut-potrivit-18596198"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T17:32:12+00:00"/>
    <meta property="og:title" content="Klaus Iohannis, despre revocarea lui Kovesi prin purtătorul de cuvânt: Aşa mi s-a părut potrivit"/>
    <meta property="og:description" content="Preşedintele Klaus Iohannis a declarat, legat de momentul revocării Laurei Codruţa Kovesi din funcţia de procuror şef DNA, prin anunţul făcut de către purtătorul de cuvânt, nu personal, că aşa i s-a părut mai potrivit."/>
  </head>
  <body>
    <article>
      <h1>Klaus Iohannis, despre revocarea lui Kovesi prin purtătorul de cuvânt: Aşa mi s-a părut potrivit</h1>
      <address>
        <time datetime="2019-11-19T17:32:12+00:00">19 Nov 2019, 17:32</time>
      </address>
      <p>Preşedintele Klaus Iohannis a declarat, legat de momentul revocării Laurei Codruţa Kovesi din funcţia de procuror şef DNA, prin anunţul făcut de către purtătorul de cuvânt, nu personal, că aşa i s-a părut mai potrivit.</p>
      <p>"Aşa mi s-a părut cel mai potrivit la momentul respectiv", a dost răspunsul lui Iohannis.</p>
      <p>Preşedintele României Klaus Iohannis a emis decretul de revocare a Laurei Codruţa Kovesi de la conducerea DNA, potrivit deciziei CCR, anunţul fiind făcut în 9 iulie 2018 de către purtătorul de cuvânt al preşedinţiei, Mădălina Dobrovolschi.</p>
      <p>Pe 30 mai 2018, Curtea Constituţională a stabilit, cu majoritate de voturi, existenţa unui conflict juridic de natură constituţională între ministrul Justiţiei şi preşedintele României, generat de refuzul şefului statului de a da curs propunerii de revocare din funcţie a procurorului-şef al DNA. Curtea a anunţat, în comunicatul ce a urmat, ce trebuie să facă preşedintele pentru a înceta acest conflict. Mai precis, pentru prima dată, a indicat clar o măsură: emiterea decretului de revocare din funcţie a procurorului-şef al Direcţiei Naţionale Anticorupţie, Laura Codruţa Kovesi.</p>
    </article>
  </body>
</html>