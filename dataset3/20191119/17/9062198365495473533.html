<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380538/besiktastan-vidaya-sartli-teklif"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T17:22:00+00:00"/>
    <meta property="og:title" content="Beşiktaş'tan Vida'ya şartlı teklif!"/>
    <meta property="og:description" content="Beşiktaş'tan Vida'ya şartlı teklif!"/>
  </head>
  <body>
    <article>
      <h1>Beşiktaş'tan Vida'ya şartlı teklif!</h1>
      <h2>Beşiktaş yönetiminden Domagoj Vida’ya şartlı teklif: Ya maaşında indirime gider sözleşmeni yenileriz ya da senin için gelen teklifleri değerlendiririz.</h2>
      <address>
        <time datetime="2019-11-19T17:22:00+00:00">19 Nov 2019, 17:22</time>
      </address>
      <p>Kemer sıkma politikası izleyen Beşiktaş yönetimi, listenin başına takımın en çok kazanan ismi Vida'yı koydu.</p>
      <p>Bonuslarla yıllık 3.8 milyon Euro kazanan Hırvat stopere, "Ya maaşını indir, yeni sözleşme yapalım ya da senin için gelen teklifleri değerlendireceğiz" mesajı verildi.</p>
      <p>Newcastle United'ın transferde 10 milyon Euro'yu gözden çıkardığı Vida indirime gitmezse devre arası satılacak.</p>
      <p>Yıllık üç milyon avroluk ücretiyle takımın en çok kazanan ismi olan Vida'nın satışına sıcak bakan siyah-beyazlı yönetimin, Hırvat stoperin ayrılması durumunda alternatifleri de elinde tuttuğu bildirildi.</p>
      <h3>YÖNETİM YAKINDAN İZLİYOR</h3>
      <p>Norwich ve Brighton'un da Vida için Beşiktaş'ın kapısını çalmaya hazırlandığı ortaya çıktı. İngilizler 10 milyon Euro'luk bir teklif yapmaya hazırlanıyor. Yönetim ise gelişmeleri yakından takip ediyor</p>
      <h3>PERFORMANSI SÜPER</h3>
      <p>Hırvat yıldız Vida Süper Lig'de 11. haftanın sonunda en başarılı pas istatistiği tutturan isim oldu. Vida 10 lig maçında 2 gol atarken yüzde 92,2'lik başarılı bir pas yüzdesi yakaladı. </p>
    </article>
  </body>
</html>