<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/locatari-bloc-evacuat-timisoara-326332.html"/>
    <meta property="og:site_name" content="Observator"/>
    <meta property="article:published_time" content="2019-11-19T17:36:00+00:00"/>
    <meta property="og:title" content="Timișoara: Locatarii celui de-al doilea bloc evacuat se pot întoarce acasă"/>
    <meta property="og:description" content="Locatarii celui de-al doilea bloc din Timișoara care a fost evacuat luni seara se pot întoarce acasă. Cu excepția unui singur apartament, măsurătorile nu au mai indicat probleme în urma operațiunii de deratizare care s-a soldat cu trei morți."/>
  </head>
  <body>
    <article>
      <h1>Timișoara: Locatarii celui de-al doilea bloc evacuat se pot întoarce acasă</h1>
      <address><time datetime="2019-11-19T17:36:00+00:00">19 Nov 2019, 17:36</time> by <a rel="author">Daniel Murărescu</a></address>
      <p>
        <b>
          <b>Locatarii celui de-al doilea bloc din Timișoara, de pe strada Vaida Noievod, care a fost evacuat luni seara se pot întoarce acasă. Cu excepția unui singur apartament, măsurătorile nu au mai indicat probleme.</b>
        </b>
      </p>
      <p>O singură locuință, în care s-au descoperit niveluri medii de substanțe toxice, va rămâne în continuare închisă. Toate celelalte nu mai prezintă risc pentru sănătate.</p>
      <blockquote><b>ISU Timiș: </b>În urmă măsurilor de neutralizare efectuate la imobilul de pe strada Vaida Voievod, nr. 1 si a măsurătorilor efectuate de către echipele CBRN, s-a dispus permiterea accesului persoanelor în locuinţe, deoarece nu au mai fost identificate substanţe toxice. Referitor la apartamentul în care au fost înregistrată prezenta substanţelor toxice, acesta va rămâne închis până vor ajunge specialiştii de la Direcţia de Sănătate Publică pentru a verifica spaţiul respectiv</blockquote>
      <h3>Patronul firmei de deratizare din Timişoara a cumpărat otrava de pe piaţa neagră</h3>
      <p><a href="https://observator.tv/eveniment/ioan-sorin-buta-patron-firma-deratizare-timisoara-326237.html">Ioan Sorin Buţă</a>, patronul firmei de deratizare din Timişoara, reţinut pentru 24 de ore pentru moartea a doi copii şi a unei tinere mămici, a recunoscut că a cumpărat otrava pentru deratizare de pe piaţa neagră.</p>
      <p>În această dimineaţă, Sorin Buţă a fost reţinut pentru 24 de ore sub acuzaţiile de ucidere din culpă şi vătămare corporală din culpă.</p>
    </article>
  </body>
</html>