<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galatasaray/2019/11/19/medipol-basaksehirde-galatasaray-maci-hazirliklari-suruyor"/>
    <meta property="og:site_name" content="FotoMaç"/>
    <meta property="article:published_time" content="2019-11-19T17:18:01+00:00"/>
    <meta property="og:title" content="Medipol Başakşehir'de Galatasaray maçı hazırlıkları sürüyor"/>
    <meta property="og:description" content="Medipol Başakşehir, Süper Lig'in 12'nci haftasında oynanacak Galatasaray maçı hazırlıklaırına bugün yaptığı antrenmanla devam etti."/>
  </head>
  <body>
    <article>
      <h1><u><a href="https://www.fotomac.com.tr/haberleri/medipol-basaksehir?id=b36488f3-fb07-4392-9cc7-2894df244015">Medipol Başakşehir</a></u>'de <u><a href="https://www.fotomac.com.tr/haberleri/galatasaray?id=7ee000f1-c426-40df-a1b1-da9cd165c102">Galatasaray</a></u> maçı hazırlıkları sürüyor</h1>
      <h2><u><a href="https://www.fotomac.com.tr/haberleri/medipol-basaksehir?id=b36488f3-fb07-4392-9cc7-2894df244015">Medipol Başakşehir</a></u>, <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12'nci haftasında oynanacak <u><a href="https://www.fotomac.com.tr/haberleri/galatasaray?id=7ee000f1-c426-40df-a1b1-da9cd165c102">Galatasaray</a></u> maçı hazırlıklaırına bugün yaptığı antrenmanla devam etti.</h2>
      <address>
        <time datetime="2019-11-19T17:18:01+00:00">19 Nov 2019, 17:18</time>
      </address>
      <p><u><a href="https://www.fotomac.com.tr/haberleri/teknik-direktor?id=fbd5b00d-90bb-4fd3-9804-616eea02a847">Teknik direktör</a></u> <u><a href="https://www.fotomac.com.tr/haberleri/okan-buruk?id=bc99d060-56a9-46cc-af2d-2d9d5cab108f">Okan Buruk</a></u> yönetiminde ilk 20 dakikasının basına açık olarak gerçekleştirildiği antrenman, ısınma hareketleriyle başladı. İstasyon çalışmasıyla devam eden idman, 5'e 2 pas oyunuyla sürdü. Antrenmanın basına kapalı bölümünde ise taktik çalışmasının yapıldığı öğrenildi.</p>
      <p><b>ENVER CENK ŞAHİN ANTRENMANDA </b><br/>Sosyal medya hesabından Barış Pınarı Harekatı'nı destekleyen ve Mehmetçiklerin yanında olduğunu belirten bir mesaj yayınladıktan sonra kulübü St. Pauli ile yolları ayrılan Enver Cenk Şahin, <u><a href="https://www.fotomac.com.tr/haberleri/medipol-basaksehir?id=b36488f3-fb07-4392-9cc7-2894df244015">Medipol Başakşehir</a></u>'in antrenmanına katıldı. Teknik direktör Okan Buruk, Şahin'in form tutması için takımla birlikte çalıştığını belirtti.</p>
      <p><b>BAŞAKŞEHİR, GALATASARAY MAÇINDA TAM KADRO </b><br/><u><a href="https://www.fotomac.com.tr/haberleri/galatasaray?id=7ee000f1-c426-40df-a1b1-da9cd165c102">Galatasaray</a></u> maçı hazırlıklarını sürdüren Başakşehir'de sakatlıkları düzelen İrfan Can Kahveci ve Danijel Aleksic takımla birlikte çalıştı. Milli takım kampından bugün dönen Carlos Ponck'un ise yarın takımla çalışmalara katılacak. Takımın önemli isimlerinden <u><a href="https://www.fotomac.com.tr/haberleri/martin-skrtel?id=0fb828a8-a7a0-4669-b010-4154e425d24c">Martin Skrtel</a></u>'in de sakatlığının düzeldiği ve yarınki antrenmana çıkacağı belirtildi. Turuncu lacivertliler, Galatasaray maçı hazırlıklarına yarın yapacağı antrenmanla devam edecek.</p>
      <figure>
        <a href="https://www.fotomac.com.tr/galeri/galatasaray/menajeriyle-gorusuldu-fenerbahcenin-yildiz-ismi-galatasaraya">
          <img src="https://iaftm.tmgrup.com.tr/5a9fed/956/322/0/10/629/221?u=https://iftm.tmgrup.com.tr/album/2019/11/19/fenerbahcenin-yildiz-ismi-galatasaraya-1574117362548.jpeg"/>
        </a>
      </figure>
      <p>
        <a href="https://www.fotomac.com.tr/galeri/galatasaray/menajeriyle-gorusuldu-fenerbahcenin-yildiz-ismi-galatasaraya">Menajeriyle görüşüldü! Fenerbahçe'nin yıldız ismi Galatasaray'a...</a>
      </p>
    </article>
  </body>
</html>