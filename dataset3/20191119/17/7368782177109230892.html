<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277175-daukaka-kara-kotu-ta-yi-watsi-da-bukatar-apc-na-neman-a-soke-kujerar-gwamna-ihedioha.html"/>
    <meta property="og:site_name" content="Legit"/>
    <meta property="article:published_time" content="2019-11-19T17:12:33+00:00"/>
    <meta property="og:title" content="Daukaka kara: Kotu ta yi watsi da bukatar APC na neman a soke kujerar Gwamna Ihedioha"/>
    <meta property="og:description" content="Kotun daukaka kara ta tabbatar da nasarar Emeka Ihedioha a matsyin gwamnan jihar Imo. Jastsi Oyebisi Omoleye ce ta jagoranci kungiyar alkalan biyar da suka zartar da hukuncin a ranar Talata. Jam'iyyun APGA da APC ce ta ta daukaka"/>
  </head>
  <body>
    <article>
      <h1>Daukaka kara: Kotu ta yi watsi da bukatar APC na neman a soke kujerar Gwamna Ihedioha</h1>
      <address>
        <time datetime="2019-11-19T17:12:33+00:00">19 Nov 2019, 17:12</time>
      </address>
      <p>
        <b>Kotun daukaka kara ta tabbatar da nasarar Emeka Ihedioha a matsayin gwamnan jihar Imo. Jastis Oyebisi Omoleye ce ta jagoranci kungiyar alkalan biyar da suka zartar da hukuncin a ranar Talata. Jam'iyyun APGA da APC ne suka daukaka karar da ke kalubalantar nasarar gwamnan.</b>
      </p>
      <p>Masu daukaka karar sun ce gwam<a href="https://www.legit.ng/tag/nan.html">nan</a> bai samu daya bisa hudu ba cikin a kalla biyu bisa ukun kananan hukumomin jihar kamar yadda kundin tsarin mulkin kasar nan ya tanadar.</p>
      <p>A don haka ne masu daukaka karar suka bukaci kotun da ta jingine hukuncin kotun sauraron kararrakin zabe tare da maye gurbinsa da wani dan takarar ko ta sa a canza zabe a jihar.</p>
      <p>Kotun ta fara sauraron daukaka karar ne daga Mista Uche Nwosu na jam'iyyar APGA amma daga baya ta rike sukar farko ta jam'iyyar PDP da gwamna Ihedioha suka yi.</p>
      <p><b>DUBA WANNAN:</b> <a href="https://hausa.legit.ng/1276939-yadda-yan-sanda-suka-kashe-mutum-2-yayin-tukin-ganganci.html">Yadda 'yan sanda suka kashe mutum 2 yayin tukin ganganci</a></p>
      <p>Kamar yadda kotun ta sanar, tun farko yakamata ta yi watsi da daukaka karar amma biyayya ga umarnin kotun koli ta sa suka cigaba da saurarar daukaka karar.</p>
      <p>Bayan sauraro tare da nazarin koken Nwosu da jam'iyyar APGA, Jastis Omoyele ta bukaci tarar N500,000 daga garesu.</p>
      <p>Kotun ta kara da yin watsi da daukaka karar da Sanata Hope Uzodinma da APC suka yi saboda rashin madogara. An ci su tarar N500,000.</p>
      <p>Hakazalika, daya daga cikin alkalan ya soki daukaka karar da Gwamna Ihedioha yayi tare da umartarsa da biyan tarar naira miliyan daya ga sanata Uzodinma da jam'iyyar APC.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/eyY2H3dAV08" width="640" height="360" data-service="Youtube" scrolling="no"/>
      </figure>
    </article>
  </body>
</html>