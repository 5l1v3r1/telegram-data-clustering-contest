<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/naygirshim-supom-u-sviti-nagoduyut-u-chernivcyah-380543"/>
    <meta property="og:site_name" content="Погляд"/>
    <meta property="article:published_time" content="2019-11-19T17:15:00+00:00"/>
    <meta property="og:title" content="Найгіршим супом у світі нагодують у Чернівцях"/>
    <meta property="og:description" content="У Чернівцях студенти УАЛу нагодують найгіршим супом у світі"/>
  </head>
  <body>
    <article>
      <h1>Найгіршим супом у світі нагодують у Чернівцях</h1>
      <h2>Нагодують тим, що українці 86 років тому їли через злочини радянського союзу</h2>
      <address>
        <time datetime="2019-11-19T17:15:00+00:00">19 Nov 2019, 17:15</time>
      </address>
      <p>23 листопада 2019 року об 11.30 на розі вул. Шевченка і Руської студенти Української академії лідерства проведуть акцію Вуличний ресторан «Непораховані з 1932», яка присвячена трагічним подіям Голодомору. Організатори нагодують мешканців міста тим, що були змушені їсти українці 86 років тому через злочини радянського союзу. Про це йдеться на офіційному сайті Чернівецької ОДА.</p>
      <p>Вшанування пам’яті загиблих пройде у незвичному для міста форматі, щоб відтворити атмосферу 1932-1933 років та нагадати чернівчанам про ті страшні події, які називають геноцидом української нації.</p>
      <p>За даними Інституту національної пам’яті від штучного голоду померло від 4 з половиною до 7 мільйонів осіб. Радянська влада знищувала документи та докази своїх злочинів, тому точну кількість жертв порахувати неможливо. Мільйони українців так і залишились невідомими, безіменними та непорахованими.</p>
      <p>Організатори: осередок Української академії лідерства у місті Чернівці за підтримки обласної державної адміністрації</p>
      <related>
        <h4>Схожі записи</h4>
        <a href="https://pogliad.ua/news/chernivtsi/u-chernivcyah-cigarki-obminyuvali-na-cukerki-355566"/>
        <a href="https://pogliad.ua/news/health/chernivecki-studenti-proveli-akciyu-maybutne-varto-planuvati-334172"/>
        <a href="https://pogliad.ua/news/chernivtsi/studenti-bdmu-doluchilisya-do-vsesvitnoyi-akciyi-lots-of-socks-329066"/>
      </related>
    </article>
  </body>
</html>