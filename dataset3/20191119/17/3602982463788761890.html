<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/shorttrack/ai-einde-seizoen-shorttracker-brunsmann-horrorblessure/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T17:24:39+00:00"/>
    <meta property="og:title" content="Ai! Einde seizoen voor shorttracker Brunsmann na horrorblessure"/>
    <meta property="og:description" content="Voor shorttracker Jasper Brunsmann lijkt het schaatsseizoen nu al voorbij. De Nederlandse kampioen op de 500 meter heeft dinsdag een operatie ondergaan na een zware valpartij onlangs bij wedstrijden om de KNSB Cup in Utrecht.  Aanvankelijk werd gedacht aan een botbreuk, maar nader medisch onderzoek wees uit dat er aanzienlijk meer letsel zit in zijn…"/>
  </head>
  <body>
    <article>
      <h1>Ai! Einde seizoen voor shorttracker Brunsmann na horrorblessure</h1>
      <address>
        <time datetime="2019-11-19T17:24:39+00:00">19 Nov 2019, 17:24</time>
      </address>
      <p>
        <b>Voor shorttracker Jasper Brunsmann lijkt het schaatsseizoen nu al voorbij. De Nederlandse kampioen op de 500 meter heeft dinsdag een operatie ondergaan na een zware valpartij onlangs bij wedstrijden om de KNSB Cup in Utrecht. </b>
      </p>
      <p>Aanvankelijk werd gedacht aan een botbreuk, maar nader medisch onderzoek wees uit dat er aanzienlijk meer letsel zit in zijn gehavende knie. "Er zijn 2 pezen kapot, waaronder ook een stukje spier. 1 pees is helemaal door, de andere voor de helft", lichtte Brunsmann (20) toe op <a href="https://www.schaatsen.nl/nieuws/2019/november/einde-seizoen-voor-brunsmann-focus-op-zo-snel-mogelijk-herstellen/">schaatsen.nl</a>. <br/><br/><b>Stukje dijbeen afgebroken</b><br/>Ook het kapsel op zijn knie is kapot en is er een stukje van zijn dijbeen afgebroken. "Ik wist niet hoe ernstig het was", zegt Brunsmann. Toen hij naar zijn knie keek wist hij dat het niet goed was. "Ik zag die knie, maar legde eigenlijk niet de link dat het mijn knie is."<br/><br/>Na de ingreep zal Brunsmann enkele maanden moeten revalideren. De Fries rekent er zelf niet meer op dat hij dit seizoen, dat tot half maart duurt, nog in actie komt.</p>
    </article>
  </body>
</html>