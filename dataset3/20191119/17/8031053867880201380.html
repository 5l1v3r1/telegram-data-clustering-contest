<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%ce%bf%cf%82-%ce%b3%ce%b5%ce%bd%ce%b9%ce%ba%ce%b5%cf%85%ce%bc%ce%ad%ce%bd%ce%b7-%cf%83%cf%8d%ce%b3%ce%ba%cf%81%ce%bf%cf%85%cf%83%ce%b7-%cf%83%cf%84%ce%b7-%cf%83%cf%85%cf%81%ce%af%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T17:54:07+00:00"/>
    <meta property="og:title" content="Προς γενικευμένη σύγκρουση στη Συρία: Ο αμερικανικός στρατός φέρεται να απήγαγε δύο Σύριους – Πρόσθετες δυνάμεις αναπτύσσει η Ρωσία"/>
    <meta property="og:description" content="Σοβαρά περιστατικά φέρεται να εξελίσσονται στη Συρία, καθώς σύμφωνα με ανεπιβεβαίωτες αναφορές, οι αμερικανικές δυνάμεις απήγαγαν δύο Σύρους, ενώ η Ρωσία αναπτύσσει πρόσθετες δυνάμεις στη χώρα, ως απάντηση στις τουρκικές δηλώσεις περί «επανέναρξης» των επιχειρήσεων."/>
  </head>
  <body>
    <article>
      <h1>Προς γενικευμένη σύγκρουση στη Συρία: Ο αμερικανικός στρατός φέρεται να απήγαγε δύο Σύριους – Πρόσθετες δυνάμεις αναπτύσσει η Ρωσία</h1>
      <address>
        <time datetime="2019-11-19T17:54:07+00:00">19 Nov 2019, 17:54</time>
      </address>
      <p>
        <b>Σοβαρά περιστατικά φέρεται να εξελίσσονται στη Συρία, καθώς σύμφωνα με ανεπιβεβαίωτες αναφορές, οι αμερικανικές δυνάμεις απήγαγαν δύο Σύρους, ενώ η Ρωσία αναπτύσσει πρόσθετες δυνάμεις στη χώρα, ως απάντηση στις τουρκικές δηλώσεις περί «επανέναρξης» των επιχειρήσεων.</b>
      </p>
      <p>
        <b>Οι αμερικανικές δυνάμεις φέρεται να απήγαγαν δύο Σύρους στην επαρχία Χασάκαχ, στη βορειοανατολική Συρία. Δύο Σύρους φέρεται να απήγαγαν δυνάμεις του αμερικανικού στρατού, στη βορειοανατολική επαρχία της Συρίας, Χασάκαχ.</b>
      </p>
      <p>Σύμφωνα με τον τηλεοπτικό σταθμό «Al-Ikhabariya», οι αμερικανικές δυνάμεις κατήλθαν από ελικόπτερο και κατευθύνθηκαν αμέσως στο σπίτι, όπου διέμεναν οι δύο απαχθέντες.</p>
      <p>Οι πρώτες πληροφορίες αναφέρουν ότι οι δύο Σύροι είναι αδέρφια.</p>
      <p>Ωστόσο, προς το παρόν, είναι άγνωστες περαιτέρω πληροφορίες για την ταυτότητά τους.</p>
      <p>
        <b>Υπενθυμίζεται ότι ο πρόεδρος των ΗΠΑ, Ντόναλντ Τραμπ, ανακοίνωσε την αποχώρηση των αμερικανικών δυνάμεων από τη βόρεια Συρία τον Οκτώβριο, λίγες ημέρες πριν την έναρξη της τουρκικής στρατιωτικής επιχείρησης «Πηγή Ειρήνης».</b>
      </p>
      <p>Ωστόσο, λίγες εβδομάδες αργότερα, ο αμερικανικός στρατός ανακοίνωσε ότι ορισμένες εκατοντάδες στρατιώτες θα παραμείνουν στην περιοχή, με στόχο την ασφάλεια των πετρελαϊκών κοιτασμάτων.</p>
      <h3>Η Ρωσία αναπτύσσει πρόσθετες δυνάμεις στη Συρία</h3>
      <p>
        <b>Πρόσθετες δυνάμεις στη βόρεια Συρία αποφάσισε να αναπτύξει η Ρωσία, εν μέσω των τουρκικών απειλών περί επανέναρξης της στρατιωτικής επιχείρησης στη συρο-τουρκική μεθόριο.</b>
      </p>
      <p>
        <b>«Πρόσθετες μονάδες της ρωσικής στρατιωτικής αστυνομίας αναπτύσσονται, με στόχο την ομαλοποίηση της κατάστασης στην περιοχή των συριακών συνόρων» ανακοίνωσε, χαρακτηριστικά, <a href="https://www.pentapostagma.gr/2019/11/ektakto-%ce%b5%cf%85%ce%b8%ce%b5%ce%af%ce%b1-%cf%83%cf%8d%ce%b3%ce%ba%cf%81%ce%bf%cf%85%cf%83%ce%b7-%cf%81%cf%89%cf%83%ce%af%ce%b1%cf%82-%cf%84%ce%bf%cf%85%cf%81%ce%ba%ce%af%ce%b1%cf%82-%ce%bc.html">ο εκπρόσωπος του υπουργείου Άμυνας της Ρωσίας.</a> Προανήγγγειλε δε, ότι θα δημιουργηθούν υπαίθρια νοσοκομεία, προκειμένου να παρασχεθεί ιατρική βοήθεια στους άμαχους πληθυσμούς.</b>
      </p>
      <p>Ο Ρώσος αξιωματούχος, επιπλέον, υπενθύμισε ότι η ρωσική επιχείρηση περιλαμβάνει, μεταξύ άλλων, την παροχή ανθρωπιστικής βοήθειας προς τους κατοίκους της βορειοανατολικής Συρίας. Διαβεβαίωσε ακόμη, ότι οι ρωσικές δυνάμεις έχουν λάβει μέτρα, με στόχο την αποκατάσταση των δημόσιων υποδομών, οι οποίες καταστράφηκαν ή επλήγησαν κατά τη διάρκεια των πολεμικών συγκρούσεων.</p>
      <p>Μάλιστα, ο εκπρόσωπος του ρωσικού υπουργείου δεν παρέλειψε να διαβεβαιώσει ότι η Μόσχα είναι απολύτως προσηλωμένη και θα συνεχίσει να εκπληρώνει τις υποχρεώσεις που απορρέουν από τη συμφωνία του Σότσι για τη Συρία – μία συμφωνία, η οποία υπεγράφη μεταξύ των προέδρων Πούτιν και Ερντογάν στις 22 Οκτωβρίου, με στόχο τον τερματισμό της τουρκικής επιχείρησης στη Συρία.</p>
      <p>
        <b>Δεν παρέλειψε, παράλληλα, να αφήσει αιχμές για την Τουρκία, σημειώνοντας τα εξής: «Η δήλωση του υπουργού Εξωτερικών της Τουρκίας ότι η Ρωσία φέρεται να μην εκπληρώνει τις υποχρεώσεις της, όπως και οι απειλές περί επανέναρξης της στρατιωτικής επιχείρησης στη βόρεια Συρία, έτυχαν αμηχανίας εκ μέρους του ρωσικού υπουργείου Άμυνας».</b>
      </p>
    </article>
  </body>
</html>