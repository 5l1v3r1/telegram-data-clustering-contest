<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/millitakim/2019/11/19/hakan-calhanogludan-alman-basinina-asker-selami-aciklamasi-cok-yazik"/>
    <meta property="og:site_name" content="FotoMaç"/>
    <meta property="article:published_time" content="2019-11-19T17:10:13+00:00"/>
    <meta property="og:title" content="Hakan Çalhanoğlu'dan Alman basınına &quot;asker selamı&quot; açıklaması &quot;Çok yazık&quot;"/>
    <meta property="og:description" content="A Milli Takım'ın Milan'da forma giyen futbolcusu Hakan Çalhanoğlu, Avrupa'da skandal tepkiler alan asker selamı ile ilgili Alman basınına açıklamalarda bulundu. Çalhanoğlu verilen gereksiz tepkilere bu açıklamasıyla en güzel cevabı verdi."/>
  </head>
  <body>
    <article>
      <h1><u><a href="https://www.fotomac.com.tr/haberleri/hakan-calhanoglu?id=92dd6703-e5ba-4e0a-9011-d05a7725ced9">Hakan Çalhanoğlu</a></u>'dan Alman basınına "asker selamı" açıklaması "Çok yazık"</h1>
      <h2>A Milli Takım'ın Milan'da forma giyen futbolcusu <u><a href="https://www.fotomac.com.tr/haberleri/hakan-calhanoglu?id=92dd6703-e5ba-4e0a-9011-d05a7725ced9">Hakan Çalhanoğlu</a></u>, Avrupa'da skandal tepkiler alan asker selamı ile ilgili Alman basınına açıklamalarda bulundu. Çalhanoğlu verilen gereksiz tepkilere bu açıklamasıyla en güzel cevabı verdi.</h2>
      <address>
        <time datetime="2019-11-19T17:10:13+00:00">19 Nov 2019, 17:10</time>
      </address>
      <p>A Milli <u><a href="https://www.fotomac.com.tr/haberleri/futbol?id=430973cb-2af0-47ed-96d4-924a356eb74b">Futbol</a></u> Takımımız'ın yıldız futbolcusu <u><a href="https://www.fotomac.com.tr/haberleri/hakan-calhanoglu?id=92dd6703-e5ba-4e0a-9011-d05a7725ced9">Hakan Çalhanoğlu</a></u>, milli takımın attığı gollerden sonra verdiği asker selamı ile ilgili Alman basınına açıklamalarda bulundu. Çalhanoğlu konu ile ilgili olarak, "O selam sadece ordumuza verilen bir mesajdı. Bizler futbolcuyuz, politikaya dahil olmak istemiyoruz. O selamı askerlerimize verdik ve sağ salim geri dönmeleri için onları motive etmeye çalıştık.</p>
      <figure>
        <img src="https://iaftm.tmgrup.com.tr/2b63c9/0/0/0/0/800/533?u=https://iftm.tmgrup.com.tr/2019/11/19/1574183334198.jpg&amp;mw=600"/>
      </figure>
      <p><b>''BU MUAMELEYE MARUZ BIRAKILMASI ÇOK YAZIK''</b><br/>Avrupa'da futbol hayatına devam eden milli futbolcularımıza verilen skandal tepkilerle ilgili olarak Hakan, ''Hiçbir şekilde bir politik simge veya provokasyonla alakası yoktu. Hepimiz barış yanlısıyız. Bu nedenle, Türk futbolcuların böyle kötü bir muameleye maruz bırakılması çok yazık..." ifadelerini kullanarak Almanlara en güzel cevabı verdi.</p>
      <figure>
        <img src="https://iaftm.tmgrup.com.tr/3be6a0/0/0/0/0/1035/718?u=https://iftm.tmgrup.com.tr/2019/11/19/1574183342506.jpg&amp;mw=600"/>
      </figure>
    </article>
  </body>
</html>