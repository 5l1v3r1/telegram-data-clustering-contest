<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/italy/prezidentat-na-seriya-a-podade-ostavka.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-19T17:09:01+00:00"/>
    <meta property="og:title" content="Президентът на Серия &quot;А&quot; подаде оставка"/>
    <meta property="og:description" content="Гаетано Мичике с изненадващо решение"/>
  </head>
  <body>
    <article>
      <h1>Президентът на Серия "А" подаде оставка</h1>
      <address>
        <time datetime="2019-11-19T17:09:01+00:00">19 Nov 2019, 17:09</time>
      </address>
      <p>Президентът на Серия "А" Гаетано Мичике обяви, че се оттегля от поста, който заемаше от 19 март 2018 година насам. Решението му идва в следствие на започнатото от Италианската футболна федерация разследване във връзка с избирането му на тази позиция.</p>
      <p>"С това изявление искам да ви уведомя за незабавната ми оставка като президент на Серия "А". Слуховете в днешните броеве на вестниците, свързани с потенциалния изход на разследването около назначаването ми преди 20 месеца, са неприемливи и ме подтикнаха да взема това решение".</p>
      <p>"През последните месеци работих по трансформирането на италианския футбол, прибавяйки към състезателните и спортните ценности тези, свързани с бизнеса и икономиката. Това е жизнено важно и подготвително за пристигането на нови и големи компании като спонсори, както и за правдоподобност във финансовите пазари. Това беше и трансформация, която имаше важната цел да доближава семействата и феновете до футболния и като цяло спортния свят. Благодаря на всички, които работиха с мен, както и на журналистите, които следяха моето ръководене с професионализъм", се казва в изявлението на Мичике.</p>
    </article>
  </body>
</html>