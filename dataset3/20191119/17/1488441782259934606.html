<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/19/xiaomi-celebra-la-diffusione-miui-11-suoi-279-milioni-utenti-mondo-683194/"/>
    <meta property="og:site_name" content="AndroidWorld"/>
    <meta property="article:published_time" content="2019-11-19T17:45:33+00:00"/>
    <meta property="og:title" content="Xiaomi celebra la diffusione di MIUI 11 con i suoi 279 milioni di utenti in tutto il mondo"/>
    <meta property="og:description" content="L’interfaccia personalizzata dei dispositivi prodotti da Xiaomi è una delle più popolari, nonostante la recente introduzione di annunci pubblicitari che..."/>
  </head>
  <body>
    <article>
      <h1>Xiaomi celebra la diffusione di MIUI 11 con i suoi 279 milioni di utenti in tutto il mondo</h1>
      <address><time datetime="2019-11-19T17:45:33+00:00">19 Nov 2019, 17:45</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>L’interfaccia personalizzata dei dispositivi prodotti da <a href="https://www.androidworld.it/tag/xiaomi/">Xiaomi</a> è una delle più popolari, nonostante la recente <a href="https://www.androidworld.it/2019/08/02/xiaomi-la-pubblicita-nella-miui-sara-migliore-meno-disabilitabile-650354/">introduzione di annunci pubblicitari</a> che non sono stati particolarmente graditi dai suoi utenti. L’ultima versione di <a href="https://www.androidworld.it/tag/miui/">MIUI</a> è stata rilasciata da qualche settimana, ma ancora <b>deve farsi strada su tutti i modelli che sono stati riconosciuti idonei per l’upgrade</b>.</p>
      <p>Oggi proprio per celebrare la straordinaria diffusione del suo firmware l’azienda ha deciso di rilasciare una dichiarazione ufficiale in cui dice di aver sorpassato quota <b>279 milioni di utenti in tutto il mondo</b>. Di questi <b>più di 3 milioni usano più di cinque dispositivi IoT</b> Xiaomi. L’azienda infatti è un vero e proprio conglomerato che produce pressoché ogni genere di gadget tecnologico o meno.</p>
      <p>Stando alle dichiarazioni, <b>la sua piattaforma per l’IoT connette più di 196 milioni di dispositivi</b> tra smart TV, condizionatori d’aria, umidificatori, ventilatori e chi più ne ha più ne metta. Tra questi in particolare circa un quarto (49,9 milioni) sfruttano la potenza dei vari apparecchi attraverso uno smart speaker della casa cinese. Vi riconoscete nella descrizione?</p>
      <p>Via: <a href="https://www.gizmochina.com/2019/11/19/xiaomi-claims-279-million-miui-users/">GizmoChina</a></p>
    </article>
  </body>
</html>