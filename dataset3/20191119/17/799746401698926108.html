<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103240/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T17:46:13+00:00"/>
    <meta property="og:title" content="ЄС і Сербія підписали угоду про співробітництво у сфері управління кордонами"/>
    <meta property="og:description" content="Європейський союз підписав угоду з Сербією про співробітництво у сфері управління кордонами між Белградом і Європейським агентством прикордонної і берегової охорони."/>
  </head>
  <body>
    <article>
      <h1>ЄС і Сербія підписали угоду про співробітництво у сфері управління кордонами</h1>
      <address>
        <time datetime="2019-11-19T17:46:13+00:00">19 Nov 2019, 17:46</time>
      </address>
      <p>Європейський союз підписав угоду з Сербією про співробітництво у сфері управління кордонами між Белградом і Європейським агентством прикордонної і берегової охорони.</p>
      <p>Як повідомляє "Європейська правда", відповідну заяву розміщено на <a href="https://ec.europa.eu/">сайті </a>Єврокомісії.</p>
      <p>Ця угода дозволяє Європейському агентству прикордонної і берегової охорони надавати допомогу Сербії в управлінні кордонами, проводити спільні операції і розміщувати групи в регіонах Сербії, що межують з ЄС.</p>
      <p>Ця діяльність спрямована на боротьбу з нелегальною міграцією та транскордонною злочинністю і може включати надання розширеної технічної та оперативної допомоги на кордоні.</p>
      <p>"Зміцнення співпраці між пріоритетними третіми країнами та Європейським агентством прикордонної і берегової охорони також буде сприяти подальшому зміцненню безпеки на зовнішніх кордонах ЄС", - йдеться в заяві.</p>
      <p>Це вже третя подібна угода, раніше аналогічні документи були підписані з Албанією в жовтні 2018 року і Чорногорією в жовтні 2019 року.</p>
      <p>Аналогічні статусні угоди були також укладені з Північною Македонією та Боснією і Герцеговиною та очікують завершення.</p>
      <p>Європейська прикордонна і берегова охорона почала свою першу спільну операцію на території сусідньої країни, що не входить в ЄС, в Албанії в травні цього року.</p>
    </article>
  </body>
</html>