<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204653-sud-pidtverdiv-zakonnist-viznannya-diamantbanku-neplatospromozhnim"/>
    <meta property="og:site_name" content="Mind UA"/>
    <meta property="article:published_time" content="2019-11-19T17:10:00+00:00"/>
    <meta property="og:title" content="Суд підтвердив законність визнання «Діамантбанку» неплатоспроможним"/>
    <meta property="og:description" content="Правління НБУ 24 квітня 2017 року прийняло рішення про віднесення «Діамантбанку» до категорії неплатоспроможних"/>
  </head>
  <body>
    <article>
      <h1>Суд підтвердив законність визнання «Діамантбанку» неплатоспроможним</h1>
      <h2>Правління НБУ 24 квітня 2017 року прийняло рішення про віднесення «Діамантбанку» до категорії неплатоспроможних</h2>
      <address>
        <time datetime="2019-11-19T17:10:00+00:00">19 Nov 2019, 17:10</time>
      </address>
      <p>Шостий апеляційний адміністративний суд 13 листопада відмовив у задоволенні скарг власників істотної частки у «Діамантбанку» ТОВ «ПФК «Енергоінвест» (позивач), ТОВ «Інтер-Вент», ТОВ «Техно-Інвест» та залишив без змін рішення суду першої інстанції, яким було підтверджено законність рішення Національного банку (НБУ) про віднесення «Діамантбанку» до категорії неплатоспроможних. Про це <a href="https://www.bank.gov.ua/news/all/apelyatsiyniy-sud-pidtverdiv-zakonnist-vidnesennya-diamantbanku-do-kategoriyi-neplatospromojnih">повідомляє</a> прес-служба НБУ.</p>
      <p>Правління НБУ 24 квітня 2017 року прийняло рішення про віднесення «Діамантбанку» до категорії неплатоспроможних.</p>
      <p>Основною підставою для такого рішення був факт зменшення нормативів капіталу банку менше ніж до однієї третини від мінімального рівня, встановленого нормативно-правовими актами Нацбанку, а також той факт що банком не виконано у відповідний строк план реструктуризації, яким було передбачено здійснення заходів для його докапіталізації.</p>
      <p>Власник істотної участі в Діамантбанку – ТОВ «ПФК «Енергоінвест»  у вересні 2017 року звернулося з позовом до Національного банку, у якому просило визнати протиправним та скасувати рішення про віднесення «Діамантбанку» до категорії неплатоспроможних.</p>
      <p>29 травня 2019 року Окружний адміністративний суд міста Києва дійшов висновку, що Національний банк законно прийняв рішення про виведення Діамантбанку з ринку.</p>
      <p>Не погодившись із рішенням суду першої інстанції, позивач та треті особи на стороні позивача оскаржили дане рішення в апеляційному порядку. Проте апеляційний суд відхилив їх вимоги.</p>
      <p>У серпні цього року ФГВФО <a href="https://mind.ua/news/20201369-fgvfo-vistaviv-na-prodazh-ponad-30-kvartir-shcho-znahodyatsya-na-balansi-diamantbanku">виставив на продаж</a> понад 30 квартир, що обліковуються на балансі ПАТ «Діамантбанк»</p>
      <p>Нагадаємо: 22 червня 2017 року ФГФО прийняв рішення про відкликання банківської ліцензії та <a href="https://mind.ua/news/20173491-nbu-likvidue-diamantbank">ліквідації «Діамантбанк»</a>.</p>
      <p>.</p>
      <related>
        <h4>Також читайте</h4>
        <a href="https://mind.ua/news/20204578-nbu-hoche-dozvoliti-znimati-gotivku-z-kartok-u-kasah-magaziniv-ta-kafe"/>
        <a href="https://mind.ua/news/20204537-bofa-merrill-lynch-polipshiv-prognoz-zrostannya-vvp-ukrayini-v-2019-roci-do-38"/>
        <a href="https://mind.ua/news/20204521-zaborgovanist-bahmatyuka-pered-derzhavoyu-skladae-majzhe-30-mlrd-grn-nacbank"/>
      </related>
    </article>
  </body>
</html>