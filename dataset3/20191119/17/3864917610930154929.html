<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2821428-rozvedenna-sil-na-donbasi-bila-petrivskogo-rozminuvali-ponad-17-gektariv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T17:23:00+00:00"/>
    <meta property="og:title" content="Розведення сил на Донбасі: біля Петрівського розмінували понад 17 гектарів"/>
    <meta property="og:description" content="На Донеччині в районі розведення сил поблизу населених пунктів Петрівське-Богданівка вже виявлено та знешкоджено 188 боєприпасів."/>
  </head>
  <body>
    <article>
      <h1>Розведення сил на Донбасі: біля Петрівського розмінували понад 17 гектарів</h1>
      <h2>На Донеччині в районі розведення сил поблизу населених пунктів Петрівське-Богданівка вже виявлено та знешкоджено 188 боєприпасів.</h2>
      <address>
        <time datetime="2019-11-19T17:23:00+00:00">19 Nov 2019, 17:23</time>
      </address>
      <p>Про це повідомляє <a href="https://dn.dsns.gov.ua/ua/Nadzvichayni-podiyi/18270.html">ГУ ДСНС України у Донецькій області.</a></p>
      <p>“Станом на 14:50 19 листопада піротехнічними розрахунками ДСНС України обстежено територію площею 2,6 га, вилучено та знешкоджено встановленим способом 31 одиниця вибухонебезпечних предметів. Із початку робіт обстежено територію площею 17,57 га, виявлено та знешкоджено 188 одиниць вибухонебезпечних предметів”, - йдеться у повідомленні.</p>
      <p>Зазначається, що продовження обстеження забрудненої території заплановано на 09:00 20 листопада.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2820482-osoblivij-status-donbasu-razumkov-skazav-koli-pocnetsa-robota-nad-zakonoproektom.html">Особливий статус Донбасу: Разумков сказав, коли почнеться робота над законопроєктом</a>
      </blockquote>
      <p>Як повідомлялося, 11 листопада згідно з мінськими домовленостями в районі населених пунктів Богданівка та Петрівське Донецької області завершилось практичне розведення особового складу, озброєння та військової техніки.</p>
      <p>З ділянки розведення №3 відведено 42 військовослужбовці ЗСУ, три бойових броньованих машини та 48 одиниць стрілецької зброї. Сили ООС відійшли на 1 км та зайняли заздалегідь обладнані позиції.</p>
    </article>
  </body>
</html>