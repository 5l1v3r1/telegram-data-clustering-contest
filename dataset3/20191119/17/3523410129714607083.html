<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640786/%D8%AC%D8%A7%D9%86-%D8%A8%D8%A7%D8%AE%D8%AA%D9%86-%DB%B1%DB%B5-%D9%86%D9%81%D8%B1-%D8%A8%D8%B1-%D8%A7%D8%AB%D8%B1-%D8%A8%DB%8C%D9%85%D8%A7%D8%B1%DB%8C-%D8%B3%D8%B1%D8%AE%DA%A9-%D8%AF%D8%B1-%D8%B3%D8%A7%D9%85%D9%88%D8%A2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T17:19:00+00:00"/>
    <meta property="og:title" content="جان باختن ۱۵ نفر بر اثر بیماری سرخک در ساموآ"/>
    <meta property="og:description" content="صندوق کودکان ملل متّحد (یونیسف) از جان باختن ۱۵ نفر بر اثر شیوع بیماری سرخک در ساموآ خبر داد"/>
  </head>
  <body>
    <article>
      <h1>
        <a href="https://www.bultannews.com/fa/news/640786/%D8%AC%D8%A7%D9%86-%D8%A8%D8%A7%D8%AE%D8%AA%D9%86-%DB%B1%DB%B5-%D9%86%D9%81%D8%B1-%D8%A8%D8%B1-%D8%A7%D8%AB%D8%B1-%D8%A8%DB%8C%D9%85%D8%A7%D8%B1%DB%8C-%D8%B3%D8%B1%D8%AE%DA%A9-%D8%AF%D8%B1-%D8%B3%D8%A7%D9%85%D9%88%D8%A2">جان باختن ۱۵ نفر بر اثر بیماری سرخک در ساموآ</a>
      </h1>
      <h2>صندوق کودکان ملل متّحد (یونیسف) از جان باختن ۱۵ نفر بر اثر شیوع بیماری سرخک در ساموآ خبر داد</h2>
      <address><time datetime="2019-11-19T17:19:00+00:00">19 Nov 2019, 17:19</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری فرانسه، یونیسف روز سه شنبه در گزارشی اعلام کرد، شیوع بیماری سرخک در ساموآ(Samoa) تاکنون ۱۵ کشته برجای گذاشته است که ۱۴ نفر آن‌ها کودک هستند. <br/>در این گزارش آمده است سرخک موجب مرگ ۱۴ کودک زیر پنج سال و یک فرد بزرگسال شده است.<br/>یونیسف به دنبال توزیع ۱۱۰ هزار دوز واکسن در ساموآ با جمعیت ۲۰۰ هزار نفر است.<br/>شمار موارد مظنون به ابتلا به سرخک در ساموآ از مرز هزار نفر گذشت. یونیسف در ساموآ وضع فوق العاده اعلام کرد و کارزار واکسیناسیون اجباری را آغاز کرد. <br/>در آمار قبلی شمار قربانیان سرخک در ساموآ هفت نفر اعلام شده بود.<br/>بیماری سرخک پس از کاهش قابل توجه در سال‌های ۲۰۰۰ تا ۲۰۱۶ به دلیل واکسیناسیون گسترده، حالا بار دیگر به ویژه به دلیل بدگمانی نسبت به واکسن‌ها رو به افزایش است.<br/>سرخک همچنان یکی از بیماری‌های مرگبار است.</p>
    </article>
  </body>
</html>