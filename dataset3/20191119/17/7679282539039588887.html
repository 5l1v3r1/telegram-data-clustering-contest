<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-life-imprisonment-to-brothers-who-shot-dead-their-sister-for-love-marriage-2858518.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T17:15:08+00:00"/>
    <meta property="og:title" content="लव मैरिज करने पर बहन की गोली मारकर हत्या करने वाले भाइयों को उम्रकैद"/>
    <meta property="og:description" content="मर्जी के खिलाफ शादी करने पर एक महिला को उसके सगे भाईयों ने मार डाला। मंगलवार को अपर जिला जज(पन्द्रह) सुभाष सिंह ने हत्यारे दोनों भाईयों को सश्रम आजीवन कारावास की सजा दी है। संभल में सात साल पुराने..."/>
  </head>
  <body>
    <article>
      <h1>लव मैरिज करने पर बहन की गोली मारकर हत्या करने वाले भाइयों को उम्रकैद</h1>
      <address><time datetime="2019-11-19T17:15:08+00:00">19 Nov 2019, 17:15</time> by <a rel="author">वरिष्ठ संवाददाता।,मुरादाबाद।</a></address>
      <p>मर्जी के खिलाफ शादी करने पर एक महिला को उसके सगे भाईयों ने मार डाला। मंगलवार को अपर जिला जज(पन्द्रह) सुभाष सिंह ने हत्यारे दोनों भाईयों को सश्रम आजीवन कारावास की सजा दी है। संभल में सात साल पुराने मामले को ऑनर किलिंग माना गया है। कोर्ट ने दोनों पर जुर्माना भी लगाया है। एडीजीसी सुरेश सिंह ने बताया कि ऑनर किलिंग का सनसनीखेज मामला संभल के महमूद खां सराय का है। संभल के नाखासा थाने के नरोत्तम सराय निवासी ताहिर की बीवी रुबी की एक दिसंबर, 12 को गोली मारकर हत्या कर दी गई थी। महिला ने घटनास्थल पर ही दम तोड़ दिया। घटना रात साढ़े बजे की थी। </p>
      <h3>Read Also:  <a href="https://www.livehindustan.com/uttar-pradesh/story-20-students-critically-injured-in-school-bus-and-truck-accident-in-moradabad-2857361.html">यूपी : मुरादाबाद में स्कूल बस को ट्रक ने मारी टक्कर, 20 बच्चे गंभीर रूप से घायल</a></h3>
      <p>हमलावर कोई ओर नहीं मृतका के सगे भाई नासिर और जाकिर निकले। मामले की रिपोर्ट पति ताहिर ने लिखाई। कहा गया कि नासिर और जाकिर ने उन्हें पासपोर्ट बनवाने के बहाने अपने साथ महमूद खां सराय में भूरे खां की ज्यारत पर ले गए। रुबी का एक भाई सऊदी अरब में काम करता है। उसे सऊदी में ही काम दिलवाने को पासपोर्ट दिलवाने का लालच दिया गया। दरअसल महिला रुबी ने ताहिर से निकाह कर लिया जबकि उसके परिवार वालों ने विरोध जताया था। शादी के खिलाफ उसके दोनों भाई भी थे। बिना मर्जी के शादी करने पर महिला के भाई भी ताहिर से रंजिश रखने लगे। </p>
      <h3>Read Also: <a href="https://www.livehindustan.com/uttar-pradesh/story-uttar-pradesh-dumper-hits-mahindra-pickup-on-prayagraj-mirzapur-highway-3-dead-2857366.html">यूपी: प्रयागराज-मिर्जापुर हाईवे पर डंपर ने पिकअप को मारी जोरदार टक्कर, 3 की मौत</a></h3>
      <p>बहन बहनोई को सबक सिखाने के लिए आरोपी एक रोज अपने साथ बहाने से ले गए। पासपोर्ट बनवाने के लिए रुबी और ताहिर के हस्ताक्षर कराने के लिए उन्हें बाइक पर बैठा लिया गया जहां नासिर ने रुबी को पकड़ लिया और जाकिर ने उसे गोली मार दी। ताहिर को मारने की कोशिश की गई। मंगलवार को एडीजे कोर्ट ने गवाही और अन्य पुख्ता सबूत के आधार पर दोनों भाईयों को दोषी करार दिया और उम्रकैद की सजा सुनाई। दोषियों पर 30-35 हजार रुपये का जुर्माना लगाया गया है।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>