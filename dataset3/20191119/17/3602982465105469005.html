<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/is-volgens-opvallende-xi-oranje-estland/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T17:15:34+00:00"/>
    <meta property="og:title" content="Dit is volgens jullie de (opvallende) XI van Oranje tegen Estland"/>
    <meta property="og:description" content="Ook voor de interland van Oranje tegen Estland wilden jullie weer massaal Ronald Koeman zijn. We hebben alle stemmen opgeteld en dat leverde een opvallend elftal op. Kijk maar! Lees verder onder de opstelling: Jasper Cillessen is volgens jullie als altijd de keeper dinsdagavond. Hij voert een verdediging aan met Denzel Dumfries op rechtsback, die…"/>
  </head>
  <body>
    <article>
      <h1>Dit is volgens jullie de (opvallende) XI van Oranje tegen Estland</h1>
      <address>
        <time datetime="2019-11-19T17:15:34+00:00">19 Nov 2019, 17:15</time>
      </address>
      <p>
        <b>Ook voor de interland van Oranje tegen Estland wilden jullie weer <a href="https://sportnieuws.nl/voetbal/binnenland/be-the-bondscoach-moeten-er-afwezigen-spelen-estland/">massaal</a> Ronald Koeman zijn. We hebben alle stemmen opgeteld en dat leverde een opvallend elftal op. Kijk maar!</b>
      </p>
      <p>Lees verder onder de opstelling:</p>
      <figure>
        <img src="https://sportnieuws.nl/app/uploads/2019/11/xisportnieuws.png"/>
      </figure>
      <p>Jasper Cillessen is volgens jullie als altijd de keeper dinsdagavond. Hij voert een verdediging aan met Denzel Dumfries op rechtsback, die met 58% van de stemmen populairder is dan Joël Veltman. De Ajacied komt er ook in het hart van de defensie niet aan te pas. Zonder Van Dijk zouden jullie het liefst Daley Blind (27%) naast Matthijs de Ligt (50%) zetten.<br/><br/>Op links is er door jullie een plek ingeruimd voor Patrick van Aanholt, die meer stemmen kreeg dan Nathan Aké en Blind. Met 39% tegenover 34% en 26% was het hier wel <i>close</i>.<br/><br/><b>Vertrouwd middenveld<br/></b>Nog zonder Marten de Roon staan 'gewoon' Georginio Wijnaldum (31%), Frenkie de Jong (33%) en Donny van de Beek (23%) op het middenveld volgens jullie. Davy Pröpper kreeg goede commentaren na de laatste wedstrijd tegen Noord-Ierland. Toch kwam hij maar tot 11% van de stemmen.<br/><br/><b>Boadu!<br/></b>Voorin staat volgens jullie niet Memphis Depay in de punt van de aanval, maar Myron Boadu. De AZ-speler kreeg 42% van alle stemmen, de vedette maar 37%. Ook op de flanken komt Depay er niet aan te pas, want Calvin Stengs (44%) en Quincy Promes (38%) hebben het meeste vertrouwen van jullie gekregen.</p>
    </article>
  </body>
</html>