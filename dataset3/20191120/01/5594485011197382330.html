<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/eto-v-kakvo-shche-bde-prevrnat-rodniyat-dom-na-khitler_news710292.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T01:21:00+00:00"/>
    <meta property="og:title" content="Ето в какво ще бъде превърнат родният дом на Хитлер"/>
    <meta property="og:description" content="По-рано австрийските власти искаха да съборят сградата, за да не се превърне в култов паметник на неонацистите"/>
  </head>
  <body>
    <article>
      <h1>Ето в какво ще бъде превърнат родният дом на Хитлер</h1>
      <h2>По-рано австрийските власти искаха да съборят сградата, за да не се превърне в култов паметник на неонацистите</h2>
      <address>
        <time datetime="2019-11-20T01:21:00+00:00">20 Nov 2019, 01:21</time>
      </address>
      <p>https://blitz.bg/svyat/eto-v-kakvo-shche-bde-prevrnat-rodniyat-dom-na-khitler_news710292.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574202782-9be55558a76c6a5326ee895a3e3d000f-1440x.jpg"/>
      </figure>
      <p>
        <b>Сградата в австрийския град Браунау ам Ин, в която е роден Адолф Хитлер, ще бъде превърната в полицейско управление, съобщават от австрийското правителство, цитирани от Deutche Welle.</b>
      </p>
      <p>"Бъдещото използване на сградата от полицията трябва ясно да демонстрира, че тя никога няма да се превърне в паметник на националсоциализма “, заяви австрийският министър на вътрешните работи Волфганг Пешорн.<br/><br/>Съдбата на дома, в който е роден Хитлер, се решава в продлжение на няколко години. По-рано австрийските власти искаха да съборят сградата, за да не се превърне в култов паметник на неонацистите.<br/><br/>През 2017 г. сградата беше иззета от държавата от нейната собственичка Херлинда Помер, въпреки нейните протести. На Помер първоначално е присъдено обезщетение от 1,5 милиона евро, но тази сума е оспорена от австрийската финансова прокуратура.<br/><br/>Според закона, приет от Австрийския национален съвет през 2016 г., местните власти могат да извършват всякакъв вид архитектурни работи на обекта, включително цялостния демонтаж на сградата.<br/><br/><b>Превод и редакция: БЛИЦ</b></p>
    </article>
  </body>
</html>