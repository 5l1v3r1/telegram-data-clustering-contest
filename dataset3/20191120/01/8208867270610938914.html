<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/20/news/olanda_25_migranti_in_un_container_frigorifero_diretto_in_inghilterra_due_in_ospedale-241454044/"/>
    <meta property="og:site_name" content="Repubblica.it"/>
    <meta property="article:published_time" content="2019-11-20T01:50:00+00:00"/>
    <meta property="og:title" content="Olanda, 25 migranti in un container frigorifero diretto in Inghilterra: due in ospedale"/>
    <meta property="og:description" content="Sono tutti vivi, erano sul traghetto salpato da Rotterdam"/>
  </head>
  <body>
    <article>
      <h1>Olanda, 25 migranti in un container frigorifero diretto in Inghilterra: due in ospedale</h1>
      <h2>Sono tutti vivi, erano sul traghetto salpato da Rotterdam</h2>
      <address>
        <time datetime="2019-11-20T01:50:00+00:00">20 Nov 2019, 01:50</time>
      </address>
      <p>Quasi tutti i migranti - 23 su 25 - trovati chiusi in un container frigorifero di un traghetto diretto in Inghilterra sono stati portati in una "stazione di polizia". Gli altri due sono in ospedale. Lo hanno riferito i servizi di emergenza olandesi, che hanno scoperto i migranti poco dopo che il traghetto era salpato da Rotterdam.<br/><br/>La polizia olandese ha riferito che il traghetto è stato fatto subito rientrare nel porto di Vlaardingen al momento della scoperta dei migranti. L'equipaggio ha confermato che non ci sono stati morti. Sul posto erano comunque accorse diverse ambulanze e cani per trovare eventuali altri migranti nascosti.<br/><br/>Il mese scorso 39 migranti, vietnamiti e cinesi, erano morti soffocati all'interno di un tir frigo partito dalla Bulgaria e ritrovato nel sud dell'Inghilterra. Due settimane dopo un'altra quarantina di profughi, soprattutto afghani, erano stati trovati stipati dentro un tir in Grecia, ma fortunatamente illesi.<br/> </p>
    </article>
  </body>
</html>