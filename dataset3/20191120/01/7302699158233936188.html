<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000111224"/>
    <meta property="og:site_name" content="MGR Online"/>
    <meta property="article:published_time" content="2019-11-20T01:25:00+00:00"/>
    <meta property="og:title" content="&quot;จ่ามู&quot; ว่างพอดี รอเสียบคุม &quot;ไก่&quot; พฤหัสฯนี้"/>
    <meta property="og:description" content="โชเซ่ มูรินโญ่ กุนซือลูกหนังชื่อดังชาวโปรตุกีส กำลังจะเข้ารับตำแหน่งผู้จัดการทีมคนใหม่ของ ท็อตแนม ฮอตสเปอร์ ภายในวันพฤหัสบดีที่ 21 พฤศจิกายนนี้ หลัง เมาริซิโอ โปเช็ตติโน ถูกเด้งตกเก้าอี้ไปหมาดๆ"/>
  </head>
  <body>
    <article>
      <h1>"จ่ามู" ว่างพอดี รอเสียบคุม "ไก่" พฤหัสฯนี้</h1>
      <address><time datetime="2019-11-20T01:25:00+00:00">20 Nov 2019, 01:25</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011508001.JPEG"/>
      </figure>
      <p>โชเซ่ มูรินโญ่ กุนซือลูกหนังชื่อดังชาวโปรตุกีส กำลังจะเข้ารับตำแหน่งผู้จัดการทีมคนใหม่ของ ท็อตแนม ฮอตสเปอร์ ภายในวันพฤหัสบดีที่ 21 พฤศจิกายนนี้ หลัง เมาริซิโอ โปเช็ตติโน ถูกเด้งตกเก้าอี้ไปหมาดๆ<br/><br/>สเปอร์ส ออกแถลงการณ์ประกาศแยกทาง โปเช็ตติโน แบบฟ้าผ่าในช่วงพักเบรคทีมชาติ สังเวยผลงานอันย่ำแย่ ชวดถ้วย ยูฟ่า แชมเปียนส์ ลีก รวมถึง พรีเมียร์ ลีก อังกฤษ ที่ร่วงหล่นมาอยู่อันดับ 14 ของตาราง<br/><br/>พลพรรค "ไก่เดือยทอง" ต้องรีบมองหากุนซือคนใหม่ในช่วงเวลาเร่งด่วน และบิ๊กเนมที่พวกเขามองไว้ก็คือ โชเซ่ มูรินโญ่ ที่กำลังว่างงานหลังจากโดน แมนเชสเตอร์ ยูไนเต็ด ปลดเมื่อฤดูกาลที่แล้วเช่นกัน<br/><br/>มูรินโญ่ วัย 56 ปี พร้อมกลับมาทำงานคุมทีม พรีเมียร์ ลีก อังกฤษ เต็มที่ โดยรายงานเผยว่าเจ้าตัวกำลังเดินทางมาที่ลอนดอน เพื่อพูดคุยรายละเอียดงานและคาดว่าจะประกาศอย่างเป็นทางการในอีกไม่ช้า<br/><br/>ทั้งนี้ หากการเจรจาไม่สำเร็จภายในเวลาที่สื่อคาดการณ์ ไรอัส เมสัน กุนซือของ สเปอร์ส ชุดอายุไม่เกิน 23 ปี จะเข้ามารับงานคุมทีมชุดใหญ่ชั่วคราวในเกมบุกเยือน เวสต์ แฮม ยูไนเต็ด วันที่ 23 พฤศจิกายนนี้</p>
    </article>
  </body>
</html>