<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380957/akpnin-anketinde-imamoglu-ve-demirtas-surprizi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T01:53:00+00:00"/>
    <meta property="og:title" content="AKP'nin anketinde İmamoğlu ve Demirtaş sürprizi"/>
    <meta property="og:description" content="AKP'nin ayda bir kez yaptırdığı ankette katılımcılara yöneltilen &quot;En beğendiğiniz siyasetçi kim?&quot; sorusuna verilen cevapta CHP'li İstanbul Büyükşehir Belediye Başkanı Ekrem İmamoğlu ile HDP'nin cezaevinde bulunan eski Eş Genel Başkanı Selahattin Demirtaş üst sıralarda yer aldı."/>
  </head>
  <body>
    <article>
      <h1>AKP'nin anketinde İmamoğlu ve Demirtaş sürprizi</h1>
      <h2>AKP'nin yaptırdığı 'en beğenilen siyasetçi' anketinden İBB Başkanı İmamoğlu ve tutuklu eski HDP Eş Genel Başkanı Selahattin Demirtaş çıktı.</h2>
      <address>
        <time datetime="2019-11-20T01:53:00+00:00">20 Nov 2019, 01:53</time>
      </address>
      <p>AKP'nin ayda bir kez yaptırdığı ankette katılımcılara yöneltilen "En beğendiğiniz siyasetçi kim?" sorusuna verilen cevapta CHP'li İstanbul Büyükşehir Belediye Başkanı Ekrem İmamoğlu ile HDP'nin cezaevinde bulunan eski Eş Genel Başkanı Selahattin Demirtaş üst sıralarda yer aldı.</p>
      <p>Katılımcılar "En beğendiğiniz siyasetçi kim?” sorusuna Cumhurbaşkanı Erdoğan’dan sonra sırasıyla Ekrem İmamoğlu ile Selahattin Demirtaş cevabını verdi.</p>
      <p>Tarafsız Haber Ajansı’nın haberine göre anket sonuçlarına ilişkin bilgi veren bir AKP’li yetkili, Erdoğan ile İmamoğlu arasındaki makasın Cumhurbaşkanı lehine giderek açıldığını savundu. Ankete göre Selahattin Demirtaş’ı MHP Genel Başkanı Devlet Bahçeli izliyor.</p>
      <p>Bahçeli’nin ardından İYİ Parti Genel Başkanı Meral Akşener geliyor. Akşener’den sonra ise CHP Genel Başkanı Kemal Kılıçdaroğlu yer alıyor.</p>
      <p>Listeye Erdoğan dışında AKP’den iki ismin daha girdiği belirtiliyor. Buna göre eski Başbakan Binali Yıldırım ve İçişleri Bakanı Süleyman Soylu’nun listede olduğu iddia ediliyor.</p>
      <related>
        <h4># AKP İLE İLİŞKİLİ:</h4>
        <a href="https://www.milligazete.com.tr/haber/3304192/akpde-ikinci-istifa-dalgasi-metal-yorgunlugu-asilamadi-mi"/>
        <a href="https://www.milligazete.com.tr/haber/3282604/akp-yeneroglunun-istifasindan-once-bunlari-hesaplamis"/>
        <a href="https://www.milligazete.com.tr/haber/3277680/akpden-mustafa-yeneroglu-aciklamasi-elestirin-varsa-tweet-atmazsin"/>
        <a href="https://www.milligazete.com.tr/haber/3218908/erdogan-ile-akpli-vekillerin-arasina-kara-kedi-girdi"/>
        <a href="https://www.milligazete.com.tr/haber/3207288/erdogandan-akpli-vekillere-sert-uyari"/>
        <a href="https://www.milligazete.com.tr/haber/3196644/oktay-cumhurbaskanliginda-akp-corum-il-teskilatini-kabul-etti"/>
        <a href="https://www.milligazete.com.tr/haber/3017843/chp-akpnin-pesine-dustu-7-haziran-1-kasim-donemi-arastirilsin"/>
        <a href="https://www.milligazete.com.tr/haber/2577808/ak-parti-yoksullari-kendine-muhtac-hale-getirme-politikasi-izledi"/>
        <a href="https://www.milligazete.com.tr/haber/2570980/akpli-corum-belediyesi-bir-yilda-yuzde-500-borclandi"/>
        <a href="https://www.milligazete.com.tr/haber/2569321/akpnin-yargi-dosyasi-hangi-baslikla-acilacak"/>
      </related>
    </article>
  </body>
</html>