<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/legia-cup-tuz-tuz-w-sobote-start-rozgrywek/75818"/>
    <meta property="og:site_name" content="Legia.Net"/>
    <meta property="article:published_time" content="2019-11-20T01:16:00+00:00"/>
    <meta property="og:title" content="Legia Cup tuż, tuż. W sobotę start rozgrywek"/>
    <meta property="og:description" content="W najbliższy weekend na bocznym boisku Legii Warszawa odbędzie się turniej Legia Cup. Na murawie pojawią się dwie drużyny stołecznego klubu, a także m.in. Juventus, Manchester United czy Anderlecht."/>
  </head>
  <body>
    <article>
      <h1>Legia Cup tuż, tuż. W sobotę start rozgrywek</h1>
      <address><time datetime="2019-11-20T01:16:00+00:00">20 Nov 2019, 01:16</time> by <a rel="author">Jakub Szerszeń</a></address>
      <p>
        <b>W najbliższy weekend na bocznym boisku Legii Warszawa odbędzie się turniej Legia Cup. Na murawie pojawią się dwie drużyny stołecznego klubu, a także m.in. Juventus, Manchester United czy Anderlecht.</b>
      </p>
      <p>Turniej Legia Cup rozpocznie się w sobotę 23 listopada i będzie trwał również w niedzielę (24.11). Pierwsze mecze zostaną rozegrane o godzinie 9:00, a zawody otworzy rywalizacja pierwszego zespołu Legii z amerykańską drużyną Vistula Garfield. Na boisku zaprezentują się gracze z rocznika 2009 i młodsi. W dwóch ekipach "Wojskowych" pojawią się także piłkarze urodzeni w 2010 roku, ale też przedstawiciele klubów partnerskich i wybijające się jednostki z Legia Soccer Schools.</p>
      <p>– Turniej odbywać się będzie w systemie ligowym. Dzięki temu dany uczestnik rywalizować będzie z każdym zespołem biorącym udział w zawodach, a co za tym idzie będzie miał okazję sprawdzić się na tle rywali prezentujących zróżnicowaną kulturę gry. W tegorocznej edycji ponownie pojawią się uznane marki, jak Anderlecht, Juventus Turyn, RB Salzburg czy Manchester United, ale nie zabraknie również drużyn spoza Europy, charakteryzujących się zupełnie innym stylem gry - chociażby Vistula Garfield ze Stanów Zjednoczonych. Zetknięcie z takim "innym" futbolem będzie dla pozostałych zespołów ciekawym i wartościowym doświadczeniem – opowiada <b>Adam Orlikowski</b>, menedżer projektu Legia Soccer Schools, jeden z organizatorów Legia Cup.</p>
      <p>W zawodach wezmą udział w sumie dwie drużyny Legii, a także Talent Warszawa - zespół wyłoniony w ramach turnieju eliminacyjne. Wśród zagranicznych rywali znajdują się: RSC Anderlecht (Belgia), Hertha Berlin (Niemcy), RB Salzburg (Austria), Norwegian Soccer Academy (Norwegia), Team Europa (Czechy), Manchester United (Anglia), Sparta Praga (Czechy), Pogoń Lwów (Ukraina) oraz Vistula Garfield (USA). Wstęp na mecz odbywające się "pod balonem" jest darmowy.</p>
      <p>
        <b>Harmonogram meczów:</b>
      </p>
      <figure>
        <img src="https://legia.net/uploads/base/l/c/lc1.png"/>
      </figure>
      <figure>
        <img src="https://legia.net/uploads/base/l/c/lc2.png"/>
      </figure>
      <figure>
        <img src="https://legia.net/uploads/base/l/c/lc3.png"/>
      </figure>
    </article>
  </body>
</html>