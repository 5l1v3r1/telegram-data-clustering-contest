<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/news/story/655229/aystiri-proeidopoiisi-mosxas-se-agkyra-an-xekinisei-nea-stratiotiki-epixeirisi-sti-syria"/>
    <meta property="og:site_name" content="OnSports"/>
    <meta property="article:published_time" content="2019-11-20T01:01:28+00:00"/>
    <meta property="og:title" content="Αυστηρή προειδοποίηση Μόσχας σε Άγκυρα αν ξεκινήσει νέα στρατιωτική επιχείρηση στη Συρία"/>
    <meta property="og:description" content=" Η Ρωσία ανακοίνωσε την κατάπληξή της από την υπόσχεση της Τουρκίας να διεξαγάγει μια νέα στρατιωτική επιχείρηση στη βόρεια Συρία, αν η περιοχή δεν έχει εκκαθαριστεί από Κούρδους, προειδοποιώντας ότι οποιαδήποτε τέτοια κίνηση θα καταστρέψει τις προσπάθειες να υπάρξει σταθεροποίηση στην περιοχή."/>
  </head>
  <body>
    <article>
      <h1>Αυστηρή προειδοποίηση Μόσχας σε Άγκυρα αν ξεκινήσει νέα στρατιωτική επιχείρηση στη Συρία</h1>
      <address><time datetime="2019-11-20T01:01:28+00:00">20 Nov 2019, 01:01</time> by <a rel="author">Onsports Team</a></address>
      <p> Η Ρωσία ανακοίνωσε την κατάπληξή της από την υπόσχεση της Τουρκίας να διεξαγάγει μια νέα στρατιωτική επιχείρηση στη βόρεια Συρία, αν η περιοχή δεν έχει εκκαθαριστεί από Κούρδους, προειδοποιώντας ότι οποιαδήποτε τέτοια κίνηση θα καταστρέψει τις προσπάθειες να υπάρξει σταθεροποίηση στην περιοχή.</p>
      <p>Ο υπουργός Εξωτερικών Μεβλούτ Τσαβούσογλου δήλωσε τη Δευτέρα, ότι η χώρα του θα εξαπολύσει νέα στρατιωτική επιχείρηση στη βορειοανατολική Συρία αν η περιοχή δεν έχει εκκαθαριστεί από την κουρδική πολιτοφυλακή Μονάδες Προστασίας του Λαού (YPG).</p>
      <p>Σύμφωνα με το τουρκικό πρακτορείο ειδήσεων Anadolu, ο Τσαβούσογλου είπε ότι η Ρωσία και οι Ηνωμένες Πολιτείες δεν έπραξαν αυτά που απαιτούνται βάσει των συμφωνιών, με τις οποίες σταμάτησε η τουρκική επίθεση τον Οκτώβριο και τις κάλεσε να τηρήσουν τις υποσχέσεις τους.</p>
      <p>Τα σχόλια του, και η ψυχρή αντίδραση της Ρωσίας σε αυτά, αντανακλούν τις νέες εντάσεις για τη Συρία μεταξύ της Μόσχας και της Άγκυρας λιγότερο από έναν μήνα μετά τη συμφωνία του Ρώσου προέδρου Βλαντίμιρ Πούτιν και του Τούρκου προέδρου Ταγίπ Ερντογάν στο πλαίσιο της οποίας συριακές και ρωσικές δυνάμεις αναπτύχθηκαν στη βορειοανατολική Συρία για να απομακρύνουν τους μαχητές της κουρδικής πολιτοφυλακής YPG και τα όπλα τους από τα σύνορα με την Τουρκία.</p>
      <p>Διαβάστε περισσότερα στο <a href="https://www.cnn.gr/news/kosmos/story/197920/aystiri-proeidopoiisi-mosxas-se-agkyra-an-xekinisei-nea-stratiotiki-epixeirisi-sti-syria">Cnn.gr</a></p>
    </article>
  </body>
</html>