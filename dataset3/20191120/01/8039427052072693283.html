<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959475"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T01:50:41+00:00"/>
    <meta property="og:title" content="అమ్ముడుపోయే ఒవైసీ"/>
    <meta property="og:description" content="ADVT"/>
  </head>
  <body>
    <article>
      <h1>అమ్ముడుపోయే ఒవైసీ</h1>
      <address>
        <time datetime="2019-11-20T01:50:41+00:00">20 Nov 2019, 01:50</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>మైనారిటీ తీవ్రవాదానికి అండ: మమత</b>
        </li>
        <li>
          <b>బెంగాల్‌లో బీజేపీ 18 ఎంపీ సీట్లు ఎలా గెలిచిందో దీదీ చెప్పాలి: ఒవైసీ</b>
        </li>
      </ul>
      <p><b>కోల్‌కతా/కోజికోడ్‌, నవంబరు 19:</b> సాధారణంగా బీజేపీ, ఆ పార్టీ అగ్రనాయకులపై విమర్శనాస్త్రాలు సంధించే పశ్చిమ బెంగాల్‌ ముఖ్యమంత్రి మమతా బెనర్జీ... కొత్తగా మజ్లిస్‌ అధ్యక్షుడు అసదుద్దీన్‌ ఒవైసీని లక్ష్యంగా ఎంచుకున్నారు. హైదరాబాద్‌ కేంద్రంగా ఉన్న కొందరు నాయకులు మైనారిటీ తీవ్రవాదాన్ని ప్రోత్సహిస్తున్నారని, అమ్ముడుపోతారని ఒవైసీని పరోక్షంగా విమర్శించారు. వాళ్లు బీజేపీ నుంచి డబ్బులు తీసుకుంటారని, వారి పట్ల ప్రజలు జాగ్రత్తగా ఉండాలని హెచ్చరించారు. కూచ్‌బిహార్‌లో తృణమూల్‌ కార్యకర్తలను ఉద్దేశించి ఆమె మాట్లాడారు. బీజేపీ నుంచి హిందూ ఓటర్లను మళ్లించడంతో పాటు రాష్ట్ర రాజకీయాల్లోకి ప్రవేశించడానికి ప్రయత్నిస్తున్న మజ్లి్‌సకు బ్రేక్‌ వేయడానికి ఆమె ఘాటు విమర్శలు చేశారు. దీనిపై ఒవైసీ ట్విటర్‌లో స్పందించారు. మానవ అభివృద్ధి సూచీల్లో బెంగాలీ ముస్లింల పరిస్థితి ఇతర మైనారిటీల కంటే అధ్వానంగా ఉందని చెప్పడం మతపరమైన తీవ్రవాదం కాదని పేర్కొన్నారు. హైదరాబాద్‌లో ఉండే తమను చూసి ఒకవేళ దీదీ ఆందోళన చెందుతుంటే... బెంగాల్‌లో 42కు 18 లోక్‌సభ సీట్లను బీజేపీ ఎలా గెలుచుకుందో ఆమె సమాధానం చెప్పాలని కోరారు. కాగా, కేరళలో సీపీఎం సీనియర్‌ నేత పి.మోహనన్‌ సంచలన వ్యాఖ్యలు చేశారు. మావోయిస్టులకు ఇస్లామిక్‌ మిలిటెంట్‌ సంస్థల నుంచి సాయం అందుతోందని ఆయన ఆరోపించారు.</p>
    </article>
  </body>
</html>