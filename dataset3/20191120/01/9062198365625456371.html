<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380953/cocuk-arkadasini-tufekle-vurdu"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T01:35:00+00:00"/>
    <meta property="og:title" content="Çocuk, arkadaşını tüfekle vurdu"/>
    <meta property="og:description" content="Zonguldak'ta bir çocuk, babasının tüfeğiyle arkadaşını vurması sonucu ağır yaraladı."/>
  </head>
  <body>
    <article>
      <h1>Çocuk, arkadaşını tüfekle vurdu</h1>
      <h2>Zonguldak'ta bir çocuk, babasının tüfeğiyle arkadaşını vurması sonucu ağır yaraladı.</h2>
      <address>
        <time datetime="2019-11-20T01:35:00+00:00">20 Nov 2019, 01:35</time>
      </address>
      <p>Zonguldak’ın Devrek ilçesinde, A.K. (8), babasının av tüfeğiyle oynarken arkadaşı M.İ.B.'yi (9) kazayla başından vurdu.</p>
      <p>Kaza kurşunuyla ağır yaralanan M.İ.B, yoğun bakım ünitesinde tedavi altına alındı.</p>
      <p>Devrek'in Karşıyaka Mahallesi'nde meydana gelen olayda ilkokul 2'nci sınıf öğrencisi A.K., babasına ait olduğu öğrenilen av tüfeğini ateşlemesi sonucu arkadaşı M.İ.B'yi vücudunun çeşitli yerlerinden yaraladı.</p>
      <p>Silah sesine koşan aile ve çevredeki vatandaşlar durumu sağlık ekiplerine bildirdi. M.İ.B., sağlık ekiplerinin ilk müdahalesinin ardından Devrek Devlet Hastanesi’ne kaldırıldı.</p>
      <p>Başından ve gözünden aldığı kurşunlarla ağır yaralanan M.İ.B., burada yapılan müdahalenin ardından Zonguldak Bülent Ecevit Üniversitesi Sağlık Uygulama ve Araştırma Hastanesi'ne sevk edildi.</p>
      <p>Yoğun bakım ünitesine alınan M.İ.B.'nin hayati tehlikesinin sürdüğü öğrenildi.</p>
    </article>
  </body>
</html>