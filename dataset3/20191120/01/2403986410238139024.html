<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/tkachenko_anonsuvav_noviy_mediyniy_zakonoproyekt_shho_pro_nogo_vidomo_n1237096"/>
    <meta property="og:site_name" content="24 Канал"/>
    <meta property="article:published_time" content="2019-11-20T01:05:00+00:00"/>
    <meta property="og:title" content="Ткаченко анонсував новий медійний законопроєкт: що про нього відомо"/>
    <meta property="og:description" content="Голова Комітету Верховної Ради з питань гуманітарної та інформаційної політики та народний депутат від &quot;Слуги народу&quot; Олександр Ткаченко розповів, що проєкт нового закону про медіа буде подано до Верховної Ради України в грудні 2019 року."/>
  </head>
  <body>
    <article>
      <h1>Ткаченко анонсував новий медійний законопроєкт: що про нього відомо</h1>
      <address><time datetime="2019-11-20T01:05:00+00:00">20 Nov 2019, 01:05</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>Голова Комітету Верховної Ради з питань гуманітарної та інформаційної політики та народний депутат від "Слуги народу" Олександр Ткаченко розповів, що проєкт нового закону про медіа буде подано до Верховної Ради України в грудні 2019 року.</b>
      </p>
      <p>Як зауважив Ткаченко під час обговорення вищезазначеного проєкту закону з представниками ЗМІ та учасниками робочої групи, <b>новий документ повинен замінити одразу кілька чинних "медійних" законів. </b>За його словами, деякі моменти цього документу ще допрацьовують.</p>
      <blockquote>Радимо ознайомитися! <a href="https://24tv.ua/media_pid_mikroskopom_yak_vlada_hoche_kontrolyuvati_zmi_n1235115">Медіа під мікроскопом: як влада хоче контролювати ЗМІ</a></blockquote>
      <p>"Щодо реєстрації онлайн медіа та платформ спільного доступу (соціальні мережі, а також постачальники комунікаційних послуг для потреб телерадіомовлення) ми поставили знак питання, але ми маємо в законі дати відповіді на них", – підкреслив парламентар.</p>
      <p>Він додав, що поки залишилися невирішеними питання, зокрема, який відсоток української мови необхідно встановити на цифрових платформах, які ведуть мовлення із закордонних серверів.</p>
      <aside>Мову українську ми будемо вважати обов'язковим елементом, питання лише – про відсоток,<cite>– пояснив "слуга народу".</cite></aside>
      <p>Ткаченко розповів, що <b>майбутній закон має зобов’язати медіа платити податки до державного бюджету</b>, однак є певні складнощі у застосуванні цієї норми. Над її втіленням працює робоча група.</p>
      <p>На завершення нардеп закликав медіаспільноту до вечора 22 листопада надсилати свої пропозиції щодо вдосконалення законопроєкту на електронну адресу комітету.</p>
      <blockquote>Цікаво!<a href="https://24tv.ua/u_sluzi_narodu_viznali_neotsinennu_rol_zmi_u_formuvanni_gromadskoyi_dumki_n1234899"> У "Слузі народу" визнали неоціненну роль ЗМІ у формуванні громадської думки</a></blockquote>
      <p>До слова, на початку листопада президент Володимир Зеленський доручив Кабміну до 31 грудня <a href="https://24tv.ua/zelenskiy_rozporyadivsya_rozrobiti_zagalniy_standart_novin_dlya_zmi_n1231792">розробити законопроєкт про вимоги та стандарти новин</a>. У цьому документі, зкорема, має міститися положення щодо посилення відповідальності за порушення законодавства про інформацію.</p>
      <p>Запропонував це міністр культури, молоді та спорту Володимир Бородянський. 6 листопад у Верховній Раді під час слухань з питань безпеки діяльності журналістів він виступив за<a href="https://24tv.ua/ministr_borodyanskiy_hoche_vvesti_kriminalne_pokarannya_dlya_zhurnalistiv_za_manipulyatsiyi_n1230231"> посилення відповідальності журналістів за поширення неправдивої або маніпулятивної інформації.</a></p>
    </article>
  </body>
</html>