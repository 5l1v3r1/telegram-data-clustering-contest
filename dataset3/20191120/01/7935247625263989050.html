<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/buyuksehir-belediyesine-tesekkur-15608yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-20T01:00:00+00:00"/>
    <meta property="og:title" content="Büyükşehir Belediyesi’ne teşekkür"/>
    <meta property="og:description" content="Günay Bey, 14 Kasım 2019 tarihinde Söz Sizde köşesinde “Ertuğrulgazi Caddesi’nde Yarım Kalan Asfaltlama Çalışması..."/>
  </head>
  <body>
    <article>
      <h1>Büyükşehir Belediyesi’ne teşekkür</h1>
      <address><time datetime="2019-11-20T01:00:00+00:00">20 Nov 2019, 01:00</time> by <a rel="author">Söz Sizde</a></address>
      <p><b>G</b>ünay Bey, <b>14 Kasım 2019</b> tarihinde <b>Söz Sizde</b> köşesinde<b> “Ertuğrulgazi Caddesi’nde Yarım Kalan Asfaltlama Çalışması Ne Zaman Biter?”</b> başlıklı yazım yayımlandı.</p>
      <p><b>Olay</b> gazetesi ve <b>Söz Sizde</b> köşesinin etkisini memnuniyetle gördüm.</p>
      <p>Yazımın yayınlandığı gün ilgili ekipler <b>Yıldırım ilçesi Ertuğrulgazi Caddesi</b>’ndeki asfaltlama çalışmasını yaptı.</p>
      <p>Yıllardır ciddi anlamda sorunlu olan bu yolun asfaltlanmasından dolayı <b>Büyükşehir Belediyemize </b>ve konunun çözümüne sunduğunuz katkıdan dolayı da size <b>teşekkür</b> ediyor, iyi çalışmalar diliyorum.</p>
      <figure>
        <img src="https://www.olay.com.tr/d/other/k1-005.jpg"/>
      </figure>
      <p> </p>
      <figure>
        <img src="https://www.olay.com.tr/d/other/k4-001.jpg"/>
      </figure>
      <p>Saygılarımla.</p>
      <p>
        <b>Kadir Subaşı</b>
      </p>
      <p> </p>
      <p>
        <b>Kaplıkaya’daki başıboş köpekler kontrol altına alındı</b>
      </p>
      <figure>
        <img src="https://www.olay.com.tr/d/other/k2-004.jpg"/>
      </figure>
      <p>
        <b>31 Ekim 2019</b>
      </p>
      <p> tarihli gazetenizin <b>Söz Sizde</b> köşesinde yayımlanan <b>“Bu Kadar Başıboş Köpek Nereden Geliyor?”</b> başlıklı, Ertuğrulgazi Lisesi çevresinde <b>çok sayıda küpesiz başıboş köpek</b> olduğunu ifade eden okurun şikâyeti incelenmiştir.</p>
      <p>Yazıda bahsi geçen yerde <b>Belediyemiz Veteriner İşleri Müdürlüğü</b> ekiplerince yapılan takip çalışmaları sonucu, <b>4 erişkin başıboş köpek </b>Sahipsiz Hayvan Tedavi ve Rehabilitasyon Merkezimize getirilmiştir.</p>
      <p><b>5199 sayılı yasa gereği </b> başıboş köpekler alınır, aşıları yapılır, kısırlaştırılır ve kulağına küpe takılarak doğal ortamına bırakılmaktadır.</p>
      <p>Takip çalışmalarımız ilgili yasa ve yönetmelik çerçevesinde devam etmektedir. Bilgilerinize sunarız.</p>
      <p>
        <b>Yıldırım Belediyesi Koordinasyon İşleri Müdürlüğü</b>
      </p>
      <p>
        <b> </b>
      </p>
      <p>
        <b>Emirsultan çevresindeki dilenci ve seyyar satıcılar uyarıldı</b>
      </p>
      <figure>
        <img src="https://www.olay.com.tr/d/other/k3-002.jpg"/>
      </figure>
      <p>
        <b>6</b>
      </p>
      <p> <b>Kasım 2019</b> tarihli gazetenizin <b>Söz Sizde</b> köşesinde yayımlanan <b>“Dilenciler Emirsultan Çevresini Mesken Tutmuş”</b> başlıklı okur şikâyeti incelenmiştir.</p>
      <p><b>Belediyemiz Zabıta</b> ekiplerince <b>yerinde yapılan inceleme neticesinde</b>, <b>Emirsultan Camii </b>ç̧evresinde seyyar satıcılık ve dilencilik yapan şahıslara gereken uyarılar yapılarak faaliyetlerine engel olunmuştur.</p>
      <p>Uyarılara riayet etmeyenler hakkında yasal işlem yapılmakta, konunun takibine devam edilmektedir. Bilgilerinize sunarız.</p>
      <p>
        <b>Yıldırım Belediyesi Koordinasyon İşleri Müdürlüğü</b>
      </p>
      <p> </p>
      <p>
        <b>4. Gümüş Sokak’taki aydınlatma arızası giderildi</b>
      </p>
      <p><b>Y</b>ıldırım Ertuğrulgazi Mahallesi 100 Konutlar bölgesindeki <b>4.</b> <b>Gümüş Sokak</b> girişinde bulunan aydınlatma direği uzun bir süredir arızalıydı. Önceki gün arıza giderildi. <b>UEDAŞ</b> yetkililerine ve arızayı gideren ekibe teşekkür ederim.</p>
      <p>
        <b>Bir vatandaş</b>
      </p>
    </article>
  </body>
</html>