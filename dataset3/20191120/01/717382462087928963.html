<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/paura-ad-amalfi-principio-incendio-in-abitazione-domato-con-estintori-dai-carabinieri/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-20T01:05:14+00:00"/>
    <meta property="og:title" content="Paura ad Amalfi: principio d’incendio in abitazione. Domato con estintori dai carabinieri"/>
    <meta property="og:description" content="Paura poco prima della mezzanotte di ieri ad Amalfi dove si è registrato un principio di incendio in una abitazione del centro storico. Stando a quanto si è appreso sarebbe andato a fuoco un climatizzatore a parete in una abitazione di un palazzo di via Pietro Capuano. Tutto questo durante la tempesta di fulmini che […]"/>
  </head>
  <body>
    <article>
      <h1>Paura ad Amalfi: principio d’incendio in abitazione. Domato con estintori dai carabinieri</h1>
      <address><time datetime="2019-11-20T01:05:14+00:00">20 Nov 2019, 01:05</time> by <a rel="author" href="https://amalfinotizie.it/author/redazione/" target="_blank">Redazione</a></address>
      <p>Paura poco prima della mezzanotte di ieri ad Amalfi dove si è registrato un principio di incendio in una abitazione del centro storico. Stando a quanto si è appreso sarebbe andato a fuoco un climatizzatore a parete in una abitazione di un palazzo di via Pietro Capuano.</p>
      <p>Tutto questo durante la tempesta di fulmini che si abbattuta su Amalfi e la Costiera. E non si esclude che le cause possano essere attribuite proprio alle violente scariche che hanno accompagnato il temporale di questa notte.</p>
      <p>Comunque sia una volta scattato l’allarme sono intervenuti i carabinieri del nucleo radiomobile della compagnia di Amalfi e i colleghi della locale stazione che con gli estintori in dotazione alle vetture di servizio hanno provveduto a domare il principio di incendio.</p>
      <figure>
        <img src="https://amalfinotizie.it/wp-content/uploads/2019/11/amalfi-principio-incendio-01.jpg"/>
      </figure>
      <p>Sul posto sono giunte anche due ambulanze: quella della Croce Bianca in forza al saut di Castiglione di Ravello e l’altra della Croce Rossa dislocata a Maiori. Per fortuna nessuno degli occupanti l’abitazione ha fatto ricorso alle cure mediche.</p>
      <p>Sul posto anche i Vigili del Fuoco di Maiori accorsi a sirene spiegate verso Amalfi dopo la richiesta di intervento. Solo tanto spavento, dunque, e qualche danno nell’abitazione del centro nei pressi della quale si sono riversate decine di persone per prestare soccorso.</p>
      <p>Provvidenziale è stato comunque l’intervento dei Carabinieri, accorsi sul posto poco dopo l’accaduto.</p>
    </article>
  </body>
</html>