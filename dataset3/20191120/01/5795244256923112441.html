<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/food-drink/tartaletki-z-shokoladnim-kremom-recept-gotuyemo-doma-desert-na-nr-2020-50054376.html"/>
    <meta property="og:site_name" content="НВ"/>
    <meta property="article:published_time" content="2019-11-20T01:25:00+00:00"/>
    <meta property="og:title" content="З шоколадним кремом і горіхами. Як приготувати солодкі тарталетки з пісочного тіста"/>
    <meta property="og:description" content="Ідеальний святковий десерт або закуска, яку можна подавати з найрізноманітнішими начинками."/>
  </head>
  <body>
    <article>
      <h1>З шоколадним кремом і горіхами. Як приготувати солодкі тарталетки з пісочного тіста</h1>
      <h2>Ідеальний святковий десерт або закуска, яку можна подавати з найрізноманітнішими начинками.</h2>
      <address>
        <time datetime="2019-11-20T01:25:00+00:00">20 Nov 2019, 01:25</time>
      </address>
      <p>Тарталетки — це кошики з пісочного тіста з ніжною солодкою або солоною начинкою. Тісто для тарталеток готують зі шматочків охолодженого вершкового масла і муки, які перетирають до стану крихти. Для начинки використовують шоколад, збиті вершки, заварний крем або джем.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/krambl-recept-crumble-desert-gotuyemo-vdoma-50046090.html">Англійська крихта. Що таке крамбл і як його готувати</a>
        </li>
        <li>
          <a href="https://style.nv.ua/ukr/food-drink/kish-recept-yak-prigotuvati-gotuyemo-vdoma-50046340.html">Французький пиріг. Як приготувати правильний і смачний кіш</a>
        </li>
      </ul>
      <p>Тарталетки також можуть бути з солоною начинкою. В цьому випадку шоколад або крем замінюють на ікру, гриби, креветки, курку, сьомгу, сир, авокадо.</p>
      <p>Пропонуємо приготувати солодкі тарталетки з шоколадним кремом і горіхами на десерт.</p>
      <h3>Тарталетки з шоколадним кремом: рецепт</h3>
      <p>
        <b>Інгредієнти:</b>
      </p>
      <p>
        <i>Для начинки</i>
      </p>
      <ul>
        <li>шоколад — 100 г</li>
        <li>вершки — 100 мл</li>
        <li>цукор — 1/3 склянки</li>
        <li>яйце — 2 шт.</li>
      </ul>
      <p>
        <i>Для тіста:</i>
      </p>
      <ul>
        <li>вершкове масло — 100 г</li>
        <li>борошно — 1 склянка</li>
        <li>цукрова пудра — 2 ст. л.</li>
        <li>сіль</li>
      </ul>
      <p>
        <i>Для прикрашання:</i>
      </p>
      <ul>
        <li>горіхи</li>
        <li>кокосова стружка</li>
      </ul>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/027/568/big_portrait/27f132976a1e6cb74434c6eae2c3ec65.png?stamp=20191119132607&amp;q=85&amp;output=jpg&amp;bg=white"/>
        <figcaption>Фото: Instagram - noemihauserphoto</figcaption>
      </figure>
      <p><b>Як приготувати тарталетки з шоколадним кремом?</b> Готові кошики можна купити або приготувати самостійно. Для цього просіваємо борошно і додаємо в нього цукрову пудру і дрібку солі. Холодне вершкове масло (попередньо можна трохи заморозити) нарізаємо шматочками, додаємо в борошно і розтираємо все в крихту виделкою або лопаткою.</p>
      <p>Далі вливаємо холодну воду (приблизно 6 ст.л.) і замішуємо тісто. Загортаємо тісто в плівку і кладемо в холодильник на 30 хв.</p>
      <p>Після 30 хв., дістаємо тісто з холодильника і рокачуємо. Зверху кладемо на тісто перевернуті формочки, щоб розуміти приблизний розмір для кошиків, і вирізаємо форму з невеликим запасом.</p>
      <p>Розподіляємо тісто по формах, зайве зрізаємо ножем. Виделкою робимо проколи по дну формочки з тістом. Далі кладемо пергаментний папір в формочки, а зверху трохи гороху або рису, щоб корзинка не втратила форму. Розігріваємо духовку до 180 ° C і випікаємо кошики 15 хв, далі прибираємо горох або рис і випікаємо ще 5 хв.</p>
      <p>Для приготування крему розтоплюємо шоколад на водяній бані, після чого трохи охолоджуємо. Збиваємо яйця з цукром і додаємо в розтоплений шоколад, також вливаємо в шоколад вершки. Перемішуємо все.</p>
      <p>У готові кошики викладаємо крем і випікаємо ще 20 хв. Готові тарталетки з кремом посипаємо тертими горіхами або кокосовою стружкою.</p>
      <p>Читайте також:<br/><a href="https://style.nv.ua/ukr/food-drink/tort-ptashine-moloko-recept-sekreti-prigotuvannya-gotuyemo-doma-50052461.html">&amp;nbspКондитерська класика. Секрети приготування торта Пташине молоко</a></p>
    </article>
  </body>
</html>