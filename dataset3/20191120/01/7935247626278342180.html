<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursanin-ankarada-lobisi-yok-elestirisini-curutecek-fotograf-15607yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-20T01:00:00+00:00"/>
    <meta property="og:title" content="Bursa'nın Ankara'da lobisi yok eleştirisini çürütecek fotoğraf"/>
    <meta property="og:description" content="Dile kolay 85 milyon liralık yatırım geliyor Bursa'ya.Futbol sahalarından, tenis kortlarına, basket sahalarından, yüzme havuzlarına kadar onlarca..."/>
  </head>
  <body>
    <article>
      <h1>Bursa'nın Ankara'da lobisi yok eleştirisini çürütecek fotoğraf</h1>
      <address><time datetime="2019-11-20T01:00:00+00:00">20 Nov 2019, 01:00</time> by <a rel="author">Mustafa Özdal</a></address>
      <p>Dile kolay 85 milyon liralık yatırım geliyor Bursa'ya.</p>
      <p>Futbol sahalarından, tenis kortlarına, basket sahalarından, yüzme havuzlarına kadar onlarca spor tesisi...</p>
      <p>Dün Bursa için önemli bir gündü.</p>
      <p>Nitekim<b> Gençlik ve Spor Bakanı Dr. Mehmet Kasapoğlu </b>ile <b>Bursa Büyükşehir Belediyesi </b>ve<b> ilçe belediyeleri </b>arasında son yılların en büyük yatırımlarını içeren protokol imzalandı.</p>
      <figure>
        <img src="https://www.olay.com.tr/d/other/ozdal1-185.jpg"/>
      </figure>
      <p>Protokole göre Bursa merkez ve 14 ilçeye, gençlik merkezleri, gençlik kampları, halı sahalar, futbol sahaları, spor kompleksleri, spor salonları, tenis kortları, atletizm salonları inşa edilecek.</p>
      <p>
        <b>Ve tüm bu tesislerin maliyetini Gençlik ve Spor Bakanlığı karşılayacak.</b>
      </p>
      <p>Yani, Bursa dört başı mamur bir spor kenti oluyor.</p>
      <p>Bu önemli gelişmenin perde arkasına gelince...</p>
      <p>Bakan Mehmet Kasapoğlu, geçen haftalarda <b>Yıldırım'da Naim Süleymanoğlu Spor Kompleksi</b>'ni açmaya gelmişti.</p>
      <p>Açılışın ardından Kasapoğlu, Büyükşehir Belediye Başkanı Alinur Aktaş, Bursa Millletvekilleri, İlçe Belediye Başkanları ve AK Parti İl Başkanı Ayhan Salman ile biraraya geldi.</p>
      <p>Bu görüşmede, Bursa heyeti Kasapoğlu'na yatırım taleplerini iletti.</p>
      <p>Ve Kasapoğlu, tüm talepleri yerine getireceğine söz verdi.</p>
      <p>Dahası, sözünü protokolle hayata geçirmek için Bursa heyetini Ankara'ya davet ettı.</p>
      <p>Ve dün<b> Vali Yakup Canbolat, Büyükşehir Belediye Başkanı Alinur Aktaş, AK Parti Bursa Milletvekilleri, 14 İlçe Belediye Başkanı </b>ve<b> AK Parti İl Başkanı Ayhan Salman, Gençlik ve Spor Bakanlığı</b>'nda aynı masa etrafında buluştu.</p>
      <p>Yıllardır ilk kez böyle bir tabloya tanık oluyoruz.</p>
      <p>Bir bakan, bir vali, bir kentin milletvekilleri, büyükşehir belediye başkanı ve ilçe belediye başkanlarıyla protokol imzalayarak milyonlarca liralık yatırımın altına imza atıyor.</p>
      <p>Ayrıca fotoğrafın önemi sadece Bursa'ya 85 milyon liralık yatırım gelmesiyle açıklanamaz.</p>
      <p>Nitekim fotoğraf “<b>Bursa'nın Ankara'da lobisi yok</b>” eleştirisini de yerleyeksan edecek cinsten.</p>
      <p> </p>
      <p>
        <b>Bugün günlerden Bursa</b>
      </p>
      <p> </p>
      <figure>
        <img src="https://www.olay.com.tr/d/other/ozdal2-239.jpg"/>
      </figure>
      <p>
        <b>Gençlik ve Spor Bakanı Mehmet Kasapoğlu</b>
      </p>
      <p>, son derece moralliydi.</p>
      <p>Morali, sözlerine de yansıyordu.</p>
      <p><b>“Bugün günlerden Bursa”</b> diyerek sözlerine başlayan Kasapoğlu, Bursa'yı çok önemsedikleri için onlarca yatırımı hayata geçireceklerini söyledi.</p>
      <p>Ayrıca, '<b>bunlar yetmez, kentin ne kadar eksik  spor yatırımı varsa tamamlayacağız</b>' diyerek de müjdelerini sürdürdü.</p>
      <p><b>Büyükşehir Belediye Başkanı Alinur Aktaş</b> da Bakan Kasapoğlu'na teşekkür etti ve kendilerinden gelen hiçbir talebi kırmadığını hatırlattı.</p>
      <p>Hasılı, her iki taraf da son derece keyifliydi.</p>
      <p> </p>
      <p>
        <b>Bakan Kasapoğlu'ndan stadyum sözü</b>
      </p>
      <p> </p>
      <figure>
        <img src="https://www.olay.com.tr/d/other/ozdal3-205.jpg"/>
      </figure>
      <p>
        <b>Gençlik ve Spor Bakanı Mehmet Kasapoğlu</b>
      </p>
      <p> ile dün tanıştık.</p>
      <p>İlk izlenimim, son derece <b>pozitif</b> ve<b> mütevazı </b>oluşuydu.</p>
      <p>Protokoller imzalandıktan sonra, Bursa'dan gelen gazetecileri yanına davet ederek, “<b>Sizlerle bir fotoğraf çektirelim</b>” dedi.</p>
      <p>Daha sonra gördüm ki, Bakan Kasapoğlu Bursa basınıyla çektirdiği fotoğrafı Gençlik ve Spor Bakanlığı'nın internet sitesine de koydurmuş.</p>
      <p>Bakan Kasapoğlu ile ayaküstü de olsa soru sorma imkanı buldum.</p>
      <p>Kasapoğlu'na Bursa Büyükşehir Stadyumu'nun (Timsah Arena) ne zaman uluslararası müsabakalara hazır olacağını sordum.</p>
      <p>Öyle ki A Milli Futbol Takımı, Konya başta olmak üzere  Anadolu kentlerinde resmi maçlar oynamasına rağmen, Büyükşehir Belediye  Stadyumu hazır olmadığı için uluslarası organizasyonlara ev sahipliği yapamıyor.</p>
      <p>Bakan Kasapoğlu şu yanıtı verdi:</p>
      <p>“<b>Merak etmeyin, Bursa'nın stadyumu hazır olacak. Gelecek dönem Büyükşehir Stadyumu uluslarası organizasyonlara ev sahipliği yapmak için hazır hale gelecek. Bursa, kesinlikle bir spor kenti olacak, bunun sözünü veriyorum.”</b></p>
      <p> </p>
      <p>
        <b>Ankara'da tanıdık bir Bursalı</b>
      </p>
      <p> </p>
      <figure>
        <img src="https://www.olay.com.tr/d/other/ozdal4-091.jpg"/>
      </figure>
      <p>Dün Gençlik ve Spor Bakanlığı'nda tanıdık bir isimle karşılaştık.</p>
      <p>Yıllarca<b> İl Spor Müdürlüğü yapan, bugün ise Gençlik ve Spor Bakanlığı Yatırım ve İşletmeler Genel Müdür Yardımcılığı görevini yürüten Süleyman Şahin.</b></p>
      <p>Uzun zamandır görmediğim Şahin'le kısa süre sohbet ettik.</p>
      <p>Şahin'in yüzü gülüyordu.</p>
      <p>Bakan Kasapoğlu'nun Bursa heyetiyle imzaladığı protokolle ilgili  şunları söyledi:</p>
      <p>“<b>Gerçekten çok önemli bir gelişme. Ben ilk kez böyle bir olaya tanık oldum. Bakan Bey, hiçbir kente yapmadığını Bursa'ya yaptı.</b>”</p>
      <p>Yani Şahin, hem yatırımların önemine dikkat çekti, hem de organizasyonun özel oluşunu vurguladı.</p>
    </article>
  </body>
</html>