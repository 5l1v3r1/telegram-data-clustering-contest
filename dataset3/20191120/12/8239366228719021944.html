<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/robotu_vodozaboru_stryy_vidnovyly_do_kintsya_dnya_obitsyayut_stabilne_vodopostachannya_331211.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T12:28:00+00:00"/>
    <meta property="og:title" content="Роботу водозабору ʺСтрийʺ відновили: до кінця дня обіцяють стабільне водопостачання"/>
    <meta property="og:description" content="Як повідомили у диспетчерській службі ЛМКП ʺЛьвівводоканалʺ, до всіх будинків, які отримують водопостачання від водозабору ʺСтрийʺ, відновлено подачу холодної води."/>
  </head>
  <body>
    <article>
      <h1>Роботу водозабору ʺСтрийʺ відновили: до кінця дня обіцяють стабільне водопостачання</h1>
      <h2>Як повідомили у диспетчерській службі ЛМКП ʺЛьвівводоканалʺ, до всіх будинків, які отримують водопостачання від водозабору ʺСтрийʺ, відновлено подачу холодної води.</h2>
      <address>
        <time datetime="2019-11-20T12:28:00+00:00">20 Nov 2019, 12:28</time>
      </address>
      <p>Однак можуть бути окремі локальні проблеми з тиском через заповітрення системи. Стабільне водопостачання буде налагоджене до кінця дня.</p>
      <p>ʺЗараз усім споживачам відновлено постачання холодної води. Можуть бути окремі локальні проблеми з тиском води, пов’язані із заповітренням системи водопостачання. Також поки що не відновлено постачання гарячої води. Ми очікуємо налагодження стабільного водопостачання надвечір.</p>
      <p>Дякую аварійним бригадам підприємства за роботу у складних умовах. Понад 12 годин тривали ремонтні роботи, і увесь колектив працював злагоджено та швидко на досягнення головної мети — відновлення подачі води в містоʺ, — повідомив директор ЛМКП ʺЛьвівводоканалʺ Дмитро Ванькович.</p>
      <p>Нагадаємо, що внаслідок аварії на магістральному водогоні ʺСтрий-Львівʺ, з 19 листопада частина мешканців міста Львова залишилася без водопостачання.</p>
      <p>Нагадаємо, як писало Гал-інфо, сьогодні на Сихові працюватимуть <a href="https://galinfo.com.ua/news/zapasaytesya_vodoyu_sogodni_na_syhovi_pratsyuvatymut_vodovozky_331188.html">водовозки</a>.</p>
    </article>
  </body>
</html>