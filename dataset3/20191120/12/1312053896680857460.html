<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/uccisa-randagi-cane-marito/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T12:34:10+00:00"/>
    <meta property="og:title" content="Uccisa dai randagi mentre passeggia con il suo cane. La disperazione di suo marito"/>
    <meta property="og:description" content="Un donna di 29 anni stava passeggiando con il suo cane in un bosco a non troppa distanza da Parigi, quando è stata attaccata mortalmente da alcuni randagi."/>
  </head>
  <body>
    <article>
      <h1>Uccisa dai randagi mentre passeggia con il suo cane. La disperazione di suo marito</h1>
      <address><time datetime="2019-11-20T12:34:10+00:00">20 Nov 2019, 12:34</time> by <a rel="author">roberto.naccarella</a></address>
      <figure>
        <img src="https://www.newnotizie.it/wp-content/uploads/2019/11/donna-cani-morta-1.jpg"/>
      </figure>
      <h3>Una donna incinta di sei mesi è stata aggredita e uccisa da alcuni cani mentre camminava in un bosco in Francia.</h3>
      <p><b>Elisa Pilaski</b>, 29 anni, è stata trovata in una pozza di sangue da suo marito sabato pomeriggio nella foresta di Retz, circa 88 km a nord di Parigi.</p>
      <p>Stando a quanto riportato dal Daily Star Online, la signora Pilaski stava portando a spasso<b> il suo cane Curtis</b> quando è stata assalita da altri cani. L’autopsia sul corpo della donna ha rivelato che è morta dissanguata tra le 13:00 e le 13:30 in seguito ai <a href="https://www.newnotizie.it/2019/05/13/turista-rabbia-morsa-randagio/">morsi</a> agli arti superiori e inferiori e alle profonde ferite alla testa, anche quelle imputabili ai cani.</p>
      <p>La polizia sta cercando di capire se in quel momento nella foresta era presente <b>un branco di cani da caccia.</b> Gli agenti locali hanno già provveduto a prelevare campioni di DNA dagli animali.</p>
      <h3>La donna aveva telefonato al marito per dirgli dell’aggressione</h3>
      <p>Alcuni dei morsi si sono verificati mentre la 29enne ancora viva, mentre altri sono stati sferrati dopo la sua morte, secondo il quotidiano locale L’Union.</p>
      <p>Sono stati anche prelevati <b>campioni dai cani</b> appartenenti alla vittima, incluso il cane che stava camminando con lei in quel momento. I test sono ancora in corso. Come riferito dai  media locali, la donna <b>aveva chiamato suo marito Ellul</b> per dirgli che era stata attaccata da un branco di cani.</p>
      <p>L’uomo ha lasciato il suo posto di lavoro all’aeroporto Charles de Gaulle, a Parigi, ed<b> è giunto sul posto 45 minuti dopo</b>, dove ha rinvenuto il corpo di sua moglie, ormai senza vita. Il cane è invece riuscito a sopravvivere alla brutale aggressione.</p>
    </article>
  </body>
</html>