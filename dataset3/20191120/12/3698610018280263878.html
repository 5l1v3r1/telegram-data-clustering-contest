<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayina-mozhe-provesti-sparing-z-britanskoyu-zbirnoyu-pered-yevro-2020-330288_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T12:11:00+00:00"/>
    <meta property="og:title" content="Україна може провести спаринг з британською збірною перед Євро-2020"/>
    <meta property="og:description" content="Таке бажання висловив Андрій Шевченко."/>
  </head>
  <body>
    <article>
      <h1>Україна може провести спаринг з британською збірною перед Євро-2020</h1>
      <h2>Таке бажання висловив Андрій Шевченко.</h2>
      <address>
        <time datetime="2019-11-20T12:11:00+00:00">20 Nov 2019, 12:11</time>
      </address>
      <p>Відомий український журналіст Ігор Циганик розповів про бажання <b><a href="https://dt.ua/SPORT/zadovoleniy-scho-zbirniy-ukrayini-vdalosya-provesti-rik-bez-porazok-shevchenko-329976_.html">Андрія Шевченка</a></b> провести товариський матч проти британської збірної.</p>
      <p>"Єдине побажання Шевченка – зіграти проти однієї з британських команд, щоб відчути темп гри. Але суперників будуть вибирати, відштовхуючись від жеребкування групи", – сказав Циганик в ефірі програми "Циганик Live".</p>
      <p>Відзначимо, що до складу Великобританії входять Англія, Шотландія, Уельс і Північна Ірландія. Також на британських островах знаходиться і Ірландія.</p>
      <p>Нагадаємо, збірна України без поразок пройшла свою відбіркову групу на Євро-2020, обійшовши команди Португалії, Сербії, Литви та Люксембургу.</p>
      <p>Чемпіонат Європи пройде з 12 червня по 12 липня наступного року. У турнірі візьмуть участь 24 збірні, а матчі континентальної першості в зв'язку з 60-річчям заснування Євро відбудуться в 12 містах Європи.</p>
      <p>Раніше повідомлялося про те, що <b><a href="https://dt.ua/SPORT/niderlandi-stali-pershim-supernikom-ukrayini-v-grupi-yevro-2020-330274_.html">Нідерланди стали першим суперником України в групі Євро-2020</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>