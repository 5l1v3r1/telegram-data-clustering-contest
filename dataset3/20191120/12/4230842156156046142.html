<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-pranker-dzhoker-rozviv-zamministra-klitinu-pislya-seks-skandalu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T12:18:51+00:00"/>
    <meta property="og:title" content="Пранкер Джокер розвів заступника міністра Клітіну після секс-скандалу"/>
    <meta property="og:description" content="Пранкер Джокер опублікував листування із заступником міністра інфраструктури Олександрою Клітіною, яка потрапила у секс-скандал з призначенням."/>
  </head>
  <body>
    <article>
      <h1>Пранкер Джокер розвів заступника міністра Клітіну після секс-скандалу</h1>
      <address>
        <time datetime="2019-11-20T12:18:51+00:00">20 Nov 2019, 12:18</time>
      </address>
      <p>Пранкер Джокер опублікував листування із заступником міністра інфраструктури Олександрою Клітіною, яка потрапила у секс-скандал з призначенням.</p>
      <p>Народний депутат Антон Поляков оприлюднив <a href="https://t.me/poliakovanton/154">аудіозапис</a>, де заступниця міністра інфраструктури Олександра Клітіна нібито отримала свою посаду в міністерстві через ліжко.</p>
      <p>Після цього так званий Джокер оприлюднив листування з Клітіною, де вона виправдовується, що отримала посаду за свої заслуги, а не через ліжко.</p>
      <blockquote>– Ваш слуга поспілкувався із заступником міністра інфраструктури – героїнею секс-скандалу Криворізької сходки. Нічо так. Слухняна, – написав Джокер.</blockquote>
      <p>На початку розмови Клітіна почала виправдовуватися і заявляти, що вона не причетна до цього. Джокер в свою чергу порадив їй розмістити пост про сім’ю та написати, що вона щаслива.</p>
      <blockquote>– Покажу це Вові (Володимиру Зеленському<b>, – Ред.</b>), щоб зрозумів, що фейк (інформація про отримання посади через ліжко<b>, – Ред.</b>), – додав він.</blockquote>
      <p>Через кілька хвилин чиновниця так і зробила. На її сторінці <a href="https://www.facebook.com/aleksandra.klitina">в Facebook</a> з’явилося фото чоловіка і сина. Потім так званий Джокер порекомендував їй написати текст до фото, після чого політик відредагувала пост.</p>
      <blockquote>– Я обожнюю свою сім’ю! Схоже що у нас неадекватна журналістика. Роблять ненормальні висновки з якихось недоведених пліток, – тут же додала вона під світлиною.</blockquote>
      <figure>
        <img src="https://fakty.com.ua/wp-content/uploads/2019/11/20/Screenshot_1-1.jpg?1574247125"/>
      </figure>
      <p> </p>
      <p>У переписці Клітіна розповіла про свої проблеми в роботі з главою відомства Владиславом Криклієм і написала, що могла б і сама впоратися з галуззю і очолити міністерство.</p>
      <blockquote>– Я в міністерстві вже 5 років працюю. І свою посаду заслужила працею,  – додала Клітіна.</blockquote>
      <p>Вона негативно оцінила ділові якості свого начальника, заявивши, що він бере на роботу корупціонерів та “щось мутить з тендерами на Укрзалізниці”.</p>
      <p><b>Читайте:</b> <a href="https://fakty.com.ua/ua/lol/20191112-dzhoker-znajshovsya-kyva-u-mastsi-vlashtuvav-perfomans-na-zasidanni-rady/">Джокер знайшовся. Кива у масці влаштував перфоманс на засіданні Ради</a></p>
      <p>Міністр інфраструктури Криклій заявив, що довіра до заступника міністра Клітіної впала після її заяв у листуванні з пранкером Джокером.</p>
      <blockquote>– Після того, як Олександра повернеться з відрядження, ми з нею це обговоримо. Звичайно, довіра до неї падає через такі речі. Дезінформувати суспільство неприпустимо. Якоюсь мірою ми маємо бути вдячні Джокеру, що може публічно це обговорювати, – сказав міністр.</blockquote>
      <p>Криклій зазначив, що звинувачення його в схемах на тендерах Укрзалізниці не відповідають дійсності. Також він наголосив, що призначення Клітіної на посаду заступника міністра  пов’язано з її професійними якостями.</p>
      <blockquote>– Вона працювала до мого призначення. Створювала Офіс реформ і зробила дуже багато напрацювань у сфері євроінтеграції, – сказав Криклій.</blockquote>
      <h3>Листування Джокера та Олександри Клітіної</h3>
      <slideshow>
        <figure>
          <img src="https://fakty.com.ua/wp-content/uploads/2019/11/20/1-1.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-2.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-3.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-4.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-5.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-6.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-7.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-8.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-9.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-10.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-11.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-12.jpg"/>
        </figure>
        <figure>
          <img src="https://fakty.com.ua/wp-content/uploads/2019/11/20/1-13.jpg"/>
        </figure>
      </slideshow>
      <p>Пранкер Джокер розвів заступника міністра Клітіну після секс-скандалу / 13 фотографий</p>
      <p>Нагадаємо, 19 листопада вилучений з фракції Слуга народу нардеп Антон Поляков виклав у мережу запис розмови, на якому голоси, схожі на криворізьких депутатів від Слуги народу, обговорюють<a href="https://fakty.com.ua/ua/ukraine/20191119-nardepiv-spijmaly-na-obgovorenni-pryznachennya-chynovnytsi-cherez-lizhko/"> призначення заступником міністра інфраструктури Олександри Клітіної</a>.</p>
      <p>У бесіді один з депутатів заявляє, що жінку призначили на посаду нібито через ліжко.</p>
    </article>
  </body>
</html>