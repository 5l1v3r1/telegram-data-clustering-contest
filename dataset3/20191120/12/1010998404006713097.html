<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/naprezhenie-v-s-hadzhidimitrovo-zaradi-sluchaja-s-22-deca-s-hranitelno-otravjane.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T12:21:00+00:00"/>
    <meta property="og:title" content="Напрежение в с. Хаджидимитрово заради случая с 22 деца с хранително отравяне"/>
    <meta property="og:description" content="Училищният автобус днес остана празен"/>
  </head>
  <body>
    <article>
      <h1>Напрежение в с. Хаджидимитрово заради случая с 22 деца с хранително отравяне</h1>
      <h2>Училищният автобус днес остана празен</h2>
      <address><time datetime="2019-11-20T12:21:00+00:00">20 Nov 2019, 12:21</time> by <a rel="author" href="https://btvnovinite.bg/author/?author=2004555" target="_blank">Дани Атанасова</a></address>
      <figure>
        <video src="https://vid.btv.bg/btvnews/2019/11/20/yambol_1574244870-1.mp4"/>
      </figure>
      <p>Родители, чиито деца са в болница с хранително отравяне, заплашват с протест. Те обвиняват училището и отказват да пуснат децата си в клас.</p>
      <p>Училищният автобус днес остана празен, след като родители от ямболското село Хаджидимитрово не пуснаха децата си в час.</p>
      <p>В понеделник вечерта в болницата в Ямбол бяха приети 22 деца от 7 до 12 години със съмнения за хранително отравяне. Всички са от Хаджидимово, но учат в село Дражево.</p>
      <p>От общината намериха аналог с истерията в Сливен, когато родители изведоха децата си от училище заради фалшив слух.</p>
      <p>Междувременно са готови резултатите на децата, приети в инфекциозното отделение.</p>
      <p>„Става дума за стафилококово хранително отравяне, най-вероятно във връзка с консумираната храна”, каза д-р Стефка Желязкова, епидемиолог в болницата в Ямбол. </p>
      <p>А с въпроса дали източникът на заразата е в училището или другаде вече се занимава и прокуратурата.</p>
    </article>
  </body>
</html>