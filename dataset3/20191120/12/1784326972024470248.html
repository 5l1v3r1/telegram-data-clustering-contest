<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/20/emilia-clarke-tronok-harca-meztelen-jelenet/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T12:11:00+00:00"/>
    <meta property="og:title" content="Kitálalt a Trónok harca sztárja: kényszerítették a meztelen jelenetekre!"/>
    <meta property="og:description" content="A színésznő nagyon őszintén nyilatkozott."/>
  </head>
  <body>
    <article>
      <h1>Kitálalt a Trónok harca sztárja: kényszerítették a meztelen jelenetekre!</h1>
      <h2>A színésznő nagyon őszintén nyilatkozott.</h2>
      <address><time datetime="2019-11-20T12:11:00+00:00">20 Nov 2019, 12:11</time> by <a rel="author">Rakita Vivi</a></address>
      <p><a href="https://cosmopolitan.hu/te_te_te/2019/11/11/emilia-clarke-az-elso-noi-007-es-ugynok-akar-lenni/"><b>Emilia Clarke-ról</b></a> elsőre biztosan az jut eszedbe, ahogy a Sárkányok Anyjaként az egyik hatalmas lényen repül, vagy ahogy dothrakiul szónokol. Viszont ha jobban belegondolsz, Daenerysként <b>neki volt a legtöbb meztelen jelenete</b> a Trónok harca hét évada alatt, ami azért elég durva.</p>
      <p>A színésznő most <b>Dax Shepard podcastjében,</b> az Armchair Expertben beszélt arról, mennyire <b>kevés választása volt</b> abban, hogy eldobja-e a ruháit. <i>„Most már sokkal tudatosabb vagyok azzal, meddig megyek el egy jelenetben. De korábban volt jó néhány vitám. Ha azt mondtam,</i> <i>»nem, most fennmarad a takaró«, akkor mindig megkaptam, hogy »dehát nem akarod, hogy a <b>Trónok harca fanok csalódottak legyenek</b>, ugye?«”</i>– mesélte.</p>
      <p>Azt is hozzátette, hogy 23 évesen került a sorozatba, és nagyon megviselte őt, hogy ennyire ki kellett tárulkoznia. <i>„Éppen akkor végeztem el a színészképzést, ezért <b>megpróbáltam munkaként hozzáállni</b> a meztelenkedéshez. Mert ugye ha benne van a forgatókönyvben, akkor nyilván szükséges, és erre én is rá fogok jönni. Minden rendben lesz.”  </i>Csakhogy egyáltalán nem érezte jól magát, ezzel pedig rendesen meg kellett küzdenie. <i>„Azt gondoltam, hogy az, amit érzek, az helytelen, úgyhogy úgy voltam vele, hogy <b>kimegyek a mosdóba, kisírom magam,</b> aztán visszajövök, megcsináljuk a jelenetet, és akkor majd jobb lesz.”</i></p>
      <p>Szerencsére volt Emilia mellett valaki, aki <a href="https://cosmopolitan.hu/sztarhirek/2019/05/23/jason-momoa-uzenetenel-nem-lesz-ma-meghatobb/"><b>végig támogatta őt</b></a>, és bátorította, hogy álljon ki magáért. Ez pedig nem más volt, mint <a href="https://cosmopolitan.hu/sztarhirek/2019/10/28/a-video-amit-minden-jason-momoa-rajongonak-latnia-kell/"><b>Jason Momoa!</b></a> <i>„Nagyon durva volt a Trónok harca forgatása. Ezért is volt olyan csodálatos, amikor Jasonnel dolgozhattam, mert ő felhívta rá a figyelmem, hogy az úgy <b>nincs rendben, ahogy velem bánnak</b>.”</i></p>
      <p>Azért ez elég durva, nem?</p>
    </article>
  </body>
</html>