<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/20/tenyleg-kiszivarogtak-a-grammy-jelolesek/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T12:11:00+00:00"/>
    <meta property="og:title" content="Tényleg kiszivárogtak a Grammy-jelölések?"/>
    <meta property="og:description" content="Spoiler! Csak az kattintson, akit véletlenül sem zavar, ha előre tudja, ki kaphat díjat!"/>
  </head>
  <body>
    <article>
      <h1>Tényleg kiszivárogtak a Grammy-jelölések?</h1>
      <h2>Spoiler! Csak az kattintson, akit véletlenül sem zavar, ha előre tudja, ki kaphat díjat!</h2>
      <address><time datetime="2019-11-20T12:11:00+00:00">20 Nov 2019, 12:11</time> by <a rel="author">Cosmopolitan.hu</a></address>
      <p>Elvileg <b>november 20-án szerda este hozzák nyilvánosságra</b>, hogy kiket jelölnek idén <b>Grammy-díjra</b>, ami legalább annyira fontos dolog, mint <a href="https://cosmopolitan.hu/programajanlo/2019/02/25/ok-a-2019-es-oscar-dij-nyertesei/">a filmes világban az Oscar</a>. Ám idén beárnyékolja az izgalmakat az, hogy nagyon úgy néz ki,<b> a lista már előbb kiszivárgott</b>. Ez már csak azért is extra kínos, mert <a href="https://cosmopolitan.hu/sztarhirek/2019/01/30/kiszivargott-az-idei-grammy-nyertesek-listaja/">már történt  hasonló eset</a>.</p>
      <p>Pár netező vette észre, hogy kedden reggel <b>a Recording Academy weboldalán pár előadónál megváltoztak a számok</b>. Ariana Grande neve mellett például eddig az szerepelt, hogy hat jelölése volt, ez most emelkedett 11-re. Taylor Swift nevénél pedig egy 35-ös szám jelent meg, ami azt jelenti, hogy 3 díjra is jelölik idén.</p>
      <figure>
        <iframe data-src="https://twitter.com/TSUpdatesNYBU/status/1196789843898048513?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ezt persze magyarázhatnák azzal, hogy <b>az egész csak egy technikai probléma az oldalon</b>, ám nagyon gyanús, hogy pont a Grammy-jelölések bejelentése előtt egy nappal történt ez. Azt pedig még nehezebb megmagyarázni, hogy miként kerültek fel a listára új nevek véletlenül, például<b> Billie Eilish, aki korábban soha nem volt jelölve, most pedig ott szerepel a neve mellett egy 6-os szám</b>.</p>
      <p>Az <i><a href="https://www.eonline.com/news/1094966/why-fans-believe-the-2020-grammy-nominations-have-leaked">E! News</a> </i>azt írja, kedd délutánra ezek <b>az új adatok egyébként eltűntek az oldalról</b>. A lapnak a Recording Academy azt nyilatkozta, hogy csak tesztelték az oldalt, és a végleges, hitelesített listára <b>mindenkinek várnia kell szerdáig</b>. De persze senki ne csodálkozzon azon, ha Ariana Grandét vagy Billie Eilisht is jelölik Grammyre…</p>
    </article>
  </body>
</html>