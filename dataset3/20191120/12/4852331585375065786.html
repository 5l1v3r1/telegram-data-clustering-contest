<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/google-camera-bug-spionaggio/"/>
    <meta property="og:site_name" content="Webnews"/>
    <meta property="article:published_time" content="2019-11-20T12:10:00+00:00"/>
    <meta property="og:title" content="Google Camera, un bug consente lo spionaggio"/>
    <meta property="og:description" content="Una vulnerabilità scoperta nell'app Google Camera potrebbe essere sfruttata per scattare foto e registrare video all'insaputa dell'utente."/>
  </head>
  <body>
    <article>
      <h1>Google Camera, un bug consente lo spionaggio</h1>
      <h2>Una vulnerabilità scoperta nell'app Google Camera potrebbe essere sfruttata per scattare foto e registrare video all'insaputa dell'utente.</h2>
      <address><time datetime="2019-11-20T12:10:00+00:00">20 Nov 2019, 12:10</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>I ricercatori di Checkmarx hanno scoperto circa quattro mesi fa una grave vulnerabilità nell’app <b>Google Camera</b> che può essere sfruttata per trasformare lo smartphone in un dispositivo per lo <b>spionaggio</b>. I dettagli del bug sono stati svelati solo ora per dare tempo a Google di effettuare le necessarie verifiche, in seguito alle quali è stata rilasciata una patch. Il problema è presente anche nell’analoga app di Samsung e probabilmente in quelle di altri produttori.</p>
      <p>I ricercatori di Checkmarkx hanno rilevato la vulnerabilità nell’app Google Camera dei Pixel 3 e Pixel 2 XL. Si tratta di un “<b>permission bypass</b>” che permette ad altre app di eseguire diverse azioni senza richiedere un esplicito permesso. Tramite la manipolazione di specifici <a href="https://developer.android.com/guide/components/intents-filters">intent</a>, un malintenzionato potrebbe controllare l’app per <b>scattare foto e registrare video</b>. Inoltre, eludendo i permessi di storage, sarebbe possibile accedere alle foto memorizzate sullo smartphone e ricavare la <b>posizione geografica</b> dai dati EXIF.</p>
      <p>Le app fotografiche salvano foto e video sulla scheda microSD. Per accedere alla microSD è necessario il permesso di storage che viene concesso a molte app legittime, anche se non devono utilizzare foto e video. I ricercatori di Checkmarx hanno creato una falsa app per le previsioni del tempo che richiede solo il permesso di accedere allo storage. Quando viene avviata si collega ad un server C&amp;C (Command-and-Control). L’operatore remoto può quindi scattare una foto o registrare un video che verranno inviati al server, trovare la posizione dell’utente leggendo i tag GPS nelle foto, registrare l’audio delle telefonate.</p>
      <p>In pratica lo smartphone diventa un tool per lo spionaggio. I test sono stati effettuati con i Pixel 3 e Pixel 2 XL, ma la vulnerabilità è presente in tutti i modelli Google, oltre che nell’app Samsung Camera. Sia Google che Samsung hanno distribuito una <b>patch</b>. L’azienda di Mountain View ha inoltre dichiarato che il bug potrebbe essere presente anche sui dispositivi di altri produttori.</p>
      <p>Se vuoi aggiornamenti su <i>Google Camera, un bug consente lo spionaggio</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>