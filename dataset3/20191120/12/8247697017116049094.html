<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/latvija/33278-no-41-768-eiro-jaudigais-volkswagen-t-roc-r-pieejams-latvija-foto"/>
    <meta property="og:site_name" content="iAuto"/>
    <meta property="article:published_time" content="2019-11-20T12:21:00+00:00"/>
    <meta property="og:title" content="No 41 768 eiro - jaudīgais Volkswagen T-Roc R pieejams Latvijā (+ FOTO)"/>
    <meta property="og:description" content="Volkswagen klientiem Baltijā piedāvā zīmola sportiskās modeļu līnijas R jaunāko modeli – T-Roc R. Tas ir dzīvesstila krosovers ar sporta automobiļa attieksmi. Pateicoties tā četru cilindru TSI 2.0l dzinējam, kompaktajam apvidus automobilim ir 300 Zs jauda un 400 Nm griezes moments. T-Roc R sākuma cena Latvijā ir no 41 768 eiro, ieskaitot PVN."/>
  </head>
  <body>
    <article>
      <h1>No 41 768 eiro - jaudīgais Volkswagen T-Roc R pieejams Latvijā (+ FOTO)</h1>
      <address><time datetime="2019-11-20T12:21:00+00:00">20 Nov 2019, 12:21</time> by <a rel="author">Volkswagen</a></address>
      <p>Volkswagen klientiem Baltijā piedāvā zīmola sportiskās modeļu līnijas R jaunāko modeli – T-Roc R. Tas ir dzīvesstila krosovers ar sporta automobiļa attieksmi. Pateicoties tā četru cilindru TSI 2.0l dzinējam, kompaktajam apvidus automobilim ir 300 Zs jauda un 400 Nm griezes moments. T-Roc R sākuma cena Latvijā ir no 41 768 eiro, ieskaitot PVN.</p>
      <p>T-Roc R standarta aprīkojumā tiek piedāvāts ar septiņu pārnesumu divsajūga ātrumkārbu un 4MOTION visu riteņu piedziņu. Veiktspējas dati atbilst R līnijas modeļiem – T-Roc R no 0 līdz 100 km/h spēj sasniegt nieka 4,8 sekundēs, bet maksimālais ātrums ir elektroniski ierobežots līdz 250 km/h. Sportiskā piekare ar 17 collu bremžu sistēmu nodrošina izveicīgu vadību.</p>
      <p>Jaunais T-Roc R piedāvā plašu standarta aprīkojuma klāstu, tostarp progresīvās stūrēšanas iekārtu, sportisku piekari ar dažādiem braukšanas režīmiem un pēc izvēles aktivizējamu saķeres kontroles sistēmu. Papildus pieejama arī R Performance Akrapovič izplūdes sistēma, kas spēj izturēt ārkārtīgi augstu temperatūru un ir iespaidīga ar savu unikālo un izteiksmīgo skaņu.</p>
      <p>T-Roc R sportisko raksturu izceļ eksterjera un interjera dizains. Radiatora restei ir pulēta sudraba josla ar anodētu alumīniju apakšā, kas stiepjas visa automobiļa platumā. R līnijai raksturīgais bampers ir nokrāsots mašīnas krāsā. Apgaismes vienības vertikāli izvietotajās dienasgaismās iestrādātas priekšā. Aizmugurējam bamperim ir vizuāli izteiksmīgas gaisa atveres augšējā daļā un kontrastējošas krāsas R stila gaisa difuzors. R modelim ir raksturīga dubultās izejas izplūdes sistēma. T-Roc R standarta aprīkojumā pieejams ar 18 collu Spielberg lietajiem diskiem.</p>
      <p>Kopš 2002. gada R modeļu mājas ir sacīkšu trases visā pasaulē, un papildus augstas veiktspējas dzinējiem, R modeļi ir sevi arī pierādījuši kā ikdienai piemērotas automašīnas apvienojumā ar izteiksmīgu izskatu. Kopā ar Golf R klientiem Baltijā tagad pieejams arī jaunais T-Roc R.</p>
      <p>Tikai pirms dažām nedēļām Volkswagen R līdz ar jaunā R logo prezentāciju paziņoja par zīmola reorganizāciju. Jaunais R logo simbolizē šī zīmola jaunu sākumu. Tas ir krietni modernāks, izteiksmīgāks un elegantāks – samazināts līdz būtiskākajām komponentēm, līdz ar to – tas izmantojams dažādiem nolūkiem, joprojām saglabājot savu piemērojamību, jo sevišķi digitālajiem medijiem. Jaunais logo simbolizē R līnijas atdzimšanu ar jauniem, aizraujošiem modeļiem, kas drīzumā pievienosies piedāvājumu klāstam. Pārveidoto R-Line emblēmu pirmo reizi iespējams redzēt Atlas Cross Sport R-Line modelim, kas pieejams Ziemeļamerikas tirgū.</p>
      <figure>
        <img src="https://iauto.lv/_mm/i/20191120/33278_17840b8d933.jpg"/>
      </figure>
      <figure>
        <img src="https://iauto.lv/_mm/i/20191120/33278_330be9033b4.jpg"/>
      </figure>
      <figure>
        <img src="https://iauto.lv/_mm/i/20191120/33278_49a113d1155.jpg"/>
      </figure>
      <figure>
        <img src="https://iauto.lv/_mm/i/20191120/33278_00f847acccc.jpg"/>
      </figure>
    </article>
  </body>
</html>