<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/editors-blogs/giorgos-sahinis-blog/1560834/g-kasimatis-politiko-akadimaiko-katestimeno-katotero-ton-peristaseon/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T12:58:36+00:00"/>
    <meta property="og:title" content="Γ. Κασιμάτης: Πολιτικό- ακαδημαϊκό κατεστημένο κατώτερο των περιστάσεων"/>
    <meta property="og:description" content="Ο Ομότιμος καθηγητής του Συνταγματικού Δικαίου και εκ των κορυφαίων συνταγματολόγων στην Ευρώπη, ο Γιώργος Κασιμάτης μιλώντας στον 98.4..."/>
  </head>
  <body>
    <article>
      <h1>Γ. Κασιμάτης: Πολιτικό- ακαδημαϊκό κατεστημένο κατώτερο των περιστάσεων</h1>
      <address>
        <time datetime="2019-11-20T12:58:36+00:00">20 Nov 2019, 12:58</time>
      </address>
      <p>Ο Ομότιμος καθηγητής του Συνταγματικού Δικαίου και εκ των κορυφαίων συνταγματολόγων στην Ευρώπη, ο Γιώργος Κασιμάτης μιλώντας στον 98.4 περιέγραψε αρχικά πως η νέα φάση του νεοφιλελευθερισμού και της παγκοσμιοποίησης των αγορών, θέτει ένα δικό της κανονιστικό πλαίσιο σε βάρος ακόμη και του Ευρωπαϊκού Δικαίου ως ενωσιακού συντάγματος , αλλά και των Συνταγμάτων κάθε χώρας μεμονωμένα και μάλιστα έχοντας θέσει σε πλήρη ομηρεία ή συνενοχή το πολιτικό , ακαδημαϊκό και οικονομικό κατεστημένο .</p>
      <p>Κατά τον κ. Κασιμάτη, η κατάπτωση αξιών και πολιτισμού είναι σε παράλληλη πορεία με την υποχώρηση της πολιτικής έναντι των κυνικών απαιτήσεων της αγοράς σε βάρος των ανθρώπινων κοινωνιών. <br/>Ο Γιώργος Κασιμάτης μιλώντας για την κατάσταση στην Ελλάδα, περιέγραψε με παραδείγματα όπως τα Μνημόνια ή ο νόμος περί Ευθύνης Υπουργών, πως το ελληνικό πολιτικό σύστημα κινείται μόνο για την νομή της εξουσίας και της καρέκλας αξιωμάτων, πως η ίδια η Δικαιοσύνη παραμένει στον έλεγχο του πολιτικού συστήματος και το αβαντάρει με αποφάσεις της, πως το παρακράτος είναι συμπληρωματική λειτουργία για το κράτος διασφαλίζοντας μια παρασιτική ελίτ που ακόμη και μέσα στα Πανεπιστήμια , θωπεύει την κάθε μορφή εξουσίας σε βάρος του λαϊκού αισθήματος και διεκδικήσεων. <br/>Ακόμη και στα Εθνικά θέματα, όπως είπε ο Γιώργος Κασιμάτης, διαμορφώνεται ένα κλίμα καταπάτησης κυριαρχικών δικαιωμάτων , στο όνομα των διεθνών ισορροπιών.</p>
      <figure>
        <iframe src="https://www.youtube.com/embed/vmOhwhRuNXI" width="640" height="360" data-service="Youtube" scrolling="no"/>
      </figure>
    </article>
  </body>
</html>