<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/andreea-antonescu-despre-relatia-cu-stefan-manolache-nu-sunt-genul-de-femeie-care-sa-20096433"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T12:44:01+00:00"/>
    <meta property="og:title" content="Andreea Antonescu, despre relația cu Ștefan Manolache: „Nu sunt genul de femeie care să…”"/>
    <meta property="og:description" content="Andreea Antonescu și soțul ei nu mai formează un cuplu, vedeta a anunțat că urmează să divorțeze. Chiar dacă nu sunt separați oficial, jumătatea trupei"/>
  </head>
  <body>
    <article>
      <h1>Andreea Antonescu, despre relația cu Ștefan Manolache: „Nu sunt genul de femeie care să…”</h1>
      <address><time datetime="2019-11-20T12:44:01+00:00">20 Nov 2019, 12:44</time> by <a rel="author">Loredana T.</a></address>
      <p>Andreea Antonescu și soțul ei nu mai formează un cuplu, vedeta a anunțat că urmează să divorțeze. Chiar dacă nu sunt separați oficial, jumătatea trupei Andre s-a îndrăgostit și trăiește o poveste de iubire cu Ștefan Manolache, cei doi făcându-și publică relația.</p>
      <p>Referitor la posibila despărțire de actualul iubit, Andreea Antonescu neagă orice speculație, chiar dacă nu sunt mereu împreună, fiecare având treburile lui, își trăiesc în continuare povestea de dragoste. „<i><b>El nu stă tot timpul după mine. Nu suntem legați ombilical. Are treabă! Sper că am demonstrat că nu sunt genul de femeie care să fie constrânsă vreodată de ceva sau cineva, nu suport să fiu ținută în hățuri. Fiecare persoană alege ce vrea în viața asta, fiecare persoană e cu programul ei. Sienna e cu mama la Galați. De abia aștept să ajung la ea. Am o relație specială cu fetița mea. Facem năzdrăvănii împreună, uneori mama ne și ceartă. Nu sunt ca alte mame, suntem foarte apropiate</b></i>„, a declarat Andreea Antonescu pentru <a href="https://www.click.ro/vedete/romanesti/andreea-antonescu-declaratii-transante-despre-presupusa-despartire-de-iubit-nu?fbclid=IwAR2dAPNIBrG-zqT0IHvCYbnsM5OOGuKD0HP_QJ3zh5ioKVjGMlBM4uc_q9E">Click.ro</a>.</p>
      <h3>Urmează să divorțeze de soțul ei, Traian</h3>
      <p>Chiar dacă au o fetiță împreună, Andreea Antonescu și Traian Spak nu au vrut să mai facă vreun compromis în căsnicia lor, așa că au decis să divorțeze. Cântăreața a explicat, voalat, că distanța dintre ei a omorât această relație, ea fiind în România, Traian în Statele Unite.<b>(NU RATA: </b><b><a href="https://www.cancan.ro/unul-dintre-greii-retrocedarilor-din-romania-pare-la-un-pas-de-sinucidere-tocmai-a-pierdut-aprox-100-000-000-e-20094535">UNUL DINTRE ”GREII” RETROCEDĂRILOR DIN ROMÂNIA PARE LA UN PAS DE SINUCIDERE… TOCMAI A PIERDUT APROX. 100.000.000 €!</a>)</b></p>
      <p>
        <i>
          <b>”Sunt clipe în care, chiar dacă sufletul te îndeamnă să nu pleci, trebuie să ai puterea să privești cu optimism spre tot ce va urma. </b>
        </i>
        <i>
          <b>Am decis, împreună cu Traian, să ne separăm. Nu a existat niciun conflict, nicio discuție tensionată și nici reproșuri. Atunci când am realizat că planurile noastre nu se mai îndreaptă în aceeași direcție am hotărât că nu are rost să mai continuăm.</b>
        </i>
      </p>
      <p>
        <i><b>Un mariaj la distanță este dificil de întreținut pentru orice cuplu, iar noi, după 14 ani de relație, am decis că vom rămâne aceiași prieteni buni și niște părinți extraordinari pentru Sienna.  Nu există secrete sau elemente picante care să stea la baza deciziei noastre. Doar atât: Andreea și Traian încep o nouă etapă a vieții separat, însă mereu vor avea o legătură indestructibilă. Este o decizie pe care am cântărit-o cu atenție și am luat-o cu responsabilitate. Un divorț este dureros, însă nu și un obstacol de nedepășit”,</b>a scris Andreea Antonescu, pe blogul personal.</i>
      </p>
    </article>
  </body>
</html>