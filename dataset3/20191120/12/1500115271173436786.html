<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4928056/maarten-heijmans-komt-met-ramses-shaffy-album"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T12:02:52+00:00"/>
    <meta property="og:title" content="Maarten Heijmans komt met Ramses Shaffy-album"/>
    <meta property="og:description" content="Maarten Heijmans is nog niet klaar met Ramses Shaffy. Vijf jaar nadat Maarten de hoofdrol vertolkte in de tv-serie Ramses brengt hij nu ook een plaat uit met zijn nummers, maakte hij woensdag bekend. Het album RAMSES komt op 1 december uit, exact tien jaar nadat de zanger overleed."/>
  </head>
  <body>
    <article>
      <h1>Maarten Heijmans komt met Ramses Shaffy-album</h1>
      <address>
        <time datetime="2019-11-20T12:02:52+00:00">20 Nov 2019, 12:02</time>
      </address>
      <p>Maarten Heijmans is nog niet klaar met Ramses Shaffy. Vijf jaar nadat Maarten de hoofdrol vertolkte in de tv-serie Ramses brengt hij nu ook een plaat uit met zijn nummers, maakte hij woensdag bekend. Het album RAMSES komt op 1 december uit, exact tien jaar nadat de zanger overleed.</p>
      <blockquote>"Dit nieuwe album voelt als de strik waarmee ik alles wat ik met Shaffy heb gedaan bij elkaar bind"</blockquote>
      <p>De liedjes op de plaat werden door Maarten zelf uitgekozen. Zo staan er bekende hits op als S<i>ammy, Laat me</i> en <i>Zing, vecht, huil, bid, lach, werk en bewonder,</i> maar koos de acteur ook voor onbekendere liedjes. "Elk nummer op dit album heeft veel voor me betekend tijdens de voorbereiding en het draaien van de dramaserie en ik heb aan elke track iets persoonlijks kunnen toevoegen."</p>
      <p>Maarten gaat met Ramses' repertoire ook op tournee. Zo treedt hij volgend jaar april op in onder meer TivoliVredenburg in Utrecht, 013 in Tilburg en Paradiso in Amsterdam. Eerder werd al bekend dat de acteur op 1 december in de Stadsschouwburg in Amsterdam zou optreden.</p>
      <p>Kort na de opnames van de serie <i>Ramses</i>, waarvoor Maarten een Gouden Kalf en Emmy won, ging de acteur al op tournee met zijn liedjes. Maar het bleef toch knagen. "We hadden eraan gewerkt deze arrangementen live uit te voeren, maar in mijn hoofd hoorde ik eigenlijk altijd een studioalbum; iets wat gelaagder en genuanceerder en gedetailleerder was. Toen ik begin 2019 besefte dat het 1 december Ramses' tienjarige sterfdag zou zijn wist ik: d√°n wil ik de nummers op een album uitbrengen. En dan is het klaar. Ik ben al zo lang met Ramses bezig. Dit nieuwe album voelt als de strik waarmee ik alles wat ik met Shaffy heb gedaan bij elkaar bind."</p>
      <figure>
        <iframe src="https://www.youtube.com/embed/Y0LfTUuKqyM" width="854" height="480" data-service="Youtube" scrolling="no"/>
      </figure>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/artikel/4737546/maarten-heijmans-heeft-rol-penoza-film"/>
        <a href="https://www.rtlboulevard.nl/entertainment/artikel/3808796/heijmans-deed-auditie-voor-netflix-film"/>
        <a href="https://www.rtlboulevard.nl/entertainment/film/artikel/4498636/maarten-heijmans-romcom-voor-elise-schaap"/>
        <a href="https://www.rtlboulevard.nl/entertainment/music/artikel/4928286/marco-borsato-heeft-primeur-met-ticket-year-award"/>
        <a href="https://www.rtlboulevard.nl/entertainment/music/artikel/4928226/schaatsshow-heeft-jan-smit-uitgeput"/>
        <a href="https://www.rtlboulevard.nl/entertainment/showbizz/artikel/4927991/ragnbone-man-en-vrouw-na-zes-maanden-uit-elkaar"/>
      </related>
      <related>
        <a href="https://www.rtlboulevard.nl/entertainment/film/artikel/4498636/maarten-heijmans-romcom-voor-elise-schaap"/>
      </related>
      <related>
        <a href="https://www.rtlboulevard.nl/entertainment/artikel/3808796/heijmans-deed-auditie-voor-netflix-film"/>
      </related>
    </article>
  </body>
</html>