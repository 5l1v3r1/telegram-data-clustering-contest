<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919223/%D9%85%D8%AD%D8%AF%D9%88%D8%AF%DB%8C%D8%AA-%D9%87%D8%A7%DB%8C-%D8%AA%D8%B1%D8%A7%D9%81%DB%8C%DA%A9%DB%8C-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%D9%85%D9%88%D8%A7%D8%B5%D9%84%D8%A7%D8%AA%DB%8C-%D9%85%D8%A7%D8%B2%D9%86%D8%AF%D8%B1%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-20T12:35:43+00:00"/>
    <meta property="og:title" content="محدودیت‌های ترافیکی در محورهای مواصلاتی مازندران"/>
    <meta property="og:description" content="ایسنا/مازندران رییس پلیس راه مازندران از محدودیت‌های ترافیکی از ساعت ۱۲ ظهر روز چهارشنبه ۲۹ آبان ماه تا ساعت ۶ صبح روز شنبه ۲ آذرماه در محورهای مواصلاتی استان خبر داد ."/>
  </head>
  <body>
    <article>
      <h1>محدودیت‌های ترافیکی در محورهای مواصلاتی مازندران</h1>
      <address><time datetime="2019-11-20T12:35:43+00:00">20 Nov 2019, 12:35</time> by <a rel="author">بهناز مقدس</a></address>
      <p>ایسنا/مازندران رییس پلیس راه مازندران از محدودیت‌های ترافیکی از ساعت ۱۲ ظهر روز چهارشنبه ۲۹ آبان ماه تا ساعت ۶ صبح روز شنبه ۲ آذرماه در محورهای مواصلاتی استان خبر داد .</p>
      <p>به نقل از پایگاه خبری پلیس، علیرضا قدمی در تشریح این خبر، گفت: به منظور افزایش ایمنی، ایجاد کشش و تسهیل در عبور و مرور وسایل نقلیه، محدودیت‌های ترافیکی از ساعت ۱۲ ظهر روز چهارشنبه ۲۹ آبان ماه تا ساعت ۶ صبح روز شنبه ۲ آذرماه در محورهای مواصلاتی استان به اجرا در خواهد آمد.</p>
      <p>وی تصریح کرد: به همین منظور تردد انواع موتورسیکلت به جزء موتورسیکلت‌های انتظامی و امدادی برای انجام ماموریت‌های ضروری در مسیر مجاز جریان ترافیک تا ساعت ۶ صبح روز شنبه ۲ آذرماه از محورهای کرج- چالوس، هراز، فیروزکوه  و بالعکس ممنوع است.</p>
      <p>رییس پلیس راه مازندران با اشاره به ممنوع بودن تردد انواع تریلر، کامیون و کامیونت از محور کرج- چالوس خاطرنشان کرد: تردد انواع وسایل نقلیه از ساعت یک بعد از ظهر روز جمعه یکم آذرماه تا ساعت ۲ بامداد روز شنبه ۲ آذرماه از کرج  به سمت مرزن آباد ممنوع بوده و در صورت اعلام ماموران پلیس راه در محل، تردد انواع وسایل نقلیه از ساعت ۵ بعدر ازظهر روز جمعه تا ساعت ۲ بامداد روز شنبه  از مرزن آباد به سمت کرج بصورت یک طرفه خواهد بود.</p>
      <p>قدمی با اشاره به ممنوع بودن تردد کلیه تریلرها از محور هراز بیان کرد: تردد کلیه کامیون‌ها و کامیونت‌ها به استثنای حاملین مواد سوختی و فاسد شدنی از ساعت ۱۲ ظهر تا ساعت ۲۴ روز چهارشنبه ۲۹ آبان ماه و همچنین از ساعت ۶ صبح تا ساعت ۲۴ روزهای پنج شنبه ۳۰ آبان ماه و جمعه یکم آذرماه از این محور ممنوع است.</p>
      <p>وی در خاتمه از رانندگانی که قصد تردد در محورهای مواصلاتی مازندران را دارند، خواست: ضمن رعایت مقررات راهنمایی و رانندگی و همراه داشتن زنجیر چرخ و سایر تجهیزات زمستانی، در صورت نیاز به کسب اطلاعات بیشتر با شماره های ۲۱۸۲۴۴۲۰ و ۲۱۸۲۴۴۳۴ پلیس راه استان با پیش شماره ۰۱۱ تماس بگیرند.</p>
      <p>انتهای پیام</p>
    </article>
  </body>
</html>