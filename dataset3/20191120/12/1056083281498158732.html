<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919179/%D9%82%DB%8C%D9%85%D8%AA-%DA%A9%D8%A7%D9%84%D8%A7-%D9%88-%D8%AE%D8%AF%D9%85%D8%A7%D8%AA-%D8%A8%D9%87-%D9%87%DB%8C%DA%86-%D9%88%D8%AC%D9%87-%D9%86%D8%A8%D8%A7%DB%8C%D8%AF-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D8%A8%D8%AF-%D8%A8%D8%B1%D8%AE%D9%88%D8%B1%D8%AF-%D9%82%D9%87%D8%B1%DB%8C-%D8%A8%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-20T12:05:10+00:00"/>
    <meta property="og:title" content="قیمت کالا و خدمات به هیچ وجه نباید افزایش یابد /برخورد قهری با متخلفان بازار"/>
    <meta property="og:description" content="ایسنا/بوشهر معاون اقتصادی استاندار بوشهر با اشاره به نظارت بر قیمت کالا و خدمات در حوزه‌های مختلف گفت: قیمت اجناس و خدمات به ویژه تاکسی‌ها و سرویس‌های عمومی به هیچ وجه نباید افزایش یابد و با متخلفان در این عرصه برخورد قاطع می‌شود."/>
  </head>
  <body>
    <article>
      <h6 class="kicker">معاون اقتصادی استاندار بوشهر:</h6>
      <h1>قیمت کالا و خدمات به هیچ وجه نباید افزایش یابد /برخورد قهری با متخلفان بازار</h1>
      <address><time datetime="2019-11-20T12:05:10+00:00">20 Nov 2019, 12:05</time> by <a rel="author">زهره عرب</a></address>
      <p>ایسنا/بوشهر معاون اقتصادی استاندار بوشهر با اشاره به نظارت بر قیمت کالا و خدمات در حوزه‌های مختلف گفت: قیمت اجناس و خدمات به ویژه تاکسی‌ها و سرویس‌های عمومی به هیچ وجه نباید افزایش یابد و با متخلفان در این عرصه برخورد قاطع می‌شود.</p>
      <p>سعید زرین‌فر در نشسست کمیسیون تنظیم بازار استان بوشهر با تاکید بر پیگیری سهمیه بنزین سرویس‌های عمومی از جمله آژانس‌ها عنوان کرد: تامین بنزین قایق‌های صیادی استان بوشهر در اولویت برنامه‌ها قرار دارد و در این خصوص قول‌هایی داده شده است.<br/><br/>وی با اشاره به اینکه نظارت بر قیمت کالا و خدمات در حوزه‌های مختلف افزایش یافته است، اظهار کرد: قیمت کالا و خدمات به هیچ وجه نباید افزایش یابد و در این راستا نظارت و بازرسی قیمت کالا و خدمات در دستور کار گشت‌های نظارتی و بازرسی قرار دارد.<br/><br/><b>معاون استاندار بوشهر با تاکید بر تامین سهمیه بنزین سرویس‌های عمومی در بخش‌های گوناگون خدمات رسانی به جامعه تصریح کرد: بخشی از وسائط نقلیه خودرویی یا سهمیه دریافت نمی‌کنند و یا نیاز به افزایش سهمیه بنزین مانند آژانس‌ها، سرویس‌های مدارس و دیگر خودروها دارند که در این زمینه مکاتبات و پیگیری‌های لازم انجام شده است.</b></p>
      <p>این مسئول بیان کرد:تامین بنزین قایق‌های صیادی استان بوشهر در اولویت برنامه‌های شرکت پخش فرآورده‌های نفتی استان قرار دارد</p>
      <p>زرین‌فر با اشاره به اینکه برای تامین بنزین قایق‌های صیادی قول‌هایی داده شده است، افزود: برای تامین بنزین سرویس‌های عمومی حمل و نقل مسافر روستاها به شهرها و سایر سرویس‌های مسافری شخصی نیز بررسی‌های لازم انجام شده است.</p>
      <p>به گزارش ایسنا، معاون هماهنگی امور اقتصادی استاندار بوشهر از تشکیل کارگروه تخصصی بررسی مشکلات بنزین سرویس‌های مسافری خبر داد و بیان کرد: قیمت میوه‌ و تره‌بار و سایر اجناس و خدمات به سبب تغییر قیمت خودروها نباید افزایش یابد و قیمت‌ها بر اساس مصوبه تنظیم بازار عرضه می‌شود.</p>
      <p><b>وی برخورد قهری با متخلفان بازار را مورد تاکید قرار داد و افزود: قیمت اجناس و خدمات به ویژه تاکسی‌ها و سرویس‌های عمومی به هیچ وجه نباید افزایش یابد و با متخلفان در این عرصه برخورد قاطع می‌شود.</b><br/><br/>انتهای پیام</p>
    </article>
  </body>
</html>