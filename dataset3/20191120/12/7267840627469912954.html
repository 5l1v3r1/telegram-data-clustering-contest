<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009465-na-poligone-shirokij-lan-prohodjat-armejskie-uchenija"/>
    <meta property="og:site_name" content="Главное™"/>
    <meta property="article:published_time" content="2019-11-20T12:44:00+00:00"/>
    <meta property="og:title" content="На полигоне &quot;Широкий лан&quot; проходят армейские учения"/>
    <meta property="og:description" content="На полігоні 235-го Міжвидового центру підготовки військових частин і підрозділів Збройних Сил України Широкий лан розпочалися двосторонні батальйонні тактичні навчання. У навчаннях бере участь 57 окрема мотопіхотна бригада імені кошового отамана Костя Гор..."/>
  </head>
  <body>
    <article>
      <h1>На полигоне "Широкий лан" проходят армейские учения</h1>
      <address>
        <time datetime="2019-11-20T12:44:00+00:00">20 Nov 2019, 12:44</time>
      </address>
      <p>На полігоні 235-го Міжвидового центру підготовки військових частин і підрозділів Збройних Сил України Широкий лан розпочалися двосторонні батальйонні тактичні навчання. У навчаннях бере участь 57 окрема мотопіхотна бригада імені кошового отамана Костя Гордієнка оперативного командування «Південь» Сухопутних військ Збройних Сил України.</p>
      <p>Під час навчань буде визначено рівень тактичної підготовки окремих батальйонів, що входять до складу бригади, відпрацьовано дії батальйонів спільно з приданими артилерійськими підрозділами. Але, крім звичних завдань, цього разу головна мета — перевірка готовності командного складу всіх рівнів до ухвалення конкретних рішень у складних непередбачуваних ситуаціях сучасного бою. Так <a href="http://www.mil.gov.ua/news/2019/11/20/na-poligoni-shirokij-lan-rozpochalisya-dvostoronni-bataljonni-taktichni-navchannya/">стверджує</a> прес-служба МО.</p>
      <p>Такий формат навчань дає змогу в штучно створених умовах приймати рішення та аналізувати їхню ефективність, спираючись на наявний технічний і людський ресурс підрозділу.</p>
      <related>
        <h4>Читайте также:</h4>
        <a href="https://glavnoe.ua/news/n357009463-snjali-vse-rossijane-vernuli-zahvachennye-ukrainskie-korabli-bez-razetok-i-unitazov"/>
      </related>
      <p>У перший день навчань командири уточнювали завдання своїх і доданих підрозділів, визначали основні етапи дій у наступі, обороні, контрнаступі. Керівники навчань особливу увагу приділили питанню взаємодії між підрозділами, а також виконанню завдань по ввідних.</p>
      <p>— Особливість цих навчань полягає в потребі самостійного прийняття рішень командирами рівня взвод — рота — батальйон під час зміни та коригування тактичної обстановки, — зазначив начальник управління підготовки — заступник командувача військ оперативного командування «Південь» полковник Андрій Грицьков. — Такий формат навчань найбільш наближений до ситуацій, які найчастіше виникають у ході реальних бойових дій.</p>
      <related>
        <h4>Читайте также:</h4>
        <a href="https://glavnoe.ua/news/n357009462-minoborony-sdelaet-perechen-dolzhnostej-dlja-kotoryh-znanie-anglijskogo-jazyka-budet-objazatelnym"/>
      </related>
    </article>
  </body>
</html>