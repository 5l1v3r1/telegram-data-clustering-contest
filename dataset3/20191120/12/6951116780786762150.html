<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/gabriella-pession-eta-altezza-marito-instagram-figlio/"/>
    <meta property="og:site_name" content="Novella 2000"/>
    <meta property="article:published_time" content="2019-11-20T12:48:00+00:00"/>
    <meta property="og:title" content="Gabriella Pession: età, altezza, marito, figlio, Instagram e film"/>
    <meta property="og:description" content="Ecco tutto quello che sappiamo su Gabriella Pession. Età, altezza, marito, figlio, Instagram, profili social, film e programmi televisivi."/>
  </head>
  <body>
    <article>
      <h1>Gabriella Pession: età, altezza, marito, figlio, Instagram e film</h1>
      <address><time datetime="2019-11-20T12:48:00+00:00">20 Nov 2019, 12:48</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/gabriella-pession-eta-altezza-marito-instagram-figlio/#Biografia">Biografia<br/></a>
        <a href="https://www.novella2000.it/gabriella-pession-eta-altezza-marito-instagram-figlio/#Vita_privata">Vita privata<br/></a>
        <a href="https://www.novella2000.it/gabriella-pession-eta-altezza-marito-instagram-figlio/#Profili_social">Profili social<br/></a>
        <a href="https://www.novella2000.it/gabriella-pession-eta-altezza-marito-instagram-figlio/#Film_e_programmi_televisivi">Film e programmi televisivi</a>
      </aside>
      <h3><anchor name="Biografia"/>Gabriella Pession biografia età e altezza</h3>
      <p><b>Chi è Gabriella Pession</b>? Gabriella, 1 metro e 73 centimetri di <b>altezza</b>, nasce a Daytona Beach, in Florida, il 2 novembre 1977. Figlia di genitori provenienti dalla Valle d’Aosta, all’età di 7 anni si trasferisce a Milano. Aspirante pattinatrice di figura, la sua promettente carriera si interrompe a causa di un infortunio al piede. Questo la porta a diplomarsi al liceo scientifico, per poi frequentare la facoltà di Filosofia.</p>
      <p>Il debutto sul grande schermo avviene nel 1997<b> Fuochi d’artificio</b>, di <a href="https://www.novella2000.it/chi-e-leonardo-pieraccioni/">Leonardo Pieraccioni</a>, il quale la dirigerà più tardi anche ne<b> Il pesce innamorato</b>. Grazie a Lina Wertmüller ottiene il ruolo di Carolina D’Asburgo nel film <b>Ferdinando e Carolina</b>. Attiva anche nel teatro con <b>La verità vi prego sull’amore</b>, tra i <b>programmi televisivi</b> possiamo citare: <b>La Bibbia: Jesus</b> e <b>Giornalisti</b>. Nel 2000, invece, recita nella pellicola <b>Voci</b> e, qualche qualche anno più tardi affianca <a href="https://www.novella2000.it/carlo-verdone-eta-moglie-film/">Carlo Verdone</a> in <b>L’amore è eterno finché dura</b>. Nel 2005 la vediamo ne <b>L’uomo perfetto </b>accanto a <a href="https://www.novella2000.it/chi-e-riccardo-scamarcio-instagram/">Riccardo Scamarcio</a>, mentre nel 2009 cura <b>Oggi sposi</b>, presentato anche al Festival del Cinema di Roma.</p>
      <p>Facendo un passo indietro, nel 2007 entra nel cast di <b>Milano Palermo – Il ritorno</b> con <a href="https://www.novella2000.it/chi-e-raoul-bova/">Raoul Bova</a> e appare nel film spagnolo <b>Le 13 rose</b>, il quale ottiene quattro Premi Goya. Il successo, però, arriva tra il 2004 e il 2006, grazie alla fiction <b>Orgoglio</b>. Successivamente troviamo <b>Gabriella Pession</b> ne <b>Il Grande Torino</b>, <b>Il capitano</b>, insieme ad <a href="https://www.novella2000.it/chi-e-alessandro-preziosi/">Alessandro Preziosi</a>, e <b>Capri</b>. Nel 2008, infatti, vince il premio Roma Fiction Fest come migliore attrice di fiction.</p>
      <p>Lavorando ancora molto in Italia, nel 2011 diventa protagonista in <b>Rossella</b> e <b>Dove la trovi una come me?</b>. Tuttavia, in quegli anni decide di viaggiare negli Stati Uniti. Qui trova alcune parti in serie TV come <b>Wilfred</b>. La grande occasione, comunque, arriva quando l’autore di Criminal Minds la sceglie per interpretare Eva in <b>Crossing Lines</b>. Tra gli ultimi progetti, infine, ricordiamo la fiction di Canale 5 intitolata <b>Oltre la soglia</b>, in onda dal<b> 6 novembre 2019</b> per un totale di 12 puntate.</p>
      <h3><anchor name="Vita_privata"/>La vita privata di Gabriella Pession: marito e figlio</h3>
      <p>Parliamo, ora, della <b>vita privata</b> di <b>Gabriella Pession</b>, facendo particolare attenzione alla sfera sentimentale. Tra gli amori storici dell’attrice troviamo sicuramente <b>Sergio Assisi</b>. I due si sono conosciuti sul set di <b>Capri</b>, ma la partenza di lei per gli Stati Uniti ha fatto terminare la relazione. In seguito, alcuni <i>rumors</i> la davano come fidanzata di <b>Daniele Pecci</b>, ma nessuno di loro ha mai commentato queste speculazioni. Nel 2012, invece, incontra l’irlandese <b>Richard Flood</b>, che diventa suo <b>marito</b> nel 2016. Due anni prima la coppia ha avuto un <b>figlio</b>, Giulio. Della sua storia con Richard ne ha parlato al settimanale Oggi. L’intervista la riporta anche il sito <a href="https://www.superguidatv.it/gabriella-pession-sposo-un-attore-irlandese/">SuperGuidaTV</a>:</p>
      <blockquote>Ci siamo conosciuti a Praga sul set della serie TV poliziesca <b><i>Crossing Lines</i></b>. In realtà, non ero sicura di poterla girare. Stavo ancora finendo la seconda stagione di <b><i>Rossella</i></b>. Tra l’altro volevo prendermi una pausa ma un’amica mi disse: “Vai, magari incontri l’uomo della tua vita”. Io ridevo, ma è andata proprio così. […] Non volevo piacergli a tutti i costi, con Richard sono stata sempre e solo me stessa. Con lui ho trovato il calore e la serenità che non ho mai avuto. La mia famiglia è un punto da cui partire ogni giorno. Forse anche perché i miei genitori non si erano mai sposati.</blockquote>
      <h3><anchor name="Profili_social"/>Dove seguire Gabriella Pession: Instagram, Twitter e profili social</h3>
      <p>Attraverso una rapida ricerca sul web scopriamo che <b>Gabriella Pession</b> ha tutti i <b>profili social</b> più importanti. Infatti, su <b>Twitter</b> conta solo 17 mila seguaci, mentre sulla pagina <b>Facebook</b> il numero cresce considerevolmente fino a raggiungere i 121 mila seguaci. Infine, su <b>Instagram</b> la troviamo con più di 160 mila fan pronti a sostenerla.</p>
      <h3><anchor name="Film_e_programmi_televisivi"/>Film e programmi televisivi</h3>
      <p>Ecco, adesso, la lista dei <b>film</b>, non ancora menzionati, a cui ha preso parte <b>Gabriella Pession</b>:</p>
      <ul>
        <li><b>Operazione rosmarino</b> (2002)</li>
        <li><b>Mai stata meglio</b> (2008)</li>
        <li><b>Ex – Amici come prima</b> (2011)</li>
        <li><b>Leonardo Da Vinci – Il genio a Milano</b> (2015)</li>
        <li><b>L’amore rubato</b> (2016)</li>
        <li><b>Se con rose… </b>(2018)</li>
      </ul>
      <p>Invece, i <b>programmi televisivi</b> in cui possiamo trovare <b>Gabriella Pession</b>:</p>
      <ul>
        <li><b>Fine secolo</b> (1999)</li>
        <li><b>Don Matteo</b> (2002)</li>
        <li><b>Ferrari</b> (2003)</li>
        <li><b>Crimini</b> (2006)</li>
        <li><b>Graffio di tigre</b> (2006)</li>
        <li><b>Lo smemorato di Collegno</b> (2009)</li>
        <li><b>Mannaggia alla miseria</b> (2010)</li>
        <li><b>Cesare Mori – Il prefetto di ferro</b> (2012)</li>
        <li><b>Il sistema</b> (2016)</li>
        <li><b>La porta rossa</b> (2017)</li>
      </ul>
    </article>
  </body>
</html>