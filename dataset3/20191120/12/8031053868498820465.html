<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%bf%ce%ba-%ce%b3%ce%b9%ce%b1-%ce%ba%cf%8c%ce%ba%ce%b5-%cf%80%cf%81%ce%bf%ce%b2%ce%bb%ce%ad%cf%80%ce%b5%cf%84%ce%b1%ce%b9-%ce%b9%cf%83%cf%8c%ce%b2%ce%b9%ce%b1-%ce%ba%ce%ac%ce%b8%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T12:39:01+00:00"/>
    <meta property="og:title" content="Σοκ για Κόκε: «Προβλέπεται ισόβια κάθειρξη βάσει της ελληνικής νομοθεσίας»!"/>
    <meta property="og:description" content="Στο Metropolis 95.5 φιλοξενήθηκε ο πρώην γενικός αστυνομικός διευθυντής Θεσσαλονίκης, Βασίλης Μωυσίδης και αναφέρθηκε στα αστυνομικά δεδομένα της υπόθεσης του Σέρχιο Κόκε, τονίζοντας ότι οι ποινές που προβλέπει η ελληνική νομοθεσία σε τέτοιου είδους αδικήματα είναι ισόβια."/>
  </head>
  <body>
    <article>
      <h1>Σοκ για Κόκε: «Προβλέπεται ισόβια κάθειρξη βάσει της ελληνικής νομοθεσίας»!</h1>
      <address>
        <time datetime="2019-11-20T12:39:01+00:00">20 Nov 2019, 12:39</time>
      </address>
      <p>
        <b>Στο Metropolis 95.5 φιλοξενήθηκε ο πρώην γενικός αστυνομικός διευθυντής Θεσσαλονίκης, Βασίλης Μωυσίδης και αναφέρθηκε στα αστυνομικά δεδομένα της υπόθεσης του Σέρχιο Κόκε, τονίζοντας ότι οι ποινές που προβλέπει η ελληνική νομοθεσία σε τέτοιου είδους αδικήματα είναι ισόβια.</b>
      </p>
      <p>«Ένας τόνος χασίς με προσδοκώμενο όφελος μεγαλύτερο από της τάξης των 75 χιλιάδων ευρώ σημαίνει ισόβια κάθειρξη. Αυτό ισχύει με βάση την ελληνική νομοθεσία, αλλά πάνω κάτω παντού ισχύει το ίδιο. Αν είναι καλής ποιότητας το χασίς, όπως φερ’ ειπείν το ελληνικό, ξεπερνά τα 4,5 χιλιάδες ευρώ το κιλό. Αν είναι αλβανικό, το οποίο θεωρείται το πιο φθηνό, αυτό κοστίζει 3-3,5 χιλιάδες ευρώ το κιλό. Αν πρόκειται να προωθηθεί στη γερμανική αγορά, τότε η τιμή του φτάνει τις 7-7,5 χιλιάδες ευρώ.</p>
      <p>Στη Γερμανία η αγορά και η ζήτηση είναι μεγαλύτερη, επομένως το όφελος αυτών που το εμπορεύονται είναι μεγαλύτερο. Σε κάθε περίπτωση, ένας τόνος είναι μια ποσότητα, την οποία κανείς δεν μπορεί να ισχυριστεί ότι μπορεί να είναι για προσωπική χρήση. Αν συνυπολογίσει κανείς και τα όπλα, τα οποία βρέθηκαν, η κατηγορία για την οποία θα κατηγορηθεί ο Κόκε είναι η σύσταση συμμορίας. Μιλάμε για πολλαπλά κακουργήματα και η ποινή που προβλέπεται είναι η ισόβια κάθειρξη», δήλωσε στο Metropolis 95.5 ο Βασίλης Μωυσίδης.</p>
    </article>
  </body>
</html>