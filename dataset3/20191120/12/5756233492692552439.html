<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622501/%D9%82%DB%8C%D9%85%D8%AA-%D9%86%D9%81%D8%AA-%DA%A9%D8%A7%D9%87%D8%B4-%DB%8C%D8%A7%D9%81%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T12:36:00+00:00"/>
    <meta property="og:title" content="قیمت نفت کاهش یافت"/>
    <meta property="og:description" content="انتشار گزارش از افزایش ذخایر نفت آمریکا، قیمت نفت را برای سومین روز کاهش داد و به هر بشکه 60.82 دلار رساند."/>
  </head>
  <body>
    <article>
      <h1>قیمت نفت کاهش یافت</h1>
      <address>
        <time datetime="2019-11-20T12:36:00+00:00">20 Nov 2019, 12:36</time>
      </address>
      <p>
        <i>انتشار گزارش از افزایش ذخایر نفت آمریکا، قیمت نفت را برای سومین روز کاهش داد و به هر بشکه 60.82 دلار رساند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از رویترز، با افزایش ذخایر نفت آمریکا که نگرانی در مورد رشد اقتصادی بی فروغ جهان را تقویت کرد، قیمت نفت برای سومین روز کاهش یافت؛ در عین حال، امید برای هرگونه حرکت در جنگ تجاری آمریکا و چین فروکش کرده است.</p>
      <p>هر بشکه نفت خام آمریکا با 3 سنت کاهش 55.18 دلار معامله شد. این نوع نفت روز گذشته بیش از 4 درصد از ارزش خود را از دست داد.</p>
      <p>هر بشکه نفت برنت دریای شمال با 9 سنت کاهش 60.82 دلار فروخته شد. این نوع نفت نیز روز گذشته 3.8 درصد از ارزش خود را از دست داد.</p>
      <p>آمارهای امریکن پترولیوم در روز سه‌شنبه نشان داد ذخایر نفت در آمریکا، بزرگ‌ترین مصرف‌کننده نفت جهان، در هفته منتهی به 15 نوامبر، 6 میلیون بشکه افزایش یافت و به 445.9 میلیون بشکه رسید.</p>
      <p>پس از اینکه رویترز گزارش داد روسیه، دومین تولیدکننده بزرگ نفت در جهان بعید است از کاهش بیشتر تولید در نشست با اوپک در ماه دسامبر موافقت کند، این افزایش بر نگرانی‌ها در مورد فزونی عرضه نفت در جهان افزود.</p>
      <p>روسیه و دیگر تولیدکنندگان نفت با اوپک توافق کردند تا روزانه 1.2 میلیون بشکه نفت از تولید خود را تا مارس 2020 با هدف تقویت قیمت‌ها بکاهند. این گروه اوپک پلاس نامیده می شوند.</p>
      <p>ادوارد مویا، تحلیلگر بازار گفت: «آمار امریکن پترولیوم نشان داد ذخایر امریکا هفته گذشته افزایش یافته و این گزارش آژانس بین‌المللی انرژی را تایید می‌کند، از اینرو ما شاهد ادامه کاهش قیمت نفت خواهیم بود.»</p>
    </article>
  </body>
</html>