<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995617-ask-yler-k-s-pkerge-shabuyl-zhasap-170.html"/>
    <meta property="og:site_name" content="zakon.kz"/>
    <meta property="article:published_time" content="2019-11-20T12:36:00+00:00"/>
    <meta property="og:title" content="Қаскөйлер кәсіпкерге шабуыл жасап, 170 миллион теңгесін тартып алды"/>
    <meta property="og:description" content="Сонымен қатар қаскөйлер кәсіпкердің екі телефонын да тартып алған."/>
  </head>
  <body>
    <article>
      <h1>Қаскөйлер кәсіпкерге шабуыл жасап, 170 миллион теңгесін тартып алды</h1>
      <h2>Сонымен қатар қаскөйлер кәсіпкердің екі телефонын да тартып алған.</h2>
      <address>
        <time datetime="2019-11-20T12:36:00+00:00">20 Nov 2019, 12:36</time>
      </address>
      <p><b>Солтүстік Қазақстан облысының полициясы Ақжар ауданы Талшық ауылында тонауға қатысты күдіктілерді іздестіруде</b>, деп хабарлайды <a href="https://kaz.zakon.kz/">Zakon.kz</a> облыстық ПД баспасөз қызметіне сілтеме жасап.</p>
      <blockquote>- 19 қарашада шамамен 19 сағат 15 минутта белгісіз төрт қылмыскер "Талшық Астық LTD" ЖШС ғимаратына баса-көктеп кіріп, компания басшысына аңшылық мылтыққа ұқсас қаруды тақап, қорқытып, 170 миллион теңгеден астам ақша мен екі ұялы телефонды ұрлады, делінген хабарламада.</blockquote>
      <p>Бұл факт ҚР Қылмыстық кодексінің 192-бабы 4-тармағына сәйкес, "Қарақшылық шабуыл" бойынша сотқа дейінгі тергеулердің бірыңғай тізіліміне енгізілді.</p>
      <p>Бұл ашықтан ашық тонау қылмысы Солтүстік Қазақстан облысы полиция департаменті бастығы, полиция полковнигі Марат Төлебаев пен облыстық прокуратурасы басшылығының жеке бақылауына алынды.</p>
      <p>Жедел-іздестіру шараларына барлық патруль полициясы жұмылдырылып, аймақтық полиция бөлімдерінің түгеліне бағыт-бағдар берілді.</p>
    </article>
  </body>
</html>