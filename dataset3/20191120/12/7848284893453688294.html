<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/jindong-zhang-suning-e-per-la-crescita-del-calcio-femminile-cinese-anche-grazie-all-inter-323559"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T12:17:04+00:00"/>
    <meta property="og:title" content="Jindong Zhang: &quot;Suning è per la crescita del calcio femminile cinese. Anche grazie all'Inter&quot;"/>
    <meta property="og:description" content="Il numero uno di Suning Holding Group Jindong Zhang celebra le vittorie della formazione femminile dello Jiangsu Suning, capace di conquistare il suo secondo campionato a dieci anni di distanza..."/>
  </head>
  <body>
    <article>
      <h1>Jindong Zhang: "Suning è per la crescita del calcio femminile cinese. Anche grazie all'Inter"</h1>
      <address><time datetime="2019-11-20T12:17:04+00:00">20 Nov 2019, 12:17</time> by <a rel="author">Christian Liotta</a></address>
      <p>Il numero uno di Suning Holding Group <b>Jindong Zhang</b> celebra le vittorie della formazione femminile dello Jiangsu Suning, capace di conquistare il suo secondo campionato a dieci anni di distanza dalla prima vittoria, e la coppa nazionale. Zhang senior ha espresso la speranza che un modello come quello creato dal brand proprietario dell'Inter per il calcio femminile in Cina possa essere utile per promuovere la nascita di ulteriori piattaforme in grado di attirare un maggior numero di adolescenti per avviarle alla pratica calcistica, aggiungendo: "Per il calcio del gruppo Suning, è anche necessario imparare e trasmettere lo spirito della Nazionale di pallavolo femminile. Ora, vogliamo scrivere un nuovo capitolo nella storia del calcio femminile cinese anche attraverso la Champions League e la Nazionale".</p>
      <p>Zhang afferma anche di voler fare leva su tutte le risorse a disposizione di Suning per incentivare la promozione della squadra femminile: "Il campionato non è il punto d'arrivo, ma un punto di partenza più elevato per nuovo inizio. Essendo l'unico gruppo industriale in Cina con una squadra di Super League maschile e femminile, <b>Suning si affiderà agli sport trasmessi dalla piattaforma PP Sports, al calcio maschile e femminile dell'Inter e ad altre risorse del settore sportivo di alta qualità</b>, per garantire una migliore formazione e qualità delle competizioni per la squadra di calcio femminile. Quando ci saranno le condizioni ideali, dobbiamo portare i nostri talenti migliori in Italia e altri Paesi europei perché possano formarsi e crescere ulteriormente. Allo stesso tempo, dobbiamo rafforzare le attività commerciali e cercare sempre più sponsor commerciali e societari. Vogliamo migliorare costantemente la costruzione professionale del club e promuovere lo sviluppo del calcio femminile in Cina". </p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>