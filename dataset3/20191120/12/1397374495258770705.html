<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/kostur-zreba-za-ep-jedna-grupa-vec-poznata-ako-se-plasiramo-u-dve-grupe-mozemo-sa-hrvatima-ko-nam-nece-biti-protivnik-393269.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T12:55:00+00:00"/>
    <meta property="og:title" content="Kostur žreba za EP, jedna grupa već poznata, ako se plasiramo, u dve grupe možemo sa Hrvatima! Ko nam neće biti protivnik?"/>
    <meta property="og:description" content="Sve ovo je hipotetički i ništa se neće znati naravno čeka nas težak baraž, ali kosturi grupa su poznati, dve praktično blizu kompletiranja..."/>
  </head>
  <body>
    <article>
      <h1>Kostur žreba za EP, jedna grupa već poznata, ako se plasiramo, u dve grupe možemo sa Hrvatima! Ko nam neće biti protivnik?</h1>
      <h2>Sve ovo je hipotetički i ništa se neće znati naravno čeka nas težak baraž, ali kosturi grupa su poznati, dve praktično blizu kompletiranja...</h2>
      <address><time datetime="2019-11-20T12:55:00+00:00">20 Nov 2019, 12:55</time> by <a rel="author">Vladimir Stojanović</a></address>
      <p>Posle završetka kvalifikacija, poznate su delom grupe za završni turnir, a zanimljivo da je jedna gotovo kompletirana.<br/><br/><b>"Sramota je što se sve zna pre žreba"</b>, rekao je nezadovoljni Kevin De Brajne, čija se Belgija kvalifikovala i nema loše rivale u grupi B, u kojoj će se igrati u Sankt Petersburgu i Kopenhagenu, što je problem za "Crvene Đavole".<br/><br/>Naime, <b>Belgijanci će biti u grupi sa Rusijom, Danskom i Velsom ili Finskom.</b><br/><br/>Ko ne bude bio u grupi B, Velsi ili Finska ide u grupu A, koja se igra u Rimu i Bakuu, gde je <b>Italija nosilac</b>, iz drugog šešira mogu da im dođe <b>Francuska, Poljska, Švajcarska ili Hrvatska</b>, iz trećeg aktuelni prvak <b>Portugal, Turska, Austrija, Švedska, Češka Republika.</b><br/><br/>U grupi C u Amsterdamu i Bukureštu, igraće <b>Ukrajina i Holandija</b>, pa onda neko iz pomenutog kvinteta <b>Portugal, Turska, Austrija, Švedska, Češka Republika.</b> i neko od pobednika plej-ofa u grupama <b>A, C ili D, dakle moguće i Srbija,</b> ako se plasiramo.<br/><br/>Mi možemo i u <b>grupu D, u Londonu i Glazgovu, sa Engleskom,</b> zatim nekim od <b>Francuska, Poljska, Švajcarska ili Hrvatska</b>, kao i pomenutim timovima koje predvodi <b>Portugal</b>.<br/><br/><b>Nećemo igrati u grupi E, Španija je nosilac</b>, igraće se u Bilbau i Dablinu, u tu grupu kao četvrti ide pobednik plej ofa "B" grupe, jedna od dve Irske.<br/><br/>I poslednja, <b>šesta grupa, Minhen-Budimpešta, Nemci su nosioci</b>, iz drugog i trećeg šešira može da im dođe bilo ko, a iz poslednjeg, takođe pobednici, A,C i D grupe baraža.<br/><br/><b>Dakle, Srbija ne može u A, B i E grupu, nećemo igrati sa Italijom, Belgijom, Španijom, jednom od dve Irske, kao i Rusijom, Danskom, Velsom i Finskom. Sa tim timovima nećemo biti žrebani..</b>.<br/><br/>Ali, hajde da se plasiramo, što će biti veoma teško...<br/><br/>Žreb za EP će biti održan u Rumuniji 30. novembra, stvari će tada biti jasnije, kao i moguće varijante, mada ćemo četiri poslednja tima znati tek nakon polufinala i finala baraža krajem marta.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/sve-bi-bilo-drugacije-da-je-sudija-svirao-dva-penala-za-srbiju-393227.html"/>
        <a href="https://www.sportske.net/vest/domaci-fudbal/nemoc-orlica-evropsko-prvenstvo-je-sada-predaleko-393218.html"/>
        <a href="https://www.sportske.net/vest/domaci-fudbal/poluvreme-lose-vesti-iz-nisa-rusi-drze-cas-orlicima-393210.html"/>
        <a href="https://www.sportske.net/vest/domaci-fudbal/stolica-nasao-idealnu-postavu-ovo-je-tim-za-ruse-393198.html"/>
        <a href="https://www.sportske.net/vest/domaci-fudbal/javili-se-iz-fudbalskog-saveza-srbije-sta-kazu-o-potencijalnoj-smeni-393179.html"/>
      </related>
    </article>
  </body>
</html>