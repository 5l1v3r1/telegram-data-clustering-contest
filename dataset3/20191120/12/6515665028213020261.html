<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3361339/tukli-ga-i-rukama-i-nogama-terzic-ispricao-sta-se-tacno-dogodilo-kad-je-devojka-viknula-poceo-je-odmah-da-bezi"/>
    <meta property="og:site_name" content="kurir.rs"/>
    <meta property="article:published_time" content="2019-11-20T12:19:00+00:00"/>
    <meta property="og:title" content="TUKLI GA I RUKAMA I NOGAMA: Terzić ispričao šta se tačno dogodilo! Kad je devojka viknula, počeo je odmah da beži"/>
    <meta property="og:description" content="Fudbaler Aleksa Terzić (20) u policiji je ispričao šta se desilo tokom pokušaja otmice. On je rekao da je automobil BMW X3 iznajmio u rent-a-kar agenciji u Firenci gde igra fudbal, kada su ga presreli muškarci koji su pokušali da ga otmu.- U toku vožnje od ..."/>
  </head>
  <body>
    <article>
      <h6 class="kicker">Tražili mu 5.000 EVRA da ga ne otmu</h6>
      <h1>TUKLI GA I RUKAMA I NOGAMA: Terzić ispričao šta se tačno dogodilo! Kad je devojka viknula, počeo je odmah da beži</h1>
      <address>
        <time datetime="2019-11-20T12:19:00+00:00">20 Nov 2019, 12:19</time>
      </address>
      <p>Fudbaler Aleksa Terzić (20) u policiji je ispričao šta se desilo tokom pokušaja otmice. </p>
      <p>On je rekao da je automobil "BMW X3" iznajmio u rent-a-kar agenciji u Firenci gde igra fudbal, kada su ga presreli muškarci koji su pokušali da ga otmu.</p>
      <p>- U toku vožnje od Autokomande ka Gazeli presreo me je "audi A6" sa zatamljenim staklima. Vozač je tada bez ikakvog razloga je pokušao da me zaustavi. Stao sam u blizini Gazele. Iz "audija" je izašao meni nepoznati muškarac sa zadnjeg sedišta i vozač i krenuli su ka meni - ispričao je mladi fudbaler.</p>
      <p>Kako je rekao policajcima, u tom trenutku nepoznata devojka, koja je bila u "audiju" sa otmičarima počela je da viče.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361175/drama-u-novom-beogradu-dvojac-u-audiju-pokusao-da-otme-mladog-fudbalera-oteo-im-se-dok-su-ga-gepekovali"/>
        <a href="https://www.kurir.rs/crna-hronika/3361287/detalji-pokusaja-otmice-mladog-fudbalera-jurili-ga-po-auto-putu-i-trazili-5000-evra-evo-ko-je-spasao-aleksu-terzica"/>
        <a href="https://www.kurir.rs/sport/fudbal/3361207/evo-ko-je-fudbaler-kojeg-su-pokusali-da-otmu-aleksa-terzic-je-kao-biser-od-milion-i-po-evra-presao-iz-zvezde-u-italiju"/>
      </related>
      <p>- Devojka iz “audija” je povikala: “Beži jer će nadrljati”. Upalio sam kola i počeo da bežim. Na raskrnici Omadinskih brigada i Jurija Gagarina sustigla me je “škoda” i udarila u “BMW”. Rekli su mi: “Daj 5.000 evra ili ćemo te oteti” - prepričao je Terzić detelje drame.</p>
      <p>Kako je rekao, otmičari su ga tukli "i rukama i nogama".</p>
      <p>- Tukli su me i rukama i nogama i pokušali da ubace u BMW, ali uspeo sam da pobegnem - rekao je Terzić.</p>
      <p>Fudbaler je nakon toga prevezen u Zemunsku bolnicu gde su mu konstatovane teške telesne povrede-od hematoma na glavi do podliva.</p>
      <p>Čitavu dramu video je jedan teksista koji je pozvao policiju. Policija i hitna pomoć su brzo stigli na lice mesta, a napadači su pobegli Terzićevim automobilom do Kaluđerice, gde su ubrzo uhapšeni.</p>
      <p>Rano jutros policija je privela jednog mladića i devojku, dok se za još jednim mladićem traga.</p>
      <p>
        <b>(Kurir.rs/ Blic)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361279/evo-ko-je-zoran-jelicic-koji-je-sebi-prerezao-vrat-nasred-sudnice-pripadnik-valjevskog-klana-2009-izresetao-biznismena"/>
        <a href="https://www.kurir.rs/crna-hronika/3361259/drama-u-specijalnom-sudu-jelicic-prerezao-sebi-vrat-za-govornicom-optuzeni-iz-valjevske-grupe-pokusao-da-se-ubije"/>
        <a href="https://www.kurir.rs/crna-hronika/3361065/sudjenje-za-ubistvo-ispred-kluba-nana-menadzer-navijac-prvi-s-ledja-napao-sefa-obezbedjenja"/>
        <a href="https://www.kurir.rs/crna-hronika/3361241/uhapsen-zemunac-u-pozegi-usred-bela-dana-starici-strgao-zlatan-lanac-s-vrata"/>
      </related>
    </article>
  </body>
</html>