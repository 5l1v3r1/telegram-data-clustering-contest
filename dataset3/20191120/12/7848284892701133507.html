<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/moratti-spero-di-rivedere-mourinho-all-inter-ma-conte-sta-facendo-bene-sensi-barella-e-lautaro-da-triplete-323558"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T12:04:37+00:00"/>
    <meta property="og:title" content="Moratti: &quot;Spero di rivedere Mourinho all'Inter, ma Conte sta facendo bene. Sensi, Barella e Lautaro da Triplete&quot;"/>
    <meta property="og:description" content="In esclusiva a Tuttomercatoweb.com, Massimo Moratti è tornato a parlare e lo ha fatto a 360 gradi, da Conte a Mourinho, passando per Handanovic e Ibrahimovic. ..."/>
  </head>
  <body>
    <article>
      <h1>Moratti: "Spero di rivedere Mourinho all'Inter, ma Conte sta facendo bene. Sensi, Barella e Lautaro da Triplete"</h1>
      <address><time datetime="2019-11-20T12:04:37+00:00">20 Nov 2019, 12:04</time> by <a rel="author">Alessandro Cavasinni</a></address>
      <p>In esclusiva a <i>Tuttomercatoweb.com</i>, <b>Massimo Moratti </b>è tornato a parlare e lo ha fatto a 360 gradi, da Conte a Mourinho, passando per Handanovic e Ibrahimovic.<b> </b></p>
      <p><b>Il suo Mourinho è il nuovo allenatore del Tottenham.</b><br/>"Sono felicissimo per lui. E sono contento anche per il Tottenham, il club ha fatto una buona scelta anche se Pochettino era un ottimo allenatore. Però Mourinho ha tutto per fare molto, molto bene a Londra".</p>
      <p><b>Il paradosso è che uno dei migliori tecnici al mondo era fermo al palo in attesa.</b><br/>"Forse è stata una sua scelta quella di aspettare, di non accettare alcune offerte sul tavolo in estate. Forse cercava qualcosa che lo motivasse di più".</p>
      <p><b>E il Tottenham ci è riuscito.</b><br/>"Londra, la finalista di Champions, tanti campioni. E' una squadra di grande prestigio, indubbiamente".</p>
      <p><b>Dica la verità: lei sogna di vederlo ancora un giorno all'Inter?</b><br/>"E' il sogno di tutti gli interisti, è abbastanza normale. Siamo legati alle sue vittorie, è inevitabile sperare di rivederlo prima o poi alla guida dell'Inter".</p>
      <p><b>Però adesso c'è Antonio Conte: soddisfatto?</b><br/>"Come no? Sta facendo grandi cose. E' stato bravissimo, da subito, e sta valorizzando i giocatori a disposizione".</p>
      <p><b>Chi, di questa Inter, avrebbe fatto parte della sua Inter del <i>Triplete</i>?</b><br/>"Il portiere, Handanovic, è certamente molto importante. Dei nuovi... diciamo che fa piacere che Barella e Sensi si siano introdotti e inseriti bene, con un ottimo impatto. Ecco, loro e Lautaro avrebbero potuto far parte della rosa".</p>
      <p><b>L'ultima su Ibrahimovic: le farebbe male rivedere Zlatan al Milan?</b><br/>"Beh, prima di andare al Milan me lo chiese, e io ho sempre rispettato le sue scelte. Sarei felice per lui se trovasse una soluzione per far di nuovo bene in Italia".</p>
    </article>
  </body>
</html>