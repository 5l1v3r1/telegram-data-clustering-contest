<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/598263/mpergk-gia-tous-eaftous-tous-gia-tin-omada-gia-tin-omonoia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T12:01:00+00:00"/>
    <meta property="og:title" content="Μπεργκ: «Για τους εαυτούς τους, για την ομάδα, για την Ομόνοια»"/>
    <meta property="og:description" content="Δηλώσεις στην κάμερα της Ομόνοιας για το παιχνίδι με την ΕΝΠ στο «Τάσος Μάρκου» παραχώρησε ο Χένινγκ Μπεργκ. Ο Νορβηγός προπονητής περιμένει δύσκολο..."/>
  </head>
  <body>
    <article>
      <h1>Μπεργκ: «Για τους εαυτούς τους, για την ομάδα, για την Ομόνοια»</h1>
      <address><time datetime="2019-11-20T12:01:00+00:00">20 Nov 2019, 12:01</time> by <a rel="author">Sigmalive/Sports</a></address>
      <p>Δηλώσεις στην κάμερα της Ομόνοιας για το παιχνίδι με την ΕΝΠ στο «Τάσος Μάρκου» παραχώρησε ο Χένινγκ Μπεργκ. Ο Νορβηγός προπονητής περιμένει δύσκολο παιχνίδι, αναφέρθηκε στην ανασταλτική και την επιθετική λειτουργία της ομάδας του μέχρι στιγμής και κάλεσε τον κόσμο να υποστηρίξει την ομάδα όπως έκανε στους προηγούμενους αγώνες. <br/> <br/><b>Διαβάστε αναλυτικά τις δηλώσεις του κ. Μπεργκ<br/></b> <br/>Θα είναι σίγουρα ακόμη ένα δύσκολο παιχνίδι. Τα περισσότερα παιχνίδια στην Κύπρο είναι δύσκολα, κλειστά και όλοι κάνουν ότι μπορούν. Κυρίως, όταν αγωνίζονται εναντίον της Ομόνοιας όλοι θέλουν να παγώνουν το παιχνίδι. Υπάρχει καλή ατμόσφαιρα από τους φιλάθλους, έτσι είναι ένα μεγάλο παιχνίδι για όλους. <br/> <br/>Θέλουμε να συνεχίσουμε να είμαστε οι καλύτεροι δυνατοί αμυντικά και φυσικά να συνεχίσουμε να σκοράρουμε και να δημιουργούμε ευκαιρίες. Πρέπει να βελτιώσουμε και το επιθετικό μας παιχνίδι και πιστεύω πως αν κάνουμε αυτά τα 1-2 πράγματα τότε θα συνεχίσουμε να βρισκόμαστε σε καλή θέση. <br/> <br/>Η ΕΝΠ είναι ανταγωνιστική ομάδα παρά τη βαθμολογική της θέση. Είχε κάποια προβλήματα στην αρχή της σεζόν με τα αποτελέσματα της. Άλλαξαν προπονητή όπως κάνουν οι περισσότερες ομάδες. Μπορεί να αγωνίζονται κάπως διαφορετικά τώρα, σε σχέση με προηγουμένως. Έμειναν στο 1-1 με την Πάφο. Το εντός έδρας παιχνίδι τους απέναντι στον Απόλλωνα ήταν «κλειστό» παρά το γεγονός ότι στο τέλος έχασαν με μεγάλο σκορ. Το παιχνίδι όμως ήταν ισοδύναμο. Οπόταν, πιστεύω πως θα είναι δύσκολο παιχνίδι για εμάς και πρέπει να παρουσιαστούμε έτοιμοι. Πάντα προσπαθούμε να τα πηγαίνουμε καλά και να βελτιώνουμε την ομάδα όσο περισσότερο μπορούμε.<br/> <br/>Η ανασταλτική μας λειτουργία, ως ομάδα, είναι καλή και θέλουμε αυτό να συνεχιστεί. Και φυσικά κάποιοι επιθετικοί τρόποι ανάπτυξης παρουσιάζουν βελτίωση και πιστεύω πως σε κάποια διαστήματα των αγώνων παίζουμε πάρα πολύ καλά. Επιθετικά κάποιες φορές δεν σκοράρουμε αρκετά, παρά τις μεγάλες ευκαιρίες που δημιουργούμε, όμως είμαι σίγουρος πως τα γκολ θα έρθουν και όταν γίνει αυτό τα πράγματα θα γίνουν ακόμη καλύτερα. <br/> <br/>Ο κόσμος να υποστηρίξει την ομάδα όπως κάνει πάντα. Δημιούργησε καλή ατμόσφαιρα στο τελευταίο παιχνίδι, αλλά και όταν αγωνιστήκαμε εκτός έδρας με τον Εθνικό η ατμόσφαιρα ήταν φανταστική. Οπόταν, να συνεχίσουν να μας υποστηρίζουν και οι παίκτες θα κάνουν ότι μπορούν για να κερδίσουν το παιχνίδι. Θα δουλέψουν σκληρά, θα προσπαθήσουν να αποδώσουν στο ψηλότερο τους επίπεδα και θα κάνουν ότι μπορούν για να κερδίσουν το παιχνίδι. Για τους εαυτούς τους, για την ομάδα, για την Ομόνοια. Αυτό είναι το πιο σημαντικό. <br/> </p>
      <figure>
        <iframe src="https://www.youtube.com/embed/7LpvZp6dIFw" width="420" height="315" data-service="Youtube" scrolling="no"/>
      </figure>
      <p> <br/> </p>
    </article>
  </body>
</html>