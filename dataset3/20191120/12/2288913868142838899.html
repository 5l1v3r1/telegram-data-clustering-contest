<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04727053"/>
    <meta property="og:site_name" content="De Standaard"/>
    <meta property="article:published_time" content="2019-11-20T12:18:00+00:00"/>
    <meta property="og:title" content="Dakbrand in Paleis 5 op de Heizel geblust"/>
    <meta property="og:description" content="Op de Heizel is woensdagmiddag brand uitgebroken in Paleis 5. Dat meldt de Brusselse brandweer. Het vuur ging gepaard met een dikke zwarte rookpluim, maar ..."/>
  </head>
  <body>
    <article>
      <h1>Dakbrand in Paleis 5 op de Heizel geblust</h1>
      <address>
        <time datetime="2019-11-20T12:18:00+00:00">20 Nov 2019, 12:18</time>
      </address>
      <p>
        <b>Op de Heizel is woensdagmiddag brand uitgebroken in Paleis 5. Dat meldt de Brusselse brandweer. Het vuur ging gepaard met een dikke zwarte rookpluim, maar is inmiddels geblust.</b>
      </p>
      <p>Het gebouw was leeg en er is dan ook geen sprake van een evacuatie. Volgens brandweerwoordvoerder Walter Derieuw gaat het om een dakbrand, die vermoedelijk accidenteel is ontstaan bij dakwerken in het paleis. De brand veroorzaakte wel een dikke rookpluim, die van ver in de omgeving te zien was.</p>
      <p>‘De situatie is onder controle. Er vielen geen gewonden’, schrijft de brandweer op Twitter.</p>
      <figure>
        <iframe data-src="https://twitter.com/brussels_expo/status/1197113918734438400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>