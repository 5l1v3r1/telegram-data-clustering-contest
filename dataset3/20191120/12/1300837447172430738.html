<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/20/ponte-di-genova-gru-si-inclina-tre-operai-contusi_e3e30a09-f031-459a-87bd-d0dde3017869.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T12:56:36+00:00"/>
    <meta property="og:title" content="Ponte di Genova: gru si inclina, tre operai contusi"/>
    <meta property="og:description" content="All'interno del cantiere di ricostruzione del nuovo viadotto (ANSA)"/>
  </head>
  <body>
    <article>
      <h1>Ponte di Genova: gru si inclina, tre operai contusi</h1>
      <h2>All'interno del cantiere di ricostruzione del nuovo viadotto</h2>
      <address><time datetime="2019-11-20T12:56:36+00:00">20 Nov 2019, 12:56</time> by <a rel="author">Redazione ANSA</a></address>
      <p>Una gru si è inclinata all'interno del cantiere di ricostruzione del nuovo viadotto Polcevera e <b>tre persone sono rimaste leggermente contuse</b> e subito sottoposte alle cure mediche del caso. <b>Sono in corso accertamenti</b> su quanto accaduto.</p>
      <p>Gli operai sono al lavoro per rimettere in sicurezza l'area. <b>La gru, abbattendosi, si è posata su uno degli impalcati</b> che si trova a terra per le operazioni di assemblaggio. Lo ha reso noto la struttura commissariale.</p>
      <p>E' il <b>primo incidente</b> <b>sul lavoro nel cantiere del 'Morandi'</b>. Da quando sono iniziati i lavori, subito dopo il crollo, il 14 agosto 2018, a quanto si è appreso, non è mai avvenuto un infortunio. Fin dall'inizio, i commissari per la demolizione e per la ricostruzione e i titolari delle ditte che si sono succedute sul luogo del disastro hanno sottolineato come il fattore sicurezza fosse al primo posto.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>