<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/health/_zavershili-testuvannya-cholovichogo-protizaplidnogo-zasobu-scho-blokuye-spermu/939046"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T12:38:00+00:00"/>
    <meta property="og:title" content="Завершили тестування чоловічого протизаплідного засобу, що блокує сперму"/>
    <meta property="og:description" content="Перше у світі протизаплідне пристосування для чоловіків може з'явитися на ринку вже через півроку. В Індії завершили клінічні випробування методу, яким блокують сперму на шляху до пеніса. Про це повідомляє британський новинний сайт MailOnline. Вчені Індійської ради медичних ..."/>
  </head>
  <body>
    <article>
      <h1>Завершили тестування чоловічого протизаплідного засобу, що блокує сперму</h1>
      <address><time datetime="2019-11-20T12:38:00+00:00">20 Nov 2019, 12:38</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939046_w_300.jpg?v=0"/>
        <figcaption>В Індії винайшли чоловічий протизаплідний засіб. Фото: nazya.com</figcaption>
      </figure>
      <p>Перше у світі протизаплідне пристосування для чоловіків може з'явитися на ринку вже через півроку. В Індії завершили клінічні випробування методу, яким блокують сперму на шляху до пеніса.</p>
      <p>Про це повідомляє британський новинний сайт<a href="https://www.dailymail.co.uk/health/article-7703873/Worlds-MALE-birth-control-just-six-months-away.html?ito=social-twitter_mailonline"> MailOnline</a>.</p>
      <p>Вчені Індійської ради медичних досліджень завершили всі три раунди клінічних випробувань протизаплідних засобів для чоловіків.</p>
      <p>Новий препарат - це полімер, який блокуватиме в чоловіка сперму протягом 13 років. Речовину вводять в канал, яким сперма надходить від яєчок до статевого члена, поки чоловік перебуває під наркозом.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_viyavili-nezvichajni-vlastivosti-spermatozoyidiv/765866"/>
      </related>
      <p>Більше 300 пацієнтів під час клінічних випробувань не повідомили про побічні ефекти, стверджують вчені</p>
      <p>Залишилося лише, щоб препарат отримав схвалення від індійського регулюючого органу. На це, як передбачається, потрібно шість-сім місяців.</p>
      <p>Випробування чоловічих контрацептивів не вдалося в США, в основному через побічні ефекти, яких чоловіки назвали нестерпними.</p>
      <blockquote>Американські вчені винайшли <a href="https://gazeta.ua/articles/health/_vcheni-vinajshli-protizaplidni-tabletki-dlya-cholovikiv/827319">протизаплідні таблетки для чоловіків</a>. Препарат знижує вироблення тестостерону і гормонів, що відповідають за сперму. Так кількість сперматозоїдів знижується і вагітність у жінки не настає</blockquote>
    </article>
  </body>
</html>