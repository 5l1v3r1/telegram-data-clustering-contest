<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742692"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T12:30:00+00:00"/>
    <meta property="og:title" content="'เดย์ ไทเทเนี่ยม'เปิดใจ หลัง'เวย์'ประกาศลาออกจากวง"/>
    <meta property="og:description" content="เดย์ ไทเทเนี่ยม เปิดใจแล้วหลังเพื่อนร่วมวงอย่างหนุ่ม เวย์ ประกาศลาออก เรื่องอนาคตวงให้พระเจ้าอวยพร"/>
  </head>
  <body>
    <article>
      <h1>'เดย์ ไทเทเนี่ยม'เปิดใจ หลัง'เวย์'ประกาศลาออกจากวง</h1>
      <address>
        <time datetime="2019-11-20T12:30:00+00:00">20 Nov 2019, 12:30</time>
      </address>
      <p>
        <b>เดย์ ไทเทเนี่ยม เปิดใจแล้วหลังเพื่อนร่วมวงอย่างหนุ่ม เวย์ ประกาศลาออก เรื่องอนาคตวงให้พระเจ้าอวยพร</b>
      </p>
      <p>ถือเป็นอีกข่าวช็อควงการสุดๆเมื่อวงฮิปฮอประดับตำนานอย่างวงไทเทเนี่ยมถึงคราววงแตกหลัง <b>เวย์</b> หนึ่งในสมาชิกของวง ประกาศชัดออกจากวงทั้งน้ำตา ในขณะที่หนุ่ม<b> ขันเงิน </b>ออกมาโพสต์ขอโทษและยอมรับว่าตนเองเป็นต้นเหตุให้วงแตก งานนี้เหลือเพียงหนุ่ม<b> เดย์ </b>คนเดียวที่ยังไม่ได้เอ่ยปากถึงสถานการณ์ของวง ล่าสุดหนุ่มเดย์ได้เดินทางไปอัพเดทเรื่องดังกล่าวครั้งแรกในรายการคุยแซ่บShow ซึ่งหนุ่มเดย์เล่าว่า<br/><br/><b><i>“ตอนนี้ไทเทเนี่ยมก็ดี สถานการณ์วงก็ที่รู้กันมา ก็ต้องบอกว่าขอบคุณพระเจ้า แล้วก็ฝากทุกสิ่งทุกอย่างอยู่ในมือพระเจ้า ขอให้เป็นไปตามพระเจ้าดีกว่า ถามว่าผมอยากให้กลับมาเป็นเหมือนเดิมไหม ผมและเวย์ต้องบอกว่าสิ่งที่มันเกิดขึ้นมันทำให้เรารู้สึกแย่มาก ทุกสิ่งทุกอย่างต้องไปในทางที่ดี ซึ่งเรื่องการรั้งกันไว้ไหมอันนี้ให้เป็นเรื่องของอนาคตดีกว่า รายละเอียดขอเก็บไว้ระหว่างแฟมิลี่แล้วกัน อย่างประเด็นขันเงินโพสต์ว่าเป็นความผิดของตนเอง ผมขอไม่ตอบดีกว่า รายละเอียดเราคุยกันแล้วหลังบ้าน ขอเก็บไว้เป็นระหว่างแฟมิลี่คุยกันดีแล้ว ซึ่งตอนนี้ผมยังเป็นไทเทอยู่ แต่อนาคตก็ขอให้เป็นเรื่องของอนาคต We have to move on”</i></b></p>
      <figure>
        <img src="https://www.dailynews.co.th/admin/upload/20191120/news_fBNvatnnsE180149_533.jpg?v=201911210610?v=2411"/>
      </figure>
      <p>“จริงๆเราก็ต้อง Move on อย่างที่บอกว่าเวย์และผมกรู้สึกเสียใจมากสิ่งที่มันเกิดขึ้น ไม่มีใครอยากให้มันเกิดขึ้นหรอก เวย์เขารักเพื่อนร้อยเปอร์เซ็นต์แล้วก็เต็มที่กับเพื่อนร้อยเปอร์เซ็นต์ความรักของพวกเรายังอยู่ตรงนั้นอยู่ ทุกสิ่งทุกอย่างขอเป็นไปตามองค์พระเจ้า ซึ่งเราคุยกันแล้วหลังบ้าน ทำสิ่งทุกอย่างมันก็เซ็ตไปในทางที่ดีแล้ว และผมก็ไม่ได้เลือกอยู่กับขันเงิน ผมขอตอบว่าไม่ได้เลือกอะไรเลย แต่เราต้อง Move on ในสิ่งที่เราต้องทำ แล้วเราก็ต้องทำให้ดีที่สุด ผมเข้าใจเวย์ร้อยเปอร์เซ็นต์คือไม่มีใครมีความสุขหรอก ความสัมพันธ์ระหว่างเพื่อนก็อย่างที่บอกความรักก็ยังอยู่ตรงนั้นอยู่ ดังนั้นอนาคตของวงไทเทเนี่ยมมันเป็นเรื่องอนาคตไม่มีใครรู้ แล้วแต่น้ำพระทัยของพระเจ้าเพราะผมอธิษฐานทุกวัน"</p>
      <figure>
        <img src="https://www.dailynews.co.th/admin/upload/20191120/news_PIgTdSPoQs180149_533.jpg?v=201911210610?v=2302"/>
      </figure>
    </article>
  </body>
</html>