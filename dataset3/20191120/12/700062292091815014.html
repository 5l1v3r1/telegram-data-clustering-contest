<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714413-ekoimhthh-se-hlikia-37-eton-o-iereas-p-konstantinos-stamos.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T12:26:00+00:00"/>
    <meta property="og:title" content="Εκοιμήθη σε ηλικία 37 ετών ο Ιερέας π. Κωνσταντίνος Στάμος"/>
    <meta property="og:description" content="Η Ιερά Μητρόπολη Δημητριάδος ανακοινώνει την εις Κύριον εκδημία του Πρεσβυτέρου Κωνσταντίνου Στάμου, ο οποίος εκοιμήθη αιφνιδίως σήμερα τα ξημερώματα, σε ηλικία 37 ετών."/>
  </head>
  <body>
    <article>
      <h1>Εκοιμήθη σε ηλικία 37 ετών ο Ιερέας π. Κωνσταντίνος Στάμος</h1>
      <address>
        <time datetime="2019-11-20T12:26:00+00:00">20 Nov 2019, 12:26</time>
      </address>
      <p>Η Ιερά Μητρόπολη Δημητριάδος ανακοινώνει την εις Κύριον εκδημία του Πρεσβυτέρου Κωνσταντίνου Στάμου, ο οποίος εκοιμήθη αιφνιδίως σήμερα τα ξημερώματα, σε ηλικία 37 ετών.<br/><br/>"Ο εκλιπών Κληρικός μας γεννήθηκε στον Βόλο το 1982 και ήταν απόφοιτος του Εκκλησιαστικού μας Λυκείου. Χειροτονήθηκε Διάκονος το 2004 και Πρεσβύτερος το 2010 από τον Σεβ. Μητροπολίτη Δημητριάδος κ. Ιγνάτιο.<br/>Διακόνησε, κατά σειράν, στους Ιερούς Ναούς Αγίου Σπυρίδωνος Ν. Ιωνίας, Αγίων Αναργύρων Βόλου, Αγίου Νεκταρίου Ν. Ιωνίας, Αγίας Αικατερίνης Βόλου, Αγίου Νικολάου Παληουρίου και Αγίας Βαρβάρας Ν. Ιωνίας.<br/><br/>Η Εξόδιος Ακολουθία του π. Κωνσταντίνου Στάμου θα τελεστεί την Πέμπτη 21/11, στις 12 το μεσημέρι στον Ιερό Ναό Αγίας Βαρβάρας Ν.Ιωνίας Βόλου, προεξάρχοντος του Σεβ. Μητροπολίτου Δημητριάδος κ.Ιγνατίου."</p>
    </article>
  </body>
</html>