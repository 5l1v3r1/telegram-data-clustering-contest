<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/smrtna-delovna-nesreca-v-kamnolomu-laze"/>
    <meta property="og:site_name" content="Primorske novice"/>
    <meta property="article:published_time" content="2019-11-20T12:41:15+00:00"/>
    <meta property="og:title" content="Smrtna delovna nesreča v kamnolomu Laže"/>
    <meta property="og:description" content="Danes ob 10. uri se je v kamnolomu Laže pri Senožečah zgodila smrtna delovna nesreča. Po prvih informacijah je delavec miniral, pri tem pa naj bi ga med eksplozijo zadel kamen. Zdravnik je na kraju potrdil smrt."/>
  </head>
  <body>
    <article>
      <h1>Smrtna delovna nesreča v kamnolomu Laže</h1>
      <address><time datetime="2019-11-20T12:41:15+00:00">20 Nov 2019, 12:41</time> by <a rel="author">Spletno uredništvo</a></address>
      <p>
        <b>Danes ob 10. uri se je v kamnolomu Laže pri Senožečah zgodila smrtna delovna nesreča. Po prvih informacijah je delavec miniral, pri tem pa naj bi ga med eksplozijo zadel kamen. Zdravnik je na kraju potrdil smrt.</b>
      </p>
      <figure>
        <img src="https://static.primorske.si/foto/highres/srednja/720490_262-kamnolom-laze2.jpg"/>
        <figcaption>Danes ob 10. uri se je v kamnolomu Laže pri Sežani zgodila smrtna delovna nesreča. Foto: Lea Kalc Furlanič</figcaption>
      </figure>
      <p><b>SEŽANA</b> &gt; Kriminalisti in policisti bodo opravili ogled kraja, o nesreči je bil že obveščen delovni inšpektor, ki prav tako pride na kraj. Poleg tega gredo na kraj tudi bombologi Specialne enote Policije, in sicer za zagotovitev varnosti nadaljnjih postopkov, sporočajo iz koprske policijske uprave.</p>
    </article>
  </body>
</html>