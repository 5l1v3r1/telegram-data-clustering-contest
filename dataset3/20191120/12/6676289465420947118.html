<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/fiica-parasit-mama-plecat-italia-viermi-326433.html"/>
    <meta property="og:site_name" content="Observator"/>
    <meta property="article:published_time" content="2019-11-20T12:12:00+00:00"/>
    <meta property="og:title" content="Mamă din Iaşi, părăsită de fiica plecată în Italia, mâncată de viermi de vie. Medicii nu au văzut așa ceva niciodată"/>
    <meta property="og:description" content="Cazul deosebit de grav al unei mame abandonate de fiica plecată în Italia a impresionat adânc medicii din Iaşi. Femeia a ajuns la spital într-o stare greu de descris în cuvinte, însă, potrivit medicilor, nu au mai văzut aşa ceva niciodată,..."/>
  </head>
  <body>
    <article>
      <h1>Mamă din Iaşi, părăsită de fiica plecată în Italia, mâncată de viermi de vie. Medicii nu au văzut așa ceva niciodată</h1>
      <address><time datetime="2019-11-20T12:12:00+00:00">20 Nov 2019, 12:12</time> by <a rel="author">Cristian Ionescu</a></address>
      <p>
        <b>
          <b>Cazul deosebit de grav al unei mame abandonate de fiica plecată în Italia a impresionat adânc medicii din Iaşi. Femeia a ajuns la spital într-o stare greu de descris în cuvinte, însă, potrivit medicilor, nu au mai văzut aşa ceva niciodată, în 35 de ani de carieră.</b>
        </b>
      </p>
      <p>Bătrâna a ajuns la spital în stare de inconştienţă, mâncată de vie de viermi, iar asistentele au fost nevoite să extragă toate larvele cu penseta, una câte una.</p>
      <h3>Bătrână abandonată de fiica plecată în Italia</h3>
      <p>O bătrână de 84 de ani a ajuns la spital în stare de inconștiență, după ce ochiul ei a fost mâncat de viermi. Femeia a fost părăsită de propria fiică în urmă cu 12 ani, timp în care aceasta nu a mai fost îngijită de nimeni.</p>
      <p>Aparent, o vecină care îi ridica pensia în fiecare lună de la poștaș s-ar fi angajat să-i poarte de grijă. A lăsat-o, însă, singură în casă săptămâni întregi, timp în care ochiul femeii imobilizate la pat de durere a fost mâncat total de viermi.</p>
      <p>Când a ajuns la spital, medicii s-au îngozit de situația bătrânei. Zeci de viermi mișunau în ochiul acesteia, devorându-i deja și o bună bucată din arcadă, potrivit <a href="https://www.bzi.ro/exclusiv-operatie-cum-nu-s-a-mai-vazut-niciodata-in-clinica-de-oftalmologie-medicii-au-scos-un-pumn-de-viermi-din-ochii-unei-femei-3818003">bzi.ro</a>.</p>
      <h3>Medic: "În 35 de ani de carieră nu am văzut așa ceva"</h3>
      <p>Medicii de la Oftalmologie, care au făcut intervenţia de extragere a larvelor spun că nu au mai văzut aşa ceva, în toată cariera.</p>
      <p>Au început să o cureţe şi să-i ofere toate condiţiile pentru o recuperare cât mai grabnică, însă dacă bătrâna se întoarce în acelaşi mediu, este în pericol să se infecteze din nou.</p>
      <p>Din păcate, de bătrână nu are grijă nimeni, iar femeia care ar fi trebuit să se ocupe de ea nu a mai dat pe la locuinţa bătrânei de săptămâni întregi. Totuşi, femeia respectivă îi ridică lunar pensia bătrânei.</p>
      <h3>Fiica femeii: "Nu mă întorc în România nici dacă moare"</h3>
      <p>Femeia ar fi fost abandonată acum 12 ani de propria fiică, în comuna Gorban. Deşi a locuit în Iaşi, într-un apartament, împreună cu fiica ei, a fost convinsă să-l vândă, iar fata a plecat imediat în Italia.</p>
      <p>Bătrânei sale mame i-a cumpărat cu 1.000 de lei o casă dărăpănată la țară, unde a şi lăsat-o pe femeie la mila sorţii, potrivit <a href="https://www.bzi.ro/exclusiv-operatie-cum-nu-s-a-mai-vazut-niciodata-in-clinica-de-oftalmologie-medicii-au-scos-un-pumn-de-viermi-din-ochii-unei-femei-3818003">bzi.ro</a>.</p>
      <p>Medicii au contactat-o pe fiica bătrânei în Italia şi i-au explicat situaţia în care se află mama ei, însă răspunsul femeii a picat ca un trăznet. Nu o interesează şi nu se întoarce şi dacă mama ei moare, pentru înmormântare.</p>
      <p>Uluiţi de răspunsul femeii, medicii au luat hotărârea de a se implica personal în cazul bătrânei, cumpărându-i haine, medicamente şi o vor vizita săptămânal, pentru a se îngriji de rănile ei.</p>
      <p><i>"Eu sunt rezidentă în anul întâi. Eram în spital când a ajuns femeia la UPU. Am rămas marcată de imaginea viermilor care îi mâncau ochiul. Am stat câteva ore bune să-i scot vierme cu vierme din ochi. Este terifiant că nimeni nu a sesizat starea acesteia într-o comunitate mică de localnici. Când am dus-o acasă, vecinii ei păreau persoane foarte reci. Probabil nu se ajută unii pe ceilalți. Noi am promis că o vom ajuta de acum înainte"</i>, a declarat o tânără rezidentă.</p>
    </article>
  </body>
</html>