<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nepszava.hu/3057790_jakab-peter-ugy-dontott-hogy-mostantol-o-a-miniszterelnok"/>
    <meta property="og:site_name" content="Népszava"/>
    <meta property="article:published_time" content="2019-11-20T12:43:00+00:00"/>
    <meta property="og:title" content="Jakab Péter úgy döntött, hogy mostantól ő a miniszterelnök"/>
    <meta property="og:description" content="A Jobbik frakcióvezetője egyszerűen fogta magát, és a parlamenti ülésteremben beült a kormányfő helyére."/>
  </head>
  <body>
    <article>
      <h1>Jakab Péter úgy döntött, hogy mostantól ő a miniszterelnök</h1>
      <address><time datetime="2019-11-20T12:43:00+00:00">20 Nov 2019, 12:43</time> by <a rel="author" href="https://nepszava.hu/szerzo/nepszava-hu/" target="_blank">nepszava.hu</a></address>
      <p>
        <b>A Jobbik frakcióvezetője egyszerűen fogta magát, és a parlamenti ülésteremben beült a kormányfő helyére.</b>
      </p>
      <p>Az akcióval a politikus az ellen a törvénytervezet ellen tiltakozott, amelyről a Népszava is beszámolt: a kormánypárti kétharmados többség jelentősen bővítené Kövér László házelnök fegyelmezési jogkörét <a href="https://nepszava.hu/3057052_biodiszlet-szerepet-szan-az-ellenzeknek-a-fidesz">a képviselőkkel szemben</a>. Ha elfogadják a mások mellett Kocsis Máté fideszes frakcióvezető által jegyzett javaslatot, akkor a házelnök akár 12 hónapra is megvonhatja egy képviselő fizetését, ráadásul több hónapos kitiltást is elrendelhet.</p>
      <p>Jakab szerint az, hogy beült a miniszterelnök székébe, a tervezet szerint 5 millió forintos büntetést vonna maga után. Ugyanezért jelen pillanatban 1,2 millió forintos bírság jár. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fjakab.peter.miskolc%2Fvideos%2F1177318365990338%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>A Népszava tegnap írta meg, hogy az ellenzéki pártok - köztük a Jobbik is - megállapodásra jutottak abban, hogy <a href="https://nepszava.hu/3057598_nem-kellenek-a-radikalis-akciok-a-jovoben-kormanykepes-nyugodtsagot-sugall-magarol-az-ellenzek">ezentúl kerülik majd a radikális akciókat</a> a parlamentben, hogy a nyugalom képével is erősítsék a kormányzásra való alkalmasságukat. Ezek szerint az, hogy egy ellenzéki párt frakcióvezetője Trónfosztás címén elfoglalja a miniszterelnök helyét az ülésteremben, nem számít radikálisnak.</p>
    </article>
  </body>
</html>