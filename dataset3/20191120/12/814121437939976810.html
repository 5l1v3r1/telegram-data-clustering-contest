<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10271617/szpital-w-szczecinie-odmowil-pomocy-8-latce-ktora-miala-zostac-zgwalcona-jest-komentarz-placowki.html"/>
    <meta property="og:site_name" content="Wprost"/>
    <meta property="article:published_time" content="2019-11-20T12:55:00+00:00"/>
    <meta property="og:title" content="Szpital w Szczecinie odmówił pomocy 8-latce, która miała zostać zgwałcona. Jest komentarz placówki"/>
    <meta property="og:description" content="8-letnia dziewczynka miała zostać zgwałcona przez kilka lat starszego chłopaka. W jednym ze szczecińskich szpitali odmówiono zbadania pokrzywdzonego dziecka. Placówka wydała krótkie oświadczenie w sprawie."/>
  </head>
  <body>
    <article>
      <h1>Szpital w Szczecinie odmówił pomocy 8-latce, która miała zostać zgwałcona. Jest komentarz placówki</h1>
      <address>
        <time datetime="2019-11-20T12:55:00+00:00">20 Nov 2019, 12:55</time>
      </address>
      <p>
        <b>8-letnia dziewczynka miała zostać zgwałcona przez kilka lat starszego chłopaka. W jednym ze szczecińskich szpitali odmówiono zbadania pokrzywdzonego dziecka. Placówka wydała krótkie oświadczenie w sprawie.</b>
      </p>
      <p>8-letnia dziewczynka miała zostać zgwałcona przez kilka lat starszego chłopaka. <a href="https://gs24.pl/jest-odpowiedz-szczecinskiego-szpitala-po-odmowie-zbadania-8latki-z-podejrzeniem-zgwalcenia/ar/c1-14592515">Jak informuje „Głos Szczeciński”</a>, w środę 13 listopada matka z pokrzywdzoną córką przyjechały z powiatu łobeskiego do szpitala w Szczecinie. Podczas rozmowy telefonicznej z lekarzem ze szpitala klinicznego przy ulicy Unii Lubelskiej miało zostać uzgodnione, że dziewczynka zostanie zbadana. Gdy kobiety dotarły na miejsce okazało się, że lekarka, z którą wcześniej rozmawiały jest już po dyżurze, a kolejna odmówiła przeprowadzenia badania – podaje „Głos Szczeciński”.</p>
      <h3>„Bardzo nam przykro”</h3>
      <p>Szpital wydał krótkie oświadczenie w sprawie. „W celu poprawy funkcjonowania stosowanej procedury w tego rodzaju przypadkach dokonano niezbędnych modyfikacji oraz przeprowadzono wewnętrzną procedurę wyjaśniającą” – cytuje „Głos Szczeciński”. – Bardzo nam przykro, że doszło do takiego zdarzenia w szpitalu. Jest to sytuacja o tyle wyjątkowa i szczególna, że w szpitalu obecnie prowadzone jest wewnętrzne postępowanie wyjaśniające, które ma na celu wyjaśnienie wszystkich okoliczności tego zdarzenia. Na wynik tego postępowania będziemy musieli poczekać – powiedziała Joanna Woźnicka, rzeczniczka szpitala w rozmowie z dziennikarzami portalu tvn24.pl.</p>
      <p>Jak informuje „Głos Szczeciński”, sprawę zachowania lekarzy bada <a href="https://www.wprost.pl/tematy/10130478/prokuratura-w-polsce.html">prokuratura</a>, a sprawę domniemanego gwałtu na dziewczynce wyjaśnia sąd rodzinny, ponieważ chłopak podejrzewany o dokonanie tego czynu nie ma ukończonego 15 roku życia.</p>
      <related>
        <h4>Czytaj także:</h4>
        <a href="https://zdrowie.wprost.pl/medycyna/choroby/10271445/smierc-chlopca-po-wdychaniu-dezodorantu-co-znajduje-sie-w-oparach-aerozoli.html"/>
      </related>
      <footer>Źródło: "Głos Szczeciński", TVN24</footer>
    </article>
  </body>
</html>