<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%85%ce%bd%ce%b1%ce%b3%ce%b5%cf%81%ce%bc%cf%8c%cf%82-%cf%83%cf%84%ce%b7%ce%bd-%ce%b1%ce%bb%ce%b2%ce%b1%ce%bd%ce%af%ce%b1-%ce%b3%ce%b9%ce%b1-%cf%84%ce%b7%ce%bd-%ce%b1%cf%80%ce%bf%ce%b3%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T12:49:42+00:00"/>
    <meta property="og:title" content="Συναγερμός στην Αλβανία για την απογραφή που δείχνει 300.000 Ελληνες – Τι φοβούνται"/>
    <meta property="og:description" content="Η Μελίλα Ντόντα, Γενική Γραμματέας του Κόμματος Δικαιοσύνης Ενσωμάτωσης και Ενότητας- PDIU στην Αλβανία, προσκλήθηκε σήμερα στην εκπομπή «Top Talk» του δημοσιογράφου Ντένις Ντουρνιάγια στο τηλεοπτικό κανάλι «Top Channel»."/>
  </head>
  <body>
    <article>
      <h1>Συναγερμός στην Αλβανία για την απογραφή που δείχνει 300.000 Ελληνες – Τι φοβούνται</h1>
      <address>
        <time datetime="2019-11-20T12:49:42+00:00">20 Nov 2019, 12:49</time>
      </address>
      <p>
        <b>Η Μελίλα Ντόντα, Γενική Γραμματέας του Κόμματος Δικαιοσύνης Ενσωμάτωσης και Ενότητας- PDIU στην Αλβανία, προσκλήθηκε σήμερα στην εκπομπή «Top Talk» του δημοσιογράφου Ντένις Ντουρνιάγια στο τηλεοπτικό κανάλι «Top Channel».</b>
      </p>
      <p>Η Ντόντα είπε ότι μία από τις κόκκινες γραμμές, η οποία αποτελεί συναγερμό για όλους τους Αλβανούς, είναι η απογραφή με αυτοδήλωση ή αυτοπροσδιορισμό της εθνικότητας, που εγκρίθηκε με δήλωση του πρωθυπουργού Έντι Ράμα στην Ελλάδα, σύμφωνα με το echedoros-a.gr.</p>
      <p>Η Ντόντα τόνισε ότι το PDIU έχει την υποστήριξη του Δημοκρατικού Κόμματος- PD, σε αυτή τη μάχη, αφού ο Λουλζίμ Μπάσα ψήφισε το νόμο περί απογραφής που είχε συντάξει το PDIU, ότι, δηλαδή, δεν μπορεί να υπάρξει δήλωση ψευδούς εθνικότητας. (Δεν μπορεί ένας Αλβανός πολίτης να αυτοπροσδιορίζεται εθνικά).</p>
      <p>«Στη διαδικασία της «Βαλκανικής Μίνι Σένγκεν» του Ράμα, πρέπει να είμαστε σε εγρήγορση , αλλά κυρίως και πάνω από όλα αυτά που είπε (ο Ράμα) στην Αθήνα.</p>
      <p>Δήλωσε ότι θα υπάρξει απογραφή με αυτοπροσδιορισμό ή δήλωση της εθνικότητας. Αυτό πρέπει να το πολεμήσουν όλοι οι Αλβανοί.</p>
      <p>300 χιλιάδες Έλληνες θα απαιτήσουν (μειονοτικές) περιοχές στη Χιμάρα ή στην υπόλοιπη νότια Αλβανία (βόρειο Ήπειρο). Αυτός είναι ένας τεράστιος συναγερμός για τους Αλβανούς. Είναι μια κόκκινη γραμμή για την οποία το PDIU δεν δέχεται κανέναν συμβιβασμό. Αυτός ο δρόμος πρέπει να κλείσει», είπε η Ντόντα.</p>
    </article>
  </body>
</html>