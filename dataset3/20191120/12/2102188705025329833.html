<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/20/653924/"/>
    <meta property="og:site_name" content="Економічна правда"/>
    <meta property="article:published_time" content="2019-11-20T12:07:00+00:00"/>
    <meta property="og:title" content="Кабмін розпочав централізацію державних колл-центрів — Дубілет"/>
    <meta property="og:description" content="Кабінет міністрів розпочав централізацію колл-центрів та систем опрацювання звернень громадян в органи влади."/>
  </head>
  <body>
    <article>
      <h1>Кабмін розпочав централізацію державних колл-центрів — Дубілет</h1>
      <address>
        <time datetime="2019-11-20T12:07:00+00:00">20 Nov 2019, 12:07</time>
      </address>
      <p>Кабінет міністрів розпочав централізацію колл-центрів та систем опрацювання звернень громадян в органи влади.</p>
      <p>Про це <a href="https://www.facebook.com/dubilet">повідомив</a> у Facebook міністрів Кабінету міністрів Дмитро Дубілет.</p>
      <p>За його словами, один із способів підвищення ефективності - централізація процесів, що призводить до підвищення якості роботи і скорочення держапарату.</p>
      <p>"Я здивувався, коли виявив, що в Кабміні працює понад 50 різних колл-центрів. Майже кожен колл-центр - це купа зайвого дорогого обладнання, а також операторів та їх начальників.</p>
      <p>Зараз ми стартуємо пілот, щоб забрати на себе комунікації міністерства соціальної політики, Офісу президента і митниці. Потім протягом року заберемо в єдиний центр все інше", - розповів міністр.</p>
      <p>"Для цього я умовив піти з бізнесу мою колишню колегу по Fintech Band Юлію Гусєву, яка собаку з'їла на створенні колл-центрів в банках.</p>
      <p>Ми змінюємо систему мотивації операторів так, щоб вони допомогали громадянам відразу на своєму рівні, а не просто передавали запити далі", - додав він.</p>
      <p>Дубілет зазначив, що незабаром запустять підтримку не тільки телефоном чи поштою, а й через мессенжери, як в монобанк.</p>
      <p>"Не тому що це модно, а тому що так падає вартість обробки одного звернення, а якість зростає.</p>
      <p>Наприклад, зараз в центральному колл-центрі Кабміну вартість одного звернення в 3-5 разів дорожче, ніж в монобанк. При тому, що зарплати у операторів неможливо низькі. Будемо створювати для операторів віддалені робочі місця, щоб вони могли працювати з регіонів, а не тільки з дорогого Києва", - написав він.</p>
      <p>
        <b>Нагадаємо:</b>
      </p>
      <p>Міністр Кабінету міністрів Дмитро Дубілет <a href="https://www.epravda.com.ua/news/2019/11/10/653541/">пропонує</a> замінити захищений стаціонарний телефонний зв'язок, яким користуються чиновники Кабміну, спеціальним електронним додатком.</p>
      <p>Економічна правда</p>
    </article>
  </body>
</html>