<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-karacsony-megis-kitilthatja-a-dizelautokat-es-a-dugodij-is-johet/"/>
    <meta property="og:site_name" content="lokál"/>
    <meta property="article:published_time" content="2019-11-20T12:02:00+00:00"/>
    <meta property="og:title" content="Karácsony mégis kitilthatja a dízelautókat és a dugódíj is jöhet"/>
    <meta property="og:description" content="Miközben Karácsony Gergely balliberális főpolgármester korábban visszakozott a dízelautók kitiltása ügyében, addig Dorosz Dávid, az egyik helyettese egy friss interjújában már kategorikusan beszélt erről a dologról – számol be az Origo."/>
  </head>
  <body>
    <article>
      <h1>Karácsony mégis kitilthatja a dízelautókat és a dugódíj is jöhet</h1>
      <address><time datetime="2019-11-20T12:02:00+00:00">20 Nov 2019, 12:02</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/10/DMARC20191016020-1280x853.jpg"/>
      </figure>
      <p>
        <b>Miközben Karácsony Gergely balliberális főpolgármester korábban visszakozott a dízelautók kitiltása ügyében, addig Dorosz Dávid, az egyik helyettese egy friss interjújában már kategorikusan beszélt erről a dologról – számol be az <a href="https://www.origo.hu/itthon/20191120-teljes-a-kaosz-karacsony-gergely-kornyezeteben-most-helyettese-beszelt-osszevissza.html">Origo</a>.</b>
      </p>
      <p>Dorosz azonban nemcsak a dízelautók kitiltásának ügyében mondott ellent a főnökének, hanem a dugódíj bevezetése kapcsán is. A főpolgármester-helyettes közölte, hogy a dugódíjat bevezetik, míg Karácsony a kampányban népszavazáshoz kötötte annak az életbeléptetését. Az elmúlt napok nyilatkozatai egyértelműen azt mutatják, teljes a káosz a városházán.</p>
      <p>„Bevezetik a dugódíjat, és öt éven belül korlátozhatják a dízelautók behajtását a budapesti belvárosba” – erről beszélt az RTL Híradónak adott interjújában a klímavédelemért felelős főpolgármester-helyettes. Dorosz Dávid arra számít, hogy ezekkel az intézkedésekkel radikálisan javítani lehet a főváros levegőminőségén. A dugódíjról már 2015-ben is voltak elképzelések, ez azonban a Demszky-féle városvezetés öröksége volt, így el is vetették. Mint ismert, a dugódíj bevezetése miatt sokáig azért volt elkötelezett a főváros, mert a 4-es metró megépítésének EU felé vállalt feltétele volt, amiről még Demszky Gábor idejében döntöttek.</p>
      <p>Dorosz mostani bejelentése a dízelautókról éles ellentétben áll Karácsony Gergely főpolgármester múlt heti kijelentéseivel. A városvezető akkor azt mondta, egyelőre nem tervezzük a dízelautók kitiltását Budapestről. Erről tíz év múlva lehet szó, most szigorúbban akarjuk érvényesíteni az október elsejétől hatályos szmogriadó-rendeletet, és úgynevezett alacsony károsanyag-kibocsátású zónákat fogunk kialakítani –jelentette ki Karácsony Gergely az ATV híradójában. Karácsony korábban egy interjúban lehetőségként beszélt a dízelautók kitiltásáról, majd miután ellepték az internetes fórumokat a dühös hangvételű hozzászólások, visszavonulót fújt és finomított álláspontján.</p>
      <p>Ami a behajtási díjat illeti, Karácsony stockholmi mintára csak tesztelést követően és népszavazástól függően vezetné be, ám programjában nem ír szennyezés alapú megkülönböztetésről, sőt azt sem veszi figyelembe, hogy jelenleg törvény tiltja a dugódíjnak is nevezett teher bevezetését, aminek megváltoztatásához az Országgyűlés többségének akarata kell. Ezzel szemben Dorosz mindezekről nem beszélt a mostani interjújában, hanem kategorikusan nyilatkozott a dugódíj bevezetéséről, és a Karácsony által korábban ígért népszavazást sem említette. Úgy látszik, teljes a káosz a városházán – írja az <a href="https://www.origo.hu/itthon/20191120-teljes-a-kaosz-karacsony-gergely-kornyezeteben-most-helyettese-beszelt-osszevissza.html">Origo</a>.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-borkai-ugy-zsarolas-miatt-nyomoznak-egy-volt-labdarugo-ellen/">Borkai-ügy: zsarolás miatt nyomoznak egy volt labdarúgó ellen</a>
        </li>
        <li>
          <a href="https://www.lokal.hu/2019-11-a-kepmutato-ellenzeki-partok-egyetlen-beremelest-sem-szavaztak-meg/">A képmutató ellenzéki pártok egyetlen béremelést sem szavaztak meg</a>
        </li>
        <li>
          <a href="https://www.lokal.hu/2019-11-fidesz-a-momentum-az-uj-szdsz/">Fidesz: A Momentum az új SZDSZ</a>
        </li>
        <li>
          <a href="https://www.lokal.hu/2019-11-karacsony-mindennap-soforrel-jar/">Karácsony mindennap sofőrrel jár</a>
        </li>
        <li>
          <a href="https://www.lokal.hu/2019-11-lelepleztek-igy-hazudik-karacsony-gergely-fotok/?preview_id=1061531&amp;preview_nonce=cf03fca5da&amp;_thumbnail_id=1061660&amp;preview=true">Leleplezték! Így hazudik Karácsony Gergely – Fotók!</a>
        </li>
      </ul>
    </article>
  </body>
</html>