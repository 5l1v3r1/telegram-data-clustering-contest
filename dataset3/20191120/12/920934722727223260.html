<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/konec-reklamnich-telefonatu/"/>
    <meta property="og:site_name" content="Svět Androida"/>
    <meta property="article:published_time" content="2019-11-20T12:10:49+00:00"/>
    <meta property="og:title" content="Konec reklamních telefonátů? Základní Phone App je prý odhalí"/>
    <meta property="og:description" content="Dosavadní štít proti nevyžádaným hovorům vyžaduje manuální zapojení uživatele a Google chce jít v tomto směru ještě dál. Chystá se filtr hovorů v Phone App."/>
  </head>
  <body>
    <article>
      <h1>Konec reklamních telefonátů? Základní Phone App je prý odhalí</h1>
      <address><time datetime="2019-11-20T12:10:49+00:00">20 Nov 2019, 12:10</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>Smartphony Google Pixel přinesly do světa chytrých telefonů nejednu zajímavou vychytávku. O celkové kvalitě a související ceně je samozřejmě možné se hádat třeba donekonečna, ale něco se těmto přístrojům upřít nedá. Google do nich pravidelně implementuje <b>velmi praktické funkce</b>, které minimálně mezi telefony s Androidem posouvají hranice v celém oboru. Když se zaměříme na samotné <b>telefonování</b>, máme konkrétně na mysli aplikaci <b>Call Screen</b>, která společně s Pixelem 3 přinesla možnost filtrování automatizovaných reklamních hovorů. Aplikace umí na podezřelé číslo odeslat SMS s dotazy, <b>proč se vám dotyčný snaží dovolat</b>. Tento šikovný štít proti nevyžádaným hovorům ovšem vyžaduje manuální zapojení uživatele a Google chce jít v tomto směru ještě dál. Chystá se <b>filtr hovorů v Phone App</b>, tedy základní aplikaci pro telefonování.</p>
      <figure>
        <img src="https://www.svetandroida.cz/media/2019/11/call-screen-spam-filtr.jpg"/>
      </figure>
      <p>Za objevem stojí <a href="https://www.xda-developers.com/google-phone-42-call-screen-automatic-robocalls/">komunita XDA</a> a jejich tradiční <b>rozbor zdrojových kódů</b> nově aktualizovaných aplikací. V aktuální <b>Google Phone v42</b> objevili funkci “revelio”. Pojďme si popsat, co zásadního by měla umět. Google Asistent telefonát z podezřelého čísla <b>sám přijme a vyhodnotí</b>. Jestliže se potvrdí, že volá automat, telefon ani nezazvoní a vy přitom <b>nebudete vůbec vyrušeni</b>. Pokud ale číslo “filtrem” projde, telefon začne zvonit a záznam o automatické komunikaci bude uložen. Jakékoli čísla uloženého ve vašich kontaktech se to samozřejmě netýká. O této funkci se již dříve hovořilo, ale bylo kolem toho také několik právních otázek. Teď je jasné, že Google Asistent umí hovory skutečně automaticky přijmout a případně <a href="https://www.svetandroida.cz/tag/blokovani-hovoru/">blokovat</a>. Volající osobě (nebo automatu) dá také vědět, že je jejich komunikace nahrávána.</p>
      <p>Jak filtr hovorů v Phone App <b>rozpozná podezřelé číslo?</b> Základní výstrahou budou pro Google Asistenta čísla změněná, privátní, skrytá a neznámá. A také čísla přímo <b>ze SPAM databáze</b> Googlu. Seznam podezřelých čísel by měl být samozřejmě také v rukou uživatele. Bude si například moci vybrat, který z vyjmenovaných typů čísel má “revelio” filtrovat.</p>
      <h3>Jak často vás někdo otravuje reklamními hovory?</h3>
      <p>Zdroj: <a href="https://www.xda-developers.com/google-phone-42-call-screen-automatic-robocalls/">XDA</a></p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-note10-n970fz-256gb-dual-sim-aura-black-p-102406?utm_source=svetandroida&amp;utm_medium=banner-note10-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-xiaomi-mi-9-6gb64gb-black-p-97935?utm_source=svetandroida&amp;utm_medium=banner-mi9-a&amp;utm_campaign=Xiaomi-listopad"/>
      </related>
      <related>
        <a href="https://www.svetandroida.cz/google-chrome-funkce-zvuk/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g973fz-128gb-dual-sim-black-p-97392?utm_source=svetandroida&amp;utm_medium=banner-s10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/spotify-reklama-platici-uzivatel/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/novy-podvod-vydrz-baterie-android/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/konec-drahych-tarifu-ctu/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/samsung-reklamy-one-ui/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/vyskakovaci-reklamy-android-mobil/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/nejlepsi-email-klient-pro-android/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/novy-tarif-vodafone-nabidka/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/xiaomi-mi-band-4-jmeno-volajiciho/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>