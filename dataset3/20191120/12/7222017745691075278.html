<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/parapona-nadal-gia-tis-ores-tou-davis-cup/"/>
    <meta property="og:site_name" content="Tennis24"/>
    <meta property="article:published_time" content="2019-11-20T12:00:50+00:00"/>
    <meta property="og:title" content="Παράπονα Ναδάλ για τις ώρες του Davis Cup"/>
    <meta property="og:description" content="Ο Ράφεαλ Ναδάλ πραγματοποίθησε θετικο ντεμπούτο στο Davis Cup Finals όμως είχε παράπονα από τους συμπατριώτες του διοργανωτές   Δυο ώρες μετά τα μεσάνυχτα (!!) ολοκληρώθηκε το tie Ισπανία-Ρωσία, στη 2η ημέρα των αγώνων για την τελική φάση του Παγκοσμίου Πρωταθλήματος τένις που διεξάγεται στο Caja Magica της Μαδρίτης. Οι Ισπανοί κατάφεραν να πανηγυρίσουν τη […]"/>
  </head>
  <body>
    <article>
      <h1>Παράπονα Ναδάλ για τις ώρες του Davis Cup</h1>
      <address>
        <time datetime="2019-11-20T12:00:50+00:00">20 Nov 2019, 12:00</time>
      </address>
      <h3>Ο Ράφεαλ Ναδάλ πραγματοποίθησε θετικο ντεμπούτο στο Davis Cup Finals όμως είχε παράπονα από τους συμπατριώτες του διοργανωτές</h3>
      <p>Δυο ώρες μετά τα μεσάνυχτα (!!) ολοκληρώθηκε το tie Ισπανία-Ρωσία, στη 2η ημέρα των αγώνων για την τελική φάση του Παγκοσμίου Πρωταθλήματος τένις που διεξάγεται στο Caja Magica της Μαδρίτης.</p>
      <p>Οι Ισπανοί κατάφεραν να πανηγυρίσουν τη νίκη επι της Ρωσίας με σκορ 2-1, χάρη στη νίκη του Ράφαελ Ναδάλ επί του Κάρεν Κατσάνοφ και την επικράτηση των Γκρανογέρς/Λόπεζ επί των Ρούμπλεφ/Κατσάνοφ στο τελευταίο ματς για το διπλό.</p>
      <p>“Τώρα ξεκινάει το διπλό και η ώρα είναι 00:45. Αυτό είναι μεγάλο πρόβλημα για εμάς τους παίκτες αλλά και για τους φιλάθλους, καθώς αύριο είναι εργάσιμη ημέρα. Αυτό δεν πρέπει να γίνεται. Είναι το μοναδικό αρνητικό στη διοργάνωση” τόνισε χαρακτηριστικά ο Ναδάλ.</p>
      <p>Κατά τα άλλα, ο 33χρονος Ισπανός που μετράει μόλις μια ήττα σε 26 αγώνες που έχει δώσει με το εθνόσημο στο στήθος, δήλωσε ενθουσιασμένος με την ατμόσφαιρα στο γήπεδο αν και είναι νωρίς να εξάγει συμπεράσματα γενικά για το νέο φορμάτ του Davis Cup.</p>
      <p>“Δεν μπορώ να εκφέρω άποψη ακόμα για τη διοργάνωση. Ας τελειώσει το τουρνουά και μετά θα έχω πιο καθαρή εικόνα. Η ατμόσφαιρα εδώ είναι φανταστική. Είναι απαιτητικό το format γιατί αν κάνεις μια ήττα, δύσκολα διορθώνεται. Στο διπλό όλα μπορούν να συμβούν” τόνισε.</p>
      <p>Ο Captain των Ισπανών, Σέρτζι Μπρουγκερα, αποκάλυψε ότι ήθελε να βάλει τον Ναδάλ στο διπλό, όμως λόγω της προχωρημένης ώρας δεν το έκανε.</p>
      <p>“Είναι λογικό να υπάρχουν κάποια προβλήματα σε μια νέα διοργάνωση. Όμως, είναι ξεκάθαρο ότι πρέπει να γίνουν κάποια πράγματα γιατί δεν μπορείς να τελειώσεις έναν αγώνα στις 02:00 τα ξημερώματα. Δεν μπορούσα να βάλω το Νο1 παίκτη μας, γιατί το διπλό ξεκίνησε στις 00:30. Αυτό πρέπει να αλλάξει την επόμενη φορά” είπε ο coach.</p>
      <p>Πλέον, η Ισπανοί στρέφουν το ενδιαφέρον τους στις μάχες με την Κροατία την Τετάρτη και κρατούν τη μοίρα στα χέρια τους για πρόκριση στη φάση των νοκ άουτ (προημιτελικά) από το Group B.</p>
      <p><a href="https://www.daviscupfinals.com/schedule/groups">DAVIS CUP FINALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
    </article>
  </body>
</html>