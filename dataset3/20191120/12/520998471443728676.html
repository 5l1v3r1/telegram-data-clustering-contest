<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/ukraine/zakon-pro-zaboronu-sucilnih-virubok-lisiv-u-karpatah-opublikuvali-380583"/>
    <meta property="og:site_name" content="Погляд"/>
    <meta property="article:published_time" content="2019-11-20T12:36:00+00:00"/>
    <meta property="og:title" content="Закон про заборону суцільних вирубок лісів у Карпатах опублікували"/>
    <meta property="og:description" content="Закон &quot;Про внесення змін до деяких законів України щодо заборони суцільних рубок на гірських схилах в ялицево-букових лісах Карпатського регіону&quot; опубліковано в офіційній газеті Верховної Ради &quot;Голос України&quot;"/>
  </head>
  <body>
    <article>
      <h1>Закон про заборону суцільних вирубок лісів у Карпатах опублікували</h1>
      <h2>Текст закону також оприлюднений на сайті видання "Голос України"</h2>
      <address>
        <time datetime="2019-11-20T12:36:00+00:00">20 Nov 2019, 12:36</time>
      </address>
      <p>Закон "Про внесення змін до деяких законів України щодо заборони суцільних рубок на гірських схилах в ялицево-букових лісах Карпатського регіону" опубліковано в офіційній газеті Верховної Ради "Голос України". Текст закону також оприлюднений на <a href="http://www.golos.com.ua/article/324246">сайті видання</a>.</p>
      <p>Закон вдосконалює заходи щодо охорони ялицево-букових лісів на гірських схилах Карпатського регіону від суцільного вирубування як із підприємницькими, так і з оздоровчими цілями.</p>
      <p>Він вносить зміни до законів "Про природно-заповідний фонд України" та "Про мораторій на проведення суцільних рубок на гірських схилах в ялицево-букових лісах Карпатського регіону".</p>
      <p>Цими змінами, зокрема, забороняється проведення рубок головного користування в господарській зоні національних природних парків, у заказниках, проведення суцільних рубок головного користування ялицево-букових лісів на стрімких схилах Карпатського регіону; визначається зміст термінів "ялицево-букові деревостани", "суцільні рубки", "рубки формування та оздоровлення лісів".</p>
      <p>Як повідомлялося, закон "Про внесення змін до деяких законів України щодо заборони суцільних рубок на гірських схилах в ялицево-букових лісах Карпатського регіону" (№0873) був ухвалений Верховною Радою у другому читанні 30 жовтня. Президент підписав його 19 листопада.</p>
      <footer>Джерело: <a href="https://www.ukrinform.ua/">Укрінформ</a></footer>
      <related>
        <h4>Схожі записи</h4>
        <a href="https://pogliad.ua/news/ukraine/poroshenko-zatverdiv-pidvischennya-shtrafiv-za-rubku-lisu-361321"/>
        <a href="https://pogliad.ua/news/ukraine/poroshenko-vetuvav-kriminalizaciyu-kontrabandi-lisu-358079"/>
        <a href="https://pogliad.ua/news/ukraine/poroshenko-pidpisav-zakon-pro-moratoriy-na-eksport-lisu-129518"/>
        <a href="https://pogliad.ua/news/ukraine/v-ukrayini-ogolosili-shtormove-poperedzhennya-na-14-listopada-380238"/>
      </related>
    </article>
  </body>
</html>