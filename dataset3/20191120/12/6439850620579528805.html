<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462023/%E0%A6%A2%E0%A6%BE%E0%A6%95%E0%A6%BE-%E0%A6%AE%E0%A6%BE%E0%A6%93%E0%A7%9F%E0%A6%BE-%E0%A6%AE%E0%A6%B9%E0%A6%BE%E0%A6%B8%E0%A7%9C%E0%A6%95%E0%A7%87-%E0%A6%AC%E0%A6%BE%E0%A6%B8-%E0%A6%9A%E0%A6%B2%E0%A6%BE%E0%A6%9A%E0%A6%B2-%E0%A6%AC%E0%A6%A8%E0%A7%8D%E0%A6%A7"/>
    <meta property="og:site_name" content="Daily Janakantha"/>
    <meta property="article:published_time" content="2019-11-20T12:35:00+00:00"/>
    <meta property="og:title" content="ঢাকা-মাওয়া মহাসড়কে বাস চলাচল বন্ধ"/>
    <meta property="og:description" content="স্টাফ রিপোর্টার,মুন্সীগঞ্জ ॥ পরিবহন শ্রমিক ধর্মঘটের কারণে ঢাকা-মাওয়া মহাসড়কে বাস চলাচল বন্ধ হয়ে গেছে। এতে এ রুটে চলাচলকারী শত শত যাত্রী দুর্ভোগে পড়েছে। তবে ফেরি,লঞ্চ ও স্পীডবোট চলাচল স্বাভাবিক রয়েছে। কিন্তু ঘাটে যান না থাকায় ফেরিগুলোকে অলস সময় কাটাতে দেখা গেছে। খোঁজ নিয়ে যানা যায়, বুধবার ..."/>
  </head>
  <body>
    <article>
      <h1>ঢাকা-মাওয়া মহাসড়কে বাস চলাচল বন্ধ</h1>
      <address>
        <time datetime="2019-11-20T12:35:00+00:00">20 Nov 2019, 12:35</time>
      </address>
      <figure>
        <img src="http://www.dailyjanakantha.com/files/201911/1574256882_11.jpg"/>
      </figure>
      <p>স্টাফ রিপোর্টার,মুন্সীগঞ্জ ॥ পরিবহন শ্রমিক ধর্মঘটের কারণে ঢাকা-মাওয়া মহাসড়কে বাস চলাচল বন্ধ হয়ে গেছে। এতে এ রুটে চলাচলকারী শত শত যাত্রী দুর্ভোগে পড়েছে। তবে ফেরি,লঞ্চ ও স্পীডবোট চলাচল স্বাভাবিক রয়েছে। কিন্তু ঘাটে যান না থাকায় ফেরিগুলোকে অলস সময় কাটাতে দেখা গেছে।</p>
      <p>খোঁজ নিয়ে যানা যায়, বুধবার সকালের দিকে শিমুলিয়া ঘাট হতে বাস চলাচল শুরু হলেও ৯টার পর শ্রমিকদের ধর্মঘটের কারণে তা আস্তে আস্তে বন্ধ হয়ে যায়। ঢাকা থেকে যে সকল বাস সকালে ছেড়ে এসছে সেগুলো আর ঢাকার উদ্দেশ্যে ছেড়ে যাচ্ছেনা। চালক শ্রমিকরা বাস পাকিং করে অন্যত্র চলে যাচ্ছে। এতে বিপাাকে পড়েছে এ রুটের শত শত যাত্রী। তবে এতে লোকাল যাত্রীই রয়েছে বেশী।</p>
      <p>মাওয়া বাস মালিক কল্যাণ সমিতির সভাপতি আলী আকবর হাওলাদার জানিয়েছেন, আমরা মালিক পক্ষ বাস চলাচল বন্ধ করিনি। কিন্তু শ্রমিক চালকরা নতুন সড়ক আইন সংশোধনের দাবীতে সকাল থেকে বাস চলাচল বন্ধ করে দিয়েছে। তবে আমরা চেষ্টায় আছি শ্রমিকদের সাথে কথা বলে বাস চলাচল চালু করার।</p>
      <p>মাওয়া ট্রাফিক জোনের টিআই মো. হিলাল উদ্দিন জানান, শ্রমিকরা সকাল ৯ টার পর হতে বাস চলাচল বন্ধ করে দিয়েছে। তবে মাঝে মধ্যে ২-১টি বাস ছেড়ে যাচ্ছে। এতে যাত্রী দুর্ভোগ হলেও এখানে খুব কম সংখ্যকই দূর পাল্লার যাত্রী রয়েছে। কারণ দূর পাল্লার গাড়ী আগে থেকেই বন্ধ থাকায় তারা তেমন একটা চলাচল করছেনা। ফলে লোকাল যাত্রীরা এই দুর্ভোগের শিকার হচ্ছেন।</p>
    </article>
  </body>
</html>