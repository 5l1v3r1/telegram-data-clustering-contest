<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/areios-pagos-kalei-frouzi-zitithike-i-katathesi-tou-stin-proanakritiki/2919798/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T12:57:14+00:00"/>
    <meta property="og:title" content="Άρειος Πάγος καλεί Φρουζή! Ζητήθηκε η κατάθεσή του στην Προανακριτική"/>
    <meta property="og:description" content="Ανοικτό το ενδεχόμενο να καταθέσει ο πρώην αντιπρόεδρος της Novartis, Κωνσταντίνος Φρουζής και ενώπιον των αντεισαγγελέων του Αρείου Πάγου, που διενεργούν την έρευνα για τους δικονομικούς χειρισμούς στην υπόθεση."/>
  </head>
  <body>
    <article>
      <h1>Άρειος Πάγος καλεί Φρουζή! Ζητήθηκε η κατάθεσή του στην Προανακριτική</h1>
      <h2>Ανοικτό το ενδεχόμενο να καταθέσει ο πρώην αντιπρόεδρος της Novartis, Κωνσταντίνος Φρουζής και ενώπιον των αντεισαγγελέων του Αρείου Πάγου, που διενεργούν την έρευνα για τους δικονομικούς χειρισμούς στην υπόθεση.</h2>
      <address><time datetime="2019-11-20T12:57:14+00:00">20 Nov 2019, 12:57</time> by <a rel="author">Newsit Newsroom</a></address>
      <p>Σήμερα (20.11.2019) ο αντεισαγγελέας του Αρείου Πάγου, Ευάγγελος Ζαχαρής, ζήτησε με έγγραφο του προς την Προανακριτική Επιτροπή της Βουλής αντίγραφο της κατάθεσης του Κωνσταντίνου Φρουζή.</p>
      <p>Ο ανώτατος εισαγγελικός λειτουργός ζήτησε από τη Βουλή την επίμαχη κατάθεση καθώς ο Κ. Φρουζής φέρεται να έχει εισφέρει στοιχεία που εμπίπτουν στο πεδίο της έρευνας που βρίσκεται σε εξέλιξη στον Άρειο Πάγο.</p>
      <p>Συγκεκριμένα ο Κ. Φρουζής φέρεται να έχει καταθέσει πως του ζητήθηκε από την Εισαγγελία Διαφθοράς να δώσει στοιχεία για τα δέκα πολιτικά πρόσωπα για να τύχει ευνοϊκότερης ποινικής μεταχείρισης.</p>
      <p>Ο αντεισαγγελέας του Αρείου Πάγου κ. Ζαχαρής θα μελετήσει το περιεχόμενο της κατάθεσης του Κ. Φρουζή και θα κρίνει εάν είναι αναγκαίο να τον καλέσει να καταθέσει στο πλαίσιο της έρευνας που διενεργεί με τον συνάδελφο του, Λάμπρο Σοφουλάκη.</p>
    </article>
  </body>
</html>