<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/motor/blant-de-gjerrigste/71814500"/>
    <meta property="og:site_name" content="Dinside"/>
    <meta property="article:published_time" content="2019-11-20T12:59:00+00:00"/>
    <meta property="og:title" content="Blant de gjerrigste"/>
    <meta property="og:description" content="Lavt forbruk og firehjulstrekk som overrasker er blant høydepunktene i DS 7 Crossback."/>
  </head>
  <body>
    <article>
      <h6 class="kicker">Test: DS 7 Crossback E-Tense 4x4</h6>
      <h1>Blant de gjerrigste</h1>
      <h2>Lavt forbruk og firehjulstrekk som overrasker er blant høydepunktene i DS 7 Crossback.</h2>
      <address><time datetime="2019-11-20T12:59:00+00:00">20 Nov 2019, 12:59</time> by <a rel="author">Rune Nesheim</a></address>
      <p>For de som ikke har fått det med seg: DS Automobile er det nye luksusbilmerket fra Frankrike, utsprunget fra Citroën, og deres serie med DS-biler, i 2015. I 2017 ble det et eget bilmerke, og vi kjører toppmodellen.</p>
      <p>DS 7 har levd en tilbaketrukket tilværelse i Norge i ett års tid allerede. Det er en romslig SUV med en 1,6 liters bensinmotorer på 180 og 225 hester, samt en 2.0 diesel på 180 hester. Alle med åttetrinns automat og 22 cm bakkeklaring - men bare med forhjulstrekk.</p>
      <related>
        <a href="https://www.dinside.no/motor/fransk-finesse/69230353"/>
      </related>
      <p>
        <b>Men nå blir den endelig ordentlig klar for Norge - med noen gode salgsargumenter:</b>
      </p>
      <ul>
        <li>Ladbar hybrid, med opp til 58 km rekkevidde (WLTP)</li>
        <li>Firehjulstrekk</li>
        <li>300 hk og 520 Nm effekt</li>
        <li>Forbruk på rekordlave 0,32 l på mila (WLTP)</li>
        <li>Like god plass i bagasjerommet som sine fossile søsken</li>
      </ul>
      <figure>
        <img src="https://dbstatic.no/71814764.jpg?imageId=71814764&amp;width=1024&amp;height=615"/>
        <figcaption><b>BRUKER ALLE KNEP:</b> DS skal være et luksus-merke, og de sammenligner seg med de tre store fra Tyskland. I forhold til dem er denne billig. Foto: DS Automobiles Vis mer</figcaption>
      </figure>
      <h3>Slik er hybridlinjen</h3>
      <p>En 1,6 liters turbomatet bensinmotor på 200 hester er koblet sammen med to elmotorer på 110 hester hver. En mellommotor og en åtte-trinns automatkasse, den andre mellom bakhjulene.</p>
      <p>Batteriene på til sammen 13,2 kWt er plassert under baksetene. De lades med en ombordlader på 7,4 kWt og klarer å fylle bilen med strøm på 1,45 timer. Det er ikke verst. Bensintanken er forminsket til 43 liter, mot 62 liter tidligere.</p>
      <p>Hele hybridlinja veier oml lag 350 kilo, noe som gir en egenvekt med fører på 1825 kg. For oss tilhengerglade nordmenn er det greit å vite at hengervekta er redusert fra 1550 til 1200 kilo.</p>
      <figure>
        <img src="https://dbstatic.no/71822075.jpg?imageId=71822075&amp;width=1024&amp;height=615"/>
        <figcaption><b>EGEN DESIGN:</b> Man er helt oppsatt på firkanter og vinkler i designen. Man kan velge mellom fem interiørtyper og man har klart å skape luksusfølelse, selv om man kjenner igjen betjeningsløsningene fra øvrig PSA-familie. Foto: DS Automobile Vis mer</figcaption>
      </figure>
      <h3>Leser veien</h3>
      <p>Et av argumentene for å kjøpe DS 7 er komforten. Som eneste bilen i PSA-konsernet har DS 7 <i>Active Scan Suspension</i>. Den skanner veiens ujevnheter og forbereder det aktive understellet for maksimal komfort. Av en eller annen merkelig grunn, fungerer det bare i kjøremodus <i>Comfort</i>, ikke i fullelektrisk modus.</p>
      <figure>
        <img src="https://dbstatic.no/71814736.jpg?imageId=71814736&amp;width=1024&amp;height=615"/>
        <figcaption><b>SCANNER:</b> Du må velge Comfort-kjøremodus for å aktivere scanning av veibanen. Det virker litt pussig, men forklaringen er at det er en av mange strømforbrukere som gjør forbruket høyere. Med de minste hjulene og alt avslått, klarer den å oppnå <i>supercredit</i> i Europa, noe som er svært viktig for å unngå svære bøter i 2021. Foto: DS Automobiles. Vis mer</figcaption>
      </figure>
      <p>Interiøret signaliserer typisk fransk luksus. Litt sært, litt overdådig og litt spesielle løsninger. Vi er fortsatt ikke glade i skjermløsningene til PSA. Her er det design før funksjon, og man trenger litt tid til å sete seg inn i ting.</p>
      <related>
        <a href="https://www.dinside.no/motor/norges-forste-test-av-elektrisk-suv-fra-ds/70865528"/>
      </related>
      <p>Noe er direkte lite gjennomtenkt, som for eksempel nattmodus, for å slå av den 12,3 tommer store multimediasjermen.</p>
      <p>Trykker du på hvilken som helst knapp, selv om den ikke endrer funksjoner på skjermen en gang, lyser de opp og du må slukke den selv igjen. Irriterende, særlig som begge lyser ganske heftig i mørket.</p>
      <p>Men man sitter bra og det er rikelig med justering av både ratt og ti-veis seter med massasje. Baki er det også rikelig med plass. Bagasjerommet rommer helt akseptable 555 liter. Støynivået er dessuten lavt i bilen.</p>
      <slideshow>
        <figure>
          <img src="https://dbstatic.no/71822076.jpg?imageId=71822076&amp;width=1024&amp;height=552"/>
          <figcaption>Base de donnée : Astuce Productions</figcaption>
        </figure>
        <figure>
          <img src="https://dbstatic.no/71814833.jpg?imageId=71814833&amp;width=1024&amp;height=1534"/>
        </figure>
        <figure>
          <img src="https://dbstatic.no/71814831.jpg?imageId=71814831&amp;width=1024&amp;height=682"/>
        </figure>
        <figure>
          <img src="https://dbstatic.no/71814812.jpg?imageId=71814812&amp;width=1024&amp;height=682"/>
        </figure>
        <figure>
          <img src="https://dbstatic.no/71814806.jpg?imageId=71814806&amp;width=1024&amp;height=682"/>
        </figure>
        <figure>
          <img src="https://dbstatic.no/71814808.jpg?imageId=71814808&amp;width=1024&amp;height=682"/>
        </figure>
        <figure>
          <img src="https://dbstatic.no/71814837.jpg?imageId=71814837&amp;width=1024&amp;height=682"/>
        </figure>
      </slideshow>
      <h3>Fem moduser</h3>
      <p>Bilen starter automatisk i elektrisk modus. Da trekker den hovedsakelig på bakhjula. Gir du full gass, uten å trykke ned <i>kick down</i>, brukes begge elmotorene. Pedalen i gulvet aktiverer alle tre motorene.</p>
      <p>Bilen kan dog kjøres helelektrisk, med få unntak.</p>
      <p>Motoren starter opp når det er under null grader, for å varme opp motor og rensesystemer, i tilfelle du plutselig trenger all motoreffekt. Under minus ti grader går i prinsipp bilen hele tiden, selv om den har dobbelt kupévarmesystem, både et elektrisk og et som går på motorens kjølevæske.</p>
      <figure>
        <img src="https://dbstatic.no/71814794.jpg?imageId=71814794&amp;width=1024&amp;height=615"/>
        <figcaption><b>LYN:</b> Denne ekstraknappen gir tilgang til forbruksdata og to ekstra funksjoner under hybrid kjøring, nemlig sparing av strømmen eller lading av batteriet. Foto: DS Automobiles Vis mer</figcaption>
      </figure>
      <p>Det er aldri lett å teste reell kjørelengde på ren elektrisitet, på en kort lansering, men vi kom 39 km på snill motorveikjøring, aldri i over 90 km/t. Det er ikke superbra. Elektrisk toppfart er 135 km/t.</p>
      <p><i>Comfort mode</i> er identisk med <i>Hybrid mode</i>, med ett unntak. Den førstnevnte aktiverer <i>Active Scan</i>. Grunnen til at systemet kun er tilgjengelig i <i>Comfort</i> er fordi det bruker strøm, på grunn av drivstoffbesparelse.</p>
      <p>I Europa får man en såkalt <i>Supercredit</i> på biler som klarer WLTP-syklus på 30 gram, noe den store SUV-en faktisk klarer i laveste utstyrsnivå. Da har den blant annet <i>miljødekk</i> i 205 cm bredde.</p>
      <figure>
        <img src="https://dbstatic.no/71814754.jpg?imageId=71814754&amp;width=1024&amp;height=615"/>
        <figcaption><b>19 STANDARD:</b> I Norge leveres ikke bilene med de smaleste sparehjulene, men 20-tommere koster ekstra. Foto: DS Automobiles Vis mer</figcaption>
      </figure>
      <p>I Norge får man avgiftsfritak med 50 km oppgitt elektrisk rekkevidde, eller mer, derfor blir alle tilgjengelig med 19 tommere med 235 cm bredde som standard, med 20 tommer som tilleggsutstyr.</p>
      <related>
        <a href="https://www.dinside.no/motor/ypper-til-brak-men-er-ikke-toff-nok/69811736"/>
      </related>
      <p>Ønsker du kjappest mulig respons, velges <i>Sport</i>. Da er alle tre motoren aktive når du trenger det og girkassa legger turtallet høyere, samtidig som girskiftene er mer direkte.</p>
      <p>Understellet strammes også opp. Bilen blir vesentlig kvikkere, særlig i akselerasjon, men sportsbil blir det aldri. Girskiftene med <i>pladlene</i> bak rattet, føles aldri helt inspirerende og det er lite motorbrems rett etter man går av gassen.</p>
      <h3>Bra firehjulstrekk</h3>
      <p>Man har også et <i>4x4-modus </i>som optimaliserer drift på fire hjul. Vi fikk testet bilen på en skikkelig gjørmete vei, noe som først og fremst er krevende fordi vanlig veihjul fyller seipene med leire og blir som fire glatte pucker.</p>
      <figure>
        <img src="https://dbstatic.no/71814740.jpg?imageId=71814740&amp;width=1024&amp;height=615"/>
        <figcaption><b>STOLTE:</b> DS var opptatt av å vise at E-Tense 4x4 er en ekste 4x4. De hadde satt opp en skikkelig sleip og gjørmete sløyfe for oss med minimalt grep, og bilen klorte seg frem på en imponerende måte. Foto: DS Automobiles Vis mer</figcaption>
      </figure>
      <p>Spesielt ved én anledning ble vi stående og spinne, men istedenfor å rygge tilbake og prøve mer fart, fikk vi beskjed om å holde gassen nede. Vi merket at hjulene gikk sakte rundt og til slutt fant grep og fikk oss videre. Veldig spesielt.</p>
      <table bordered="">
        <tr>
          <th colspan="3">Testresultat<br/><b>DS 7 Crossback E-Tense 4x4<br/></b>★★★★★</th>
        </tr>
        <tr>
          <td>
            <pic src="https://dbstatic.no/71814759.jpg?imageId=71814759&amp;width=512&amp;height=256"/>
            <br/>
            <i>En smak av luksus for en ok pris</i>
          </td>
          <td>👍<br/>Firehjulstrekk, potensiell god rekkevidde, bra plass, kule detaljer, stillegående, bra utstyr.</td>
          <td>👎<br/>Blir tatt for å være en sminket Citroën, få forhandlere.</td>
        </tr>
        <tr>
          <td colspan="3" align="center">
            <a href="https://www.dinside.no/tester">Se alle våre tester</a>
          </td>
        </tr>
      </table>
      <h3>Bra pris</h3>
      <p>I Norge tar man bare inn toppmodellen <i>Grand Chic,</i> og prisen blir fra 570.000 kroner. Du kan fortsatt velge mellom fem luksuriøse interiør, hvorav <i>Performance Line</i> med Alcantara-dashbord og -seter koster 10.000 er undertegnedes favoritt, mens det dyreste koster 25.000 kroner. Det meste er standard og du klarer knapt å bruke 100.000 i ekstrautstyr, om du krysser av for alt.</p>
      <p>Det er til sterk kontrast til Audi Q5, BMW X3, Mercedes GLC og Volvo XC60, som de ønsker å sammenlignes med. Der er ekstrautstyr dyrt, og bilene dyrere. Foreløpig finnes det ikke konkurrenter i denne størrelsen, med samme effekt for samme pris.</p>
      <h4>DS 7 Crossback E-Tense 4x4</h4>
      <table bordered="">
        <tr>
          <td>Bensinmotor:</td>
          <td>R4, 16V, bensin Turbo</td>
        </tr>
        <tr>
          <td>Girkasse</td>
          <td>8-trinns Automat 4wd</td>
        </tr>
        <tr>
          <td>Slagvolum:</td>
          <td>1598 ccm</td>
        </tr>
        <tr>
          <td>Effekt - o/min :</td>
          <td>200 hk / 5500</td>
        </tr>
        <tr>
          <td>Dreiemoment - o/min:</td>
          <td>250 Nm / 1650</td>
        </tr>
        <tr>
          <td>Elmotor foran:</td>
          <td>110 hk</td>
        </tr>
        <tr>
          <td>Elmotor bak:</td>
          <td>110 hk</td>
        </tr>
        <tr>
          <td>Batteri:</td>
          <td>Litium-Ion 13,2 kW/t</td>
        </tr>
        <tr>
          <td>Systemeffekt</td>
          <td>300 hk /520 Nm</td>
        </tr>
        <tr>
          <td>0-100 km/t:</td>
          <td>5,9 sek</td>
        </tr>
        <tr>
          <td>Toppfart:</td>
          <td>235 km/t</td>
        </tr>
        <tr>
          <td>Forbruk:</td>
          <td>0,32 l/mil</td>
        </tr>
        <tr>
          <td>CO2-utslipp NEDC:</td>
          <td>32 g/km</td>
        </tr>
        <tr>
          <td>Tankvolum:</td>
          <td>57 liter</td>
        </tr>
        <tr>
          <td>L/B/H:</td>
          <td>460/185/169 cm</td>
        </tr>
        <tr>
          <td>Akselavstand:</td>
          <td>266 cm</td>
        </tr>
        <tr>
          <td>Bakkeklaring</td>
          <td>20 cm</td>
        </tr>
        <tr>
          <td>Dekkdimensjon:</td>
          <td>235/55/R19</td>
        </tr>
        <tr>
          <td>Bagasjerom:</td>
          <td>555/1752 liter</td>
        </tr>
        <tr>
          <td>Egenvekt:</td>
          <td>1825 kg</td>
        </tr>
        <tr>
          <td>Hengervekt:</td>
          <td>1200 kg</td>
        </tr>
        <tr>
          <td>Pris fra kr.:</td>
          <td>570.000,-</td>
        </tr>
        <tr>
          <td>Pris Testbil:</td>
          <td>610.100,-</td>
        </tr>
      </table>
    </article>
  </body>
</html>