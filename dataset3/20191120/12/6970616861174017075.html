<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/kffs-besked---manns-och-jakobsen-lamnar/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-20T12:23:00+00:00"/>
    <meta property="og:title" content="KFF:s besked - Manns och Jakobsen lämnar"/>
    <meta property="og:description" content="Alexander Jakobsen och Jesper Manns lämnar Kalmar FF.Det meddelar nu Smålandsklubben på sin hemsida. "/>
  </head>
  <body>
    <article>
      <h1>KFF:s besked - Manns och Jakobsen lämnar</h1>
      <address><time datetime="2019-11-20T12:23:00+00:00">20 Nov 2019, 12:23</time> by <a rel="author">Sebastian Pearson</a></address>
      <p>
        <b>Alexander Jakobsen och Jesper Manns lämnar Kalmar FF.<br/>Det meddelar nu Smålandsklubben på sin hemsida. </b>
      </p>
      <p>Kalmar FF klarade i år nytt allsvenskt kontrakt genom seger mot Brage i det allsvenska kvalet. Två av spelarna som kom in i somras för att hjälpa Smålandsklubben att säkra nytt kontrakt var Jesper Manns från Elfsborg och Alexander Jakobsen på lån från IFK Norrköping, men nu står det klart att båda spelarna lämnar föreningen.</p>
      <p>Kalmar FF meddelar, via sin hemsida, att duon inte kommer att tillhöra klubben 2019. </p>
      <p>"Kalmar FF vill rikta ett stort tack till båda spelarna för deras insats under hösten och önskar dem lycka till i deras fortsatta spelarkarriär", skriver föreningen på sin hemsida. </p>
      <p>Jakobsen gjorde totalt nio matcher för KFF i allsvenskan, medan Manns stod för tio allsvenska matcher för föreningen. <a href="https://www.fotbollskanalen.se/allsvenskan/oviss-framtid-for-peking-spelare-vet-arligt-talat-inte-vad-som-kommer-att-hand/">Jakobsen sa nyligen så här till Fotbollskanalen om sin framtid:</a></p>
      <p>- Vi får se vad som händer, ärligt talat vet jag inte själv vad som kommer att hända, sa han och fortsatte:</p>
      <p>- Jag ser fram emot vad framtiden har att erbjuda. Jag ser verkligen fram emot vad som kommer att hända, för att det kommer att vara spännande.</p>
    </article>
  </body>
</html>