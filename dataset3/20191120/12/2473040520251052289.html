<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Marketing-PR/247030/care-sunt-principalele-tendinte-in-comunicarea-digitala-la-nivel-global-si-aplicabilitatea-lor-pe-piata-locala.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T12:48:25+00:00"/>
    <meta property="og:title" content="Care sunt principalele tendinte in comunicarea digitala la nivel global si aplicabilitatea lor pe piata locala"/>
    <meta property="og:description" content="Care sunt schimbarile produse in mediul digital in 2019, dar si tendintele vizibile din piata globala cu privire la interactiunea consumatorilor cu experientele digitale dezvoltate de branduri? MullenLowe Profero si iSense Solutions au lansat ”Critical Update: the hottest digital trends and how to use them”, un sudiu care analizeaza relevanta acestor trenduri in peisajul digital din Romania in prezent, precum si potentialul lor de amplificare si aplicabilitte in anii urmatori."/>
  </head>
  <body>
    <article>
      <h1>Care sunt principalele tendinte in comunicarea digitala la nivel global si aplicabilitatea lor pe piata locala</h1>
      <address><time datetime="2019-11-20T12:48:25+00:00">20 Nov 2019, 12:48</time> by <a rel="author">Andra Imbrea</a></address>
      <p>
        <b>Care sunt schimbarile produse in mediul digital in 2019, dar si tendintele vizibile din piata globala cu privire la interactiunea consumatorilor cu experientele digitale dezvoltate de branduri? MullenLowe Profero si iSense Solutions au lansat ”Critical Update: the hottest digital trends and how to use them”, un sudiu care analizeaza relevanta acestor trenduri in peisajul digital din Romania in prezent, precum si potentialul lor de amplificare si aplicabilitte in anii urmatori.</b>
      </p>
      <p>„In prezent, nivelul asteptarilor pe care consumatorii le au de la branduri a atins o cota fara precedent: ei cauta experiente relevante si surprinzatoare, facilitate de tehnologii intuitive si usor de folosit. Totodata, publicul se apropie in mod natural de brandurile cu o voce autentica in raport cu probleme sociale. Acesti factori, alaturi de determinarea unor branduri de a intui nevoi inca neadresate, alimenteaza inovatia in materie de comunicare digitala. Tehnologiile de tip AI, AR sau VR nu reprezinta inventii ale acestui an – insa declinarea lor in experiente digitale personalizate si cu impact este miza pentru diferentiere si performanta in perioada urmatoare”, a spus Andreea Dinescu, Managing Director Profero.</p>
      <p>„In dezvoltarea cercetarii, ne-am concentrat pe trei zone principale: cum descopera si interactioneaza consumatorii cu experientele digitale, ce le influenteaza alegerile si achizitiile si cum reactioneaza brandurile la problemele stringente din spatiul public. Am confruntat apoi tendintele identificate la nivel global, cu ceea se petrece pe piata locala, urmarind adoptia sau premisele adoptiei lor de catre consumatori”, spune Alina Zelezneac, Research Manager iSense Solutions.</p>
      <h3>Drumul catre satisfactia consumatorului si achizitie trece (si) prin visual search</h3>
      <p>Pana nu de mult, ecommerce-ul invita publicul sa adauge in cosul virtual de cumparaturi produsele dorite. In prezent, brandurile le ofera consumatorilor posibilitatea sa „probeze” produsele in digital sau sa le plaseze in spatiul vietii reale, prin aplicatii ce folosesc executii de realitate augmentata (AR).</p>
      <p>In Romania, datele arata ca <b>52% dintre persoanele din mediul urban (18-45 ani) au auzit de AR, 38% au folosit o astfel de aplicatie, iar 65% cred ca AR este o tehnologie utila in interactiunea cu branduri.</b> Mai mult, 66% spun ca un brand care dezvolta aplicatii AR este inovator, 42% considera ca brandul doreste sa se evidentieze in categoria sa, iar 32% spun ca un astfel de brand este actual.</p>
      <p>
        <a href="https://www.wall-street.ro/articol/Marketing-PR/244668/decaderea-tv-ului-in-media-cand-si-cum-ar-fi-posibil-un-scenariu-in-care-digitalul-sa-ii-ia-fata-cum-stau-lucrurile-de-fapt.html">Citeste si:<br/>Decaderea TV-ului in media: cand ar putea fi depasit de digital?</a>
      </p>
      <figure>
        <img src="https://img.wall-street.ro/image_thumbs/thumbs/c04/c049f67d7591b8c3f5e0d54cb2a67f36-400x250-00-65.jpg?v=1568628366"/>
      </figure>
      <p>Consumatorii ar folosi aplicatii AR pentru alegerea destinatiei de vacanta (58%), alegerea unei locuinte aflate inca in stagiul de proiect (55%), alegerea obiectelor de <a href="http://www.retail.ro/cataloage-mobilier/index.html">mobilier</a> (46%), sa vada de unde provin produsele pe care le cumpara (46%), achizitia unui autoturism (38%).</p>
      <h3>Componenta audio se reinventeaza prin integrarea de voice assistants in produse</h3>
      <p>Daca in anii 2010, display-ul smartphone-ului a reprezentat interfata implicita pentru interactiunea digitala, cele mai recente tehnologii merg spre consacrarea functiilor de tip voice assistant. Acestea raspund nevoii tot mai ridicate de mobilitate a consumatorilor si le permit brandurilor sa dezvolte experiente care simuleaza interactiunea umana, prin integrarea software-urilor tip Google Assistant, Alexa sau Siri in serviciile si produsele oferite.</p>
      <p>Studiul BOLD indica faptul ca<b> 89% din romanii din mediul urban (18-45 ani) stiu ce este si 61% detin o boxa audio wireless, 61% au auzit despre boxele smart si 15% detin un astfel de dispozitiv.</b> De asemenea, 46% au declarat ca au folosit functia de voice search a smartphone-ului in 2018 si 59% in 2019; in acelasi timp, in 2018, 77% spuneau ca ar folosi aceasta functie, procent ce a crescut la 90% in 2019.</p>
      <h3>Shopping automatizat, online si offline</h3>
      <p><b>De la device-uri de self-service in magazine offline la dezvoltarea de aplicatii care simplifica procesul de achizitie si plata online, consumatorii se arata incantati de posibilitatile de ”frictionless buying”</b>. Amazon a marcat deja un statement in acest sens prin conceptul Amazon Go, pentru care isi propun mii de locatii in Statele Unite in 2020 si lansarea in Europa, incepand cu piata din UK.</p>
      <p>
        <a href="https://www.wall-street.ro/articol/Marketing-PR/241230/conferinta-globala-iaa-creativity4better-revine-la-bucuresti-cu-o-a-treia-editie-si-anunta-primii-speakeri.html">Citeste si:<br/>IAA Creativity4Better revine cu a treia editie: primii speakeri</a>
      </p>
      <figure>
        <img src="https://img.wall-street.ro/image_thumbs/thumbs/9eb/9eba2d98dba2ade29b2167f153ed2db2-400x250-00-65.jpg?v=1558533591"/>
      </figure>
      <p>In Romania, premisele sunt promitatoare: <b>80% dintre cei din mediul urban (18-45 ani) sunt de parere ca platile contactless le fac viata mai usoara, 73% spun ca platile prin elemente de biometrie simplifica viata, iar 62% se declara pro sisteme smart banking.</b></p>
      <h3>De la produse personalizate la schimbul echitabil intre date personale si experienta digitala oferita</h3>
      <p>Era personalizarii produselor este urmata, in prezent, de investitii substantiale in dezvoltarea de servicii smart personalizate, precum identificarea marimii si croielii potrivite pentru articole de imbracaminte sau determinarea afinitatii pentru anumite tipuri de continut video. Acestea sunt posibile datorita unor algoritmi de machine learning bazati pe istoric si alte date personale pe care utilizatorii sunt de acord sa le ofere.</p>
      <p>In 2019, <b>89% dintre romani (18-45 ani, mediu urban) spun ca se simt apropiati de un brand care le ofera experiente personalizate (versus 79% in 2018), iar 87% spun ca sunt mai loiali unui astfel de brand (versus 75% in 2018).</b></p>
      <h3>Experienta digitala ca mod de implicare in societate</h3>
      <p>Tot mai multe branduri au identificat cauze sociale relevante sau conexe domeniului lor de activitate, dezvoltand apoi tactici si activari pe teritoriul respectiv, inclusiv prin experiente digitale: setari care blocheaza achizitia de aplicatii de pariuri, aplicatii care contorizeaza timpul petrecut pe retele sociale pentru combaterea depresiei, aplicatii care identifica tulburari alimentare pentru a le recomanda utilizatorilor serviciile medicale etc.</p>
      <p>
        <a href="https://www.wall-street.ro/articol/Marketing-PR/239352/top-10-tendinte-in-comunicarea-brandurilor-in-2019.html">Citeste si:<br/>Top 10 tendinte in comunicarea brandurilor in 2019 in Romania</a>
      </p>
      <figure>
        <img src="https://img.wall-street.ro/image_thumbs/thumbs/ac1/ac18809add94aef7c6e6825c638eee3e-400x250-00-65.jpg?v=1552313243"/>
      </figure>
      <p>Studiul BOLD arata ca<b> 62% dintre persoanele din mediul urban (18-45 ani) isi doresc ca brandurile sa fie mai curajoase in abordarea subiectelor sensibile din societate, iar 71% spun ca au o parere mai buna despre brandurile care se implica in rezolvarea problemelor sociale.</b></p>
      <p>Studiul online a fost realizat pe un esantion de 500 de respondenti, fiind reprezentativ pentru persoanele cu varsta cuprinsa intre 18-45 de ani, din mediul urban, in functie de varsta, gen, regiune si marime de localitate. Gradul de eroare este de +/- 4.38 la un nivel de incredere de 95%.</p>
      <p>Profero Bucuresti, afiliata la reteaua internationala MullenLowe Profero, este o agentie de digital advertising cu o experienta de peste 10 ani pe piata din Romania, atat cu branduri locale, cat si internationale. Profero este parte a unuia dintre cele mai importante grupuri de comunicare din Romania, Lowe Group, din care mai fac parte agentiile Initiative (media), MullenLowe (advertising), Golin (relatii publice), Medic One (comunicare in domeniul medical si farmaceutic) si BPN (new media).</p>
      <p>iSense Solutions - The Modern Consumer Company foloseste cele mai recente tehnologii de sondare a consumatorului modern din Romania. Compania a fost fondata de Traian Nastase si Andrei Canda, specialisti cu peste 14 ani de experienta in domeniul cercetarii de piata si cu o expertiza academica solida, fiind doctori in Sociologie, respectiv Marketing.</p>
      <footer>Sursa foto: Alfa Photo/Shutterstock</footer>
    </article>
  </body>
</html>