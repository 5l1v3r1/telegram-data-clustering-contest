<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/antonia-dellatte-musa-giorgio-armani/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T12:33:03+00:00"/>
    <meta property="og:title" content="Antonia Dell’Atte: chi è la musa dello stilista Giorgio Armani"/>
    <meta property="og:description" content="Chi è Antonia Dell'Atte, la storica musa dello stilista Giorgio Armani, carriera e vita privata dagli esordi al ritorno in televisione."/>
  </head>
  <body>
    <article>
      <h1>Antonia Dell’Atte: chi è la musa dello stilista Giorgio Armani</h1>
      <address><time datetime="2019-11-20T12:33:03+00:00">20 Nov 2019, 12:33</time> by <a rel="author">Gabriele M.</a></address>
      <p>
        <b>Chi è Antonia Dell’Atte, la storica musa dello stilista Giorgio Armani, carriera e vita privata dagli esordi al ritorno in televisione.</b>
      </p>
      <figure>
        <img src="https://www.viagginews.com/wp-content/uploads/2019/11/maxresdefault-min-2.jpg"/>
        <figcaption>(screenshot video)</figcaption>
      </figure>
      <p>Antonia Dell’Atte, classe 1960, pugliese di nascita, è considerata la musa prediletta di Giorgio Armani. Giovanissima, a metà anni Settanta, inizia a lavorare nel mondo della moda, ma sicuramente fortunato è il suo incontro proprio con Armani. Alta un metro e ottanta, castana con gli occhi verdi, le sue misure sono 81-61-86. Lei per prima è stata capace di ironizzare sul suo personaggio.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Carriera e vita privata di Antonia Dell’Atte</h3>
      <figure>
        <img src="https://www.viagginews.com/wp-content/uploads/2019/11/GettyImages-1183043953-min-1-1021x576.jpg"/>
      </figure>
      <p>A metà anni Ottanta, infatti, la ritroviamo al Drive In, storico programma delle televisioni del Biscione, in un personaggio che può considerarsi la caricatura di sé stessa. Racconta infatti la sua vita mondana, per poi perdere la pazienza e iniziare a inveire in dialetto brindisino. Prontamente recupera il suo aplomb con la frase «Scusate, ho avuto un momento casual!». A inizio anni Novanta, poi partecipa al video della canzone Caffè de la Paix di Franco Battiato.</p>
      <p>In seguito si trasferisce in Spagna, dove sposa il conte italo-spagnolo Alessandro Lecquio di Assaba y Torlonia, figlio della principessa romana Alessandra Torlonia di Civitella-Cesi. Hanno un figlio, Clemente Lorenzo conte Lequio di Assaba, che segue le orme della madre. I due divorziano per una relazione extraconiugale dell’uomo con Ana Obregón. Ritroviamo Antonia Dell’Atte cpme opinionista del programma L’isola dei famosi 7, poi come giurata del programma Velone su Canale 5. Nel 2011 diventa uno dei giudici del programma Italia’s Next Top Model in onda su SkyUno.</p>
      <figure>
        <img src="https://www.viagginews.com/wp-content/uploads/2019/11/Antonia-knFF-1240x698@abc.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/incidente-stradale-fabio-muore-schianto-frontale-devastante/"/>
        <a href="https://www.viagginews.com/2019/11/20/investe-uccide-motociclista-guardia-giurata-si-spara/"/>
        <a href="https://www.viagginews.com/2019/11/20/cosa-ce-stasera-in-tv/"/>
      </related>
    </article>
  </body>
</html>