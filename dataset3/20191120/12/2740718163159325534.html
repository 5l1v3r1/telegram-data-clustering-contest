<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/mazieji-monako-princese-ir-princas-per-nacionaline-svente-istirpde-susirinkusiuju-sirdis.ef38791c-0b8e-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-20T12:37:00+00:00"/>
    <meta property="og:title" content="Mažieji princesė ir princas per Nacionalinę Monako dieną ištirpdė susirinkusių širdis"/>
    <meta property="og:description" content="Karališkųjų Monako dvynių, princesės Gabriellos ir princo Jacqueso, pasirodymas viešame renginyje sulaukė didžiulio dėmesio. Antradienį jiedu taip veržėsi į priekį mojuoti susirinkusiai miniai ir žiniasklaidos fotografams, kad nuotraukos žaibo greičiu apskriejo įvairiausius leidinius."/>
  </head>
  <body>
    <article>
      <h1>Mažieji princesė ir princas per Nacionalinę Monako dieną ištirpdė susirinkusių širdis</h1>
      <address><time datetime="2019-11-20T12:37:00+00:00">20 Nov 2019, 12:37</time> by <a rel="author">Žmonės.lt</a></address>
      <p>
        <b>Karališkųjų Monako dvynių, princesės Gabriellos ir princo Jacqueso, pasirodymas viešame renginyje sulaukė didžiulio dėmesio. Antradienį jiedu taip veržėsi į priekį mojuoti susirinkusiai miniai ir žiniasklaidos fotografams, kad nuotraukos žaibo greičiu apskriejo įvairiausius leidinius.</b>
      </p>
      <p>Spalvotas paradas ir Nacionalinės Monako dienos minėjimas vyko lapkričio 19-ąją. Jame su visa karališkąja Monako šeima dalyvavo ir princas Albertas su žmona Charlene. </p>
      <p>„Reikės didesnio balkono, nes visiems jau vietos nebeužtenka“, – su žurnalistais juokavo princas Albertas II. </p>
      <figure>
        <img src="https://www.zmones.lt/photo/3aabff9f-0b92-11ea-9fe0-aa000054c883/1200x750s/monako-karaliskoji-seima-svencia-nacionaline-diena-vida-press-nuotr-5dd5330e33e0a2-95175511.jpeg"/>
        <figcaption>Monako karališkoji šeima švenčia Nacionalinę Monako dieną/ Vida press nuotr.</figcaption>
      </figure>
      <p>Pora susituokė 2011-ųjų liepą prabangioje ceremonijoje Monako kunigaikštystėje, nuo tada jiedu, ypač Charlene, juto didžiulį spaudimą susilaukti. Apie laukiantį šeimos pagausėjimą pora pranešė 2014 metų gegužę.</p>
      <p>Princesė prieš ištekėdama buvo žinoma kaip garsi Pietų Afrikos plaukikė ir olimpinė čempionė Charlene Wittstock. Pora susipažino 2000 metais, kai Albertas pirmininkavo plaukimo varžyboms, kuriose dalyvavo Charlene.</p>
      <figure>
        <img src="https://www.zmones.lt/photo/3aa0d49a-0b92-11ea-9fe0-aa000054c883/1200x750sp2005718/monako-karaliskoji-seima-svencia-nacionaline-diena-vida-press-nuotr-5dd5330e2df5e7-86339349.jpeg"/>
        <figcaption>Monako karališkoji šeima švenčia Nacionalinę Monako dieną/ Vida press nuotr.</figcaption>
      </figure>
      <p>Monako dvynukai gimė jų močiutės – kunigaikštienės Grace Kelly vardo ligoninėje.</p>
      <p>Pirmoji pasaulį išvydo Gabriella, o jos brolis Jacquesas gimė dviem minutėmis vėliau.</p>
      <p>Karališkajai porai vos tik patvirtinus, kad jiedu turės dvynukus, iš karto prasidėjo diskusijos – kuris jų iš tėvo paveldės Monako sostą?</p>
      <p>Pagal šalies įstatymus, sostą paveldi pirmas gimęs berniukas, tad, nors mažasis princas Jacquesas gimė vėliau nei jo sesuo, vis tik jis yra laikomas sosto įpėdiniu. Kitos Europos monarchijos pakeitė įstatymus, leidžiančius sostą paveldėti pirmagimei mergaitei, tačiau Monakas kol kas laikosi senų tradicijų.</p>
      <hr/>
      <slideshow>
        <figure>
          <img src="https://www.zmones.lt/photo/3aa0d49a-0b92-11ea-9fe0-aa000054c883/1024x1024s/monako-karaliskoji-seima-svencia-nacionaline-diena-vida-press-nuotr-5dd5330e2df5e7-86339349.jpeg"/>
          <figcaption>Monako karališkoji šeima švenčia Nacionalinę Monako dieną/ Vida press nuotr.</figcaption>
        </figure>
        <figure>
          <img src="https://www.zmones.lt/photo/3aabff9f-0b92-11ea-9fe0-aa000054c883/1024x1024s/monako-karaliskoji-seima-svencia-nacionaline-diena-vida-press-nuotr-5dd5330e33e0a2-95175511.jpeg"/>
          <figcaption>Monako karališkoji šeima švenčia Nacionalinę Monako dieną/ Vida press nuotr.</figcaption>
        </figure>
        <figure>
          <img src="https://www.zmones.lt/photo/3a8f4938-0b92-11ea-9fe0-aa000054c883/1024x1024s/monako-karaliskoji-seima-svencia-nacionaline-diena-vida-press-nuotr-5dd5330e00d142-27022316.jpeg"/>
          <figcaption>Monako karališkoji šeima švenčia Nacionalinę Monako dieną/ Vida press nuotr.</figcaption>
        </figure>
        <figure>
          <img src="https://www.zmones.lt/photo/3a8a1b91-0b92-11ea-9fe0-aa000054c883/1024x1024s/monako-karaliskoji-seima-svencia-nacionaline-diena-vida-press-nuotr-5dd5330e0cde97-59438697.jpeg"/>
          <figcaption>Monako karališkoji šeima švenčia Nacionalinę Monako dieną/ Vida press nuotr.</figcaption>
        </figure>
        <figure>
          <img src="https://www.zmones.lt/photo/3a7ddf03-0b92-11ea-9fe0-aa000054c883/1024x1024s/monako-karaliskoji-seima-svencia-nacionaline-diena-vida-press-nuotr-5dd5330ddae4c8-55209926.jpeg"/>
          <figcaption>Monako karališkoji šeima švenčia Nacionalinę Monako dieną/ Vida press nuotr.</figcaption>
        </figure>
        <figure>
          <img src="https://www.zmones.lt/photo/39686746-0b92-11ea-9fe0-aa000054c883/1024x1024s/monako-karaliskoji-seima-svencia-nacionaline-diena-vida-press-nuotr-5dd5330c073160-96860019.jpeg"/>
          <figcaption>Monako karališkoji šeima švenčia Nacionalinę Monako dieną/ Vida press nuotr.</figcaption>
        </figure>
        <figure>
          <img src="https://www.zmones.lt/photo/39648902-0b92-11ea-9fe0-aa000054c883/1024x1024s/monako-karaliskoji-seima-svencia-nacionaline-diena-vida-press-nuotr-5dd5330c375a89-72065407.jpeg"/>
          <figcaption>Monako karališkoji šeima švenčia Nacionalinę Monako dieną/ Vida press nuotr.</figcaption>
        </figure>
        <figcaption>Monako karališkoji šeima švenčia Nacionalinę Monako dieną</figcaption>
      </slideshow>
    </article>
  </body>
</html>