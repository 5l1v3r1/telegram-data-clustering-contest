<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/20/ilyen-volt-a-termes-jo-minosegu-borokat-varnak"/>
    <meta property="og:site_name" content="infostart"/>
    <meta property="article:published_time" content="2019-11-20T12:07:00+00:00"/>
    <meta property="og:title" content="Ilyen volt a termés, jó minőségű borokat várnak"/>
    <meta property="og:description" content="Körülbelül 4,2 millió mázsa szőlő termett idén, amiből 2,9-3,1 millió hektoliter bor készülhet - mondta Brazsil Dávid, a Hegyközségek Nemzeti Tanácsának főtitkára."/>
  </head>
  <body>
    <article>
      <h1>Ilyen volt a termés, jó minőségű borokat várnak</h1>
      <address><time datetime="2019-11-20T12:07:00+00:00">20 Nov 2019, 12:07</time> by <a rel="author">Infostart / MTI</a></address>
      <h3>Körülbelül 4,2 millió mázsa szőlő termett idén, amiből 2,9-3,1 millió hektoliter bor készülhet - mondta Brazsil Dávid, a Hegyközségek Nemzeti Tanácsának főtitkára.</h3>
      <p>A főtitkár az M1-en elmondta, ez a mennyiség az elmúlt 10 év termésátlagánál 10-15 százalékkal nagyobb terméshozamot jelent.</p>
      <p>A borászok nagyon jó minőségű borokra számítanak, hiszen a visszajelzések alapján szépen érett, egészséges gyümölcsöket szüreteltek, és bizakodásra ad okot az is, hogy az idei év Tokajban is jó volt az aszúsodás szempontjából.</p>
      <p>Kitért arra is, a hazai borfogyasztás lehetne egy kicsit nagyobb, hiszen jelenleg 21-23 litert fogyasztanak fejenként az elvárható 25-30 liter helyett. Emellett 600-700 hektoliternyi bor megy exportra.</p>
      <p>
        <i>Nyitókép: MTI/Varga György</i>
      </p>
    </article>
  </body>
</html>