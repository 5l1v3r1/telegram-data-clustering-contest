<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuci-znayshli-vodiya-yakiy-vtik-z-miscya-dtp-na-chuzhomu-avto"/>
    <meta property="og:site_name" content="Кременчугская газета"/>
    <meta property="article:published_time" content="2019-11-20T12:05:00+00:00"/>
    <meta property="og:title" content="У Кременчуці знайшли водія, який втік з місця ДТП на чужому авто"/>
    <meta property="og:description" content="На нього оформили адмінматеріали. Кременчуцькі патрульні розшукали винуватця дорожньо - транспортної пригоди, котрий зник з місця події по проспекту Лесі Українки. ДТП трапилася 17 листопада. Про це повідомили в прес-службі батальйону патрульної поліції Кременчука."/>
  </head>
  <body>
    <article>
      <h1>У Кременчуці знайшли водія, який втік з місця ДТП на чужому авто</h1>
      <address>
        <time datetime="2019-11-20T12:05:00+00:00">20 Nov 2019, 12:05</time>
      </address>
      <p>
        <b>На нього оформили адмінматеріали.</b>
      </p>
      <p>Кременчуцькі патрульні розшукали винуватця дорожньо - транспортної пригоди, котрий зник з місця події по проспекту Лесі Українки. ДТП трапилася 17 листопада. Про це повідомили в прес-службі батальйону патрульної поліції Кременчука.</p>
      <p>Поліцейські оформили на 33-річного водія ВАЗ адміністративні матеріали:</p>
      <p>- протокол за статтею 122-4 КУпАП за залишення місця ДТП;<br/>- протокол за статтею 124 КУпАП за вчинення ДТП;<br/>- постанову за статтею 126 КУпАП за відсутність поліса (договору) обов’язкового страхування.</p>
      <blockquote><i>«Вкотре наголошуємо водіям, у разі причетності до дорожньо-транспортної пригоди кермувальник зобов'язаний негайно зупинити транспортний засіб і залишатися на місці пригоди, адже за залишення місця вчинення ДТП існує адміністративна відповідальність»</i>, - наголошують правоохоронці.</blockquote>
      <p>Нагадаємо, <b><a href="https://kg.ua/news/dtp-u-kremenchuci-vodiy-kinuv-svoie-avto-i-vtik-na-inshomu">ДТП у Кременчуці: водій кинув своє авто і втік на іншому</a></b></p>
      <p> </p>
      <p> </p>
      <p>Антоніна Озерна</p>
    </article>
  </body>
</html>