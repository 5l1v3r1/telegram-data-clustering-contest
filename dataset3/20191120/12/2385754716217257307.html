<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598266/marantona-anakoinose-to-logo-tis-apoxorisis-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T12:21:00+00:00"/>
    <meta property="og:title" content="Μαραντόνα: Ανακοίνωσε το λόγο της αποχώρησης του"/>
    <meta property="og:description" content="Ο Ντιέγκο Μαραντόνα έλυσε την συνεργασία του με την Χιμνάσια Λα Πλάτα, επιβεβαιώνοντας τα σχετικά δημοσιεύματα του αργεντίνικου Τύπου. Την είδηση έδωσε στην..."/>
  </head>
  <body>
    <article>
      <h1>Μαραντόνα: Ανακοίνωσε το λόγο της αποχώρησης του</h1>
      <address><time datetime="2019-11-20T12:21:00+00:00">20 Nov 2019, 12:21</time> by <a rel="author">Sigmalive/Sports</a></address>
      <p>Ο Ντιέγκο Μαραντόνα έλυσε την <a href="https://www.sigmalive.com/sports/football/597949/ekseliksi-me-ton-marantona">συνεργασία του με την Χιμνάσια Λα Πλάτα</a>, επιβεβαιώνοντας τα σχετικά δημοσιεύματα του αργεντίνικου Τύπου. Την είδηση έδωσε στην δημοσιότητα ο απερχόμενος πρόεδρος του συλλόγου, Γκαμπριέλ Πελεγκρίνο, η απόφαση του οποίοι να μην επεναδιεκδικήσει την προεδρία της Χιιμνάσια, είναι ο λόγος αποχώρησης του «Ντιεγκίτο» από την ομάδα. <br/> <br/>«Πήρα αυτήν την απόφαση με μεγάλη θλίψη, επειδή ο πρόεδρος, Γκαμπριέλ Πελεγκρίνο, δεν θα λάβει μέρος στις επόμενες εκλογές. Ειλικρινά, είμαι έκπληκτος», αναφέρει ο Μαραντόνα σε ανάρτηση του στο Instagram και προσθέτει: «Μίλησα μαζί του και όταν τον άκουσα, ένιωσα ότι πρέπει να βάλω τον εαυτό μου στην άκρη. Ένιωσα ότι όλοι μας, το προσωπικό του συλλόγου, το επιτελείο μου, οι γιατροί, οι διοικούντες και οι παίκτες, αφήσαμε το... δέρμα μας σε κάθε αγώνα, με στόχο να μείνει η Χιμνάσια στην κατηγορία. Είναι καιρός να συνεχισθεί το σχέδιο και να βρεθούν οι απαραίτητες ενισχύσεις. Αυτός είναι ο λόγος για τον οποίο πίστευα μέχρι την τελευταία στιγμή ότι θα βρεθεί λύση, διότι σε κάθε συζήτηση με τον πρόεδρο συμφωνούσαμε ότι θα πετύχουμε μαζί. Αλλά δυστυχώς, αυτό δεν θα μπορέσει να γίνει πράξη».</p>
    </article>
  </body>
</html>