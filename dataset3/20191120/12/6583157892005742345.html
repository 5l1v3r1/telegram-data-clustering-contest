<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/15-latka-potracona-na-przejsciu-trafila-do-szpitala/"/>
    <meta property="og:site_name" content="lublin112.pl"/>
    <meta property="article:published_time" content="2019-11-20T12:39:00+00:00"/>
    <meta property="og:title" content="15-latka potrącona na przejściu trafiła do szpitala"/>
    <meta property="og:description" content="Wczoraj w miejscowości Horyszów Polski doszło do wypadku na przejściu dla pieszych. Do szpitala na badania została przewieziona 15-latka."/>
  </head>
  <body>
    <article>
      <h1>15-latka potrącona na przejściu trafiła do szpitala</h1>
      <address>
        <time datetime="2019-11-20T12:39:00+00:00">20 Nov 2019, 12:39</time>
      </address>
      <p>
        <b>Wczoraj w miejscowości Horyszów Polski doszło do wypadku na przejściu dla pieszych. Do szpitala na badania została przewieziona 15-latka.</b>
      </p>
      <p>Do wypadku doszło we wtorek około godziny 17 w miejscowości Horyszów Polski w powiecie zamojskim. Służby ratunkowe otrzymały zgłoszenie o wypadku z udziałem pieszej.</p>
      <p>Jak wstępnie ustalili policjanci 15-letnia mieszkanka gm. Sitno wysiadła z autobusu i postanowiła przejść przez jezdnię. Kiedy nastolatka była już na jezdni została potrącona przez kierującą fiatem, 47-letnią mieszkankę gm. Sitno, która w tym czasie wymijała stojący na przystanku autobus.</p>
      <p>Zespół ratownictwa medycznego przewiózł poszkodowaną 15-latkę do szpitala na badania. Na szczęście okazało się, że nieletnia w wyniku potrącenia poza niegroźnymi potłuczeniami nie odniosła poważniejszych obrażeń. Policjanci ustalają szczegółowe okoliczności zdarzenia.</p>
      <p>(fot. Policja Zamość)</p>
    </article>
  </body>
</html>