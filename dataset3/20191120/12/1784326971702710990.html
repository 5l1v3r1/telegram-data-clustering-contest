<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/20/macskak-uj-elozetes/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T12:11:00+00:00"/>
    <meta property="og:title" content="A Macskák új előzetese ijesztőbb, mint az első"/>
    <meta property="og:description" content="Mi lesz ebből...?"/>
  </head>
  <body>
    <article>
      <h1>A Macskák új előzetese ijesztőbb, mint az első</h1>
      <h2>Mi lesz ebből…?</h2>
      <address><time datetime="2019-11-20T12:11:00+00:00">20 Nov 2019, 12:11</time> by <a rel="author">Rakita Vivi</a></address>
      <p>A <b>Macskák</b> musicalből készülő film <a href="https://cosmopolitan.hu/programajanlo/2019/07/22/napok-ota-mindenki-a-macskak-elozetesen-haborog/">első előzetese felrobbantotta a netet.</a>..de nem a jó értelemben. És ha már végre sikerült kiheverni a trailer okozta traumákat, akkor most sajnos van egy rossz hírünk: <b>megérkezett a második előzetes.</b> És egyáltalán nem lett jobb.</p>
      <p>Még több éneklés, még több tánc, és még több furán kinéző macska. Ezt kaphatod, ha csekkolod az új videót, amibe ismét <b>megpróbálták belesűríteni a lehető legtöbb sztárt</b>, hátha eltereli a figyelmet a borzalmas animációról. Ebből a szempontból viszont nem volt nehéz dolguk, mert az Andrew Lloyd Webber musicaléből készült film <b>tele van hatalmas nevekkel:</b> olyan színészeket szereztek meg, mint <b>Judi Dench, Ian McKellen,<a href="https://cosmopolitan.hu/sztarhirek/2018/11/06/megvan-2018-legszexibb-ferfija/"> Idris Elba</a></b>, plusz csatlakozik hozzájuk két popsztár, <b>Jason Derulo</b> és <a href="https://cosmopolitan.hu/sztarhirek/2019/10/31/taylor-swiftet-bepereltek-a-leghiresebb-szama-miatt/"><b>Taylor Swift</b></a> is. Taylornak amúgy még extra feladatai is vannak azon kívül, hogy színészkedik a Macskákban: Webberrel együtt <b>írtak egy vadiúj számot a filmhez</b>, aminek Beautiful Ghosts lett a címe.</p>
      <p>Az előzetest <b>itt csekkolhatod:</b></p>
      <figure>
        <iframe src="https://www.youtube.com/embed/gNTDoOmc1OQ" width="640" height="360" data-service="Youtube" scrolling="no"/>
      </figure>
      <p>Na, neked hogy tetszik az új trailer? Csak mert a netezők nagy része <b>továbbra sincs odáig érte:</b></p>
      <p>
        <i>„A második Macskák előzetes őrület.”</i>
      </p>
      <figure>
        <iframe data-src="https://twitter.com/TomAndrade16/status/1196831871126167554?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>„Az új Macskák trailer egyáltalán nem lett jobb, és nem hozta meg hozzá a kedvem. Egyszerűen csak para az egész.”</i>
      </p>
      <figure>
        <iframe data-src="https://twitter.com/jennellens/status/1196825326300606470?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>„Nagyon bejön a Macskák trailere. Na nem azért, mert jól néz ki, hanem mert inkább kutyás vagyok, úgyhogy ez az egész katyvasz nagyon kínos lehet a cicáknak.”</i>
      </p>
      <figure>
        <iframe data-src="https://twitter.com/CasualOtakuMan/status/1196961042372448257?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>„Van bárki, aki befogadná ezt a kiscicát? Louie-nak hívják. Már 10 éve megvan, de miután megnéztem az új előzetesét a Macskáknak, már nem bízom ezekben a kis rohadékokban.”</i>
      </p>
      <figure>
        <iframe data-src="https://twitter.com/McJesse/status/1196844153910349824?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>„Én, mikor megláttam Idris Elba fura CGI testét az új Macskák trailerben.”</i>
      </p>
      <figure>
        <iframe data-src="https://twitter.com/BBW_BFF/status/1196827842379567104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <i>„Ők: az új előzetes kevésbé lesz rémálomszerű</i>
      </p>
      <p>
        <i>Én: ”</i>
      </p>
      <figure>
        <iframe data-src="https://twitter.com/Kath_Steele/status/1196931459358969856?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>