<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/rekviziti-ot-priyateli-otivat-na-trg-407188.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T12:26:00+00:00"/>
    <meta property="og:title" content="Реквизити от „Приятели“ отиват на търг"/>
    <meta property="og:description" content="Приходите ще бъдат дарени за благотворителност"/>
  </head>
  <body>
    <article>
      <h1>Реквизити от „Приятели“ отиват на търг</h1>
      <address><time datetime="2019-11-20T12:26:00+00:00">20 Nov 2019, 12:26</time> by <a rel="author">Агенция Стандарт</a></address>
      <p>От „Уорнър Брос“ пускат реквизити от снимачната площадка на „Приятели“ на търг по случай 25-та годишнина на култовия сериал. Фенове и колекционери ще имат възможността да си купят облекла, носени от Кортни Кокс, Лиса Кудроу и Дженифър Анистън, плюшения пингвин на Джоуи – Хъгзи, дървеното кану на Джоуи и Чандлър, лицензирано копие на костюма на празничния броненосец, който Дейвид Шуимър облече, лиценизирано копие на култовото кресло и над 80 други артикула от всички сезони на сериала. Търгът ще е активен от 3 до 17 декември. Приходите ще бъдат дарени на „The Trevor Project“ – най-голямата организация в подкрепа на предотвратяването на самоубийства при младите хора от ЛГБТ обществото. Всеки, който участва в наддаването, има шанса да спечели сценарий от сериала.</p>
    </article>
  </body>
</html>