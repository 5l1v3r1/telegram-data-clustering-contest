<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/20/incidente-nel-cantiere-del-nuovo-ponte-morandi-feriti-3-operai-top10_20191120_130916/"/>
    <meta property="og:site_name" content="Askanews"/>
    <meta property="article:published_time" content="2019-11-20T12:09:16+00:00"/>
    <meta property="og:title" content="Incidente nel cantiere del nuovo Ponte Morandi: feriti 3 operai"/>
    <meta property="og:description" content="Genova, 20 nov. (askanews) – Incidente sul lavoro questa mattina a Genova, all’interno del cantiere per la ricostruzione del Ponte Morandi. Intorno alle 11.40 una gru si è inclinata, abbattendosi su uno degli impalcati che si trova a terra per le operazioni di assemblaggio. Nell’incidente, le cui cause sono ancora da accertare, sono rimasti lievemente […]"/>
  </head>
  <body>
    <article>
      <h1>Incidente nel cantiere del nuovo Ponte Morandi: feriti 3 operai</h1>
      <h2>E' caduta una gru</h2>
      <address>
        <time datetime="2019-11-20T12:09:16+00:00">20 Nov 2019, 12:09</time>
      </address>
      <figure>
        <img src="http://www.askanews.it/wp-content/uploads/2019/11/20191120_130903_73B7DC37.jpg"/>
      </figure>
      <p>Genova, 20 nov. (askanews) – Incidente sul lavoro questa mattina a Genova, all’interno del cantiere per la ricostruzione del Ponte Morandi. Intorno alle 11.40 una gru si è inclinata, abbattendosi su uno degli impalcati che si trova a terra per le operazioni di assemblaggio.</p>
      <p>Nell’incidente, le cui cause sono ancora da accertare, sono rimasti lievemente feriti tre operai.áI tre lavoratori, dopo essere stati sottoposti alla prime cure sul posto, sono stati trasportati dai sanitari del 118 in codice giallo all’ospedale Villa Scassi.</p>
      <p>Secondo quanto trapelato, sarebbero rimasti solo contusi e le loro condizioni non sarebbero gravi. “Gli operai – spiega la struttura commissariale per la ricostruzione del viadotto sul torrente Polcevera – sono al lavoro per rimettere in sicurezza l’area”.</p>
      <p>Fos/Int9</p>
    </article>
  </body>
</html>