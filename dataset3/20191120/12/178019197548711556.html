<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/technologia/fortnite_z_obsluga_directx_12_powinno_dzialac_szybciej_na_pecetach"/>
    <meta property="og:site_name" content="PurePC"/>
    <meta property="article:published_time" content="2019-11-20T12:12:32+00:00"/>
    <meta property="og:title" content="Fortnite z obsługą DirectX 12 - Powinno działać szybciej na pecetach"/>
    <meta property="og:description" content="Epic Games wprowadził nową aktualizację do gry Fortnite, której główną zmianą jest wprowadzenie do gry API DirectX 12, mającym poprawić wydajność. Więcej na PurePC.pl."/>
  </head>
  <body>
    <article>
      <h1>Fortnite z obsługą DirectX 12 - Powinno działać szybciej na pecetach</h1>
      <address><time datetime="2019-11-20T12:12:32+00:00">20 Nov 2019, 12:12</time> by <a rel="author">Damian Marusiak</a></address>
      <figure>
        <img src="https://www.purepc.pl/files/Image/m165/27527.jpg"/>
      </figure>
      <p>Ostatnie dwa lata w świecie gier komputerowych bezapelacyjnie należały do nowej fali sieciowych shooterów - Fortnite i PUBG - oferujących szalenie popularny tryb rozgrywki nazwany battle royale, wprowadzany w późniejszym czasie to kolejnych produkcji pokroju Battlefield V czy Call of Duty. Bez wątpienia wciąż najpopularniejszym (lub przynajmniej jedną z najbardziej popularnych) tytułem pozostaje Fortnite (choć osobiście nie wiem co gracze w tym widzą). Co jakiś czas wprowadzane są kolejne nowości, nie tylko dodające nowe elementy do rozgrywki, ale także usprawniające samą grę. Nie brakuje najwyraźniej również nowości, które mają jeszcze bardziej wpłynąć korzystnie na samo działanie produkcji. Nowy patch dodał m.in. obsługę API DirectX 12.</p>
      <h3>💬 Najnowszy patch do gry Fortnite dodał wsparcie dla bibliotek DirectX 12. Celem jest dodatkowe zwiększenie ilości klatek na sekundę.</h3>
      <figure>
        <img src="https://www.purepc.pl/image/news/2019/11/20_fortnite_z_obsluga_directx_12_powinno_dzialac_szybciej_na_pecetach_0_b.jpg"/>
      </figure>
      <p>Epic Games przygotowało nową aktualizację dla gry Fortnite oznaczoną numerem 11.20. Największą zmianą jest wprowadzenie API DirectX 12 do silnika Unreal Engine, które od tej pory będzie koegzystować obok popularnego DirectX 11. Producent deklaruje wzrost wydajności i jeszcze lepsze ustabilizowanie płynności zwłaszcza na wydajniejszych kartach graficznych (choć żadne konkretne modele GPU nie padły). Testy jednak najlepiej samodzielnie przeprowadzać, ponieważ Epic przyznał, że będą zdarzały się karty graficzne, gdzie widoczny będzie spadek wydajności po włączeniu DirectX 12.</p>
      <figure>
        <img src="https://www.purepc.pl/image/news/2019/11/20_fortnite_z_obsluga_directx_12_powinno_dzialac_szybciej_na_pecetach_1_b.jpg"/>
      </figure>
      <p>Sama implementacja DirectX 12 w Fortnite ma również pozwolić na lepsze wykorzystywanie zasobów wielordzeniowych procesorów. W końcu jednym z podstaw DirectX 12 jest bardziej równomierne przeniesienie obciążenia na poszczególne rdzenie CPU. Obecnie wprowadzono więc obsługę DX12 i jednocześnie Epic Games prosi o przesyłanie opinii dotyczących działania gry na nowym API i wydajności poszczególnych konfiguracji. W kolejnych aktualizacjach przewidziane zostało dodanie funkcji bezpośrednio powiązanych z DirectX 12, a których wcześniej nie można było użyć bez wcześniejszego wprowadzenia DX12.</p>
      <footer>Źródło: Epic Games</footer>
      <related>
        <h4>Powiązane publikacje</h4>
        <a href="https://www.purepc.pl/technologia/amazon_zamierza_konkurowac_z_google_stadia_i_microsoft_xcloud"/>
        <a href="https://www.purepc.pl/technologia/niebawem_paczke_z_aliexpress_odbierzemy_w_paczkomacie_inpost"/>
        <a href="https://www.purepc.pl/technologia/xbox_all_access_microsoft_rusza_z_programem_wymiany_konsol"/>
        <a href="https://www.purepc.pl/technologia/playstation_5_oficjalna_data_premiery_konsoli_nowej_generacji"/>
        <a href="https://www.purepc.pl/technologia/konferencja_innovationamazon_2019_w_gdansku_co_widzielismy"/>
      </related>
    </article>
  </body>
</html>