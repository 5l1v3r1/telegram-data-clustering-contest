<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/smrtonosnoto-pate-poyavikha-se-prvite-porchki-ot-chuzhbina-za-su-32_news710388.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T12:48:00+00:00"/>
    <meta property="og:title" content="“Смъртоносното пате”: Появиха се първите поръчки от чужбина за Су-32"/>
    <meta property="og:description" content="Това съобщи изпълнителният директор на компанията Александър Михеев по време на аерокосмическото шоу в Дубай"/>
  </head>
  <body>
    <article>
      <h1>“Смъртоносното пате”: Появиха се първите поръчки от чужбина за Су-32</h1>
      <h2>Това съобщи изпълнителният директор на компанията Александър Михеев по време на аерокосмическото шоу в Дубай</h2>
      <address>
        <time datetime="2019-11-20T12:48:00+00:00">20 Nov 2019, 12:48</time>
      </address>
      <p>https://blitz.bg/svyat/smrtonosnoto-pate-poyavikha-se-prvite-porchki-ot-chuzhbina-za-su-32_news710388.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574246688-smnnn.jpg"/>
      </figure>
      <p>
        <b>„Рособоронекспорт“ получи първите поръчки за доставка на бомбардировачи Су-32 (обозначението за износ на Су-34).</b>
      </p>
      <p>Това съобщи изпълнителният директор на компанията Александър Михеев по време на аерокосмическото шоу в Дубай.</p>
      <p>„При нас се работи. Няколко партньори дори летяха на тези самолети. Така че чакаме решения, провеждаме маркетингова работа. Има поръчки“, заяви директорът на „Рособоронекспорт“.</p>
      <p>Михеев обаче не уточни кои страни са потенциални купувачи на самолета, пише "Поглед инфо".</p>
      <p>Многофункционалният изтребител-бомбардировач, принадлежащ към поколение 4++, беше приет на въоръжение от руските ВВС през 2014 г. За първи път самолетът напълно демонстрира своя боен потенциал по време на руската операция в Сирия.</p>
      <p>Сред предимствата на машината се включват обхват на полета до четири хиляди километра и максимална скорост от 1900 километра в час.</p>
      <p>Су-34 е в състояние да носи до осем тона полезен товар и да използва безпрецедентна гама оръжия: 16 вида прецизни и 19 вида неуправляеми.</p>
      <p>Благодарение на иновативната система за контрол на оръжията изтребител-бомбардировачът може да нанася удари не само по неподвижни цели, но и да открива, проследява и унищожава движещи се обекти.</p>
      <p>Заради бойните си постижения на Запад Су-34 бе наречен „смъртоносното пате“ и многократно беше признат за най-страховития щурмови самолет на света.</p>
      <p>Превод: В.Сергеев</p>
    </article>
  </body>
</html>