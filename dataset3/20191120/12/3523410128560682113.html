<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640939/%D8%A7%D8%AE%D8%AA%D8%B5%D8%A7%D8%B5-%D8%AD%D8%AF%D8%A7%DA%A9%D8%AB%D8%B1-120-%D9%84%DB%8C%D8%AA%D8%B1-%D8%A8%D9%86%D8%B2%DB%8C%D9%86-%D9%85%D8%A7%D9%87%D8%A7%D9%86%D9%87-%D8%A8%D9%87-%D8%B3%D8%B1%D9%88%DB%8C%D8%B3%E2%80%8C%D9%87%D8%A7%DB%8C-%D9%85%D8%AF%D8%A7%D8%B1%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T12:49:00+00:00"/>
    <meta property="og:title" content="اختصاص حداکثر 120 لیتر بنزین ماهانه به سرویس‌های مدارس"/>
    <meta property="og:description" content="وزیر آموزش و پرورش با اعلام خبر اختصاص حداکثر 120 لیتر بنزین ماهانه به سرویس‌های مدارس گفت: رانندگان سرویس‌های مدارس در این باره نگران نباشند."/>
  </head>
  <body>
    <article>
      <h1>
        <a href="https://www.bultannews.com/fa/news/640939/%D8%A7%D8%AE%D8%AA%D8%B5%D8%A7%D8%B5-%D8%AD%D8%AF%D8%A7%DA%A9%D8%AB%D8%B1-120-%D9%84%DB%8C%D8%AA%D8%B1-%D8%A8%D9%86%D8%B2%DB%8C%D9%86-%D9%85%D8%A7%D9%87%D8%A7%D9%86%D9%87-%D8%A8%D9%87-%D8%B3%D8%B1%D9%88%DB%8C%D8%B3%E2%80%8C%D9%87%D8%A7%DB%8C-%D9%85%D8%AF%D8%A7%D8%B1%D8%B3">اختصاص حداکثر 120 لیتر بنزین ماهانه به سرویس‌های مدارس</a>
      </h1>
      <h2>وزیر آموزش و پرورش با اعلام خبر اختصاص حداکثر 120 لیتر بنزین ماهانه به سرویس‌های مدارس گفت: رانندگان سرویس‌های مدارس در این باره نگران نباشند.</h2>
      <address><time datetime="2019-11-20T12:49:00+00:00">20 Nov 2019, 12:49</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، محسن حاجی میرزایی وزیر آموزش و پرورش صبح امروز در حاشیه جلسه هیأت دولت در جمع خبرنگاران با اشاره به تدابیر دولت برای تأمین سوخت سرویس مدارس، اظهار داشت: با هماهنگی‌هایی که از طریق ستاد سوخت به عمل آمده مقرر شده است کلیه سرویس‌هایی که برای مدارس مورد استفاده قرار می‌گیرد در سامانه سپند (سامانه پایش ناوگان حمل و نقل دانش‌آموزی) در وزارت کشور ، اطلاعات‌شان را ثبت کنند.</p>
      <p>وی ادامه داد:‌ پس از ثبت اطلاعات در سامانه سپند، متناسب با پیمایشی که انجام می‌شود،‌ سهمیه لازم برای آنها درنظر گرفته خواهد شد. نوع سرویس‌ها متفاوت است، چراکه برخی از مسیرهای سرویس‌های مدارس کوتاه و برخی طولانی است.</p>
      <p>وزیر آموزش و پرورش تصریح کرد: تا سقف 120 لیتر ماهانه برای سرویس‌های مدارس در نظر گرفته شده است و متناسب با پیمایش و پس از ثبت در سامانه به صورت ریالی بهای آن را را به رانندگان پرداخت می‌شود.</p>
      <p>وی بیان کرد:‌ رانندگان سرویس‌های مدارس نگران نباشند چراکه به سرعت تمهیدات اجرایی به عمل می آید و سرویس مدارس از سوخت سهمیه ای استفاده می‌کنند.</p>
    </article>
  </body>
</html>