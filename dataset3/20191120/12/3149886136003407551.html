<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/emiliya-klark-game-of-thrones-i-golite-stseni-i-trudnostite-prez-koito-e-preminala.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-20T12:02:00+00:00"/>
    <meta property="og:title" content="Емилия Кларк, Game of Thrones и голите сцени и трудностите, през които е преминала"/>
    <meta property="og:description" content="На снимачната площадка на Game of Thrones е било напечено"/>
  </head>
  <body>
    <article>
      <h1>Емилия Кларк, Game of Thrones и голите сцени и трудностите, през които е преминала</h1>
      <address><time datetime="2019-11-20T12:02:00+00:00">20 Nov 2019, 12:02</time> by <a rel="author" href="https://lifestyle.bg/author/georgi-borisov" target="_blank">Георги Борисов</a></address>
      <p>Няма две мнения по въпроса, че <b>Емилия Кларк</b> дължи стремглавото развитие на кариерата си на Game of Thrones. Самата тя го знае и никога не го е крила, но не всичко е било цветя и рози.</p>
      <related>
        <a href="https://lifestyle.bg/stars/emiliya-klark-rozhdeniyat-y-den-i-gostite-ot-ot-game-of-thrones-kit-haringtan-i-dzheysan-momoa.html"/>
      </related>
      <p>Кларк гостува в седмичния подкаст на актьора Дакс Шепърд - Armchair Expert, и сподели някои интересни подробности от началото на кариерата си.</p>
      <p>Актрисата признава, че работата по Game of Thrones е била добре дошла за нея, защото по онова време - 2010 г., тъкмо е завършила училището по актьорско майсторство и е имала нужда да натрупа опит.</p>
      <figure>
        <embed-post data-src="https://www.instagram.com/p/B5Ey0BpCZTv" data-service="Instagram"/>
      </figure>
      <p>Когато е прочела сценария за първи път обаче е останала шокирана от броя на голите сцени, в които трябва да участва. Тогава е разбрала и къде е уловката и защо са взели актриса без никакъв опит за една от главните роли.</p>
      <p>Емилия Кларк признава, че въпреки това е имала много спорове с екипа по време на снимките. Имало е сцени, в които от нея е било изисквано да бъде чисто гола, но тя е настоявала, че това не е нужно и може да остане покрита с чаршаф, пише Sky News.</p>
      <related>
        <a href="https://lifestyle.bg/art/nagradite-emi-2019-emiliya-klark-dzhodi-komar-zendaya-i-nay-seksi-aktrisite.html"/>
      </related>
      <p>Тогава обаче е срещала отговори от сорта на - "Не искаш да разочароваш феновете на Game of Thrones". Заради всичко преживяно по време на снимките на първи сезон, Кларк казва, че дълго време след това е смятала, че не е достойна да прави нищо по-значимо от това да се съблича.</p>
      <related>
        <h4>Още по темата</h4>
        <a href="https://lifestyle.bg/stars/emiliya-klark-game-of-thrones-anevrizmite-sameyou-i-kakvi-zdravoslovni-problemi-e-imala-aktrisata.html"/>
        <a href="https://lifestyle.bg/stars/emiliya-klark-operatsiite-i-zashto-ne-e-iskala-da-se-gleda-v-ogledalo.html"/>
        <a href="https://lifestyle.bg/art/emiliya-klark-deneris-targarien-game-of-thrones-i-hitler.html"/>
        <a href="https://lifestyle.bg/art/emiliya-klark-guendolin-kristi-lena-hedi-nagradite-emmi-i-aktyorite-koito-shte-vrachvat-nagradi-na-tyah.html"/>
        <a href="https://lifestyle.bg/art/emiliya-klark-game-of-thrones-i-nay-valnuvashtiya-epizod-za-sezon-8.html"/>
        <a href="https://lifestyle.bg/art/emiliya-klark-game-of-thrones-i-kakvo-misli-aktrisata-za-intsesta-v-seriala.html"/>
        <a href="https://lifestyle.bg/stars/emiliya-klark-rouz-lesli-ekskurziyata-im-do-indiya-i-koy-gi-obra.html"/>
        <a href="https://lifestyle.bg/stars/emiliya-klark-dzheysan-momoa-i-snimkata-za-rozhdeniya-mu-den.html"/>
        <a href="https://lifestyle.bg/stories/kolko-izkarvat-zvezdite-ot-game-of-thrones.html"/>
      </related>
    </article>
  </body>
</html>