<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215867/Groningen-investeert-bijna-twee-miljoen-in-nieuwe-kunstgrashockeyvelden"/>
    <meta property="og:site_name" content="RTV Noord"/>
    <meta property="article:published_time" content="2019-11-20T12:05:00+00:00"/>
    <meta property="og:title" content="Groningen investeert bijna twee miljoen in nieuwe kunstgrashockeyvelden"/>
    <meta property="og:description" content="De gemeente Groningen investeert bijna twee miljoen euro in de aanleg van vier nieuwe kunstgrashockeyvelden in Haren en Groningen. Het gaat om drie velden op sportpark de Harener Holt en één hockeyveld op sportpark Corpus den Hoorn."/>
  </head>
  <body>
    <article>
      <h1>Groningen investeert bijna twee miljoen in nieuwe kunstgrashockeyvelden</h1>
      <address><time datetime="2019-11-20T12:05:00+00:00">20 Nov 2019, 12:05</time> by <a rel="author">Peter Steinfort</a></address>
      <p>De huidige velden voldoen volgens de gemeente niet meer aan de eisen en vervanging is noodzakelijk om de veiligheid te waarborgen.</p>
      <p>Voor de vervanging van de velden van GHHC in Haren trekt de gemeente ruim een miljoen euro uit. Daarnaast wordt er nog eens drie ton betaald voor de vervanging van de veldverlichting. Voor de vervanging van het hockeyveld op sportpark Corpus den Hoorn is een kleine driehonderdduizend euro gereserveerd.</p>
      <h3>Bodemonderzoek</h3>
      <p>Vanuit milieuoogpunt wordt het aanwezige rubbergranulaat verwijderd en vervangen door een duurzamer alternatief. Voordat de velden worden verwijderd, wordt de bodem onderzocht op de aanwezigheid van schadelijke stoffen. Daar is een bedrag van 175 duizend euro voor beschikbaar.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215652/Trainingsurenkorting-Groninger-voetbalverenigingen-uitgesteld"/>
      </related>
    </article>
  </body>
</html>