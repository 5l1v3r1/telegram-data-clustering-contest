<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/prykordonnyky_zatrymaly_dvoh_inozemtsiv_yakyh_rozshukuvav_interpol_331208.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T12:34:00+00:00"/>
    <meta property="og:title" content="Прикордонники затримали двох іноземців, яких розшукував Інтерпол"/>
    <meta property="og:description" content="Як повідомили у прес-службі Держприкордонслужби, учора в міжнародному пункті пропуску для автомобільного сполучення &quot;Бачівськ&quot; прикордонники Сумського загону затримали громадянина Молдови, якого розшукує Інтерпол."/>
  </head>
  <body>
    <article>
      <h1>Прикордонники затримали двох іноземців, яких розшукував Інтерпол</h1>
      <h2>Як повідомили у прес-службі Держприкордонслужби, учора в міжнародному пункті пропуску для автомобільного сполучення "Бачівськ" прикордонники Сумського загону затримали громадянина Молдови, якого розшукує Інтерпол.</h2>
      <address>
        <time datetime="2019-11-20T12:34:00+00:00">20 Nov 2019, 12:34</time>
      </address>
      <figure>
        <img src="https://galinfo.com.ua/media/gallery/intxt/i/n/interpol_f8946.jpg"/>
      </figure>
      <p>Під час проведення прикордонного контролю громадян, які виїжджали до Росії автомобілем марки ʺBMWʺ російської реєстрації, прикордонники виявили та затримали громадянина Молдови. Відносно іноземця спрацювала міжнародна база даних Інтерполу. Правоохоронці встановили, що згідно з обліками Генерального секретаріату Інтерполу, іноземець значиться у міжнародному розшуку з метою арешту та подальшої екстрадиції до Республіки Молдова для притягнення до кримінальної відповідальності за умисне нанесення тілесних ушкоджень, хуліганство та порушення правил безпеки руху чи експлуатації транспортних засобів. Наразі 38-річний чоловік переданий співробітникам Нацполіції для подальшої передачі правоохоронцям Молдови.</p>
      <p>В аеропорту ʺБориспільʺ прикордонники теж затримали іноземця, який перебував в міжнародному розшуку. Громадянин Грузії прямував на авіарейс до Тбілісі та під час здійснення контрольних заходів прикордонники встановили, що особа за умисне нанесення тяжких тілесних ушкоджень перебуває у розшуку відповідно до бази даних Інтерполу. Про затримання чоловіка прикордонники повідомили Укрбюро Інтерполу у м.Києві та передали його представникам Національної поліції.</p>
      <p>Нагадаємо, як писало Гал-інфо нещодавно прикордонники <a href="https://galinfo.com.ua/news/porushnyk_u_ryasi_prykordonnyky_zatrymaly_inozemtsya_yakogo_rozshukuvav_interpol_330806.html">затримали іноземця</a>, якого розшукував Інтерпол.</p>
    </article>
  </body>
</html>