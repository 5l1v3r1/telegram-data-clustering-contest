<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640931/%D8%A7%D9%85%D8%B4%D8%A8-%D8%A2%D8%AE%D8%B1%DB%8C%D9%86-%D9%85%D9%87%D9%84%D8%AA-%D8%AF%D8%B1%DB%8C%D8%A7%D9%81%D8%AA-%DA%A9%D8%A7%D8%B1%D8%AA-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T12:12:00+00:00"/>
    <meta property="og:title" content="امشب آخرین مهلت دریافت کارت آزمون استخدامی"/>
    <meta property="og:description" content="هفتمین آزمون استخدامی مشترک ۲۲ دستگاه‌ اجرایی در سال ۹۸ با شرکت حدود ۵۲۲ هزار داوطلب فردا پنج شنبه ۳۰ آبان ماه برگزار می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/640931/%D8%A7%D9%85%D8%B4%D8%A8-%D8%A2%D8%AE%D8%B1%DB%8C%D9%86-%D9%85%D9%87%D9%84%D8%AA-%D8%AF%D8%B1%DB%8C%D8%A7%D9%81%D8%AA-%DA%A9%D8%A7%D8%B1%D8%AA-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C">امشب آخرین مهلت دریافت کارت آزمون استخدامی</a>
      </h1>
      <h2>هفتمین آزمون استخدامی مشترک ۲۲ دستگاه‌ اجرایی در سال ۹۸ با شرکت حدود ۵۲۲ هزار داوطلب فردا پنج شنبه ۳۰ آبان ماه برگزار می‌شود.</h2>
      <address><time datetime="2019-11-20T12:12:00+00:00">20 Nov 2019, 12:12</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، هفتمین آزمون استخدامی دستگاه های اجرایی کشور برای ۵۲۱ هزار و ۹۷۳ داوطلب کارت آزمون صادر شده است که از این تعداد ۳۲۰ هزار و ۱۴ داوطلب زن و مابقی مرد هستند. به عبارت دیگر ۶۳.۲۲ داوطلبان را زنان تشکیل می‌دهند.</p>
      <p>کارت شرکت در آزمون تمامی داوطلبان هفتمین آزمون استخدامی متمرکز دستگاه‌های اجرایی کشور برای سال ۹۸ از روز دوشنبه ۲۷ آبان ماه جاری بر روی سایت سازمان سنجش و آموزش کشور به نشانی www.sanjesh.org قرار گرفت؛ لذا تمامی متقاضیان شرکت در جلسه امتحان باید در تاریخ تعیین‌شده با وارد کردن اطلاعات شناسنامه‌ای و یا اطلاع ثبت‌نامی و یا شماره پرونده و کد رهگیری خود پرینت کارت ورود به جلسه را دریافت کنند.</p>
      <p>بر اساس آخرین‌آمار اعلام شده حدود ۴۱۴ هزار و ۶۳۴ داوطلب کارت شرکت در آزمون را دریافت کرده‌اند و داوطبان تا ساعت ۲۴ امشب ۲۹ آبان فرصت دارند نسبت به دریافت کارت خود اقدام کنند.</p>
      <p>هفتمین امتحان مشترک فراگیر دستگاه‌های اجرایی کشور برای سال ۹۸ برای دستگاه‌های وزارت آموزش و پرورش، وزارت بهداشت، سازمان امور عشایری ایران، سازمان زندان‌ها، وزارت جهاد کشاورزی، سازمان ثبت احوال کشور، وزارت فرهنگ و ارشاد اسلامی، وزارت نیرو، سازمان مدیریت و برنامه‌ریزی کشور، سازمان ملی بهره‌وری ایران، مرکز آمار ایران، سازمان نقشه‌برداری کشور، مرکز آموزش مدیریت دولتی، وزارت علوم، شرکت مادر تخصصی مدیریت منابع آب ایران، سازمان اداری و استخدامی کشور، شرکت سهامی بیمه ایران، سازمان راهداری و حمل و نقل جاده‌ای، سازمان امور اراضی کشور، شرکت مهندسی آب و فاضلاب و مادر تخصصی سازمان دامپزشکی کشور فردا پنج شنبه ۳۰ آبان ماه جاری در دو نوبت صبح و عصردر ۱۸۰ شهر و ۲۷۵ حوزه امتحانی برگزار می‌شود.</p>
      <p>حوزه‌های امتحانی آزمون صبح، ساعت ۸ صبح و برای آزمون عصر ساعت ۱۴ بسته می‌شوند، در جلسه آزمون نوبت صبح تعداد یک هزار و ۶۳۸ داوطلب در گروه اول و تعداد ۳۱۷ هزار و ۹۰۸ داوطلب در گروه دوم شرکت می‌کنند. در مجموع ۳۱۹ هزار و ۵۴۶ داوطلب در آزمون صبح شرکت می‌کنند که از این تعداد ۱۰۰ هزار و ۸۱۳ نفر مرد و ۲۱۸ هزار و مابقی زن هستند.</p>
      <p>در جلسه آزمون نوبت عصر نیز ۲۰۲ هزار و ۴۲۷ داوطلب در گروه‌های سوم و چهارم و پنجم آزمون استخدامی شرکت می‌کنند که از این تعداد ۱۱۱ هزار و ۲۸۱ نفر زن و مابقی مرد هستند. در آزمون نوبت عصر در گروه سوم ۴۰ هزار و ۹۵۶ نفر، در گروه چهارم ۱۵۴ هزار و ۲۲ نفر و در گروه پنجم ۷۴ هزار و ۴۹ نفر شرکت می‌کنند.</p>
    </article>
  </body>
</html>