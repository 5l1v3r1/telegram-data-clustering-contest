<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/kaj-sierhuis-scoort-voor-jong-oranje/"/>
    <meta property="og:site_name" content="OOG"/>
    <meta property="article:published_time" content="2019-11-20T12:00:00+00:00"/>
    <meta property="og:title" content="Kaj Sierhuis scoort voor Jong Oranje"/>
    <meta property="og:description" content="Kaj Sierhuis, spits van FC Groningen, heeft woensdag gescoord, tijdens een oefenduel in Doetinchem tussen Jong Oranje en Jong Engeland. Jong Oranje won met 2-1.Sierhuis trof na ruim een half uur h"/>
  </head>
  <body>
    <article>
      <h1>Kaj Sierhuis scoort voor Jong Oranje</h1>
      <address><time datetime="2019-11-20T12:00:00+00:00">20 Nov 2019, 12:00</time> by <a rel="author">Gert van Akkeren</a></address>
      <p>
        <b>Kaj Sierhuis, spits van FC Groningen, heeft woensdag gescoord, tijdens een oefenduel in Doetinchem tussen Jong Oranje en Jong Engeland. Jong Oranje won met 2-1.</b>
      </p>
      <p>Sierhuis trof na ruim een half uur het doel, uit een voorzet van clubgenoot Deyovaisio Zeefuik. In de 76e minuut scoorde Mason Greenwood van Manchester United de gelijkmaker, maar Javair√¥ Dilrosun van Hertha BSC zorgde in blessuretijd voor de winnende treffer voor Jong Oranje, door op fraaie wijze een vrije trap te benutten.</p>
      <p>Jong Oranje is goed op weg in de kwalificatie voor het EK van 2021. Het team van coach Erwin van de Looi staat bovenaan in de poule, met 12 punten uit 4 duels.</p>
    </article>
  </body>
</html>