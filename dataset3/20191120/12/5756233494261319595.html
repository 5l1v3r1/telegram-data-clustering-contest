<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622495/%D8%B1%D9%88%D8%AD%D8%A7%D9%86%DB%8C-%D9%85%D8%B1%D8%AF%D9%85-%D8%A2%DA%AF%D8%A7%D9%87-%D9%87%D8%B3%D8%AA%D9%86%D8%AF-%D8%A7%D8%AC%D8%A7%D8%B2%D9%87-%D9%86%D8%AF%D8%A7%D8%AF%D9%86%D8%AF-%D8%A2%D8%A8-%D8%A8%D9%87-%D8%A2%D8%B3%DB%8C%D8%A7%D8%A8-%D8%AF%D8%B4%D9%85%D9%86-%D8%B1%DB%8C%D8%AE%D8%AA%D9%87-%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T12:19:00+00:00"/>
    <meta property="og:title" content="روحانی: مردم آگاه هستند؛ اجازه ندادند آب به آسیاب دشمن ریخته شود"/>
    <meta property="og:description" content="رئیس جمهور گفت: مردم ایران از یک آزمون تاریجی دیگر سربلند بیرون آمدند و با وجود مشکلات اقتصادی اجازه ندادند آب به آسیاب دشمن ریخته شود."/>
  </head>
  <body>
    <article>
      <h1>روحانی: مردم آگاه هستند؛ اجازه ندادند آب به آسیاب دشمن ریخته شود</h1>
      <h2>روحانی گفته "مردم نیازمند بیشتر از یارانه سوخت استفاده خواهند کرد"</h2>
      <address>
        <time datetime="2019-11-20T12:19:00+00:00">20 Nov 2019, 12:19</time>
      </address>
      <p>
        <i>رئیس جمهور گفت: مردم ایران از یک آزمون تاریجی دیگر سربلند بیرون آمدند و با وجود مشکلات اقتصادی اجازه ندادند آب به آسیاب دشمن ریخته شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حجت‌الاسلام حسن روحانی، رئیس جمهور صبح امروز در جمع هیئت وزیران گفت: امروز از ملت بزرگ و هوشیار ایران به خاطر آگاهی و صبوری و همچنین موقعیت شناسی تشکر و سپاسگزاری می‌کنم و در مقابل آنان سر تعظیم فرود می‌آورم.</p>
      <p>رئیس جمهور افزود: مردم ایران از یک آزمون تاریخی دیگر سربلند بیرون آمدند و نشان دادند علی رغم مشکلات اقتصادی و اینکه ممکن است گله‌هایی از مدیریت کشور داشته باشند، اما هرگز نخواهند گذاشت آب به آسیاب دشمن ریخته شود.</p>
      <figure>
        <img src="https://aftabnews.ir/files/fa/news/1398/8/29/361528_296.jpg"/>
      </figure>
      <p>آقای روحانی گفت: مردم ما به خوبی آگاه هستند که هدف اصلی خودکفایی کشور در زمینه تأمین انرژی است؛ برای اینکه ما محتاج بیرون نباشیم و بتوانیم با تولید داخلی، انرژی مورد نیاز را به طور صحیح مصرف و همچنین عدالت را در جامعه پیاده کنیم.</p>
      <p>رئیس جمهور افزود: این بدان معناست که مردم نیازمند بیشتر از مردم غیر نیازمند از یارانه سوخت استفاده کنند لذا آنچه حاصل طرح اصلاح قیمت بنزین بود به ۱۸ میلیون خانوار متوسط یا کم درآمد پرداخت می‌شود.</p>
      <p>روحانی گفت: خوشبختانه همانطور که اعلام شده بود؛ از تاریخ ۲۷ آبان دو مرحله این طرح اجرایی و عملیاتی شد.</p>
    </article>
  </body>
</html>