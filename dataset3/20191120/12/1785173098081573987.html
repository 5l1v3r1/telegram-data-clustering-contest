<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/nationala-de-handbal-feminin-a-plecat-la-cm-din-japonia-fara-laslo-bazaliu-buceschi-si-bucur-1922405320322019111219175582"/>
    <meta property="og:site_name" content="News.ro"/>
    <meta property="article:published_time" content="2019-11-20T12:53:32+00:00"/>
    <meta property="og:title" content="Naţionala de handbal feminin a plecat la CM din Japonia fără Laslo, Bazaliu, Buceschi şi Bucur"/>
    <meta property="og:description" content="Selecţionerul naţionalei României, Tomas Ryde, a renunţat la Eliza Buceschi şi Daria Bucur, ambele de la Corona Braşov, după scandalul de dopaj, iar echipa rămâne fără reprezentante la naţională. Marţi se renunţase deja la Cristina Laslo şi Bianca Bazaliu."/>
  </head>
  <body>
    <article>
      <h1>Naţionala de handbal feminin a plecat la CM din Japonia fără Laslo, Bazaliu, Buceschi şi Bucur</h1>
      <address><time datetime="2019-11-20T12:53:32+00:00">20 Nov 2019, 12:53</time> by <a rel="author">Luminiţa Turcu</a></address>
      <p>
        <b>Selecţionerul naţionalei României, Tomas Ryde, a renunţat la Eliza Buceschi şi Daria Bucur, ambele de la Corona Braşov, după scandalul de dopaj, iar echipa rămâne fără reprezentante la naţională. Marţi se renunţase deja la Cristina Laslo şi Bianca Bazaliu.</b>
      </p>
      <p>În locul celor două jucătoare, în lotului pentru Campionatul Mondial deplasat de Ryde în Japonia, va ajunge Elena Dache de la Dunărea Brăila, informează telekomsport.ro. De asemenea au mai fost incluse în lot Patricia Vizitiu şi Anca Polocoşer.</p>
      <p>Agenţia Naţională Anti-Doping (ANAD) a anunţat că trei handbaliste ale echipei Corona Braşov, ale căror nume nu au fost iniţial dezvăluite, sunt suspectate de utilizarea terapiei cu laser intravenos - interzisă de regulamentul WADA.</p>
      <p>Se pare că cele trei jucătoare sunt Cristina Laslo, Bianca Bazaliu şi Daciana Hosu. Primele două făceau parte din lotul naţional al României care va participa la Campionatul Mondial din Japonia, din perioada 30 noiembrie - 15 decembrie.</p>
      <p>Programul României din Japonia: cu Spania (30 noiembrie), Senegal (1 decembrie), Kazahstan (3 decembrie), Muntenegru (4 decembrie) şi Ungaria (6 decembrie).</p>
      <p>Joi, , de la ora 13.00, la Sediul Federaţiei Română de Handbal, preşedintele FRH, Alexandru Dedu, alături de secretarul general al FRH, Cristina Vărzaru, vor susţine o conferinţă de presă, în care se vor aduce mai mult lămuriri pe acest subiect.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>