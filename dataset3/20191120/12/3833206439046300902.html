<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Slagat-limit-na-platenite-bolnichni-915381"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T12:53:00+00:00"/>
    <meta property="og:title" content="Слагат лимит на платените болнични!"/>
    <meta property="og:description" content="Работодателите да плащат не повече от 15 дни болнични в годината. Това е една от идеите за справяне ..."/>
  </head>
  <body>
    <article>
      <h1>Слагат лимит на платените болнични!</h1>
      <address>
        <time datetime="2019-11-20T12:53:00+00:00">20 Nov 2019, 12:53</time>
      </address>
      <p>Работодателите да плащат не повече от 15 дни болнични в годината. Това е една от идеите за справяне на проблема с фалшивите болнични. Тя ще бъде обсъдена от социалните партньори в Тристранния съвет, заяви социалния министър <a href="https://www.plovdiv24.bg/novini/persons/5203.html">Бисер Петков</a>, предаде БНР. Сред предложенията за решаване на проблема с фалшивите болнични е и личният лекар да има право да ни дава по-малко дни болнични. Петков обясни, че всички мерки за ограничаване на фалшивите болнични, обсъждани до сега, отново ще бъдат обсъдени в Тристранния съвет.</p>
      <p>Приходната агенция събира вноските за болнични, издаването им се контролира от здравните инспекции, а НОИ ги плаща. Това прави контролът неефективен, твърди председателят на парламентарната социална комисия. Според омбудсмана пък трябва да има и механизъм, чрез който да се контролира спазва ли се режимът, предписан в болничния лист. Все още не е ясно кога ще се проведе Тристранният съвет, на който ще се набележат мерки за ограничаване на злоупотребите с болнични.</p>
    </article>
  </body>
</html>