<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-kolkata-sourav-ganguly-says-many-legend-cricketer-come-for-historical-day-night-test-match-2859607.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T12:04:51+00:00"/>
    <meta property="og:title" content="भारत के पहले डे-नाइट टेस्ट के दौरान लगेगा महान क्रिकेटरों का जमावडा़, जानें कौन-कौन होगा शामिल"/>
    <meta property="og:description" content="सचिन तेंदुलकर, सुनील गावस्कर और कपिल देव सहित भारत के महान क्रिकेटर बांग्लादेश के खिलाफ शुक्रवार को यहां शुरू होने वाले देश के पहले दिन-रात्रि टेस्ट के दौरान एकत्रित होंगे। गांगुली ने बुधवार को कहा,..."/>
  </head>
  <body>
    <article>
      <h1>भारत के पहले डे-नाइट टेस्ट के दौरान लगेगा महान क्रिकेटरों का जमावडा़, जानें कौन-कौन होगा शामिल</h1>
      <address><time datetime="2019-11-20T12:04:51+00:00">20 Nov 2019, 12:04</time> by <a rel="author">लाइव हिन्दुस्तान टीम,नई दिल्ली</a></address>
      <p>सचिन तेंदुलकर, सुनील गावस्कर और कपिल देव सहित भारत के महान क्रिकेटर बांग्लादेश के खिलाफ शुक्रवार को यहां शुरू होने वाले देश के पहले दिन-रात्रि टेस्ट के दौरान एकत्रित होंगे। गांगुली ने बुधवार को कहा, ''सचिन (तेंदुलकर), (सुनील) गावस्कर, कपिल (देव), राहुल (द्रविड़), अनिल (कुंबले) हर कोई यहां होगा। चायकाल में विशेष गाड़ियां स्टेडियम में चक्कर लगायेंगी जिसमें पूर्व कप्तान बैठे होंगे। </p>
      <p>उन्होंने कहा, ''चायकाल में संगीत कार्यक्रम भी है और दिन के अंत में सम्मान समारोह होगा। दोनों टीमें, पूर्व कप्तान, बांग्लादेश की प्रधानमंत्री शेख हसीना और मुख्यमंत्री भी इसमें होंगी। गांगुली ने कहा, ''रूना लैला और जीत गांगुली भी परफार्म करेंगे। मैं बहुत उत्साहित हूं।</p>
      <p>जरा उत्साह देखिये, टेस्ट मैच के चार दिन के टिकट पहले ही बिक गये हैं। यह पूछने पर कि क्या ईडन टेस्ट के बाद भारत अगले साल जनवरी में आस्ट्रेलिया के आगामी श्रृंखला में भी दिन-रात्रि टेस्ट खेलेगा तो गांगुली ने जवाब दिया, ''देखेंगे।</p>
      <p>
        <b>
          <a href="https://www.livehindustan.com/cricket/story-india-vs-bangladesh-2nd-test-at-kolkata-virat-kohli-and-co-look-to-counter-pink-ball-challenge-2859522.html">IND vs BAN: डेनाइट टेस्ट के लिए भारतीय टीम कर रही जमकर अभ्यास</a>
        </b>
      </p>
    </article>
  </body>
</html>