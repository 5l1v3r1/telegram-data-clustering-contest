<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/5g-bude-dostupnejsi-dostane-ho-chystany-huawei-nova-6-39218"/>
    <meta property="og:site_name" content="mobilenet.cz"/>
    <meta property="article:published_time" content="2019-11-20T12:15:00+00:00"/>
    <meta property="og:title" content="Huawei nova 6 s 5G a Kirinem 990 se představí 5. prosince"/>
    <meta property="og:description" content="Připravovaný Huawei nova 6 bude nabízet 5G konektivitu Lze předpokládat, že se rychlá data dostanou do střední třídy Očekává se 60megapixelový fotoaparát a procesor Kirin 990 Představení proběhne 5. prosince"/>
  </head>
  <body>
    <article>
      <h1>Huawei nova 6 s 5G a Kirinem 990 se představí 5. prosince</h1>
      <address><time datetime="2019-11-20T12:15:00+00:00">20 Nov 2019, 12:15</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Připravovaný Huawei nova 6 bude nabízet 5G konektivitu <br/>   •  Lze předpokládat, že se rychlá data dostanou do střední třídy <br/>   •  Očekává se 60megapixelový fotoaparát a procesor Kirin 990 <br/>   •  Představení proběhne 5. prosince</b>
      </p>
      <h3>Aktualizováno 20. 11. 2019</h3>
      <p>Huawei nova 6 bude zajímavým telefonem vyšší střední třídy, který má nabídnout výkonný procesor Kirin 990 nebo zbrusu nový hlavní fotoaparát s 60 megapixely od Sony. Na čelní straně bude velký displej s průstřelem pro dva čelní fotoaparáty, přičemž jeden z nich má být ultraširokoúhlý, což je pro selfies ideální. Huawei nyní prostřednictvím sociální sítě <a href="https://www.weibo.com/2660577861/IgMKUaerP?from=page_1006062660577861_profile&amp;wvr=6&amp;mod=weibotime&amp;type=comment#_rnd1574236930639">weibo.com</a> zveřejnilo, že k představení modelu nova 6 dojde 5. prosince 2019.</p>
      <figure>
        <img src="https://cdn.24net.cz/1/obrazek/huawei-nova-6-309165/78w"/>
      </figure>
      <h3>Aktualizováno 7. 11. 2019</h3>
      <p>Evan Blass na <a href="https://twitter.com/evleaks/status/1191665100064727041">svém Twitteru</a> zveřejnil další fotografii chystaného modelu nova 6, tentokrát však v líbivé červené barvě.</p>
      <figure>
        <img src="https://cdn.24net.cz/1/obrazek/huawei-nova-6-308402/614w"/>
      </figure>
      <h3>Aktualizováno 28. 10. 2019</h3>
      <p>Uniká první tiskově se tvářící <a href="https://www.91mobiles.com/hub/huawei-nova-6-5g-design-leak-punch-hole-display-dual-selfie-camera-exclusive/">render</a>, na kterém je telefon v modrém odstínu. Na zadní straně budou čtyři fotoaparáty, přičemž jeden z nich bude typu ToF. Velký displej bude mít malé rámečky a vsadí na na průstřel. Tentokrát však Huawei zvolí protáhlý tvar průstřelu po vzoru <a href="https://mobilenet.cz/katalog/samsung-galaxy-s10-plus">Galaxy S10+</a>. Očekává se tudíž, že dojde k nasazení duální čelní kamerky.</p>
      <figure>
        <img src="https://cdn.24net.cz/1/obrazek/huawei-nova-6-308012/614w"/>
      </figure>
      <h3>Původní informace z 21. 10. 2019</h3>
      <p>Huawei se aktuálně stále nenachází v příjemné situaci, avšak nic mu nebrání připravovat další smartphony. Aktuálně se začalo hovořit o modelu nova 6, který vůbec prvně zmínil <a href="https://mobile.twitter.com/evleaks/status/1185099614262829056">Evan Blass</a>, pro mnohé známý pod přezdívkou evleaks.</p>
      <related>
        <h4>Přečtěte si také</h4>
        <a href="https://mobilenet.cz/clanky/nemecko-zaradilo-huawei-na-seznam-proverenych-dodavatelu-5g-technologii-39165"/>
      </related>
      <p>Jediná informace, která je v tuto chvíli známa, hovoří o podpoře sítí 5G. Můžeme jen odhadovat, zda bude mít nova 6 5G ve všech případech, případně půjde jen o jednu variantu. Na novu 6 si však ještě určitě chvíli počkáme a Huawei bude na podzim naděje ve střední třídě vkládat do novinky <a href="https://mobilenet.cz/katalog/huawei-nova-5t">nova 5T</a>.</p>
      <related>
        <h4>Přečtěte si také</h4>
        <a href="https://mobilenet.cz/clanky/reuters-americke-spolecnosti-projevily-zajem-si-licencovat-5g-technologie-huawei-39214"/>
      </related>
      <related>
        <h4>Související články</h4>
        <a href="https://mobilenet.cz/clanky/huawei-mate-30-pro-ma-ctyri-fotoaparaty-a-podporuje-site-5g-38978"/>
        <a href="https://mobilenet.cz/clanky/reuters-americke-spolecnosti-projevily-zajem-si-licencovat-5g-technologie-huawei-39214"/>
        <a href="https://mobilenet.cz/clanky/nemecko-zaradilo-huawei-na-seznam-proverenych-dodavatelu-5g-technologii-39165"/>
        <a href="https://mobilenet.cz/clanky/huawei-predstavil-kirin-990-prvni-cipset-s-integorvanym-5g-modemem-38851"/>
        <a href="https://mobilenet.cz/clanky/recenze-huawei-mate-20-x-5g-jediny-pravoplatny-obr-38761"/>
        <a href="https://mobilenet.cz/clanky/huawei-by-rad-vybudoval-5g-infrastrukturu-ve-velke-britanii-38736"/>
      </related>
    </article>
  </body>
</html>