<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47949?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-20T12:35:45+00:00"/>
    <meta property="og:title" content="У Дніпрі дві шахрайки виманили у школярок гроші та золоті прикраси"/>
    <meta property="og:description" content="Поліція звертається до мешканців Дніпра. Якщо ви стали жертвою жінки на фото, зверніться до поліції."/>
  </head>
  <body>
    <article>
      <h1>У Дніпрі дві шахрайки виманили у школярок гроші та золоті прикраси</h1>
      <h2>Поліція звертається до мешканців Дніпра. Якщо ви стали жертвою жінки на фото, зверніться до поліції.</h2>
      <address>
        <time datetime="2019-11-20T12:35:45+00:00">20 Nov 2019, 12:35</time>
      </address>
      <p>19 листопада поліцейські Дніпровського відділу поліції встановили двох жінок, які виманили у школярок гроші та золоті прикраси.</p>
      <p>Про це повідомив відділ комунікації поліції Дніпропетровської області за матеріалами Дніпровського ВП.</p>
      <p>Як з’ясували  правоохоронці, у травні поточного року на проспекті Пушкіна до трьох 11-річних дівчат підійшли жінки та запропонували «зняти порчу». Для цього, за словами шахрайок, їм необхідно принести з дому гроші та прикраси. Зі слів дівчат, вони ніби під дією гіпнозу зібрали у квартирі всі цінні речі та віддали шахрайкам. Після того, як зловмисниці отримали бажане, вони дали дівчатам «заклинання», яке потрібно прочитати в найближчій школі. А коли школярки повернулися, жінок з їх речами уже на місці не було.</p>
      <p>За вказаним фактом слідчі Дніпровського відділу поліції відкрили кримінальне провадження за ч. 2 ст. 190 Кримінального кодексу України (шахрайство). Наразі одній із зловмисниць вручено повідомлення про підозру за вказаною статтею. Шахрайці загрожує покарання від штрафу до позбавленням волі на строк до трьох років.</p>
      <p>Поліція звертається до мешканців Дніпра. Якщо ви стали жертвою жінки на фото, зверніться до поліції за телефоном (056) 745 41 98.</p>
      <figure>
        <iframe src="https://www.youtube.com/embed/uMYCoGFSCcI" width="560" height="315" data-service="Youtube" scrolling="no"/>
      </figure>
    </article>
  </body>
</html>