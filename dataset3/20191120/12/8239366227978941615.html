<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sluzhba_u_spravah_ditey_provela_profilaktychnyy_reyd_u_rudkah_331216.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T12:48:00+00:00"/>
    <meta property="og:title" content="Служба у справах дітей провела профілактичний рейд у Рудках"/>
    <meta property="og:description" content="19 листопада 2019 року службою у справах дітей Самбірської РДА з метою виявлення дітей, які ведуть безпритульний спосіб життя та бродяжать, а також під час навчального процесу знаходяться за межами школи, було проведено рейди &quot;Діти вулиці&quot;, &quot;Вокзал&quot; в м. Рудки та на території Рудківської ОТГ. Про це Гал-інфо повідомили у прес-службі Самбірської РДА."/>
  </head>
  <body>
    <article>
      <h1>Служба у справах дітей провела профілактичний рейд у Рудках</h1>
      <h2>19 листопада 2019 року службою у справах дітей Самбірської РДА з метою виявлення дітей, які ведуть безпритульний спосіб життя та бродяжать, а також під час навчального процесу знаходяться за межами школи, було проведено рейди "Діти вулиці", "Вокзал" в м. Рудки та на території Рудківської ОТГ. Про це Гал-інфо повідомили у прес-службі Самбірської РДА.</h2>
      <address>
        <time datetime="2019-11-20T12:48:00+00:00">20 Nov 2019, 12:48</time>
      </address>
      <p>Рейд проводився спільно з представниками Рудківського МЦСССДМ, відділу соціальної політики Рудківської міської ради та дільничним інспектором поліції.</p>
      <p>Під час проведення рейду було перевірено територію вокзалу, ринку, зупинок, стадіону та парку. Дітей, які ведуть безпритульний спосіб життя, бродяжать та пропускають заняття в навчальних закладах не виявлено.</p>
      <p>В рамках проведення профілактичного рейду здійснено обстеження умов проживання сім’ї, яка перебуває в складних життєвих обставинах та знаходиться на обліку в службі у справах дітей. До участі в обстеженні умов проживання сім’ї залучено дирекцію школи, шкільного психолога, класних керівників та старосту села.</p>
      <p>Також, з метою запобігання погіршення ситуації стосовно дітей, проведено профілактичні бесіди з сім’ями, про яких була отримана інформація від класних керівників дітей щодо незадовільної ситуації в їх сім’ях.</p>
      <p>За результатами профілактичного рейду, рекомендовано класним керівникам та дирекції школи негайно інформувати відповідні служби про відсутність на уроках дітей, які перебувають в складних життєвих обставинах та знаходяться на обліку, приділити більшу увагу таким дітям з метою їхньої соціалізації в суспільстві.</p>
      <p>Нагадаємо, як писало Гал-інфо, дрогобицькі поліцейські нагадали школярам про <a href="https://galinfo.com.ua/news/drogobytski_politseyski_nagadaly_shkolyaram_pro_bezpeku_na_dorozi_331025.html">безпеку на дорозі</a>.</p>
    </article>
  </body>
</html>