<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187390/"/>
    <meta property="og:site_name" content="Janam TV"/>
    <meta property="article:published_time" content="2019-11-20T12:30:25+00:00"/>
    <meta property="og:title" content="എറണാകുളത്ത് ക്ഷേത്രത്തിനു നേരെ അക്രമം ; ഉപദേവതകളുടെ പ്രതിഷ്ഠകൾ തല്ലിത്തകർത്തു"/>
    <meta property="og:description" content="എറണാകുളം : കാക്കനാട് ക്ഷേത്രത്തിനുനേരെ അക്രമം.കാക്കനാട് അത്താണി നെടുംകുളങ്ങര ശ്രീഭദ്രകാളി ക്ഷേത്രത്തിലെ ഉപദേവന്മാരുടെ പ്രതിഷ്ഠകളാണ് തല്ലിതകർത്ത്"/>
  </head>
  <body>
    <article>
      <h1>എറണാകുളത്ത് ക്ഷേത്രത്തിനു നേരെ അക്രമം ; ഉപദേവതകളുടെ പ്രതിഷ്ഠകൾ തല്ലിത്തകർത്തു</h1>
      <address><time datetime="2019-11-20T12:30:25+00:00">20 Nov 2019, 12:30</time> by <a rel="author">Janam TV Web Desk</a></address>
      <p>എറണാകുളം : കാക്കനാട് ക്ഷേത്രത്തിനുനേരെ അക്രമം.കാക്കനാട് അത്താണി നെടുംകുളങ്ങര ശ്രീഭദ്രകാളി ക്ഷേത്രത്തിലെ ഉപദേവന്മാരുടെ പ്രതിഷ്ഠകളാണ് തല്ലിതകർത്ത് വലിച്ചെറിഞ്ഞത്.കണ്ഠാകർണൻ, രക്ഷസ്, നാഗരാജാവ്, പഞ്ചമൂർത്തി പ്രതിഷ്ഠകളെല്ലാം തകർത്ത് വലിച്ചെറിഞ്ഞ നിലയിലാണ്.</p>
      <p>ഇന്ന് രാവിലെയാണ് കാക്കനാട് അത്താണി നെടുംകുളങ്ങര ശ്രീഭദ്രകാളി ക്ഷേത്രത്തിലെ പന്ത്രണ്ട് പ്രതിഷ്ഠകൾ തകർത്ത നിലയിൽ കണ്ടെത്തിയത്.ഇന്നലെ രാത്രി വരെ ക്ഷേത്രത്തിൽ പ്രതിഷ്ഠകൾ ഉണ്ടായിരുന്നതായി വിശ്വാസികൾ പറഞ്ഞു. എല്ലാ വെള്ളിയാഴ്ചകളിലും മാത്രമാണ് പൂജകൾ നടക്കാറുള്ളത്.</p>
      <p>സംഭവത്തിനു പിന്നിൽ സാമൂഹ്യ വിരുദ്ധരാണെന്ന് സംശയിക്കുന്നു.മത സൗഹാർദ്ദം തകർക്കുകയാണ് ലക്ഷ്യമെന്നും സംശയമുണ്ട് . പ്രദേശത്തെ സി സി ടി വി കൾ കേന്ദ്രീകരിച്ച് പൊലീസ് അന്വേഷണം നടത്തുകയാണ് .</p>
    </article>
  </body>
</html>