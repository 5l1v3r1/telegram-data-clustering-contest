<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829072.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T12:00:00+00:00"/>
    <meta property="og:title" content="جزئیات صادرات گوجه فرنگی به پاکستان"/>
    <meta property="og:description" content="سید رضا نورانی در گفتگو با مهر با بیان اینکه صادرات گوجه فرنگی به کشور پاکستان حدود دو هفته است که آغاز شده ، اظهارداشت: میزان صادرات در حال حاضر محدود است و قرار بود برخی شرکت ها با طرف پاکستانی توافق کنند و بنده نمی دانم که این توافق ها حاصل شده یا خیر.به همین دلیل فعلا نمی توان آمار دقیقی درباره حجم صادرات اعلام کرد."/>
  </head>
  <body>
    <article>
      <h1>جزئیات صادرات گوجه فرنگی به پاکستان</h1>
      <address>
        <time datetime="2019-11-20T12:00:00+00:00">20 Nov 2019, 12:00</time>
      </address>
      <p>رئیس اتحادیه ملی محصولات کشاورزی با بیان اینکه صادرات گوجه فرنگی به پاکستان از حدود ۲ هفته اخیر آغاز شده است، گفت: هرکیلوگرم گوجه به قیمت ۱ دلار و ۱۰ سنت به پاکستان صادر می شود .</p>
      <p>سید رضا نورانی در گفتگو با مهر با بیان اینکه صادرات گوجه فرنگی به کشور پاکستان حدود دو هفته است که آغاز شده ، اظهارداشت: میزان صادرات در حال حاضر محدود است و قرار بود برخی شرکت ها با طرف پاکستانی توافق کنند و بنده نمی دانم که این توافق ها حاصل شده یا خیر.به همین دلیل فعلا نمی توان آمار دقیقی درباره حجم صادرات اعلام کرد.</p>
      <p>وی با اشاره به اینکه گوجه صادراتی تولیدات گلخانه ای هستند، افزود: در حال حاضر در ابتدای تولید محصولات گلخانه ای داریم و به تدریج میزان برداشت و صادرات زیاد می شود.</p>
      <p>نورانی با بیان اینکه هرکیلوگرم گوجه فرنگی گلخانه ای در  پاکستان یک دلار و ۱۰ سنت تحویل داده می شود، گفت: قیمت گوجه فرنگی گلخانه در داخل کشور بین شش تا هفت هزارتومان در هرکیلوگرم است که هزینه های بسته بندی، سورت، حمل و نقل و ... نیز به آن افزوده می شود.</p>
      <p>وی با اشاره به اینکه سرمای زودهنگام در کشور به گوجه فرنگی تولیدی در فضای باز خسارت زده است، ادامه داد: تولید گوجه فرنگی گلخانه ای نیز تازه آغاز شده و به تدریج به تولید انبوه می رسد.</p>
    </article>
  </body>
</html>