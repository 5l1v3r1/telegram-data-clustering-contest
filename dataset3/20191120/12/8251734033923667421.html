<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/giornata-antiviolenza-iniziative-del-centro-eos/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-20T12:43:19+00:00"/>
    <meta property="og:title" content="Giornata antiviolenza: iniziative del centro Eos"/>
    <meta property="og:description" content="Giornata antiviolenza: iniziative del centro Eos. Promosse dal Settore Politiche Sociali del Comune di Vercelli, coinvolti anche gli studenti."/>
  </head>
  <body>
    <article>
      <h1>Giornata antiviolenza: iniziative del centro Eos</h1>
      <h2>Promosse dal Settore Politiche Sociali del Comune di Vercelli, coinvolti anche gli studenti.</h2>
      <address>
        <time datetime="2019-11-20T12:43:19+00:00">20 Nov 2019, 12:43</time>
      </address>
      <figure>
        <img src="https://notiziaoggivercelli.it/media/2017/12/stop_violenza_donne-650x297.jpg"/>
      </figure>
      <p>Giornata antiviolenza: iniziative del centro Eos. Promosse dal Settore Politiche Sociali del Comune di Vercelli, coinvolti anche gli studenti.</p>
      <h3>Giornata antiviolenza: iniziative del centro Eos</h3>
      <figure>
        <img src="https://notiziaoggivercelli.it/media/2019/11/centro_violenza_Eos_logo.jpg"/>
      </figure>
      <p>In occasione della Giornata internazionale per l’eliminazione della violenza contro le donne 2019, il Comune di Vercelli Settore Politiche Sociali, in qualità di coordinatore della Rete Vercellese Antiviolenza promuove il Centro Antiviolenza Vercellese EOS, inaugurato lo scorso aprile, e le attività svolte dalla Rete stessa.</p>
      <p>Per farlo mobilita i negozi di parrucchiere da donna della città di Vercelli, ai quali verrà dato un piccolo gadget pubblicitario da distribuire alla loro clientela che incontreranno nella settimana del 25 novembre.</p>
      <h3>L’attività del Centro Eos</h3>
      <p><b>– Ascolto Accoglienza:</b> l’Apertura settimanale è ad accesso diretto, il numero di cellulare 334/3113955 è raggiungibile 24 ore su 24<br/><b>– Riservatezza:</b> Ogni contatto con il centro avviene con personale femminile e in un ambito protetto;<br/><b>– Colloqui di sostegno:</b> è possibile avere assistenza psicologica, consulenza legale, in ambito civile e penale, e supporto ai minori, in un clima accogliente e sicuro;<br/><b>– Percorso di accompagnamento:</b> le donne saranno accompagnate nel processo di autonomia individuale.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/convegno-aism-sulla-sclerosi-multipla/"/>
      </related>
      <h3>Riflessione con gli studenti</h3>
      <p>Nella mattinata del 25 novembre inoltre, alcune scuole che partecipano al Progetto “Emozioni tra le righe”, saranno accolte da operatrici sociali del Comune di Vercelli per riflettere insieme sul tema della violenza. E’ prevista la lettura e l’approfondimento di una fiaba che parla di emozioni, e successivamente si realizzerà un laboratorio manuale/creativo in cui i bambini potranno costruire la<br/>loro “scatola della rabbia”.</p>
      <p>Anche il progetto “Emozioni tra le righe” si propone di prevenire e contrastare la violenza di genere attraverso riflessioni condivise e laboratori rivolti ai bambini/ragazzi frequentanti le scuole primarie e secondarie di primo grado di Vercelli e Comuni limitrofi.</p>
      <p>Il percorso prenderà in considerazione argomenti riguardanti i diritti umani, l’educazione all’affettività, il conflitto, la violenza e gli stereotipi di genere.</p>
    </article>
  </body>
</html>