<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/anna-vagenaetsi-tha-exygianthei-i-dei/"/>
    <meta property="og:site_name" content="ert.gr"/>
    <meta property="article:published_time" content="2019-11-20T12:54:03+00:00"/>
    <meta property="og:title" content="Αννα Βαγενα:»Eτσι θα εξυγιανθεί η ΔΕΗ?»"/>
    <meta property="og:description" content="Παρέμβαση για το θέμα των εισπρακτικών μεθόδων των οφειλών προς τη ΔΕΗ κάνει ο βουλευτής του ΣΥΡΙΖΑ Αννα Βαγενά. Συγκεκριμένα αναφέρει:»Οι εισπρακτικές μέθοδοι, που ήδη ισχύουν για τις οφειλές προς το Δημόσιο και τις τράπεζες, επεκτείνονται και στους ανεξόφλητους λογαριασμούς της Δ.Ε.Η.. Η επέκταση αυτή θεσπίζεται με το άρθρο 12 του νομοσχεδίου για την ενέργεια, που κατατέθηκε στη Βουλή και συζητείται στις επιτροπές. Σε αυτό το σημείο θέλω να αναφερθώ σε μια προσωπική εμπειρία, καθώς εδώ και κάποιες μέρες δέχομαι τηλεφωνήματα από δικηγορικό γραφείο εξ ονόματος της Δ.Ε.Η., για ένα χρέος 650 ευρώ του θεάτρου “Μεταξουργείο” το οποίο διευθύνω. Το χρέος αυτό προέρχεται από άλλους επιχειρηματίες-ενοικιαστές, οι οποίοι δυστυχώς έφυγαν και το άφησαν απλήρωτο. Αξίζει να σημειωθεί ότι όλοι οι άλλοι μηνιαίοι λογαριασμοί του θεάτρου εξοφλούνται κανονικά και στην ώρα τους. Αναρωτιέμαι λοιπόν, αν μια μικρή επιχείρηση, όπως το θέατρο “Μεταξουργείο” που προσφέρει πολιτισμό, δέχεται καθημερινά κλήσεις για ένα χρέος 650 ευρώ,…"/>
  </head>
  <body>
    <article>
      <h1>Αννα Βαγενα:»Eτσι θα εξυγιανθεί η ΔΕΗ?»</h1>
      <address><time datetime="2019-11-20T12:54:03+00:00">20 Nov 2019, 12:54</time> by <a rel="author">Μίνα Μαυρογιάννη</a></address>
      <p>Παρέμβαση για το θέμα των εισπρακτικών μεθόδων των οφειλών προς τη ΔΕΗ κάνει ο βουλευτής του ΣΥΡΙΖΑ Αννα Βαγενά. Συγκεκριμένα αναφέρει:»Οι εισπρακτικές μέθοδοι, που ήδη ισχύουν για τις οφειλές προς το Δημόσιο και τις τράπεζες, επεκτείνονται και στους ανεξόφλητους λογαριασμούς της Δ.Ε.Η.. Η επέκταση αυτή θεσπίζεται με το άρθρο 12 του νομοσχεδίου για την ενέργεια, που κατατέθηκε στη Βουλή και συζητείται στις επιτροπές.<br/>Σε αυτό το σημείο θέλω να αναφερθώ σε μια προσωπική εμπειρία, καθώς εδώ και κάποιες μέρες δέχομαι τηλεφωνήματα από δικηγορικό γραφείο εξ ονόματος της Δ.Ε.Η., για ένα χρέος 650 ευρώ του θεάτρου “Μεταξουργείο” το οποίο διευθύνω. Το χρέος αυτό προέρχεται από άλλους επιχειρηματίες-ενοικιαστές, οι οποίοι δυστυχώς έφυγαν και το άφησαν απλήρωτο. Αξίζει να σημειωθεί ότι όλοι οι άλλοι μηνιαίοι λογαριασμοί του θεάτρου εξοφλούνται κανονικά και στην ώρα τους.<br/>Αναρωτιέμαι λοιπόν, αν μια μικρή επιχείρηση, όπως το θέατρο “Μεταξουργείο” που προσφέρει πολιτισμό, δέχεται καθημερινά κλήσεις για ένα χρέος 650 ευρώ, τότε κάθε πότε δέχεται κλήσεις ο πρωθυπουργός, κ. Κυριάκος Μητσοτάκης, για τα εκατοντάδες χιλιάδες ευρώ χρέος του κόμματός του προς τη Δ.Ε.Η.. Επίσης θα αποπληρώσει ποτέ τα 350 εκ. ευρώ που χρωστάει το κόμμα του στις τράπεζες, πέρα από τη Δ.Ε.Η.;»</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/politiki/varvitsiotis-diplo-minyma-se-d-valkania-komision-gia-ti-dieyrynsi-apo-to-symvoylio-genikon-ypotheseon-video/"/>
        <a href="https://www.ert.gr/perifereiakoi-stathmoi/tripoli/lakoniapilotiko-programma-energeiakis-anavathmisis-sto-dioikitirio/"/>
        <a href="https://www.ert.gr/roi-idiseon/toyrkia-apo-tis-arches-ioylioy-efygan-100-000-syrioi-apo-tin-konli/"/>
        <a href="https://www.ert.gr/perifereiakoi-stathmoi/komotini/komotiniomilia-ilchan-achmet-stin-voyli-gia-tin-syntagmatiki-anatheorisi/"/>
        <a href="https://www.ert.gr/frontpage/8th-hbbtv-symposium-athens/"/>
        <a href="https://www.ert.gr/eidiseis/diethni/kosmos/proedros-rochani-i-chora-vgike-nikitria-apo-tis-taraches/"/>
      </related>
    </article>
  </body>
</html>