<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/20/nicole-kidman-hatalmas-kis-hazugsagok-folytatas/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T12:11:00+00:00"/>
    <meta property="og:title" content="Nicole Kidman nyilatkozott a Hatalmas kis hazugságok folytatásáról"/>
    <meta property="og:description" content="Most akkor van esély a harmadik évadra, vagy sem?"/>
  </head>
  <body>
    <article>
      <h1>Nicole Kidman nyilatkozott a Hatalmas kis hazugságok folytatásáról</h1>
      <h2>Most akkor van esély a harmadik évadra, vagy sem?</h2>
      <address><time datetime="2019-11-20T12:11:00+00:00">20 Nov 2019, 12:11</time> by <a rel="author">Rakita Vivi</a></address>
      <p>A <b>Hatalmas kis hazugságok</b> <a href="https://cosmopolitan.hu/programajanlo/2019/05/05/minden-amit-a-hatalmas-kis-hazugsagok-masodik-evadarol-tudni-lehet/">második évada</a> egy elég nagy <b>cliffhangerrel ért véget,</b> ami miatt egyértelmű lenne a folytatás. Az volt ugyebár, hogy az öt lány egy egész évadnyi titkolózás után végül besétált a rendőrségre…De vajon mi történik ott velük? Megúszhatja Bonnie a börtönt? Megbüntetik a többieket, amiért nem mondták el az igazságot? Egy <b>csomó kérdést felvetett</b> ez a jelenet, amit csak egy<b> esetleges harmadik évad válaszolhat meg</b>.</p>
      <p>Csakhogy az HBO főnöke, <b>Casey Bloys</b> szerint <a href="https://cosmopolitan.hu/programajanlo/2019/07/16/ezert-nem-lesz-folytatasa-a-hatalmas-kis-hazugsagoknak/">szinte lehetetlenség lenne</a> összeegyeztetni a sorozat sztárjait egy újabb forgatásra, míg a Hatalmas kis hazugságok kreátora, <b>David E. Kelley</b> totál lezártnak tekinti a sztorit. <i>„Nincs terv még egy szezonra. Van egy és kettő, és szeretjük a második lezárását, úgyhogy valószínűleg nem lesz több rész”</i>– nyilatkozta még februárban.</p>
      <p>A színészek, főleg <b>Nicole Kidman</b> viszont<a href="https://cosmopolitan.hu/programajanlo/2019/10/15/hatalmas-kis-hazugsagok-big-little-lies-3-evad/"> igencsak benne még egy felvonásban</a>. <i>„</i><i>Az egész stáb lelkesedik a folytatásért, mert szeretünk együtt dolgozni, mindannyian jó barátok vagyunk. Az pedig már csak hab a tortán, hogy a sztori is zseniális”</i> –  mondta még korábban az Elle magazinnak.</p>
      <p>Most pedig ezt ismét <b>megerősítette</b> a Deadline-nak, de elmondta, hogy<b> nem tőle függ</b> a dolog: <i>„Liane [Moriarty, az eredeti könyv írója] a múzsa, ő és David készítették ezt a sorozatot. A semmiből felépítették, az ő műsoruk, és majd meglátjuk, hogy lesz-e kedvük tovább építeni ezeknek a nőknek az életét. Meglátjuk.”</i></p>
      <p>Hát ez elég homályos, nem? Lehet, hogy még sincs<b> akkora esély</b> a Hatalmas kis hazugságok harmadik évadára?</p>
    </article>
  </body>
</html>