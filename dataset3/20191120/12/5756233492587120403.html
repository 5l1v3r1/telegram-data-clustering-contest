<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622491/%D8%AF%D8%A7%D9%88%D8%B1%D8%B2%D9%86%DB%8C-%D8%AF%D8%B1-%D8%A7%DB%8C%D9%86-%D8%AF%D9%88-%D8%B3%D8%A7%D9%84-%D8%AE%D9%88%D9%86-%D8%AF%D9%84-%D8%B2%DB%8C%D8%A7%D8%AF%DB%8C-%D8%AE%D9%88%D8%B1%D8%AF%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T12:12:00+00:00"/>
    <meta property="og:title" content="داورزنی: در این دو سال خون دل زیادی خوردم"/>
    <meta property="og:description" content="رئیس جدید فدراسیون‌ والیبال گفت: در این دو سال خون‌دل زیادی‌ خورده‌ام، اما باز هم به حواشی دامن نمی‌زنم تا والیبال به حاشیه نرود."/>
  </head>
  <body>
    <article>
      <h1>داورزنی: در این دو سال خون دل زیادی خوردم</h1>
      <address>
        <time datetime="2019-11-20T12:12:00+00:00">20 Nov 2019, 12:12</time>
      </address>
      <p>
        <i>رئیس جدید فدراسیون‌ والیبال گفت: در این دو سال خون‌دل زیادی‌ خورده‌ام، اما باز هم به حواشی دامن نمی‌زنم تا والیبال به حاشیه نرود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدرضا داورزنی با کسب ۲۶ رای از مجمع‌ انتخاباتی فدراسیون ‌والیبال، به عنوان رئیس چهار سال آینده این فدراسیون انتخاب شد و در این‌ مورد گفت: از مجمع تشکر می‌کنم که دوباره به بنده اعتماد کردند. به بهنام‌محمودی هم تبریک‌ می‌گویم‌ که توانست ۱۵ رای را به خود اختصاص دهد.</p>
      <figure>
        <img src="https://aftabnews.ir/files/fa/news/1398/8/29/361522_588.jpg"/>
      </figure>
      <p>او ادامه داد: قصد بنده این نیست که در مورد برخی مسائل صحبت کنم تا والیبال دوباره وارد حاشیه شود.‌ اما دوستان اگر سوالی دارند می‌توانند از سازمان بازرسی سوال کنند و اطلاعات غلط آنها نباید دلیل ایجاد حاشیه شود. در دو تا سه سال گذشته ‌خون‌دل زیادی از چنین مسائلی خورده‌ام، اما الان نیز تصمیم دارم از این صحبت‌های دوستان بگذرم.</p>
      <p>رئیس جدید فدراسیون والیبال گفت: والیبال به روزهای خوبی رسیده بود و از دوستان باز هم تشکر می‌کنم‌ که همچنان پا به‌ رکاب هستند تا والیبال باز هم به‌ روزهای اوج‌ خود و بالاتر از جایگاه فعلی‌اش برسد. ما باید تحمل نقد و نظرات مخالف را داشته باشیم تا به انتظارات مردم ‌که اقتدار والیبال است دست پیدا کنیم.</p>
      <p>او گفت: از آقای داوری و فتاحی هم تشکر می‌کنم که در این نزدیک به یک سال زحمات‌ والیبال بر دوش آن‌ها بود و بدون چشم‌داشت به این رشته خدمت کردند.</p>
      <p>همچنین بهنام‌ محمودی‌ که در انتخابات صاحب 15 رای شد، گفت: از همه اعضای مطالبه‌گری که به بنده رای دادند تشکر می‌کنم. بنده در خدمت آقای داورزنی هستم و باید بگویم ‌ این افرادی که به بنده رای دادند مطالبه‌گر هستند و بهتر است به خواسته‌های آنها توجه شود. امیدوارم والیبال همچنان رو به رشد باشد. ما همه خانواده والیبال هستیم‌ و برای رئیس جدید آرزوی موفقیت دارم.</p>
    </article>
  </body>
</html>