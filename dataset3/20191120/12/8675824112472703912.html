<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/ashwin-hopes-day-night-test-may-revive-this-format-india-vs-bangladesh-143422"/>
    <meta property="og:site_name" content="Wah Cricket"/>
    <meta property="article:published_time" content="2019-11-20T12:14:33+00:00"/>
    <meta property="og:title" content="अश्विन को डे नाइट टेस्ट से रोमांच बढ़ने की उम्मीद, शमी ने इस बात को अहम बताया"/>
    <meta property="og:description" content="22 नवंबर से शुरू हो रहे डे नाइट टेस्ट की टिकटें पहले ही बिक चुकी हैं. डे नाइट टेस्ट को लेकर काफी चर्चा भी है."/>
  </head>
  <body>
    <article>
      <h1>अश्विन को डे नाइट टेस्ट से रोमांच बढ़ने की उम्मीद, शमी ने इस बात को अहम बताया</h1>
      <h2>22 नवंबर से शुरू हो रहे डे नाइट टेस्ट की टिकटें पहले ही बिक चुकी हैं. डे नाइट टेस्ट को लेकर काफी चर्चा भी है.</h2>
      <address>
        <time datetime="2019-11-20T12:14:33+00:00">20 Nov 2019, 12:14</time>
      </address>
      <p><b>नई दिल्ली:</b> टीम इंडिया के ऑफ स्पिनर रविचंद्रन अश्विन ने डे नाइट टेस्ट को एक नए युग की शुरुआत बताया है. अश्विन का मानना है कि डे नाइट टेस्ट की वजह से इस फॉर्मेट के प्रति लोगों की रूचि फिर से बढ़ेगी. अश्विन ने कहा, "मैं आशाा करता हूं कि यह उस चीज की नई शुरुआत हो, जहां हम मैदान पर ज्यादा से ज्यादा लोग देखें और टेस्ट क्रिकेट को अपना श्रेय मिले. समय सीमा में बदलाव के कारण निश्चित ही लोग अपना काम खत्म करने के बाद मैच देख सकते हैं."</p>
      <p>वहीं शमी ने कहा है कि मध्य का सत्र इस टेस्ट मैच में अहम होगा. बेहतरीन फॉर्म में चल रहे तेज गेंदबाज ने कहा, "गुलाबी गेंद के कारण मध्य का सत्र बल्लेबाजों के लिए काफी अहम होगा, आमतौर पर टेस्ट में सुबह का सत्र अहम माना जाता है."</p>
      <p>टीम इंडिया के कप्तान विराट कोहली का भी मानना है कि इसे लेकर लोगों में उत्साह देखने को मिलेगा. उन्होंने कहा, ''पिंक बॉल पारंपरिक लाल गेंद की तुलना में ज्यादा स्विंग कर रही थी. इसलिए गेंदबाजों को ज्यादा मदद मिल सकती है.''</p>
      <p>BCCI के अध्यक्ष सौरव गांगुली भी डे नाइट टेस्ट को लेकर उत्साहित हैं. सौरव गांगुली की वजह से ही लंबे समय तक डे नाइट टेस्ट का विरोध करने वाली टीम इंडिया इसे खेलने के लिए तैयार हुई. गांगुली डे नाइट टेस्ट पर अपनी पूरी नज़र बनाए हुए हैं.</p>
      <p>
        <a href="https://www.wahcricket.com/news/saurav-ganguly-excited-about-first-day-night-test-of-india-against-bangladesh-143420">
          <b>डे नाइट टेस्ट को लेकर उत्साहित हैं गांगुली, हर चीज पर रख रहे हैं नज़र</b>
        </a>
      </p>
      <p>भारत और बांग्लादेश के बीच यह मैच शुक्रवार से शुरू होगा और 26 तारीख तक चलेगा. यह दोनों टीमों के बीच खेली जा रही दो मैचों की सीरीज का आखिरी टेस्ट मैच है. इंदौर में खेले गए पहले टेस्ट मैच में भारत ने जीत हासिल कर 1-0 की बढ़त ले ली है और अब उसकी नजरें इस मैच को जीत सीरीज 2-0 से अपने नाम करने पर हैं. वहीं बांग्लादेश वापसी की फिराक में है.</p>
    </article>
  </body>
</html>