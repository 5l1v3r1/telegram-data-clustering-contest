<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/video-boj-za-zivljenje-pred-zensko-ustavil-avto-iz-njega-izstopil-gol-moski-252112"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T12:39:00+00:00"/>
    <meta property="og:title" content="Boj za življenje: pred žensko ustavil avto, iz njega izstopil goli moški (VIDEO)"/>
    <meta property="og:description" content="Pretresljiv posnetek, ki ga najdete spodaj, je nastal v torek zjutraj na osamljeni cesti v bližini brazilskega resorta v kraju Buzios. Prikazuje žensko, ki je hodila po cesti, ko je pripeljalo vozil..."/>
  </head>
  <body>
    <article>
      <h1>Boj za življenje: pred žensko ustavil avto, iz njega izstopil goli moški (VIDEO)</h1>
      <h2>Kamera je posnela golega moškega, ki je stekel za žensko. Avto je pustil kar na cesti.</h2>
      <address><time datetime="2019-11-20T12:39:00+00:00">20 Nov 2019, 12:39</time> by <a rel="author">A. L.</a></address>
      <p>Pretresljiv posnetek, ki ga najdete spodaj, je nastal v torek zjutraj na osamljeni cesti v bližini brazilskega resorta v kraju Buzios. Prikazuje žensko, ki je hodila po cesti, ko je pripeljalo vozilo. Zapeljalo je pred njo in se ustavilo. Ženska ga je poskušala obiti, ko je izstopil moški. Na sebi ni imel obleke, bil je popolnoma gol.<br/><br/>Ženska je v strahu za življenje začela teči, a je moški stekel za njo. Pri tem ga je posnela nadzorna kamera (vozilo je pustil kar na cesti, vrata pa širom odprta). Žensko naj bi dohitel, jo grabil okoli pasu, a je premogla dovolj moči za upor, poleg tega, verjamejo policisti, jo je rešilo tudi vpitje na pomoč.<br/><br/>Zaradi nadzorne kamere, ki je posnela registrske oznake vozila, so pokvarjenca še isti dan izsledili in prijeli. Za zdaj je obtožen spolnega nadlegovanja, preiskava pa še poteka.</p>
      <figure>
        <iframe src="https://www.youtube.com/embed/amibFuqJdNo" width="640" height="360" data-service="Youtube" scrolling="no"/>
      </figure>
    </article>
  </body>
</html>