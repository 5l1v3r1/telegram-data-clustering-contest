<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/259946/ti-forese-i-megkan-markl-na-giati-einai-episimos-i-vasilissa-ton-trent-tis-modas-gia-to-2019"/>
    <meta property="og:site_name" content="LiFO"/>
    <meta property="article:published_time" content="2019-11-20T12:53:00+00:00"/>
    <meta property="og:title" content="Τι φόρεσε η Μέγκαν Μαρκλ; Να γιατί είναι επισήμως η «βασίλισσα» των τρεντ της μόδας για το 2019"/>
    <meta property="og:description" content="Η Δούκισσα του Σάσεξ, είναι επίσημα στην κορυφή των ανθρώπων που άσκησαν τη μεγαλύτερη επιρροή στη μόδα για το 2019"/>
  </head>
  <body>
    <article>
      <h1>Τι φόρεσε η Μέγκαν Μαρκλ; Να γιατί είναι επισήμως η «βασίλισσα» των τρεντ της μόδας για το 2019</h1>
      <h2>Η Δούκισσα του Σάσεξ, είναι επίσημα στην κορυφή των ανθρώπων που άσκησαν τη μεγαλύτερη επιρροή στη μόδα για το 2019</h2>
      <address><time datetime="2019-11-20T12:53:00+00:00">20 Nov 2019, 12:53</time> by <a rel="author">NEWSROOM</a></address>
      <p>
        <b>Σύμφωνα με τις παγκόσμιες τάσεις αναζήτησης και τα δεδομένα που αναλύθηκαν κατά το τελευταίο έτος, η Δούκισσα του Σάσεξ, <a href="https://www.lifo.gr/tags/%CE%9C%CE%AD%CE%B3%CE%BA%CE%B1%CE%BD+%CE%9C%CE%B1%CF%81%CE%BA%CE%BB">Μέγκαν Μαρκλ</a>, είναι επίσημα στην κορυφή των ανθρώπων που άσκησαν τη μεγαλύτερη επιρροή των τρεντ στη μόδα για το 2019.</b>
      </p>
      <p>Ειδικότερα, η Lyst, μία παγκόσμια μηχανή αναζήτησης για τη μόδα, ανέλυσε τα δεδομένα για το 2019 και κατέληξε στο συμπέρασμα ότι η δούκισσα του Σασεξ άσκησε τη μεγαλύτερη επιρροή σε ότι είχε να κάνει με αναζητήσεις μόδας που αφορούσαν πωλήσεις αλλά και αναφορές σε κοινωνικά μέσα δικτύωσης.</p>
      <p>«Η Μέγκαν Μαρκλ ήταν η πιο επιδραστική για τη μόδα του 2019 και τα ντυσίματα της, κατά μέσο όρο, έφεραν μία αύξηση της τάξης του 216%, σε αναζητήσεις για παρόμοια κομμάτια» ανέφεραν τα στατιστικά της Lyst.</p>
      <p>Η Lyst ακόμα ανέφερε συγκεκριμένες στιγμές δημοφιλίας της Μαρκλ δημιουργώντας «κίνηση» στο διαδίκτυο . «Τα πέντε διαφορετικά φορέματα τύπου 'πουκάμισο' που έβαλε κατά τη διάρκεια της Βασιλικής περιοδείας στη Νότιο Αφρική, δημιούργησαν τάσεις αύξησης στην κατηγορίας αναζήτησης για τον συγκεκριμένο τύπο κατά 45% για το διάστημα περίπου ενός μήνα» αναφέρουν τα στατιστικά.</p>
      <figure>
        <embed-post data-src="https://www.instagram.com/p/B3CqRm3lXNE" data-service="Instagram"/>
      </figure>
      <p>Αντίστοιχα, σύμφωνα με τα ίδια δεδομένα που αναλύθηκαν, το φόρεμα «Club Monaco» ξεπούλησε σε λιγότερο από 24 ώρες μετά από μια αύξηση 570% στις αναζητήσεις, όπως και η φούστα J Crew είδε αύξηση κατά 102% στις αναζητήσεις της μάρκας.</p>
      <figure>
        <embed-post data-src="https://www.instagram.com/p/B21FUmYFgHb" data-service="Instagram"/>
      </figure>
      <p>Η ίδια λίστα με τους επιδραστικότερους ανθρώπους στον τομέα της μόδας περιλαμβάνει μεταξύ άλλων τoν Timothée Chalamet, την Zendaya, την Cardi B, τον Harry Styles, και τον Billy Porter. Η Lyst επίσης ανέλυσε τα δεδομένα για να βρει τις μεγαλύτερες στιγμές της μόδας της χρονιάς αλλά και των viral προϊόντων.</p>
      <p>Με πληροφορίες από harpersbazaar</p>
    </article>
  </body>
</html>