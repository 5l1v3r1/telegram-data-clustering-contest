<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/tgs-ile-reuters-toplu-sozlesme-imzaladi-gazetecilere-yuzde-24-zam/927342"/>
    <meta property="og:site_name" content="medya faresi"/>
    <meta property="article:published_time" content="2019-11-20T12:33:00+00:00"/>
    <meta property="og:title" content="TGS ile Reuters toplu sözleşme imzaladı: Gazetecilere yüzde 24 zam"/>
    <meta property="og:description" content="Türkiye Gazeteciler Sendikası ile Reuters Haber Ajansı arasında sürdürülen toplu iş sözleşmesi görüşmeleri anlaşmayla sonuçlandı. Anlaşma gereği çalışanlara birinci yıl yüzde 24, ikinci yıl yüzde 14 zam yapıldı."/>
  </head>
  <body>
    <article>
      <h1>TGS ile Reuters toplu sözleşme imzaladı: Gazetecilere yüzde 24 zam</h1>
      <h2>Türkiye Gazeteciler Sendikası ile Reuters Haber Ajansı arasında sürdürülen toplu iş sözleşmesi görüşmeleri anlaşmayla sonuçlandı. Anlaşma gereği çalışanlara birinci yıl yüzde 24, ikinci yıl yüzde 14 zam yapıldı.</h2>
      <address>
        <time datetime="2019-11-20T12:33:00+00:00">20 Nov 2019, 12:33</time>
      </address>
      <p>Türkiye Gazeteciler Sendikası ile Thomson Reuters Haber Ajansı Anonim Şirketi arasında sürdürülen toplu iş sözleşmesi görüşmeleri anlaşmayla sonuçlandı.</p>
      <p>Evrensel'de yer alan habere göre, yapılan sözleşme ile Reuters çalışanlarına birinci yıl için yüzde 24, ikinci yıl için yüzde 14 zam yapıldı. Aralık ayında tek seferlik brüt 20 bin TL alacak olan Sendika üyesi Reuters çalışanları diğer yıllarda net ücretleri tutarında birer ikramiyeye hak kazandı.</p>
      <p>İmzalanan toplu iş sözleşmesine göre TGS üyesi Reuters çalışanlarının sosyal ve ekonomik hakları şu şekilde:</p>
      <p>“Özel Sağlık Sigortası ve Diş Sigortası’nın çalışanların ailelerini de kapsaması, şirkette 10 yılını dolduran çalışanlara 2 adet beşibiryerde altın, sonraki 5 yıllarda 1 adet beşibiryerde altın verilmesi, yıllık 100 ABD dolarına kadar olan gözlük harcamalarının karşılanması, yıllık 700 ABD dolarına kadar spor yardımı, 700 TL yemek kartı. (2020’de yüzde 14 arttırılacak)”</p>
      <p>Bu anlaşmayla Gazeteciler Sendikası medya sektöründeki 10. toplu sözleşmesine imza attı. Sendika; Reuters, Refinitiv, Evrensel, Birgün, 9 Eylül, Bianet, Gazete Duvar, Yön Fm, Cem TV ve ARD’de yetkili sendika konumunda.</p>
    </article>
  </body>
</html>