<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/20/bsp-poiska-partiinata-subsidiia-da-skochi-na-8-lv-za-glas.430236"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T12:43:00+00:00"/>
    <meta property="og:title" content="БСП поиска: Партийната субсидия да скочи на 8 лв. за глас"/>
    <meta property="og:description" content="Според социалисти с левчето няма как партия да оцелее | Dnes.bg"/>
  </head>
  <body>
    <article>
      <h1>БСП поиска: Партийната субсидия да скочи на 8 лв. за глас</h1>
      <h2>Според социалисти с левчето няма как партия да оцелее</h2>
      <address><time datetime="2019-11-20T12:43:00+00:00">20 Nov 2019, 12:43</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>БСП ще поиска парламентарната субсидия за партиите да се качи на 8 лева на получен глас. Това обяви депутатът от левицата Александър Симов.<br/><br/>Предложението ще бъде внесено в НС преди окончателното приемане на бюджета за следващата година.<br/><br/>Според Симов финансовият министър Владислав Горанов за пръв път е признал миналия петък защо властта отряза парите за политическите сили.<br/><br/>"Управляващите свалиха партийните субсидии с идеята опозицията да бъде поставена на колене, да бъде обезкостена", отсече Симов.<br/><br/>Левицата беше недоволна от рязкото намаляване на субсидиите, които получават партиите минали 1% от действителните гласове на изборите, защото според социалистите с левче на глас няма как една партийна структура да оцелее.<br/><br/>До преди промяната, която влезе в сила от юли, субсидията беше 11 лева на глас.</p>
    </article>
  </body>
</html>