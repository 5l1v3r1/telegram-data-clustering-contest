<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121057/suski-robienie-prawyborow-w-partii-ktora-nie-ma-przyszlosci.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T12:28:00+00:00"/>
    <meta property="og:title" content="Suski: Robienie prawyborów w partii, która nie ma przyszłości..."/>
    <meta property="og:description" content="Organizowane wewnątrz Platformy Obywatelskiej prawybory skomentował poseł PiS Marek Suski."/>
  </head>
  <body>
    <article>
      <h1>Suski: Robienie prawyborów w partii, która nie ma przyszłości...</h1>
      <address>
        <time datetime="2019-11-20T12:28:00+00:00">20 Nov 2019, 12:28</time>
      </address>
      <h4>Organizowane wewnątrz Platformy Obywatelskiej prawybory skomentował poseł PiS Marek Suski.</h4>
      <p>Politycy Platformy Obywatelskiej od kilku tygodni informowali o prawyborach, które miały wyłonić kandydata na prezydenta z ramienia Koalicji Obywatelskiej. Na walkę w prawyborach zdecydowała się wicemarszałek Sejmu, posłanka PO Małgorzata Kidawa-Błońska oraz drugi kandydat, którego personaliów władze PO nie podały.</p>
      <p>– Platforma dzisiaj przechodzi głęboki kryzys. Robienie prawyborów w partii, która w zasadzie nie ma przyszłości, nie ma większego sensu – komentował prawybory Marek Suski.</p>
      <p>Polityk w rozmowie z dziennikarzem Rochem Kowalskim stwierdził: „Sądzę, że to jest gra Schetyny o utrzymanie przywództwa w partii”.</p>
      <p>– On w tej chwili przegrywa praktycznie wszystko. Nawet nie wszedł do prezydium Komisji Spraw Zagranicznych. To schyłkowy okres Platformy. Tam jest wielki problem z przywództwem, brakiem pomysłów na bycie opozycją. Dzisiaj SLD zaczyna ich wypierać – dodał.</p>
      <footer>/ Źródło: TOK FM/300polityka.pl <br/>/ zma</footer>
    </article>
  </body>
</html>