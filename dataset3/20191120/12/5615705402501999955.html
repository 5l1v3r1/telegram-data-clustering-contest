<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204684-zmini-klimatu-mozhut-zmenshiti-svitovu-ekonomiku-na-3-za-30-rokiv-doslidzhennya"/>
    <meta property="og:site_name" content="Mind UA"/>
    <meta property="article:published_time" content="2019-11-20T12:19:00+00:00"/>
    <meta property="og:title" content="Зміни клімату можуть зменшити світову економіку на 3% за 30 років – дослідження"/>
    <meta property="og:description" content="Найбільше постраждають Африка, Південна Америка та Близький Схід"/>
  </head>
  <body>
    <article>
      <h1>Зміни клімату можуть зменшити світову економіку на 3% за 30 років – дослідження</h1>
      <h2>Найбільше постраждають Африка, Південна Америка та Близький Схід</h2>
      <address>
        <time datetime="2019-11-20T12:19:00+00:00">20 Nov 2019, 12:19</time>
      </address>
      <p>У новому дослідженні бізнес-аналітики з Economist Intelligence Unit (EIU) дійшли висновку, що в найближчі 30 років зміна клімату скоротить зростання світової економіки на 3%. Про це повідомляє <a href="https://www.cnbc.com/2019/11/19/climate-change-could-shave-off-3percent-of-the-world-economy-study-finds.html">CNBC</a>.</p>
      <p>Міжнародний валютний фонд очікує, що зростання світової економіки складе всього 3% вже в 2019 році. Це найнижчий показник більш ніж за десять років.</p>
      <p>У звіті зазначається, що найбільше постраждають Африка, Південна Америка та Близький Схід. Це пояснюється тим, що у них найвищі середні температури і менші за розмірами економіки, що робить їх більш вразливими для впливу змін клімату.</p>
      <p>Однак і США з її найбільшою в світі економікою не вдасться цього уникнути.</p>
      <p>В Сполучених Штатах протягом наступних трьох десятиліть темпи росту можуть знизитись на понад 1% через зміни клімату. В серпні Національне бюро економічних досліджень підкреслило, що ріст на душу населення в США може скоротитись на 10,5% протягом наступних 81 року на тлі очікуваного збільшення температур по усьому світу.</p>
      <p>Минулого року в доповіді уряду США говорилось, що зміни клімату обійдуться економіці США в мільярди доларів. Пізніше цей самий звіт був відхилений Білим домом.</p>
      <p>Зазначається, що світові лідери мають зустрітись на початку грудня в Мадриді на конференції ООН із змін клімату. Вони обговорюватимуть, як обмежити збільшення глобальної температури до 1,5 градусів по Цельсію, що є основною метою Паризької кліматичної угоди 2015 року.</p>
      <p>Тим не менш, як повідомлялося, на початку цього місяця державний секретар США Майк Помпео оголосив про запуск Вашингтоном <a href="https://mind.ua/news/20204072-spolucheni-shtati-pochali-proces-vihodu-z-parizkoyi-klimatichnoyi-ugodi">процедури відмови</a> від Паризької кліматичної угоди.</p>
      <related>
        <h4>Також читайте</h4>
        <a href="https://mind.ua/news/20204679-glava-gucci-zapustiv-ekologichnu-programu-i-zaklikav-inshi-modni-brendi-stati-vuglecevo-nejtralnimi"/>
        <a href="https://mind.ua/news/20204571-glava-wizz-air-zaklikav-vidmovitisya-vid-biznes-klasu-v-litakah-dlya-borotbi-iz-zminami-klimatu"/>
        <a href="https://mind.ua/news/20204489-oxford-economics-pokrashchiv-prognoz-rostu-vvp-ukrayini"/>
      </related>
    </article>
  </body>
</html>