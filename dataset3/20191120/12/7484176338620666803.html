<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/entertainment/familie-actrice-wordt-yoga-experte-op-nieuwe-zender"/>
    <meta property="og:site_name" content="Zita"/>
    <meta property="article:published_time" content="2019-11-20T12:03:06+00:00"/>
    <meta property="og:title" content="‘Familie’-actrice wordt yoga-experte op nieuwe zender"/>
    <meta property="og:description" content="Margot Hallemans gaat meewerken aan de nieuwe themazender TV Plus, die voorheen Stories heette. De 26-jarige actrice, vooral bekend van haar rol als Hannah Van den Bossche in ‘Familie’, zal er als yoga-experte te zien zijn. Het vlaggenschip van de zender wordt het gezondheidsmagazine ‘Mar10’, dat door wellnesscoach Martine Prenen zal worden gepresenteerd. Het voormalige"/>
  </head>
  <body>
    <article>
      <h1>‘Familie’-actrice wordt yoga-experte op nieuwe zender</h1>
      <address>
        <time datetime="2019-11-20T12:03:06+00:00">20 Nov 2019, 12:03</time>
      </address>
      <p>
        <b>Margot Hallemans gaat meewerken aan de nieuwe themazender TV Plus, die voorheen Stories heette. De 26-jarige actrice, vooral bekend van haar rol als Hannah Van den Bossche in ‘Familie’, zal er als yoga-experte te zien zijn.</b>
      </p>
      <p>Het vlaggenschip van de zender wordt het gezondheidsmagazine ‘Mar10’, dat door wellnesscoach Martine Prenen zal worden gepresenteerd. Het voormalige VRT-gezicht nam twaalf jaar geleden afscheid van de openbare omroep en volgde nadien een opleiding als gezondheidscoach en voedingsconsulente. Het nieuwe programma wil aantonen dat gezond leven niet ingewikkeld of onprettig hoeft te zijn en geeft tips om kijkers op de goede weg te zetten.</p>
      <h3>Vaste rubriek voor Hallemans</h3>
      <p>Martine gaat presenteren en reportages maken, maar krijgt de hulp van een redactie en enkele bekende medewerkers, die een vaste rubriek in het programma zullen verzorgen. Onder hen tv-dokter Sofie Lemmens, bekend van ‘Is Er Een Dokter In De Zaal?’ met Philippe Geubels. Maar dus ook ‘Familie’-actrice Margot Hallemans zal aan het gezondheidsmagazine meewerken. Zij zal als ervaringsdeskundige reportages maken over yoga.</p>
      <related>
        <h4>Lees ook :</h4>
        <a href="https://nl.metrotime.be/2019/11/20/must-read/nooit-meer-remsporen-deze-uitvinding-zorgt-voor-meer-hygiene-en-minder-waterverbruik/"/>
      </related>
      <footer>Het bericht <a href="https://nl.metrotime.be/2019/11/20/must-read/familie-actrice-wordt-yoga-experte-op-nieuwe-zender/">‘Familie’-actrice wordt yoga-experte op nieuwe zender</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>