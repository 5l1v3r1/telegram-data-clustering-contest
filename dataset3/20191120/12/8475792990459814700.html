<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/skane/tre-man-begars-haktade-efter-vapnat-ran-mot-guldsmedja"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T12:36:20+00:00"/>
    <meta property="og:title" content="Tre män begärs häktade efter väpnat rån mot guldsmedja"/>
    <meta property="og:description" content="På onsdagen begärdes tre män häktade, misstänkta för att ha rånat en guldsmedja i centrala Kristianstad. Under eftermiddagen hålls det häktningsförhandlingar i tingsrätten."/>
  </head>
  <body>
    <article>
      <h1>Tre män begärs häktade efter väpnat rån mot guldsmedja</h1>
      <address><time datetime="2019-11-20T12:36:20+00:00">20 Nov 2019, 12:36</time> by <a rel="author">Henrik Nordell</a></address>
      <p>
        <b>På onsdagen begärdes tre män häktade, misstänkta för att ha rånat en guldsmedja i centrala Kristianstad. Under eftermiddagen hålls det häktningsförhandlingar i tingsrätten.</b>
      </p>
      <p>Det var vid 10-tiden i fredags som guldbutiken på Hesslegatan utsattes för ett väpnat rån. Maskerade gärningsmän riktade ett pistolliknande föremål mot personalen.</p>
      <p>– Rånarna kom över guldföremål till ett okänt värde, säger John Sjöblom, inre befäl vid polisen i Kristianstad.</p>
      <h3>Greps dagen därpå</h3>
      <p>Dagen efter greps tre män. Två av dem är i 20-årsåldern och en i 30-årsåldern.</p>
      <p>1Under onsdagen begärde åklagaren Jenny Lindell att de skulle häktas. Förhandlingar hålls under eftermiddagen.</p>
      <h3>Dömd för annat rån</h3>
      <p>En av de misstänkta dömdes senast år 2017 till två års fängelse efter ett annat rån i Kristianstad. Han hotade en person med pistol och tvingade till sig kontanter, en mobiltelefon och skor.</p>
      <p>Samtliga män misstänks förutom för rånet mot guldsmedjan, även för grovt vapenbrott och narkotikabrott.</p>
      <related>
        <h4>Relaterat</h4>
        <a href="https://www.svt.se/nyheter/lokalt/skane/tre-man-misstankta-for-ran-mot-guldsmedsbutik-i-kristianstad"/>
      </related>
    </article>
  </body>
</html>