<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191120-provokator-za-zavdannyam-spetssluzhb-rf-zaklykav-do-teraktiv-u-den-gidnosti-ta-svobody/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T12:05:06+00:00"/>
    <meta property="og:title" content="Провокатор за завданням спецслужб РФ закликав до терактів у День Гідності та Свободи"/>
    <meta property="og:description" content="У Кам’янську Дніпропетровської області затримали чоловіка, який за завданням спецслужб РФ закликав у соцмережах до вчинення терактів у день Гідності та Свободи, 21 листопада."/>
  </head>
  <body>
    <article>
      <h1>Провокатор за завданням спецслужб РФ закликав до терактів у День Гідності та Свободи</h1>
      <address>
        <time datetime="2019-11-20T12:05:06+00:00">20 Nov 2019, 12:05</time>
      </address>
      <p>У Кам’янську Дніпропетровської області затримали чоловіка, який за завданням спецслужб РФ закликав у соцмережах до вчинення терактів у день Гідності та Свободи, 21 листопада.</p>
      <p>Співробітники СБУ встановили, що жителя Кам’янська завербував представник інформаційної групи Сапфір, створеної ГУ Генштабу ЗС Росії. Чоловік погодився працювати на російські спецслужби з ідеологічних міркувань.</p>
      <p>Від імені проукраїнського активіста він зареєструвався у соцмережах і напередодні Дня Гідності та Свободи почав розміщувати <b>заклики до скоєння терористичних актів</b> у найбільших містах України – <b>Києві, Дніпрі, Харкові та Одесі.</b></p>
      <blockquote>– За задумом спецслужб РФ, дії провокатора мали створити інформаційний фон для дестабілізації суспільно-політичної ситуації в країні напередодні та під час святкування, – повідомляє СБУ.</blockquote>
      <p><b>Читайте</b>: <a href="https://fakty.com.ua/ua/videos/minuvaly-aeroporty-i-likarni-kiberpolitsiya-nakryla-hakerske-ugrupuvannya/">Мінували аеропорти і лікарні. Кіберполіція накрила хакерське угрупування</a></p>
      <p>Проте фахівцям вдалося викрити задум РФ та блокувати діяльність агента-провокатора.</p>
      <p>Вдома у чоловіка вилучили комп’ютерну техніку, на якій зберігаються вичерпні докази.</p>
      <p>Вікрито провадження за ст. 258-2 ККУ – <b>Публічні заклики до вчинення терористичного акту</b>. Підозрюваному загрожує позбавлення волі на строк до п’яти років.</p>
      <figure>
        <iframe src="https://www.youtube.com/embed/Z7kcLBBhmV8" width="600" height="400" data-service="Youtube" scrolling="no"/>
      </figure>
      <p>Нагадаємо, 21 листопада Україна відзначає <a href="https://fakty.com.ua/ua/ukraine/20181121-den-gidnosti-ta-svobody-istoriya-i-tradytsiyi/">День Гідності та Свободи</a>, що об’єднав дві знакові події у новітній історії країни – Помаранчеву революцію 2004 року та Революцію Гідності 2013 року.</p>
    </article>
  </body>
</html>