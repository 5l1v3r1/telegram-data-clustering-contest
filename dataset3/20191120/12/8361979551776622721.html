<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/vidkrittya-naybilshogo-silpo-v-ukrajini-v-trc-blockbuster-mall-novini-ukrajini-50054612.html"/>
    <meta property="og:site_name" content="НВ"/>
    <meta property="article:published_time" content="2019-11-20T12:04:00+00:00"/>
    <meta property="og:title" content="Найбільший Сільпо в Україні відкрився в ТРЦ Blockbuster Mall"/>
    <meta property="og:description" content="Супермаркет Сільпо оформлений в стилі українського мультика про Мавку."/>
  </head>
  <body>
    <article>
      <h1>Найбільший Сільпо в Україні відкрився в ТРЦ Blockbuster Mall</h1>
      <h2>Супермаркет Сільпо оформлений в стилі українського мультика про Мавку.</h2>
      <address>
        <time datetime="2019-11-20T12:04:00+00:00">20 Nov 2019, 12:04</time>
      </address>
      <p>Найбільший в Україні супермаркет Сільпо відкрився в середу, 20 листопада, в ТРЦ Blockbuster Mall на проспекті Бандери, повідомляє <a href="https://silpo.ua/about/press-center/press-releases/u-kiyevi-vidkrivsya-najbilshij-silpo-u-stili-vsesvitu-animacijnogo-filmu-mavka-lisova-pisnya">прес-служба</a> мережі супермаркетів.</p>
      <p>Крім торгового простору в супермаркеті є фудкорт з рибним і м’ясним ресторанами, піцерія, дзяо-бар, суші-зона зі стравами на винос і новий для мережі Вега-бар.</p>
      <p>Торгова точка із загальною площею близько 9 тис. кв. м і торговою — 5,7 тис. кв. м. оформлена в стилі анімаційного фільму Мавка. Лісова пісня. Дизайн супермаркету створювався в колаборації з українською студією Animagrad (FILM.UA Group).</p>
      <p>«Ми почали відкривати Сільпо в авторських дизайнерських форматах п’ять років тому. Це був експеримент, в результаті якого ми вирішили кожен новий Сільпо відкривати в індивідуальному концепті. Ми — один з небагатьох в світі мережевих рітейлерів, який пішов на такий крок», — повідомила директор з маркетингу мережі Сільпо Катерина Огуряева.</p>
      <p>Читайте також:<br/><a href="https://nv.ua/ukr/biz/consmarket/magazin-h-m-vidkriyut-v-trc-dream-town-novini-kiyeva-50053026.html">&amp;nbspH&amp;M відкриє магазин в ТРЦ Dream Town</a></p>
      <p>До кінця року в Сільпо планують відкрити ще шість-сім дизайнерських магазинів в Києві, Львові, Одесі та Дніпрі.</p>
      <p>Початок роботи супермаркету Сільпо можна вважати технічним відкриттям ТРЦ Blockbuster Mall, повідомляють в <a href="https://rau.ua/ru/news/trts-blockbuster-mall/">Асоціації рітейлерів України</a>. Дата офіційного відкриття торгового центру поки невідома.</p>
      <p>Нагадаємо, що на місці ринку Петрівка <a href="https://nv.ua/ukr/biz/economics/trc-na-misci-rinku-petrivka-dozvolili-buduvati-novini-kiyeva-50054368.html">дозволили будівництво ТРЦ</a>.</p>
    </article>
  </body>
</html>