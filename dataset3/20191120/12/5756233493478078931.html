<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622493/%D9%88%D8%B9%D8%AF%D9%87-%D8%AA%D8%AE%D9%81%DB%8C%D9%81-%DB%B1%DB%B0-%D8%AA%D8%A7-%DB%B3%DB%B0-%D8%AF%D8%B1%D8%B5%D8%AF%DB%8C-%D9%81%D8%B1%D9%88%D8%B4%DA%AF%D8%A7%D9%87%E2%80%8C%D9%87%D8%A7%DB%8C-%D8%B2%D9%86%D8%AC%DB%8C%D8%B1%D9%87%E2%80%8C%D8%A7%DB%8C-%D8%A8%D9%87-%D9%85%D8%B1%D8%AF%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T12:13:00+00:00"/>
    <meta property="og:title" content="وعده تخفیف ۱۰ تا ۳۰ درصدی فروشگاه‌های زنجیره‌ای به مردم"/>
    <meta property="og:description" content="معاون امور بازرگانی وزیر صنعت، معدن و تجارت گفت: می‌توانیم در کمتر از ۴۸ ساعت کالا را از سطح انبارها به سطح عرضه برسانیم و فروشگاه‌های زنجیره‌ای کالاهای خود را با تخفیف ۱۰ تا ۳۰ درصدی به مردم عرضه می‌کنند."/>
  </head>
  <body>
    <article>
      <h1>وعده تخفیف ۱۰ تا ۳۰ درصدی فروشگاه‌های زنجیره‌ای به مردم</h1>
      <address>
        <time datetime="2019-11-20T12:13:00+00:00">20 Nov 2019, 12:13</time>
      </address>
      <p>
        <i>معاون امور بازرگانی وزیر صنعت، معدن و تجارت گفت: می‌توانیم در کمتر از ۴۸ ساعت کالا را از سطح انبارها به سطح عرضه برسانیم و فروشگاه‌های زنجیره‌ای کالاهای خود را با تخفیف ۱۰ تا ۳۰ درصدی به مردم عرضه می‌کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از وزارت صنعت، معدن و تجارت، عباس قبادی در جلسه با اصناف و مدیران فروشگاه‌های زنجیره‌ای، بیان کرد: هماهنگی خوبی میان زنجیره‌های پخش و توزیع وجود دارد و از این لحاظ در این شرایط جدید مشکلی برای پخش و توزیع کالاها در سطح عرضه نداریم.</p>
      <p>وی ادامه داد: ظرفیت‌های خوبی در پخش و توزیع کالا داریم که با استفاده از این ظرفیت‌ها می‌توانیم در کمتر از ۴۸ ساعت کالاها را از سطح انبارها به سطح عرضه برسانیم.</p>
      <p>معاون امور بازرگانی وزیر صمت با اعلام اینکه شرکت بازرگانی دولتی با شرکت‌های پخش برای توزیع کالاها در فروشگاه‌های زنجیره‌ای و سطح عرضه لینک شده است، افزود: فروشگاه‌های زنجیره‌ای قول داده‌اند که کالاهای خود را با تخفیف ۱۰ تا ۳۰ درصدی به مردم عرضه کنند.</p>
      <p>قبادی با اعلام اینکه وضعیت کالاها و قیمت‌ها مناسب و در شرایط خوبی است، گفت: قیمت کالاهای استراتژیک همچون روغن، برنج، شکر، گوشت قرمز و مرغ روند کاهشی هم دارد و قرار شد به صورت ویژه برای ارایه تخفیفات در فروشگاه‌های زنجیره ای عرضه شوند.</p>
      <p>وی همچنین گفت: موضوع فعال شدن اینترنت و sms فروشگاه‌های زنجیره ای را برای رفاه حال مردم در دست پیگیری داریم.</p>
    </article>
  </body>
</html>