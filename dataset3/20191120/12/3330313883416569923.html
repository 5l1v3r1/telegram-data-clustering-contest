<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904489/promes-snapt-keuze-van-koeman-en-zet-trots-graag-opzij-richting-en-op-het-ek-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T12:22:00+00:00"/>
    <meta property="og:title" content="Promes snapt keuze van Koeman en 'zet trots graag opzij richting en op het EK'"/>
    <meta property="og:description" content="Quincy Promes heeft er geen moeite mee dat hij dinsdag als rechtsback stond opgesteld bij Oranje in het EK-kwalificatieduel met Estland. De 27-jarige Ajacied beseft dat hij ook op die plek een optie is voor bondscoach Ronald Koeman. &quot;Verdedigend moet ik nog veel leren, maar rechtsback is wel een positie waarop ik uit de voeten kan&quot;, zegt Promes tegen NU.nl. &quot;Dankzij de bagage van mijn seizoen bij Sevilla gaat het redelijk, ook tegen Estland. Ik zeg eerlijk: rechtsback is niet mijn favoriete positie, maar ik zet graag mijn trots opzij richting en op het EK.&quot; Spelersrapport: Wijnaldum scoort 9 op 'zijn' avond, één onvoldoende voor Oranje"/>
  </head>
  <body>
    <article>
      <h1>Promes snapt keuze van Koeman en 'zet trots graag opzij richting en op het EK'</h1>
      <address>
        <time datetime="2019-11-20T12:22:00+00:00">20 Nov 2019, 12:22</time>
      </address>
      <p>
        <b>Quincy Promes heeft er geen moeite mee dat hij dinsdag als rechtsback stond opgesteld bij Oranje in het EK-kwalificatieduel met Estland. De 27-jarige Ajacied beseft dat hij ook op die plek een optie is voor bondscoach Ronald Koeman.</b>
      </p>
      <p>"Verdedigend moet ik nog veel leren, maar rechtsback is wel een positie waarop ik uit de voeten kan", zegt Promes tegen <a href="https://www.nu.nl/sport/6012235/promes-zet-trots-graag-opzij-om-rechtsback-te-spelen-op-ek.html"><i>NU.nl</i></a>. "Dankzij de bagage van mijn seizoen bij Sevilla gaat het redelijk, ook tegen Estland. Ik zeg eerlijk: rechtsback is niet mijn favoriete positie, maar ik zet graag mijn trots opzij richting en op het EK."</p>
      <p>Promes snapt wel dat Koeman hem tegen de kleinere landen als rechtsback opstelt. "Het wordt anders als ik echt een man uit moet schakelen, maar tegen Estland was ik in de praktijk een soort rechtsbuiten en dan kom ik met mijn aanvallende kwaliteiten uitstekend tot mijn recht. En dan speel ik er ook graag. Als de ploeg me nodig heeft, dan sta ik rechtsback."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904421/spelersrapport-wijnaldum-leider-en-hattrick-held-n-onvoldoende-voor-oranje.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>