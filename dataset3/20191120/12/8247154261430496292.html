<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/do-novogo-roku-shche-bilshe-misyacya-ta-vidomo-za-skilki-prodavatimut-yalinki-v-kremenchuci"/>
    <meta property="og:site_name" content="Кременчугская газета"/>
    <meta property="article:published_time" content="2019-11-20T12:20:00+00:00"/>
    <meta property="og:title" content="До нового року ще більше місяця, та відомо за скільки продаватимуть ялинки в Кременчуці"/>
    <meta property="og:description" content="За місяць почнуть діяти ялинкові базари, а також придбати хвойне дерево можна буде у найближчому лісництві."/>
  </head>
  <body>
    <article>
      <h1>До нового року ще більше місяця, та відомо за скільки продаватимуть ялинки в Кременчуці</h1>
      <address>
        <time datetime="2019-11-20T12:20:00+00:00">20 Nov 2019, 12:20</time>
      </address>
      <p>
        <b>За місяць почнуть діяти ялинкові базари, а також придбати хвойне дерево можна буде у найближчому лісництві.</b>
      </p>
      <p>Уже розпочалася заготівля та реалізація новорічних хвойних дерев. Лісівникам необхідно забезпечити всіх бажаючих новорічними ялинками і зберегти ліси неушкодженими. Цього року лісогосподарські підприємства області планують реалізувати 60,7 тисяч хвойних красунь. Як показує практика минулого року, така кількість забезпечить потреби населення.</p>
      <p>Про це повідомляє <a href="http://www.upravles.gov.ua/press/novini-upravlinnya/1574078408">Полтавське обласне управління лісового та мисливського господарства </a></p>
      <p>Наразі уже реалізовано понад 9 тисяч ялинок. Новорічні дерева активно закуповують приватні підприємці. Придбати ж ялинки за доступними цінами, а саме в середньому від 54 грн. за ялинку до 1 м гривень, або 96 грн за 2-3 метрову ялинку ( ціна залежить від розміру дерева), можна в кожному лісгоспі чи лісництві, також будуть організовані виїзні торгівельні майданчики, ярмарки і ринки обласних та районних центрів та інших місцях.</p>
      <p>Традиційно, за місяць почнуть діяти ялинкові базари, а також придбати хвойну красуню можна буде у найближчому лісництві.</p>
      <blockquote>«<i>Ялинки для продажу заготовляють під час проведення освітлення – важливого виду рубки для майбутніх деревостанів у хвойних молодняках лісових культур до 10 річного віку. Крім того, у кожному лісгоспі створено плантації новорічних ялинок, а отже, ніякої шкоди лісовим насадженням у період ялинкової кампанії не буде завдано. Купуючи ялинки, слід звернути уваги на її походження. Новорічні ялинки будуть маркуватися спеціальними уніфікованими засобами:- самоклейними етикетками або пластмасовими бирками-стяжками Ці засоби розриваються при спробі їх зняття, і тим самим унеможливлюється їх повторне використання</i>»<i>, -</i> нагадують лісівники.</blockquote>
      <p>А ще нагадують, що у лісових масивах патрулюватимуть рейдові бригади державної лісової охорони спільно з працівниками Нацполіції та Держекоінспекції, громадськими інспекторами з охорони довкілля, громадськістю та представниками ЗМІ для виявлення правопорушників.</p>
      <p> </p>
      <p>Світлана Павленко</p>
    </article>
  </body>
</html>