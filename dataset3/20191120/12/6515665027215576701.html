<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3361343/za-iseljenje-u-nemacku-od-1-marta-vaze-nova-pravila-prvo-se-polaze-jezik-a-uvodi-se-i-starosna-granica-bice-tesko?ref=fbkurir"/>
    <meta property="og:site_name" content="kurir.rs"/>
    <meta property="article:published_time" content="2019-11-20T12:24:00+00:00"/>
    <meta property="og:title" content="ZA ODLAZAK U NEMAČKU OD 1. MARTA VAŽE NOVA PRAVILA: Prvo se polaže jezik, a uvodi se i starosna granica"/>
    <meta property="og:description" content="BEOGRAD - Provera znanja nemačkog jezika i uvođenje starosne granice za stanovnike Zapadnog Balkana koji bi da emigriraju u Nemačku novine su Zakona o emigraciji čija primena će početi 1. marta 2020. godine, kažu u Nemačko-srpskoj privrednoj komori.Na konferenciji ..."/>
  </head>
  <body>
    <article>
      <h6 class="kicker">Nemačko-srpska privredna komora</h6>
      <h1>ZA ODLAZAK U NEMAČKU OD 1. MARTA VAŽE NOVA PRAVILA: Prvo se polaže jezik, a uvodi se i starosna granica</h1>
      <address>
        <time datetime="2019-11-20T12:24:00+00:00">20 Nov 2019, 12:24</time>
      </address>
      <p>BEOGRAD -<b> Provera znanja nemačkog jezika i uvođenje starosne granice za stanovnike </b>Zapadnog Balkana koji bi da emigriraju u Nemačku novine su Zakona o emigraciji čija primena će početi 1. marta 2020. godine, kažu u Nemačko-srpskoj privrednoj komori.</p>
      <p>Na konferenciji za novinare, direktor Nemačko-srpske privredne komore Martin Knap rekao je da će stanovnicima Zapadnog Balkana biti dosta teže otići u Nemačku jer, dodaje, više neće uživati priviligije u odnosu na stanovnike iz drugih delova sveta.</p>
      <p>Naveo je da će ubuduće znanje nemačkog jezika stanovnika Zapadnog Balkana koji bi da odu u Nemačku morati da bude na visokom nivou, što ranije nije bio slučaj.</p>
      <p>Takođe, kaže, <b>postojaće starosna granica, koja ranije nije postojala</b>.</p>
      <p>Knap, međutim, nije precizirao do koje starosne dobi će stanovnici Zapadnog Balkana moći da odlaze u Nemačku, ali je najavio da će o novim rešenjima nemačkog Zakona o emigraciji biti reči u petak, 22. novembra u Beogradu, na konferenciji "Zapadni Balkan i nemačka privreda: Investicije - Dobavljačke inicijative - Mobilnost", koja se organizuje sa nemačkim Ministarstvom privrede.</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3175735/nemacka-otvorila-vrata-za-radnike-iz-srbije-ali-evo-sta-to-zapravo-znaci-svi-koji-misle-da-im-trebaju-samo-pasos-i-karta-u-jednom-smeru-grdno-se-varaju-ovo-su-uslovi"/>
      </related>
      <p>"Na konferenciji u petak želimo da razjasnimo sva pitanja u vezi sa novim zakonom. Bitno je da javnost dobije prave informacije šta će se menjati", rekao je Knap i dodao da će na tom skupu biti reči o tome kako će u buduće izgledati procedure.</p>
      <p>Kaže i da Nemačka uvodi propis koji će važiti za stanovnike celog sveta.</p>
      <p>Osim emigracije u Nemačku, Knap kaže da će na konferenciji u petak biti analizirano stanje zajedničkih projekata, govoriće se o nemačkim investicijama u Srbiji, a biće predstavljena nemačka incijativa za nalaženje dobavljača u zemljama Zapadnog Balkana.</p>
      <p>Za tu inicijativu je rekao da je prethodnih godina bila uspešna jer su, dodaje, mnoga preduzeća iz regiona postala dobavljači nemačkih kompanija.</p>
      <p>Na tom skupu će se, kaže, govoriti i temi demografija i privreda i o tome kako će se emigracija odraziti na stanovništvo zemalja Zapadnog Balkana.</p>
      <p>Knap je najavio i multikongres "Serbian Visions" koji će biti održan u Beogradu u petak i subotu po peti put, u saradnji sa Privrednom komorom Srbije.</p>
      <related>
        <h4>NE PROPUSTITE</h4>
        <a href="https://www.kurir.rs/region/hrvatska/2888481/prica-ovog-hrvata-rusi-snove-o-zivotu-u-nemackoj-evo-zasto-sam-resio-da-se-vratim-nazad"/>
      </related>
      <p>Taj događaj će, kaže, okupiti predstavnike nevladinih i strukovnih organizacija za koje navodi da igraju važnu ulogu u razvoju zemlje i u evropskim integracijama.</p>
      <p>"Cilj koji nas pokreće su evropske integracije. I ove godine ćemo u okviru multikongresa imati 40 manifestacija u oblasti obrazovanja, kulture, zdravstva, zaštite životne sredine, investicija, ljudskih prava...", rekao je Knap.</p>
      <p>Direktor Sektora za strateške analize, analitiku, usluge, servise i pakete proizvoda PKS Mihailo Vesović naveo je da je raznolikost tema kvalitet manifestacije "Serbian Visions", a da će takva vrsta razgovora doprineti da kompanije i privreda kroz svoje aktivnosti stvaraju bolje uslove za poslovanje, ali i bolje uslove za život.</p>
      <p>Najavio je da će u okviru tog mulitkongresa PKS potencirati četiti teme i to sertifikaciono telo, elektronski pečat i potpis, predstavljanje mape puta cirkularne ekonomije za koju kaže da je odgovor za unapređenje efikasnosti i smanjenje zagađenja životne sredine, uštedu i nove načine poslovanja budući da je za neku kompaniju sirovina ono što je za neku drugu otpad.</p>
      <p>Vesović kaže da će jedna od tema biti i podrška investicijama i da će to biti prilika da se predstavi pravi pregled podsticaja za privedu, uključujući podsticaje i na republičkom i na lokalnom nivou.</p>
      <p>Četvrta tema biće, navodi, program promocije preduzetništva i samozapošljavanja za koju kaže da je bitna za početnike u biznisu, i dodaje da je važna tema i dualno obrazovanje koje omogućava da obrazovni sistem bude što bliži privredi.</p>
      <p>
        <b>(Kurir.rs/Tanjug)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3177977/srbi-koji-su-otisli-u-nemacku-otkrivaju-kako-izgleda-zivot-preko-radim-kao-babica-za-2500-stan-od-64-kvadrata-placam-350-i-evo-koliko-mi-ostane"/>
        <a href="https://www.kurir.rs/planeta/3168001/ako-razmisljate-o-odlasku-u-nemacku-ovo-pazljivo-procitajte-evo-kako-tretiraju-strane-radnike-i-u-kojim-sektorima-je-najgore"/>
        <a href="https://www.kurir.rs/planeta/3166109/nemacka-oberucke-docekuje-negovatelje-iz-srbije-9-miliona-evra-odvajaju-za-obuku-posla-ima-mnogo-vise-nego-ljudi-posrednici-masno-zaradjuju"/>
      </related>
    </article>
  </body>
</html>