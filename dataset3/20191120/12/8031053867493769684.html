<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf%ce%bb%ce%bf%ce%ba%ce%bb%ce%b7%cf%81%cf%8e%ce%b8%ce%b7%ce%ba%ce%b5-%ce%bc%ce%b5-%ce%b5%cf%80%ce%b9%cf%84%cf%85%cf%87%ce%af%ce%b1-%ce%b7-%ce%ac%cf%83%ce%ba%ce%b7%cf%83%ce%b7-%ce%bf%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T12:44:37+00:00"/>
    <meta property="og:title" content="Ολοκληρώθηκε με επιτυχία η άσκηση «ΟΝΙΣΗΛΟΣ – ΓΕΔΕΩΝ» μεταξύ Κύπρου και Ισραήλ"/>
    <meta property="og:description" content="Με επιτυχία ολοκληρώθηκε σήμερα, Τετάρτη, η κοινή άσκηση μεταξύ των ενόπλων δυνάμεων της Κυπριακής Δημοκρατίας και του Ισραήλ με την επωνυμία «ΟΝΙΣΗΛΟΣ – ΓΕΔΕΩΝ – 2019», ανακοίνωσε το Υπουργείο Άμυνας."/>
  </head>
  <body>
    <article>
      <h1>Ολοκληρώθηκε με επιτυχία η άσκηση «ΟΝΙΣΗΛΟΣ – ΓΕΔΕΩΝ» μεταξύ Κύπρου και Ισραήλ</h1>
      <address>
        <time datetime="2019-11-20T12:44:37+00:00">20 Nov 2019, 12:44</time>
      </address>
      <p>
        <b>Με επιτυχία ολοκληρώθηκε σήμερα, Τετάρτη, η κοινή άσκηση μεταξύ των ενόπλων δυνάμεων της Κυπριακής Δημοκρατίας και του Ισραήλ με την επωνυμία «ΟΝΙΣΗΛΟΣ – ΓΕΔΕΩΝ – 2019», ανακοίνωσε το Υπουργείο Άμυνας.</b>
      </p>
      <p>Η άσκηση διεξήχθη στο πλαίσιο του ετήσιου προγράμματος συνεργασίας των δύο χωρών και είχε διάρκεια τριών ημερών. Πραγματοποιήθηκε εντός του FIR Λευκωσίας και σε μεγάλο μέρος του Εθνικού Εναέριου Χώρου και Εδάφους της Κυπριακής Δημοκρατίας, με τη συμμετοχή επίγειων και εναέριων μέσων της Εθνικής Φρουράς, καθώς και αεροσκαφών διαφόρων τύπων της Ισραηλινής Πολεμικής Αεροπορίας, προστίθεται.</p>
      <p>Σε ανακοίνωση του το Υπουργείο Άμυνας αναφέρει σχετικά:</p>
      <p>Η επιτυχής διεξαγωγή της άσκησης αποδεικνύει το αναβαθμισμένο επίπεδο εκπαίδευσης και επιχειρησιακής ετοιμότητας της Εθνικής Φρουράς και ταυτόχρονα τη στενή συνεργασία φίλιων και γειτονικών χωρών στην κοινή αντιμετώπιση των σύγχρονων προκλήσεων ασφάλειας και ασύμμετρων απειλών στην περιοχή της Ανατολικής Μεσογείου.</p>
    </article>
  </body>
</html>