<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/luseis-gia-to-elmepa-zitoun-oi-foitites.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T12:02:00+00:00"/>
    <meta property="og:title" content="Λύσεις για το ΕΛΜΕΠΑ ζητούν οι φοιτητές"/>
    <meta property="og:description" content="Ανακοίνωση συντονιστικού κατάληψης ΕΛΜΕΠΑ Ρεθύμνου "/>
  </head>
  <body>
    <article>
      <h1>Λύσεις για το ΕΛΜΕΠΑ ζητούν οι φοιτητές</h1>
      <address>
        <time datetime="2019-11-20T12:02:00+00:00">20 Nov 2019, 12:02</time>
      </address>
      <p>
        <b>Ανακοίνωση συντονιστικού κατάληψης ΕΛΜΕΠΑ Ρεθύμνου </b>
      </p>
      <figure>
        <img src="https://goodnet.gr/files/goodnet/YLI%202019/NOEMBRIOS%202019/20-11/katalipsi-2.jpg"/>
      </figure>
      <p>Λύσεις για την λειτουργία του Ελληνικού Μεσογειακού Πανεπιστημίου ζητούν οι φοιτητές θέτοντας μια σειρά απο ερωτήματα και τονίζοντας σε ανακοίνωσή τους πως οι κινητοποιήσεις θα συνεχιστούν μέχρι να ικανοποιηθούν τα αιτήματά τους.<br/>Αναλυτικά, επισημαίνουν: <br/>«Η κατάληψη του τμήματος Μουσικής Τεχνολογίας και Ακουστικής (πρώην Μηχανικών Μουσικής Τεχνολογιας και Ακουστικής) της Σχολής Οπτοακουστικών Τεχνολογιών που εδρεύει στο Ρέθυμνο, ξεκίνησε με αποφαση της Γενικής Συνεύλεσης στη 01/11/2019. Στα πλαίσια των δράσεων της κατάληψης, δρομολογήθηκε μια συνάντηση στις 13/11 με τον πρύτανη του Μεσογειακού Πανεπιστημίου τον κ.Νικόλαο Κατσαράκη, τον αντιπρύτανη διοικητικών υποθέσεων κ.Νεκτάριο Παπαδογιάννη που ήταν και πρόεδρος του τμήματός μας για κάποια χρόνια καθώς και τον τωρινό πρόεδρο μας κ.Ποταμίτη Ηλία. Στην συνάντηση τελικά παρευρέθηκε ΜΟΝΟ ο κ.Παπαδογιάννης ως εκπρόσωπος της πρυτανείας και ο κ.Ευθύμιος Μπακαρέζος, κοσμήτορας του τμήματος. Να σημειωθεί οτι ο πρόεδρος του τμήματος κ.Ποταμίτης δεν ανταποκρίθηκε σε κανένα καλεσμά μας. Ο στόχος απο την πλευρά των φοιτητών να κυμανθεί η συζήτηση σε ήρεμους τόνους επετεύχθει με την βοήθεια συντονιστή, επίσης κρατήθηκαν πρακτικά και ζητήθηκε η ηχογράφηση της συζήτησης απο τους φοιτητές, αίτημα που έγινε δεκτό από τον αντιπρύτανη και τον κοσμήτορα. Όσων αφορά την αρχή της συζήτησης υπήρξε μια 20λεπτη ενημέρωση/αναπαραγωγή της γνώριμης κασέτας δικαιολογιών και αποποίησης κάθε ευθύνης από τον αντιπρύτανη. Ωστόσο, μέσα σε αυτά τα 20 λεπτά, ειπώθηκαν κάποια πολύ ανησυχητικά πράγματα στα οποία πρέπει να σταθούμε. Ο κ.Παπαδογιάννης ανέφερε πως ο τωρινός πρόεδρος του τμήματος εκλέχθηκε “με το ζόρι” καθώς δεν υπήρξε ενδιαφέρον για τη θέση, το οποίο έρχεται ενάντια στις ευθύνες που προσπάθησε να του αναθέσει. Πιο συγκεκριμένα, μία από τις κατηγορίες του, ήταν ότι η διοίκηση του τμήματος δεν έλαβε άμεσα δράση για πρόσληψη καθηγητών, ενώ ήταν ήδη γνωστή η έλλειψή τους. Με αυτό τον τρόπο δικαιολόγησε την καθυστέρηση στην έναρξη του εξαμήνου. Το πιο ανησυχητικό που ακούστηκε, ήταν η ωμή παραδοχή οτί τα κτίρια της σχολής μας είναι αυθαίρετα, ενώ χαρακτηριστικά είπε ότι “δεν μας ανήκουν” και είναι “αγνώστου πατρότητας”. Γνωστοποίησε επίσης, ότι στο κτίριο γίνονται μόνο παρεμβάσεις “έκτακτης ανάγκης”, την ίδια στιγμή που παραδέχτηκε οτί η καταστάση του κτιριού είναι απαράδεκτη. Πέρα από τις δικαιολογίες, έγιναν για μία ακόμα φορα και αρκετές υποσχέσεις, οι οποίες απορρέουν από τις ερωτήσεις που του θέσαμε. (Ε): Γνωρίζουμε οτί από τις χρηματοδοτήσεις που λαμβάνει το τμήμα, το μεγαλύτερο μέρος αφιερώνεται στα λειζερ, σε κάτι που αφορά ελάχιστο μέρος των φοιτητών. Γιατί δεν επενδύονται αυτά τα χρήματα για τις πραγματικές πάγιες ανάγκες μας, όπως αύξηση των καθηγητών, βελτίωση των εγκαταστάσεων, ανανέωση και συντήρηση του εξοπλισμού και άλλες φοιτητικές παροχές; Εδώ μας αναλύθηκε η διαφορά μεταξύ ερευνητικού και εκπαιδευτικού εξοπλισμού, ενώ μας ξεκαθάρισε ότι η χρηματόδοτηση είναι μοιρασμένη περίπου ίσα μεταξύ τους. Μας ενημέρωσε επίσης ότι υπάρχουν 3 ανοιχτοί διαγωνισμοί για εκπαιδευτικό εξοπλισμό καθώς και ότι αναμένουμε χρηματοδότηση της τάξης των 200.000 ευρώ, εκ των οποίων τα 100.000 προορίζονται για τον ερευνητικό εξοπλισμό. Πάνω σε αυτό κατηγόρησε ευθέως τους μόνιμους καθηγητές για την αδιαφορία τους να εκτελέσουν ερευνητικό έργο έτσι ώστε να υπαρξεί επιπλέον χρηματοδότηση και εξοπλισμός ο οποίος μετά θα παρέμενε στο τμήμα. Ανέφερε τέλος, ότι δεν έχει ενημερωθεί από τους καθηγητές για τα προβλήματα έλλειψης και συντήρησης του εξοπλισμού. (Ε): Γιατί ενώ οι συμβάσεις των καθηγητών υπογράφτηκαν στις 10/10 τα μαθήματα άρχισαν δύο εβδομάδες μετά; Εδώ, όπως προαναφέρθηκε, η εύθυνη έπεσε στη διοίκηση του τμήματος καθώς και στην άρνηση του Υπουργείου Παιδείας για τη προκύρηξη νέων θέσεων για μόνιμους καθηγητές. Ειπώθηκε ακόμη, πως υπήρξε προσπάθεια πρόσληψης διοικητικού προσωπικού οι οποίοι θα αναλάμβαναν και κάποια εργαστηριακά μαθήματα. Αναμένουμε παρ’ όλα αυτά δύο νέους μόνιμους καθηγητές, μια υπόσχεση που έχει γίνει από το 2013. Αναφέρθηκαν επίσης 8 νέες θέσεις για μεταδιδάκτορες. Τέλος με την αλλαγή του τμήματος απο ΤΕΙ σε ΑΕΙ καταργήθηκαν οι θέσεις των ωρομισθίων και αντί αυτού υπάρχουν θέσεις για έκτακτους καθηγητές και οι θέσεις 407. (Ε): Από τη στιγμή που υπάρχει τόσο μεγάλο πρόβλημα με τις πτυχιακές, όπως το γεγονός οτι όσοι δεν ανήκουν στο μόνιμο προσωπικό δεν τις αναλαμβάνουν και οι περισσότεροι μόνιμοι αρνούνται να τις αναλάβουν, γιατί δεν γίνονται προαιρετικές όπως στο νέο πρόγραμμα σπουδών του ΕΛΜΕΠΑ από τη στιγμή που τονίζεται διαρκώς ότι τα επαγγελματικά μας δικαιώματα δεν υποβαθμίζονται με την αλλαγή αυτή; Εδώ, ο κ.Παπαδογιάννης, απάντησε για ακόμη μία φορά με κατηγορίες προς την διοίκηση του τμήματος. Στο τέλος όμως, δεσμεύτηκε πως θα φέρει ο ίδιος το θέμα προς συζήτηση. Όταν τον ρωτήσαμε γιατί ο οδηγός σπουδών έχει να ανανεωθεί απο το 2008, μας απάντησε ότι δεν βρέθηκε χρόνος. Στο θέμα των πτυχιακών, η απάντηση ήταν ότι δεν υπάρχει δυνατότητα να αλλάξει το πρόγραμμα σπουδών του ΤΕΙ. (Ε): Γιατί δεν γίνονται εμβόλιμες εξεταστικές στα εργαστήρια, όπως σε άλλα τμήματα; “Τα εργαστήρια δεν ειναι υποχρεωτικό να έχουν εξεταστική, θα μπορούσε κάποιος καθηγητής να παίρνει απλώς εργασίες και μετά να βαθμολογήσει. Δε νοείται εξέταση εργαστηρίου ώστε να γίνει επαναληπτική στην επόμενη εξεταστική, δε χρειάζεται καν. Το έχω πει και μέσα στη συνέλευση. Κάνουν αναφορές οι φοιτητές, και στο τέλος μέσα στο εργαστήριο στην ώρα του μαθήματος, υπάρχει μια λάθος νοοτροπία που δεν την εχουν καταλάβει, τυπικά δεν υπάρχει εξέταση για να γίνει επανάληψη της.” Η απάντηση αυτή δεν μας καλύπτει, διότι αφήνει τη λύση του προβλήματος στη διακριτική ευχέρεια του κάθε καθηγητή και αφήνει ερωτήματα σε σχέση με την κατάλληλη ενημερωσή τους. Από αυτό το σημειό και μετά, ύπηρξε μια ανακύκλωση ερωτήσεων που δεν είχαμε προβλέψει, κάτι που περιόρισε πολύ το χρονικό περιθώριο που είχαμε διαθέσιμο αφού ο κ. Παπαδογιάννης αποφάσισε ότι οι προσωπικές του υποχρεώσεις ήταν πιο σημαντικές και τόνιζε επανειλημμένα ότι έπρεπε να φύγει. Τα μόνα άλλα θέματα που τέθηκαν ήταν το θέμα της δωρεάν σίτησης προς τους φοιτητές του τμήματος στο οποίο αναφέρθηκε οτι υπήρξε αύξηση του αριθμού των καρτών κατα 7%, το οποίο δεν επαρκεί για την κάλυψη των βασικών αναγκών μας. Παράλληλα και στο ζήτημα της δωρεάν στέγασης ειπώθηκε πως στην προκύρηξη που ηταν να ολοκληρωθεί μέχρι τις αρχές Φεβρουαρίου του 2019 δεν υπήρξε καμία ανταπόκριση απο την τοπική κοινωνια και τον Δήμο Ρεθέμνης όπως και καμία περαιτέρω προσπάθεια. Ως προσωρινή λύση, το μόνο που περιμένουμε, είναι η μεταφορά τεσσάρων θέσεων που εκκρεμεί απο τον Αγιο Νικόλαο στο Ρέθυμνο ώστε να αυξηθούν οι θέσεις από 6 σε 10 άτομα, όμως και σε αυτό η διαδικασία πάγωσε λόγω έλλειψης κενών δωματίων. Εκτός αυτού υπήρξε μία δέσμευση να γίνει μια σωστή ενημέρωση σχετικά με την αλλαγή του τμήματος σε ΑΕΙ, η οποία δεν έχει γίνει ενώ η απόφαση για την αλλαγή έχει παρθεί απο το Μάιο. Τέλος, να σημειωθεί, ότι δεν επαναπαυόμαστε από τις υποσχέσεις που πήραμε ιδιαίτερα από την στιγμή που έδειξαν πως γνωρίζουν για τα χρόνια προβλήματα που αντιμετωπίζει το τμήμα και δεν λαμβάνουν οι ίδιοι τις απαραίτητες δράσεις για την επίλυσή τους. Παρά το γεγονός ότι αύριο Τετάρτη 20/11 θα διεξαχθεί Γενική Συνέλευση και πιθανώς θα λήξει η κατάληψη, οι ενέργειες και οι δράσεις θα συνεχιστούν μέχρι να ακουστούν και να υλοποιηθούν τα αιτήματά μας. <br/>Αιτούμαστε:<br/>Οικονομική διαφάνεια Ανανέωση προγράμματος και οδηγού σπουδών <br/>Διεξαγωγή εμβόλιμων εξεταστικών Πρόσληψη βοηθών<br/>Πρόσληψη μόνιμων καθηγητών Επιπλέον θέσεις για πτυχιακές (κυρίως στο Μουσικοτεχνολογικό τομέα που υπάρχει μεγάλη έλλειψη)<br/>Έγκαιρη και επαρκή ενημέρωση των φοιτητών <br/>Έμπρακτη στήριξη από το Ίδρυμα στις πολιτιστικές δραστηριότητες <br/>Αναβάθμιση και συντήρηση του υλικοτεχνικού εξοπλισμού <br/>Δωρεάν τα λογισμικά που μας είναι απαραίτητα <br/>Ανέγερση εστιών Συντήρηση/αναβάθμιση του κτιρίου <br/>Δωρεάν μετακίνηση/σίτιση/στέγαση<br/>Όχι στην κατάργηση του ασύλου Όχι στην εφαρμογή του ν+2 Όχι στην επαναφορά της βάσης του 10»</p>
    </article>
  </body>
</html>