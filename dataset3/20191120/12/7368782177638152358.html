<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277427-dr-zainab-bagudu-ta-samu-kyautar-shugabanci-na-shekarar-2019.html"/>
    <meta property="og:site_name" content="Legit"/>
    <meta property="article:published_time" content="2019-11-20T12:13:01+00:00"/>
    <meta property="og:title" content="Dr. Zainab Bagudu ta samu kyautar shugabanci na shekarar 2019"/>
    <meta property="og:description" content="Zainab Bagudu ta doke mutane da-dama wajen wata kyautar jagorancin Igbere TV. Hadimai da Ministocin Buhari su na cikin wadanda ake sa ran za su lashe wannan kyauta."/>
  </head>
  <body>
    <article>
      <h1>Dr. Zainab Bagudu ta samu kyautar shugabanci na shekarar 2019</h1>
      <address>
        <time datetime="2019-11-20T12:13:01+00:00">20 Nov 2019, 12:13</time>
      </address>
      <p>
        <b>Kamfanin Igebere TV ta ba Mai dakin gwamnan jihar <a href="https://www.legit.ng/tag/kebbi-state-news-today.html">Kebbi</a>, Dr. Zainab Shinkafi Bagudu, ta tabbata a matsayin wanda za ta lashe kyautar shugabanci na wannan shekarar da aka shirya.</b>
      </p>
      <p>Za a yi bikin bada wannan kyauta ne a Ranar 29 ga Watan Nuwamba a dakin taro na Sheraton Hotel da ke babban birnin tarayya, Abuja. Jaridar Leadership ta rahoto haka a Ranar Laraba.</p>
      <p>Jami’an Igbere TV sun ziyarci Mai girma Zainab Shinkafi Bagudu inda su ka tabbatar mata da wannan ta bakin Honarabul Mascot Uzor Kalu wanda ya jagoranci kwamitin gudanar da bikin.</p>
      <p>Mascot Uzor Kalu ya bayyanawa Manema labarai cewa sun tantance Uwargida Zainab Shinkafi Bagudu a matsayin wanda za ta lashe kyauta a rukunin zaman lafiya na wannan shekara ta 2019.</p>
      <p>Matar gwamna na Kebbi za ta karbi kyautar ne a Ranar 29 ga Nuwamba a matsayin Uwargidar gwamnan da ta fi kokari a kan fannin kiwon lafiya saboda irin kokarin da ta ke yi a jihar ta</p>
      <p>KU KARANTA: <a href="https://hausa.legit.ng/1276877-bayelsa-pdp-ta-na-barazanar-korar-tsohon-shugaban-kasa-jonathan-na-wani-lokaci.html">Zaben Jihar Bayelsa ya jawowa Jonathan zargi a Jam'iyyar PDP</a></p>
      <p>Igebere TV ta jinjinawa tsare-tsaren da Mai dakin shugaban gwamnonin na APC ta kawo a jihar Kebbi domin inganta harkar kiwon lafiya. Tun asali dama Zainab Bagudu kwararriyar Likita ce.</p>
      <p>Daga cikin sauran wanda za a karrama tare da matar Gwamnan akwai gwamnonin jihohi, ‘yan kasuwa, masu rike da mukamai, Attajirai, kungiyoyi da kuma sauran masu yi wa kasa hidima.</p>
      <p>Wadanda da ake tu<a href="https://www.legit.ng/tag/nan.html">nan</a>i za su iya lashe wannan kyaututtuka a shekarar nan akwai: Gwamna Ifeanyi Ugwuanyi, Sanata Ahmed Lawan, Linda Ayade, Femi Adesina, da Nkeiruka Onyejiocha.</p>
      <p>Saura sun hada da tsohon gwamna Ibrahim Dankwambo, da Ministoci Gordy Uche da Godswill Akpabio. Dr. Uche Ogah, SSA Ita Enang, tsohon 'dan wasa Kanu Nwankwo, da Mista Kalu Uche.</p>
      <p>Za a samu rukunan kyaututtuka da su ka hada da ‘dan majalisar shekara, ‘dan gwagwarmayar shekara, gwamnan shekara, Sanatan shekara, daga cikin wadannan manyan mutane fiye da 20.</p>
      <p>Idan kuna da wata shawara ko bukatar bamu labari, tuntube mu a:<b> labaranhausa@corp.legit.ng</b></p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <b>
          <a href="https://play.google.com/store/apps/details?id=com.naij.hausa&amp;hl=en">https://play.google.com/store/apps/details?id=com.naij.hausa&amp;hl=en</a>
        </b>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <b><a href="https://facebook.com/legitnghausa">https://facebook.com/legitnghausa</a></b></p>
      <p>Twitter: <b><a href="https://twitter.com/legitnghausa">https://twitter.com/legitnghausa</a></b></p>
      <p>
        <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewa tare da mu.</i>
      </p>
      <p>Ga masu bukatar manhajar mu na Musulunci sai a bibiyi wannan shafi</p>
      <p>
        <b>
          <a href="https://fb.gg/play/ramadan_ramadan">https://fb.gg/play/ramadan_ramadan</a>
        </b>
      </p>
      <figure>
        <iframe src="https://www.youtube.com/embed/eyY2H3dAV08" width="640" height="360" data-service="Youtube" scrolling="no"/>
      </figure>
    </article>
  </body>
</html>