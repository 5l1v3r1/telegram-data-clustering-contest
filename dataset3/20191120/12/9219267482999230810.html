<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391588-%d7%90%d7%99%d7%99%d7%9b%d7%9c%d7%a8"/>
    <meta property="og:site_name" content="סרוגים"/>
    <meta property="article:published_time" content="2019-11-20T12:07:31+00:00"/>
    <meta property="og:title" content="אייכלר: &quot;ההכרזה של ליברמן נגד החרדים- פשע מלחמה&quot;"/>
    <meta property="og:description" content="לאחר שליברמן תקף &quot;השיתוף הפעולה האמיתי בכנסת הוא בין ח&quot;כים ערבים לח&quot;כים חרדים&quot; ביהדות התורה הודיעו על ישיבת סיעה דחופה בעקבות דבריו. חה&quot;כ אייכלר במליאה אמר: &quot;מה שהכריז היום ליברמן נגד הציבור החרדי זה פשע מלחמה&quot;"/>
  </head>
  <body>
    <article>
      <h1>אייכלר: "ההכרזה של ליברמן נגד החרדים- פשע מלחמה"</h1>
      <h2>לאחר שליברמן תקף "השיתוף הפעולה האמיתי בכנסת הוא בין ח"כים ערבים לח"כים חרדים" ביהדות התורה הודיעו על ישיבת סיעה דחופה בעקבות דבריו. חה"כ אייכלר במליאה אמר: "מה שהכריז היום ליברמן נגד הציבור החרדי זה פשע מלחמה"</h2>
      <address><time datetime="2019-11-20T12:07:31+00:00">20 Nov 2019, 12:07</time> by <a rel="author">, חדשות סרוגים</a></address>
      <p>ח"כ ישראל אייכלר במליאת הכנסת בתגובה לנאום של יו"ר ישראל ביתנו <u><a href="https://www.srugim.co.il/391473-%d7%99%d7%91%d7%97%d7%a8-%d7%a6%d7%93-%d7%91%d7%a6%d7%9c-%d7%94%d7%93%d7%a8%d7%9e%d7%94-%d7%94%d7%a4%d7%95%d7%9c%d7%99%d7%98%d7%99%d7%aa-%d7%9c%d7%99%d7%91%d7%a8%d7%9e%d7%9f-%d7%91%d7%94%d7%a6%d7%94">אביגדור ליברמן</a></u> היום (רביעי): "לא צריך כבר לחפש אנטישמיות בעולם כשליברמן הכריז על הפיכה והליכה לבחירות שלישיות. הוא הולך על התקפה כהגנה כדי להסיר מעליו את האחריות לאסון השלטוני שהוא מחולל.</p>
      <p>מה שהכריז היום ליברמן נגד הציבור החרדי זה פשע מלחמה. הוא נוקט בשיטות של הצאר הרוסי שאמר הכה ביהודים והצל את רוסיה. זה מה שעשו ליהודי קישינוב וזה מה שעושה היום יליד קישינב.</p>
      <figure>
        <img src="https://www.srugim.co.il/i/wp-content/uploads/2019/11/F191111HP13-1__w1980.jpg"/>
      </figure>
      <h4>עוד באותו נושא</h4>
      <h3>ליברמן: אנחנו בדרך לבחירות גנץ ונתניהו אשמים</h3>
      <p>לכתבה המלאה בסרוגים &gt;<br/>19</p>
      <p>העיתונאי ברק רביד כבר כתב שדבריו של ליברמן גובלים באנטישמיות. אם ילד אחד יפגע מדברי ההסתה שלך אתה לא תימלט מעונש. אתה בונה על זה שהציבור הישראלי הוא אנטישמי ויביא לך קולות? אתה טועה. הציבור לא יקבל את דבריך ויוקיע איתך."</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>באדיבות ערוץ הכנסת</p>
      <p>בתוך כך ישיבת סיעת 'יהדות התורה' הודיע כי היא תתכנס לישיבה דחופה בעקבות דבריו של יו"ר 'ישראל ביתנו' בשעה 14:15 בחדר הסיעה בכנסת.</p>
      <p>בפתח הישיבה אמר סגן שר הבריאות <u><a href="https://www.srugim.co.il/387555-%d7%9c%d7%99%d7%a6%d7%9e%d7%9f-%d7%90%d7%9c%d7%99-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%94%d7%99%d7%94-%d7%9e%d7%a2%d7%96-%d7%9c%d7%a4%d7%a0%d7%95%d7%aa-%d7%9b%d7%93%d7%99-%d7%a9">יעקב ליצמן</a></u>: "היינו עדים היום למופע אימים מביש ומכוער שהנפיק איווט ליברמן רצוף בשקרים, מלא בורות ושנאה, שלא היתה מביישת את גדולי שונאי הדת ומסורת ישראל מכל הזמנים. לצערי ניתן לומר שהאנטישמיות התגלתה היום מחדש.</p>
      <p>בימים בהם נשיא המדינה קורא לסובלנות והימנעות מפסילת ציבורים, אנו רואים היום בכנסת מפלצת של שנאה תהומית שאינה מתקבלת על הדעת וההיגיון.</p>
      <p>לפני שישמיץ את החרדים בפעילות נגד המדינה, שיעשה חשבון נפש עם עצמו איך שיתף פעולה איתנו לאורך השנים, השיג איתנו תקציבים, התחנן לקולות שלנו ושלח שליחים לרבנים שלנו.</p>
      <p>אני קורא למנהיגי הציבור בישראל לקחת אחריות לפני שנגיע למצב בו חרדים ייפגעו כתוצאה מההסתה הקשה והמכוערת של ליברמן."</p>
      <p>ליברמן תקף היום בנאומו "השיתוף הפעולה האמיתי בכנסת הוא בין ח"כים ערבים לח"כים חרדים, זו קואליציה אנטי ציונית שמשחקת בשני הגושים." הוא תקף את האדמו"ר מסאטמר שלדבריו מחלק עשרות אלפי דולרים מול כולם. "אני לא מבין איפה מס הכנסה והרשות להלבנת הון, מיליוני דולרים מחולקים תוך כדי הסתה".</p>
      <p>חברת הכנסת <u><a href="https://www.srugim.co.il/391001-%d7%9e%d7%a8%d7%91-%d7%9e%d7%99%d7%9b%d7%90%d7%9c%d7%99-%d7%a7%d7%94%d7%99%d7%9c%d7%aa-%d7%a1%d7%90%d7%98%d7%9e%d7%a8-%d7%a9%d7%a8%d7%93%d7%94-%d7%91%d7%96%d7%9b%d7%95%d7%aa-%d7%a1%d7%91%d7%99-%d7%a7">מרב מיכאלי</a></u> גם כן תקפה את הצהרתו של ליברמן:‏ "ליברמן משדרג את הקונספט של נתניהו ל"ניכוי ערבים וחרדים". ערבים וחרדים הם חלק מהחברה הישראלית. עתידה של מדינת ישראל תלוי בהשתלבות אמיתית שלהןם בחברה. מנהיגי שתי החברות האלה צריכים להבין שזה הרגע בשבילם לשתף פעולה עם הכוחות הליברליים ולהקים ממשלה בניכוי נתניהו."</p>
    </article>
  </body>
</html>