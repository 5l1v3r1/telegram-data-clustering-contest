<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/anca-maria-murg-latitante-arrestata-scafati-tacco-scarpa-3119353/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T12:00:06+00:00"/>
    <meta property="og:title" content="Anca Maria Murg, latitante da 9 anni, arrestata a Scafati. Uccise un giovane col tacco della scarpa"/>
    <meta property="og:description" content="SALERNO – E’ finita dopo 9 anni la fuga di Anca Maria Murg, latitante tra le più ricercate in Europa. La donna, 30 anni, di origine romena, è stata arrestata dai carabinieri del Nucleo Investigativo di Napoli a Scafati, in provincia di Salerno. Anca Maria Murg sfuggiva dal 2010 a un mandato di arresto europeo spiccato dalle autorità romene in seguito alla condanna definitiva del Tribunale di Hunedoara, a 20 anni di reclusione per omicidio volontario aggravato in concorso.Roma, donna investita e uccisa da un camion in zona Colli Albani: è il terzo incidente in 5 mesiBrescia, rapina in casa di un gioielliere: ladro gli sferra tre coltellate e scappa I fatti risalgono alla notte del 16 settembre 2007, quando la donna, in una discoteca di Tâmpa, discusse violentemente con un 18enne. Lo colpì con calci e pugni, poi con una mazza da baseball e un masso. Infine gli inflisse il colpo fatale calpestandogli il capo con il tacco della scarpa. Il ragazzo morì in ospedale due giorni dopo. La donna è stata catturata dopo una…"/>
  </head>
  <body>
    <article>
      <h1>Anca Maria Murg, latitante da 9 anni, arrestata a Scafati. Uccise un giovane col tacco della scarpa</h1>
      <address><time datetime="2019-11-20T12:00:06+00:00">20 Nov 2019, 12:00</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/anca-maria-murg.jpg"/>
        <figcaption>Anca Maria Murg latitante dal 2010</figcaption>
      </figure>
      <p>SALERNO – E’ finita dopo 9 anni la fuga di <b>Anca Maria Murg</b>, latitante tra le più ricercate in Europa. La donna, 30 anni, di origine romena, è stata arrestata dai carabinieri del Nucleo Investigativo di Napoli a Scafati, in provincia di Salerno.</p>
      <p><b>Anca Maria Murg</b> sfuggiva dal 2010 a un mandato di arresto europeo spiccato dalle autorità romene in seguito alla condanna definitiva del Tribunale di Hunedoara, a 20 anni di reclusione per omicidio volontario aggravato in concorso.</p>
      <figure>
        <a href="https://www.blitzquotidiano.it/cronaca-italia/roma-donna-investita-morta-camion-3119772/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/roma-donna-investita-morta-camion-3119772/">
          <img src="https://static.blitzquotidiano.it/wp/wp-content/uploads/2019/11/roma_incidente-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/roma-donna-investita-morta-camion-3119772/">Roma, donna investita e uccisa da un camion in zona Colli Albani: è il terzo incidente in 5 mesi</a>
      </h3>
      <figure>
        <a href="https://www.blitzquotidiano.it/cronaca-italia/brescia-rapina-casa-gioielliere-coltellate-3119752/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/brescia-rapina-casa-gioielliere-coltellate-3119752/">
          <img src="https://static.blitzquotidiano.it/wp/wp-content/uploads/2019/11/carabinieri-ambulanza-notte-1-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/brescia-rapina-casa-gioielliere-coltellate-3119752/">Brescia, rapina in casa di un gioielliere: ladro gli sferra tre coltellate e scappa</a>
      </h3>
      <p>I fatti risalgono alla notte del 16 settembre 2007, quando la donna, in una <b>discoteca di </b><b>Tâmpa</b>, discusse violentemente con un 18enne. Lo colpì con calci e pugni, poi con una mazza da baseball e un masso. Infine gli inflisse il colpo fatale calpestandogli il capo con il tacco della scarpa.</p>
      <p>Il ragazzo morì in ospedale due giorni dopo. La donna è stata catturata dopo una lunga attività investigativa anche in collaborazione con il Servizio di Cooperazione Internazionale. Ora è in carcere in attesa di essere estradata in Romania.</p>
      <p>Fonte: Ansa</p>
      <p> </p>
      <p> </p>
      <p> </p>
      <p> </p>
    </article>
  </body>
</html>