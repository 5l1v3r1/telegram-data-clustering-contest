<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58475-zelenskiy-posmertno-nagorodiv-komandira-128-yi-brigadi-korostelova.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-20T12:30:00+00:00"/>
    <meta property="og:title" content="Зеленський посмертно нагородив командира 128-ї бригади Коростельова"/>
    <meta property="og:description" content="Президент України Володимир Зеленський посмертно нагородив орденом Богдана Хмельницького Євгена Коростельова. Командир 128-ї бригади помер у лікарні 19 листопада через важке поранення, що отримав на Донбасі.Указ про відзнаку Коростельова опубліковали на сайті Президента України 20 листопада.Нагородити орденом Богдана Хмельницького ІІ ступеня Коростельова Євгена Володимировича — полковника (посмертно),– йдеться в указі.Загиблого командира 128-ї бригади нагородили за особливі заслуги у захисті суверенітету та територіальної цілісності України.Зауважимо, Коростельов вже був нагороджений таким орденом Богдана Хмельницького, але III ступеня. У 2015 році його відзначили за службу на Донбасі, особисту мужність і високий професіоналізм.Що відомо про Євгена Коростельова?Два місяці тому Євген став керівником 128-мої окремої гірсько-штурмової Закарпатської бригади.Раніше служив у 25 окремій повітрянодесантній бригаді. Там військовий пройшов шлях від командира взводу до командира бригадної артилерійської групи – заступника…"/>
  </head>
  <body>
    <article>
      <h1>Зеленський посмертно нагородив командира 128-ї бригади Коростельова</h1>
      <address>
        <time datetime="2019-11-20T12:30:00+00:00">20 Nov 2019, 12:30</time>
      </address>
      <p><b>Президент України Володимир Зеленський посмертно нагородив орденом Богдана Хмельницького Євгена Коростельова. Командир 128-ї бригади помер у лікарні 19 листопада через важке поранення, що отримав на Донбасі.</b><br/><br/>Указ про відзнаку Коростельова опубліковали на сайті Президента України 20 листопада.<br/><br/>Нагородити орденом Богдана Хмельницького ІІ ступеня Коростельова Євгена Володимировича — полковника (посмертно),– йдеться в указі.<br/><br/>Загиблого командира 128-ї бригади нагородили за особливі заслуги у захисті суверенітету та територіальної цілісності України.<br/><br/>Зауважимо, Коростельов вже був нагороджений таким орденом Богдана Хмельницького, але III ступеня. У 2015 році його відзначили за службу на Донбасі, особисту мужність і високий професіоналізм.<br/><br/><b>Що відомо про Євгена Коростельова?</b><br/>Два місяці тому Євген став керівником 128-мої окремої гірсько-штурмової Закарпатської бригади.<br/><br/>Раніше служив у 25 окремій повітрянодесантній бригаді. Там військовий пройшов шлях від командира взводу до командира бригадної артилерійської групи – заступника командира бригади.<br/><br/>У нього залишилась дружина і двоє дітей.<br/><br/><b>Що треба знати про поранення і смерть Коростельова?</b><br/>Євген Коростельов 12 листопада разом з побратимом підірвалися на міні під час виконання бойового завдання поблизу Новотроїцького.<br/><br/>Військовому відірвало стопу й перебило гомілку. Коростельов перебував на апараті штучної вентиляції легенів, у тяжкому, але стабільному стані. Лікарям також довелось ампутувати йому праву стопу та ліву гомілку.<br/><br/>На жаль, у ніч на 19 листопада стан Євгена Коростельова погіршився і він помер у військовому шпиталі Харкова.<br/><br/>Поховають Коростельова 20 листопада у сумах. Через його загибель у Мукачеві оголосили День жалоби.</p>
      <figure>
        <img src="https://24tv.ua/resources/photos/news/620_DIR/201911/1236581_10163601.jpg"/>
      </figure>
      <p><a href="https://24tv.ua/zelenskiy_posmertno_nagorodiv_komandira_128_yi_brigadi_korostelova_n1236581">Джерело</a> <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>