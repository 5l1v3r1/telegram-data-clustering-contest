<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/primarie-stb-creste-cu-10-capacitatea-de-transport-pe-liniile-de-tramvai-21-si-32.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-20T12:28:58+00:00"/>
    <meta property="og:title" content="Primărie: STB crește cu 10% capacitatea de transport pe liniile de tramvai 21 și 32"/>
    <meta property="og:description" content="Primăria Capitalei, prin Societatea de Transport București - STB SA, va suplimenta cu 10% numărul tramvaielor de pe liniile 21 și 32 pentru a se ajunge la"/>
  </head>
  <body>
    <article>
      <h1> Primărie: STB crește cu 10% capacitatea de transport pe liniile de tramvai 21 și 32 </h1>
      <address><time datetime="2019-11-20T12:28:58+00:00">20 Nov 2019, 12:28</time> by <a rel="author">Redacția</a></address>
      <p>Primăria Capitalei, prin Societatea de Transport București – STB SA, va suplimenta cu 10% numărul tramvaielor de pe liniile 21 și 32 pentru a se ajunge la o capacitate de transport adecvată, potrivit unui comunicat de presă.</p>
      <p>Astfel, începând cu 25 noiembrie 2019, numărul tramvaielor va crește la 19 tramvaie pe linia 21. De asemenea, vor fi 22 de tramvaie pe linia 32, ceea ce ar trebui să ducă la reducerea timpului de așteptare în stații.</p>
      <p>Ambele linii au, parțial, cale proprie de transport, însă frecvent tramvaiele sunt blocate de șoferi care parchează neregulamentar chiar pe liniile de tramvai.</p>
      <p>
        <i>Foto: InquamPhotos / Alexandru Busca</i>
      </p>
    </article>
  </body>
</html>