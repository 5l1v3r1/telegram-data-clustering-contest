<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103273/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T12:04:59+00:00"/>
    <meta property="og:title" content="Міст на півдні Франції обвалився через вантажівку вагою 50 тонн"/>
    <meta property="og:description" content="Міст біля села Мюрпуа-сюр-Тарн, на північ від Тулузи, обвалився в понеділок вранці, дві машини впали в річку."/>
  </head>
  <body>
    <article>
      <h1>Міст на півдні Франції обвалився через вантажівку вагою 50 тонн</h1>
      <address>
        <time datetime="2019-11-20T12:04:59+00:00">20 Nov 2019, 12:04</time>
      </address>
      <p>Обвалення мосту на південному заході Франції, в результаті якого загинули дві людини, сталося через занадто важку вантажівку, яка проїжджала по ньому.</p>
      <p>Про це повідомляє "Європейська правда" з посиланням на <a href="https://www.bbc.com/">ВВС</a>.</p>
      <p>Міст біля села Мюрпуа-сюр-Тарн, на північ від Тулузи, <b><a href="https://www.eurointegration.com.ua/news/2019/11/18/7103159/">обвалився</a></b> в понеділок вранці, дві машини впали в річку.</p>
      <figure>
        <img src="https://img.eurointegration.com.ua/images/doc/d/9/d97beff--109748222-058080799-1.jpg"/>
      </figure>
      <p>За словами прокурорів, одна з машин, вантажівка, важила понад 50 тонн. Підвісний міст, побудований в 1931 році, міг витримати максимальну вагу 19 тонн.</p>
      <p>"Той факт, що цей важкий автомобіль перетинав міст ... в даний час, здається, є безпосередньою і очевидною причиною аварії", - заявив прокурор Домінік Альзарі.</p>
      <p>15-річна дівчинка і водій вантажівки <b><a href="https://www.eurointegration.com.ua/news/2019/11/18/7103187/">загинули </a></b>в результаті обвалення. За словами влади, дівчинка їхала в машині з мамою, коли міст впав в річку.</p>
      <p>Свідки витягли з води потерпілу маму. П'ятеро людей також отримали серйозні травми.</p>
      <p>Водій вантажівки, чиє тіло було знайдено, перевозив бурове обладнання через міст до офісу компанії, розташованої в декількох сотнях метрів від мосту.</p>
    </article>
  </body>
</html>