<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904488/psv-ziet-na-bergwijn-en-malen-nog-een-aanvaller-terugkeren-op-de-training.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T12:10:00+00:00"/>
    <meta property="og:title" content="PSV ziet na Bergwijn en Malen nog een aanvaller terugkeren op de training"/>
    <meta property="og:description" content="Sam Lammers heeft de volgende stap in zijn herstel gezet. De 22-jarige aanvaller heeft woensdag de individuele training bij PSV hervat, meldt de club via Twitter. Lammers raakte geblesseerd aan zijn knie in het duel om de Johan Cruijff Schaal met Ajax. De Goirlenaar moest onder het mes, waarna hij maanden moest toekijken. Vooral de afgelopen weken werd Lammers node gemist, nadat ook Steven Bergwijn en Donyell Malen wegvielen met blessures. Zonder de aanvallende krachten belandde de ploeg van trainer Mark van Bommel in een crisis. PSV-supporters kunnen opgelucht ademhalen, tweetal traint weer volop mee 'PSV zet in op nieuw contract voor spits 'die node wordt gemist' tijdens crisis'"/>
  </head>
  <body>
    <article>
      <h1>PSV ziet na Bergwijn en Malen nog een aanvaller terugkeren op de training</h1>
      <address>
        <time datetime="2019-11-20T12:10:00+00:00">20 Nov 2019, 12:10</time>
      </address>
      <p>
        <b>Sam Lammers heeft de volgende stap in zijn herstel gezet. De 22-jarige aanvaller heeft woensdag de individuele training bij PSV hervat, meldt de club via Twitter.</b>
      </p>
      <p>Lammers raakte geblesseerd aan zijn knie in het duel om de Johan Cruijff Schaal met Ajax. De Goirlenaar moest onder het mes, waarna hij maanden moest toekijken. Vooral de afgelopen weken werd Lammers node gemist, nadat ook Steven Bergwijn en Donyell Malen wegvielen met blessures. Zonder de aanvallende krachten belandde de ploeg van trainer Mark van Bommel in een crisis.</p>
      <p>Het is de bedoeling dat Lammers in januari meegaat op trainingskamp naar Qatar. In de tweede seizoenshelft kan hij dan weer van waarde zijn voor PSV. Het <i>Eindhovens Dagblad</i> meldde dinsdag dat de club het contract van de spits wil verlengen. Zijn huidige verbintenis loopt tot medio 2021.</p>
      <p>Lammers speelde vorig seizoen op huurbasis voor sc Heerenveen. Namens de Friezen scoorde hij zestien keer.</p>
      <figure>
        <iframe data-src="https://twitter.com/PSV/status/1197123497455235074?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904341/betere-tijden-voor-psv-tweetal-lijkt-op-tijd-fit-voor-clash-met-heerenveen.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904299/-psv-geeft-signaal-af-en-wil-verlengen-met-malen-concurrent-lammers-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>