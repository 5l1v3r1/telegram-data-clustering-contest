<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/rAOvOw/de-konservative-i-storbritannia-kritiseres-for-aa-endre-navn-paa-twitter"/>
    <meta property="og:site_name" content="Bergens Tidende"/>
    <meta property="article:published_time" content="2019-11-20T12:27:46+00:00"/>
    <meta property="og:title" content="De konservative i Storbritannia kritiseres for å endre navn på Twitter-konto"/>
    <meta property="og:description" content="Det konservative partiet i Storbritannia villedet offentligheten, mener Twitter. Toryene endret navn på Twitter-kontoen sin til factcheckUK under en TV-debatt."/>
  </head>
  <body>
    <article>
      <h1>De konservative i Storbritannia kritiseres for å endre navn på Twitter-konto</h1>
      <h2>Det konservative partiet i Storbritannia villedet offentligheten, mener Twitter. Toryene endret navn på Twitter-kontoen sin til factcheckUK under en TV-debatt.</h2>
      <address><time datetime="2019-11-20T12:27:46+00:00">20 Nov 2019, 12:27</time> by <a rel="author">NTB-AFP</a></address>
      <p>Under den direktesendte TV-debatten tirsdag kveld, mellom Labour-leder Jeremy Corbyn og den konservative statsministeren Boris Johnson, tvitret toryene flere «beviser» på at det Corbyn sa var feil.</p>
      <p>Under brukernavnet skrev de at de «Faktasjekker Labour fra hovedkontoret til De konservative».</p>
      <p>Etter debatten endret de brukernavnet tilbake til sitt vanlige navn.</p>
      <h3>Brøt Twitters regler</h3>
      <p>Twitter kritiserer hendelsen og en talskvinne sier at De konservative har brutt selskapets regler.</p>
      <p>– Dersom det skjer flere forsøk på å villede folk ved å endre verifisert informasjon på Twitter-kontoer, slik som vi så under debatten i Storbritannia, vil vi ta grep, sier en talskvinne for Twitter.</p>
      <p>Toryenes stunt har fått flere til å reagere.</p>
      <p>– Det er upassende og villedende av presseavdelingen i De konservative å endre navn til factcheckUK, tvitret en av de uavhengige faktasjekkerne i Storbritannia, Full Fact, etter debatten.</p>
      <p>En av Labours parlamentsmedlemmer, David Lammy, mener at saken må etterforskes.</p>
      <p>– Valgkommisjonen må undersøke og straffe dette forsøket på å villede offentligheten, sa han.</p>
      <h3>– Tull fra Labour</h3>
      <p>Utenriksminister Dominic Raab fra der konservative partiet forsvarer det presseavdelingen gjorde. Han sier til BBC at ingen bryr seg om hva som skjer i sosiale medier under en slik debatt, og at folk er mest opptatt av kandidatenes argumenter.</p>
      <p>– Realiteten er at de som skal stemme, kommer til å gjøre opp sin egen mening om de ulike påstandene, sier Raab til <a href="https://www.bbc.com/news/election-2019-50486534">BBC</a>.</p>
      <p>Videre sier han at De konservative ikke kommer til å finne seg i «tullet» som kommer fra Labour.</p>
      <related>
        <h4>Les også</h4>
        <a href="https://www.bt.no/utenriks/i/wPke4G/britene-gaar-til-urnene-i-adventsmoerket"/>
        <a href="https://www.bt.no/btmeninger/kommentar/i/6je6Br/boris-johnson-kan-faktisk-vinne-valet"/>
        <a href="https://www.bt.no/utenriks/i/zGeyw1/en-ny-brexitavtale-er-i-boks"/>
        <a href="https://www.bt.no/utenriks/i/y3XaM2/corbyn-har-gjort-labour-historisk-venstreorientert"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/nyheter/i/kJxqxX/ber-politiet-om-hjelp-til-aa-stanse-pyramide"/>
        <a href="https://www.bt.no/btmeninger/debatt/i/LAXz71/havarikommisjonen-identifiserer-ikke-hovedaarsakene-til-helge-ingstad-u"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/kultur/i/JoXPWX/de-har-sesongkort-paa-intimkonserter-i-bergen"/>
        <a href="https://www.bt.no/amagasinet/i/y3JePJ/bonusbarn-er-ikke-noedvendigvis-en-bonus-boer-vi-slutte-aa-bruke-det-u"/>
      </related>
      <ol>
        <li>
          <a href="https://www.bt.no/tag/Britisk_politikk">Britisk politikk</a>
        </li>
        <li>
          <a href="https://www.bt.no/tag/Brexit">Brexit</a>
        </li>
        <li>
          <a href="https://www.bt.no/tag/Storbritannia">Storbritannia</a>
        </li>
        <li>
          <a href="https://www.bt.no/tag/Labour">Labour</a>
        </li>
        <li>
          <a href="https://www.bt.no/tag/Twitter">Twitter</a>
        </li>
      </ol>
    </article>
  </body>
</html>