<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995620-desantty-shabuyldaushy-skerler-b-t.html"/>
    <meta property="og:site_name" content="zakon.kz"/>
    <meta property="article:published_time" content="2019-11-20T12:44:00+00:00"/>
    <meta property="og:title" content="Десанттық-шабуылдаушы әскерлер бітімгершілерінің отбасыларымен кездесу"/>
    <meta property="og:description" content="Контингент командирінің орынбасары капитан Айбол Сауқымұлы өз баяндамасын жеткізді."/>
  </head>
  <body>
    <article>
      <h1>Десанттық-шабуылдаушы әскерлер бітімгершілерінің отбасыларымен кездесу</h1>
      <h2>Контингент командирінің орынбасары капитан Айбол Сауқымұлы өз баяндамасын жеткізді.</h2>
      <address>
        <time datetime="2019-11-20T12:44:00+00:00">20 Nov 2019, 12:44</time>
      </address>
      <p>
        <b>Десанттық-шабуылдау әскерлерінің қолбасшысы генерал-майор Қаныш Әбубәкіров БҰҰ миссиясына қатысу үшін Ливанға жіберілген үшінші біріккен бітімгершілік ротасы әскери қызметшілерінің отбасыларымен кездесті.</b>
      </p>
      <p>Кездесу Қапшағай гарнизоны мәдени-демалыс орталығында өтті. Қолбасшы әскери қызметшілердің отбасыларымен жеке уақыттарында байланысқа шығу және сөйлесулеріне қатысты барлық сұрақтарға жауап беріп, қажет болған жағдайда оларға барлық көмек көрсетілетінін атап айтты.</p>
      <blockquote>Контингент командирінің орынбасары капитан Айбол Сауқымұлы өз баяндамасын жеткізді. Ол жеке құрамның моральді-психологиялық жағдайына, ротаның барлық қамтамасыз ету түрлеріне қатысты мәселелерді талқыға салып, сонымен қатар Ливандағы геосаясаттық жағдаймен таныстырды.</blockquote>
      <figure>
        <img src="https://static.zakon.kz/uploads/posts/2019-11/1574232326_2.jpg"/>
      </figure>
      <p>Кездесу соңында генерал-майор Қаныш Асанханұлы қазақстандық бітімгерлік полкы бірінші біріккен бітімгерлік ротасы өзінің бітімгершілік парызын ерлік пен абыроймен аяқтады. Қазіргі уақытта жоғары кәсіби біліктіліктерін көрсеткен екінші рота да өз тапсырмаларын аяқтауда.</p>
      <blockquote>- Мен үшінші біріккен бітімгерлік ротасы алдына қойылған міндеттерді ойдағыдай орындайтындарына сенемін, - деді бітімгерлердің туған-туыстары мен жақындарына. Өз кезегінде генерал-майор Қаныш Әбубәкіров туыстары тарапынан әскери қызметшілерге моральдық қолдау көрсету маңызды екенін атап өтті.</blockquote>
      <p>Естеріңізге сала кетсек, 2018 жылдың 30 қазанынан бастап қазақстандық бітімгерлік полкының әскери қызметшілері "Ливандағы БҰҰ-ның уақытша күштері" атты бітімгершілік миссиясына қатысуда. Қазіргі кезде екінші рота миссияны атқаруда, оны жақын арада үшінші біріккен бітімгерлік ротасы алмастырады.</p>
    </article>
  </body>
</html>