<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/ukrayintsiv-pozbavlyayut-pensij-yak-domogtysya-vyplat-yakshho-ne-vystachaye-strahovogo-stazhu/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T12:45:39+00:00"/>
    <meta property="og:title" content="Українців позбавляють пенсій: як домогтися виплат, якщо не вистачає страхового стажу"/>
    <meta property="og:description" content="Якщо в цьому році для того, щоб вийти на пенсію в 60 років, досить 26 років стажу, то до 2028 року потрібно буде мати за плечима 35 років стажу."/>
  </head>
  <body>
    <article>
      <h1>Українців позбавляють пенсій: як домогтися виплат, якщо не вистачає страхового стажу</h1>
      <h2>Навіть якщо людина працювала 25 з половиною років, в призначенні пенсії за віком їй відмовлять</h2>
      <address>
        <time datetime="2019-11-20T12:45:39+00:00">20 Nov 2019, 12:45</time>
      </address>
      <p>Все більше українців змушені працювати, розмінявши сьомий десяток років – з кожним роком посилюється <a href="https://narodna-pravda.ua/2019/11/20/na-pensiyu-v-60-ne-rozrahovujte-kogo-v-ukrayini-pozbavlyat-vyplat/">норма страхового стажу для виходу на пенсію</a>. Якщо в цьому році для того, щоб вийти на пенсію в 60 років, досить 26 років стажу, то до 2028 році потрібно буде мати за плечима 35 років стажу.</p>
      <p>Loading...</p>
      <p>Про те, що робити, якщо для виходу на заслужений відпочинок не вистачає стажу, в інтерв’ю НАРОДНІЙ  ПРАВДІ розповіла заступник голови правління Пенсійного фонду України Ірина Ковпашко.</p>
      <p>Чиновник зазначила, що за чинними правилами, якщо людина пропрацювала, наприклад, 25 з половиною років, у призначенні пенсії за віком ій відмовлять – не досить страхового стажу. При цьому майбутньому пенсіонеру запропонують попрацювати ще півроку, а якщо не вистачає року – запропонують доопрацювати ще рік. В цьому випадку людина вийде на пенсію в 2020 році у віці 61 рік.</p>
      <p>“Другий варіант – дочекатися, коли виповниться 63 роки, тоді буде призначена пенсія за віком. Третій варіант – докупити пенсійний стаж, шляхом укладення договору про добровільну участь у системі загальнообов’язкового пенсійного страхування”, – розповіла Ірина Ковпашко.</p>
      <p>Окремо вона нагадала, що 26 років – це стаж, необхідний для виходу на пенсію тільки в цьому році. З 2017 року трудовий стаж, необхідний для виходу на пенсію в 60 років, з кожним роком збільшується на один рік, і в 2028 році складе 35 років.</p>
      <p>
        <b>В українців є можливість придбати страховий стаж</b>
      </p>
      <p>Для цього потрібно укласти договір про добровільну участь у системі загальнообов’язкового пенсійного страхування з органами Державної податкової служби. Саме на основі договору визначається період, за який людина бажає сплатити страхові внески.</p>
      <p>Є два види договору про добровільну участь:</p>
      <p>Перший – оплата за попередній період, коли про людину немає даних у реєстрі застрахованих осіб.</p>
      <p>“Якщо до 1 січня 2004 року трудовий стаж підтверджували запису в трудовій книжці, то після – вони нічого не значать. Значення мають лише відомості з реєстру застрахованих осіб, які з 1 січня 2004 року страховий стаж – це період, за який нараховані та сплачені страхові внески. І якщо страхового стажу за ці роки не вистачає, його можна докупити”, – пояснила Ковпашко.</p>
      <p>Є і другий вид договору про добровільну участь. Наприклад, людина планує їхати на заробітки за кордон, збирається повернутися і хоче на щось розраховувати по досягненні пенсійного віку. Тоді вона укладає договір, не менше ніж на рік, і зобов’язується щомісяця сплачувати єдиний соціальний внесок 22% від мінімальної зарплати.</p>
      <p>Раніше міністр фінансів України Оксана Маркарова повідомила, що <a href="https://narodna-pravda.ua/2019/11/20/ukrayina-rozryvaye-spivpratsyu-z-mvf-nazvano-terminy/">на 2023 рік запланував остаточний розрив співпраці України з МВФ.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>