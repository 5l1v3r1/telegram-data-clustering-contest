<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/totenam/zalizei-o-misthos-toy-moyrinio"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T12:09:00+00:00"/>
    <meta property="og:title" content="«Ζαλίζει» ο μισθός του Μουρίνιο"/>
    <meta property="og:description" content="Σε εποχή Ζοζέ Μουρίνιο μπαίνει η Τότεναμ, μετά την ανακοίνωση της συμφωνίας με τον Πορτογάλο τεχνικό."/>
  </head>
  <body>
    <article>
      <h1>«Ζαλίζει» ο μισθός του Μουρίνιο</h1>
      <h2>Διαβάστε για το ποσό που θα παίρνει τον χρόνο ο Πορτογάλος</h2>
      <address>
        <time datetime="2019-11-20T12:09:00+00:00">20 Nov 2019, 12:09</time>
      </address>
      <p>
        <b>Το όνομα που έχει φτιάξει όλα του τα χρόνια στην προπονητική ο Ζοζέ Μουρίνο είναι τεράστιο κι αυτό το εξαργυρώνει σε κάθε δουλειά που αναλαμβάνει.</b>
      </p>
      <p>Ο νεοπροσληφθείς από την Τότεναμ προπονητής θα εισπράττει από τους Λονδρέζους τα διπλάσια χρήματα από τον προκάτοχό του Μαουρίτσιο Ποτσετίνο, τον προπονητή που αναμόρφωσε την αγγλική ομάδα.</p>
      <p>Συγκεκριμένα, σύμφωνα με την «Daily Mail», ο «Special One» θα κερδίζει ετησίως 15 εκατ. λίρες (17,5 εκατ. ευρώ), ενώ ο Αργεντινός αμοιβόταν με 8,5 εκατ. λίρες (10 εκατ. ευρώ).</p>
      <p>Η αμοιβή αυτή τον καθιστά δεύτερο πιο ακριβοπληρωμένο κόουτς στο Νησί, πίσω από τον Πεπ Γκουαρδιόλα, ο οποίος λαμβάνει 23,3 εκατ. ευρώ κατ΄ έτος. Στην τρίτη θέση βρίσκονται οι Γιούργκεν Κλοπ και Όλε Γκούναρ Σόλσκιερ, με αποδοχές 8,75 εκατ. ευρώ το χρόνο.</p>
      <p>Έτσι, αν ο 56χρονος τεχνικός εξαντλήσει το συμβόλαιο που υπέγραψε με τα «σπιρούνια», το οποίο έχει διάρκεια 3,5 έτη και λήγει το 2023, θα αυξήσει το λογαριασμό του κατά 61 εκατ.ευρώ.</p>
      <p>Ως προς την αποζημίωση που θα λάβει ο Ποτσετίνο για το σπάσιμο του συμβολαίου του, η Τότεναμ θα αναγκαστεί να βάλει βαθιά το χέρι στην τσέπη, αφού η συμφωνία των δύο πλευρών είχε διάρκεια μέχρι το 2023.</p>
      <p>Οι «σπερς» θα καταβάλουν στον 47χρονο αποζημίωση 15 εκατ. ευρώ, που είναι η τέταρτη μεγαλύτερη που έχει δοθεί ποτέ.</p>
      <p>Στις πρώτες δύο θέσεις βρίσκεται ο αντικαταστάτης του, Ζοζέ Μουρίνιο, ο οποίος το 2018 έλαβε από τη Μάντσεστερ Γιουνάιτεντ 22,8 εκατ. ευρώ και το 2007 από την Τσέλσι 20,9 εκατ. Την τρίτη μεγαλύτερη αποζημίωση έχει λάβει ο Λοράν Μπλαν το 2016 από την Παρί Σεν Ζερμέν (19,8 εκατ.).</p>
      <p>To εντυπωσιακό είναι πως η ρήτρα που είχε στο συμβόλαιό του ο Αργεντινός ήταν 30 εκατ. ευρώ, κάτι που σημαίνει πως η Τότεναμ με τα 15 εκατ. που θα του καταβάλει βγαίνει ζημιωμένη συνολικά 45 εκατομμύρια ευρώ.</p>
    </article>
  </body>
</html>