<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/culture/10082044-na-lesyu-nktyuk-na-poltavschin-napav-chort.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-20T12:12:00+00:00"/>
    <meta property="og:title" content="На Лесю Нікітюк на Полтавщині напав чорт"/>
    <meta property="og:description" content=" Ле Маршрутка проїхалася містичною Полтавською областю, де твориться чортівня, а у кожному порядному селі живе своя відьма 18 листопада на Новому каналі вийшов черговий випуск телепередачі «Ле"/>
  </head>
  <body>
    <article>
      <h1>На Лесю Нікітюк на Полтавщині напав чорт</h1>
      <address><time datetime="2019-11-20T12:12:00+00:00">20 Nov 2019, 12:12</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574239716_lesya.jpg"/>
      </figure>
      <p>
        <b>Ле Маршрутка проїхалася містичною Полтавською областю, де твориться чортівня, а у кожному порядному селі живе своя відьма</b>
      </p>
      <p>18 листопада на Новому каналі вийшов черговий випуск телепередачі «Ле Маршрутка» з Лесею Нікітюк, яка мандрує Україною та показує її цікавинки. На цей раз Леся відвідала містичну Полтавщину.</p>
      <blockquote>Погода тут завжди не така, як у сусідніх областях, туристи губляться, у лісах водяться чорти, а в кожному порядному селі живе своя відьма, - з таких слів розпочинається телепередача.</blockquote>
      <blockquote>- Тут одна чортівня у цій Полтавській області! Ви що, Гоголя не читали? - звертається ведуча до свого водія Богдановича на початку мандрівки.</blockquote>
      <p>І справді, на маршрутку Лесі поблизу Диканьки нападає чорт. Щоправда, потім виявилося, що його звуть Дімка і працює він у диканському вертепі. Леся у свою чергу поцупила у нього вареники та випхала з маршрутки :)</p>
      <figure>
        <img src="https://www.telegraf.in.ua/uploads/posts/2019-11/1574239793_lesya-chort.jpg"/>
      </figure>
      <p>
        <b>Тож на Полтавщині Леся Нікітюк відвідала:</b>
      </p>
      <ul>
        <li>мертве село-примару Трояни, яке майже поглинув ліс;</li>
        <li>вертеп у Диканці – найвідомішому селі на Полтавщині (завдяки Гоголю та його «Вечорам на хуторі біля Диканьки»);</li>
        <li>кінний табір «Вітер змін» у Михайлівці, де вчилася висіти вниз головою на коні;</li>
        <li>село Кіндрівку, де знаходиться справжня єгипетська піраміда;</li>
        <li>піраміду-храм у Комендантівці, яка зведена на крові тварин та жовтках яєць;</li>
        <li>Сорочинський ярмарок, якому вже 400 років;</li>
        <li>їла нутрій у селі Великий Перевіз.</li>
      </ul>
      <p>Детально про потойбічну Полтавщину, її мальовничі краєвиди та привітних людей дивіться у випуску «Ле Маршрутка»:</p>
      <figure>
        <iframe src="https://www.youtube.com/embed/GW4bnODTRak" width="640" height="360" data-service="Youtube" scrolling="no"/>
      </figure>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник видео: Леся Нікітюк</p>
    </article>
  </body>
</html>