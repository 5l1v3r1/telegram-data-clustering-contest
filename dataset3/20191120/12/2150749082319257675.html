<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/boyoviki-zdiysnili-provokatsiyu-z-vibuhami-bilya-petrivskogo-shtab-oos/"/>
    <meta property="og:site_name" content="Прямий"/>
    <meta property="article:published_time" content="2019-11-20T12:29:00+00:00"/>
    <meta property="og:title" content="Бойовики здійснили провокацію з вибухами біля Петрівського – штаб ООС"/>
    <meta property="og:description" content="Позавчора, 18 листопада, біля населеного пункту Петрівське, яке знаходиться на тимчасово окупованій території, бойовики вчинили провокацію з підривом"/>
  </head>
  <body>
    <article>
      <h1>Бойовики здійснили провокацію з вибухами біля Петрівського – штаб ООС</h1>
      <address>
        <time datetime="2019-11-20T12:29:00+00:00">20 Nov 2019, 12:29</time>
      </address>
      <p>
        <b>Позавчора, 18 листопада, біля населеного пункту Петрівське, яке знаходиться на тимчасово окупованій території, бойовики вчинили провокацію з підривом близько десяти снарядів.</b>
      </p>
      <p>Про це повідомляє пресцентр штабу Операції об’єднаних сил.</p>
      <p>Так, члени патруля СММ ОБСЄ бачили 10 саперів із непідконтрольних урядові районів у мікроавтобусі та вантажівку, що рухалися в напрямку ділянки розведення.</p>
      <p>"…18 листопада, ведучи спостереження приблизно за 2 км на північ від н. п. Петрівське (непідконтрольний урядові, 41 км на південь від Донецька), спостерігачі чули і бачили 1 вибух орієнтовно за 2,5 км на західно-південний захід (за оцінкою, контрольований підрив у межах ділянки розведення), а через 2 хвилини чули ще 10 вибухів, оцінених як розриви снарядів, та бачили дим на відстані близько 2,5 км на південно-південний захід (за оцінкою, у межах ділянки розведення)…", - зазначено у щоденному звіті СММ ОБСЄ від 19 листопада 2019 року.</p>
      <p>За даними спостерігачів української сторони СЦКК обстрілів на ділянці розведення №3 протягом 18-19 листопада 2019 року не зафіксовано.</p>
      <p>Таким чином можна констатувати, що десть вибухів, оцінені СММ ОБСЄ як розриви снарядів, імовірно є підривами, які несанкціановано, без повідомлення СММ ОБСЄ, провели так звані "підрозділи МЧС" окупаційної влади.</p>
      <p>Зазвичай, такі дії російськими окупантами проводяться для створення відповідної картинки для пропагандистських ресурсів ОРДЛО та Російської Федерації.</p>
      <p>У подальшому ці "ексклюзивні інформаційні матеріали" використовуються російськими ЗМІ для компрометації України та її Збройних сил в очах світової спільноти.</p>
      <figure>
        <img src="https://prm.ua/wp-content/uploads/2019/11/74524228_716779598814659_1841317153412743168_o.jpg"/>
      </figure>
      <p>Нагадаємо, 11 листопада <a href="https://prm.ua/rozvedennya-sil-u-petrivskomu-vidbulosya-oos/">українська сторона поінформувала ОБСЄ про завершення розведення сил в Петрівському</a>.</p>
      <related>
        <h4>Схожі новини</h4>
        <a href="https://prm.ua/viyna-na-donbasi-boyoviki-11-raziv-obstrilyali-ukrayinski-pozitsiyi/"/>
        <a href="https://prm.ua/na-donbasi-zbili-rosiyskiy-bezpilotnik-oos/"/>
        <a href="https://prm.ua/u-gospitali-harkova-vid-poranen-pomer-komandir-128-yi-ombr-yevgen-korostelov/"/>
      </related>
    </article>
  </body>
</html>