<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381457/asgari-ucrette-vergi-tarifesine-elestiri"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T12:18:00+00:00"/>
    <meta property="og:title" content="Asgari ücrette vergi tarifesine eleştiri"/>
    <meta property="og:description" content="İYİ Parti Bursa Milletvekili İsmail Tatlıoğlu, hükümeti vergilere yapılması planlan artış üzerinden eleştirdi."/>
  </head>
  <body>
    <article>
      <h1>Asgari ücrette vergi tarifesine eleştiri</h1>
      <h2>İYİ Parti Bursa Milletvekili İsmail Tatlıoğlu, hükümeti vergilere yapılması planlan artış üzerinden eleştirdi.</h2>
      <address>
        <time datetime="2019-11-20T12:18:00+00:00">20 Nov 2019, 12:18</time>
      </address>
      <p>İYİ Parti Kalkınma Politikaları Başkanı ve Bursa Milletvekili İsmail Tatlıoğlu asgari ücrette ek vergi tarifesini<b> "Asgari ücretli dokuzuncu aydan sonra bir üst vergi dilimine giriyor. Neyi artıyor da artan oranı vergileniyor? Hangi refah çizgisini aşıyor da yüzde 5 ilave vergileniyor?"</b> sözleriyle eleştirdi.</p>
      <p>İYİ Parti Kalkınma Politikaları Başkanı ve Bursa Milletvekili İsmail Tatlıoğlu,ekonomide yaşanan son gelişmelerle ilgili yaptığı açıklamada.</p>
      <p>Tatlıoğlu, "Üst gelir grupları vergilendirilmeli ama asgari ücret, onurlu bir yaşama tutunmalıdır, burada bir vergi söz konusu olamaz. Asgari ücretli dokuzuncu aydan sonra bir üst vergi dilimine giriyor. . Neyi artıyor da artan oranı vergileniyor? Hangi refah çizgisini aşıyor da yüzde 5 ilave vergileniyor?" ifadelerini kullandı.</p>
      <p>Tatlıoğlu açıklamasında şunları söyledi:</p>
      <p>
        <b>ASGARİ ÜCRETLİ HANGİ REFAH ÇİZGİSİNİ AŞIYOR DA İLAVE VERGİLENİYOR?</b>
      </p>
      <p>Sayılarını bile bilmediğimiz EYT'lileri konuşuluyor. Bütün partilerin EYT'lilerle, 3600'le ilgili taahhütleri var. Asgari ücretliye, 500 binin üzerine yüzde 5 ilave vergi koyuluyor. Üst gelir grupları vergilendirilmeli ama asgari ücret, onurlu bir yaşama tutunmalıdır, burada bir vergi söz konusu olamaz. Asgari ücretli dokuzuncu aydan sonra bir üst vergi dilimine giriyor. Neyi artıyor da artan oranı vergileniyor? Hangi refah çizgisini aşıyor da yüzde 5 ilave vergileniyor? Kamuyu ve çalışanları enflasyon oranında vergilendiriyoruz ancak dar ve orta gelirlilerin enflasyonu yüzde 25'in üzerinde, yüzde 33’lerde.</p>
      <p>Asgari ücretle geçinen bir ailenin enflasyon oranı, yıllık ortalama 50 bin veya 100 bin lira geliri olan bir ailenin enflasyon oranıyla aynı değil. Burada asgari ücretli için bir farklılaştırmayla yaşama tutunma noktasında destekleyici politikalar oluşturulmalıdır.Açıklanan Sayıştay Raporunda; 62 bin kişinin sağlık kurulu engelli raporu olmadan ödeme aldığını, 36 bin kişinin ağır engelli olmadığı hâlde bakım ödemesi aldığını, 120 bin kişinin raporu olmadığı hâlde engelli aylığı ödemesi aldığını ve 14 bin kişinin Sağlık Bakanlığı kayıt sisteminde oransal olarak hak etmemesine rağmen ödeme aldığını öğrendik.</p>
      <p>Bu ödemeler eğer bir sistem varsa o sistem dahilinde kayda uygun olarak yapılmalıdır. Mevcut bir sistem yoksa o zaman "keyfetokrosi" var demektir, yani keyfe göre bir sistem var. Burada "İlçe başkanı istediğine, il başkanı istediğine, belediye meclisi üyesi istediğine sosyal yardım yapıyor" gibi bir durum ortaya çıkar. Hiçbir Bakanlık Sayıştay’ın bu raporuna sunumlarında yer vermediği gibi Sağlık Bakanlığı raporun doğru olmadığını iddia ediyor.</p>
      <p>İşsizlik konusunda Türkiye'de temel olarak sorunu “istihdam yaratmama” sorunudur diyen Tatlıoğlu eleştirilerini<b> "Bugün Türkiye'nin nüfusuna sahip ülkeler 44 milyon insanını üretime katmaktadır. Gelişmekte olan ülkeler ortalamasına bakıldığında Türkiye'nin 36 ila 38 milyon insanını kayıt altında çalıştırması gerekir. Bugün Türkiye’nin bir gelişme gösterebilmesi için kayıtsızlarla birlikte yaklaşık 16 milyon insanımızı üretime dâhil etmesi gerekir. Aksi takdirde, işsizlik artar, sosyal yardımlara giden bir bütçeyle karşı karşıya kalırız. Sosyal Güvenlik Kurumunun ve sosyal güvenliğimizin 2002'den daha parlak bir durumda olduğu söylenemez. Uygulanan sistemin yarını yok, bu problem hepimizin problemi, buna bir yarın yaratmak zorundayız. Yarın yaratmanın yolu da istihdam yaratmaktan geçer. Bunu yapmanın yolu ise yeni açılan bir kredi dilimiyle KOBİ'lere "İstihdamı artırırsanız 200 bin lira veririz" gibi mantık dışı bir politika olamaz. İstihdama dayalı kredi yerine, belli projelerle bu KOBİ'lerin teknolojileri bir çıta atlatılırsa zaten istihdam doğacaktır. Sorunu çözmenin yolu; KOBİ başına ortalama 3,1 olan çalışanı, teknoloji bakımından bir çıta artırarak 4,5'a yükseltmek ve yeni istihdam yaratmak olacaktır."</b> sözleriyle bitirdi.</p>
    </article>
  </body>
</html>