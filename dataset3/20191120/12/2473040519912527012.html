<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/International/247024/politia-a-primit-ordin-sa-aresteze-persoanele-care-utilizeaza-tigarete-electronice-in-public.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T12:39:26+00:00"/>
    <meta property="og:title" content="Politia a primit ordin sa aresteze persoanele care utilizeaza tigarete electronice in public"/>
    <meta property="og:description" content="Politia din Filipine a primit miercuri ordin sa aresteze persoanele care utilizeaza tigarete electronice in public si sa le confiste acestora dispozitivele, la cateva ore dupa ce presedintele Rodrigo Duterte a anuntat ca va interzice aceasta practica denumita ''vaping'', potrivit AFP, scrie Agerpres."/>
  </head>
  <body>
    <article>
      <h1>Politia a primit ordin sa aresteze persoanele care utilizeaza tigarete electronice in public</h1>
      <address>
        <time datetime="2019-11-20T12:39:26+00:00">20 Nov 2019, 12:39</time>
      </address>
      <p>
        <b>Politia din Filipine a primit miercuri ordin sa aresteze persoanele care utilizeaza tigarete electronice in public si sa le confiste acestora dispozitivele, la cateva ore dupa ce presedintele Rodrigo Duterte a anuntat ca va interzice aceasta practica denumita ''vaping'', potrivit AFP, scrie Agerpres.</b>
      </p>
      <p>Seful statului a anuntat marti seara ca urmeaza sa instituie masura interdictiei, calificand tigareta electronica drept "toxica" si spunand ca difuzeaza "produse chimice" in corpul celor care o utilizeaza.</p>
      <p>Presedintele filipinez a amenintat apoi ca va aresta pe oricine utilizeaza tigarete <a href="http://www.retail.ro/cataloage-electronice/index.html">electronice</a> in public in Filipine, tara cu una dintre cele mai severe legislatii impotriva fumatului din Asia.</p>
      <p>Fost fumator, Duterte este cunoscut pentru campania sa foarte violenta de lupta impotriva stupefiantelor, pe care a lansat-o dupa castigarea alegerilor in 2016. Totodata, a inasprit considerabil interdictiile care vizeaza fumatul in locurile publice.</p>
      <p>Invocand "ordinul presedintelui", comandantul politiei filipineze a ordonat "tuturor unitatilor de politie de pe intreg teritoriul tarii sa puna in aplicare imediat interdictia referitoare la tigaretele electronice si sa se asigure ca toti contravenientii sunt arestati", potrivit unui comunicat.</p>
      <p>
        <a href="https://www.wall-street.ro/articol/Social/246281/olt-o-fata-de-13-ani-care-i-a-transmis-mamei-sale-ca-nu-vine-acasa-cautata-de-politie.html">Citeste si:<br/>Olt: O fata de 13 ani care i-a transmis mamei sale ca nu vine acasa</a>
      </p>
      <figure>
        <img src="https://img.wall-street.ro/image_thumbs/thumbs/448/44824e966f46bbd2e79838eb82b57703-400x250-00-65.jpg?v=1572512866"/>
      </figure>
      <p>Ministrul Sanatatii din Filipine a vorbit recent despre spitalizarea unei adolescente de 16 ani din cauza unei leziuni pulmonare, caz prezentat ca avand legatura directa cu tigareta electronica.</p>
      <p>Intr-un raport publicat in iulie, Organizatia Mondiala a Sanatatii (OMS) a estimat ca tigaretele electronice sunt "incontestabil nocive" si ca nu pot fi recomandate ca instrumente utile in demersul renuntarii la fumat.</p>
      <p>Autoritatile sanitare americane au clasificat la randul lor tigaretele electronice ca fiind "periculoase" pentru tineri in contextul in care numarul liceenilor care practica vapingul a crescut de aproape doua ori in aceasta tara intre 2017 si 2018.</p>
      <p>India a interzis recent importul, comercializarea, productia si publicitatea la tigaretele electronice. Aceasta practica este de asemenea interzisa in Brazilia, Singapore si in Thailanda.</p>
      <p>
        <a href="https://www.wall-street.ro/articol/Careers/245932/conditiile-in-care-studentii-straini-pot-lucra-in-romania-plus-drepturile-si-obligatiile-acestora-ca-angajati.html">Citeste si:<br/>Conditiile in care studentii straini pot lucra in Romania</a>
      </p>
      <figure>
        <img src="https://img.wall-street.ro/image_thumbs/thumbs/32d/32d58a801f6c8889fb3813381f6f7929-400x250-00-65.jpg?v=1571661161"/>
      </figure>
      <footer>Sursa foto: By Diego Cervo / Shutterstock</footer>
    </article>
  </body>
</html>