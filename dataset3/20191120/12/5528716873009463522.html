<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/facebook-testuje-popularnu-funkciu-z-instagramu/"/>
    <meta property="og:site_name" content="Vosveteit"/>
    <meta property="article:published_time" content="2019-11-20T12:03:51+00:00"/>
    <meta property="og:title" content="Facebook testuje populárnu funkciu z Instagramu"/>
    <meta property="og:description" content="Facebook potvrdzuje, že aktuálne testuje funkciu „Populárne fotografie“, ktorá by mala fungovať na rovnakom princípe ako Populárne videá."/>
  </head>
  <body>
    <article>
      <h1>Facebook testuje populárnu funkciu z Instagramu</h1>
      <address><time datetime="2019-11-20T12:03:51+00:00">20 Nov 2019, 12:03</time> by <a rel="author">Martin Borko</a></address>
      <p>Sociálne siete sú dnes fenoménom, a  to nie len medzi mladými, ale aj medzi generáciou dnešných tridsiatnikov až štyridsiatnikov. <b>Hoci cieľom každej sociálnej sieti je spájať ľudí, tak to, ako to robia sa vo veľkej miere odlišuje od sieti ku sieti.</b> Skvelým príkladom je Facebook, ktorý sa v poslednej dobe pre mnohých stál skôr informačným kanálom, odkazujúcim na rôzne články, videá a podobne, zatiaľ čo Instagram sa viac sústreďuje na zážitok z fotografií. S tým je aj spojená fanúšikovská základňa. Zatiaľ čo pre Instagram je typickým návštevníkom dospievajúci mladý človek, tak v prípade Facebooku sa pomaly, ale isto zvyšuje vekový priemer. <b>Spoločnosť Facebook tento trend chce pravdepodobne zvrátiť pomocou funkcie „Populárne fotografie“</b>, ktorou sa tak isto chce sústrediť na fotografie. Na novú funkciu upozorňuje portál <a href="https://techcrunch.com/2019/11/14/facebook-popular-photos/">techcrunch.com</a>.</p>
      <h3>S  dôrazom na fotografie</h3>
      <p>Nová funkcia by mala fungovať veľmi podobným spôsobom, ako dnes na Facebooku fungujú videá. Vo veľmi zjednodušenej podobe môžeme túto funkciu opísať ako<b> zobrazovanie tematických videí podľa záujmu používateľa</b>. Používateľ potom ako si pozrie prvé video, tak sa mu následne zobrazí druhé video. A  takto to ide stále dookola. Nová funkcia <b>„Populárne fotografie“ by mala fungovať na rovnakom princípe</b>, kedy používateľ si pozrie jednu fotografiu, následne druhú, tretiu,…</p>
      <figure>
        <img src="https://vosveteit.sk/wp-content/uploads/2019/11/Facebook-funkcia-popularne-fotografie.jpg"/>
        <figcaption>Zdroj: techcrunch.com</figcaption>
      </figure>
      <p>Hovorca spoločnosti Facebook pre portál potvrdil, že na tejto funkcii skutočne pracujú.<b> Zároveň povedal, že je aktuálne testovaná na malej vzorke používateľov</b>. Neprezradil však, kedy môžu používatelia Facebooku túto funkciu očakávať vo svojich smartfónoch.</p>
      <p>Uvítali by ste túto funkciu aj Vy?</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>