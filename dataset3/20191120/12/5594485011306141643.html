<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/tezhka-prisda-za-iliya-koyto-iznasili-i-ubi-dotsent-prokuror-malka-e-za-takava-nevizhdana-zhestokost_news710382.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T12:37:00+00:00"/>
    <meta property="og:title" content="Тежка присъда за Илия, който изнасили и уби доцент. Прокурор - малка е за такава невиждана жестокост!"/>
    <meta property="og:description" content="Аутопсията е установила множество наранявания по главата, кръвоизливи, счупени ребра, разкъсани вътрешности и разкъсване на аналния отвор"/>
  </head>
  <body>
    <article>
      <h1>Тежка присъда за Илия, който изнасили и уби доцент. Прокурор - малка е за такава невиждана жестокост!</h1>
      <h2>Аутопсията е установила множество наранявания по главата, кръвоизливи, счупени ребра, разкъсани вътрешности и разкъсване на аналния отвор</h2>
      <address>
        <time datetime="2019-11-20T12:37:00+00:00">20 Nov 2019, 12:37</time>
      </address>
      <p>https://blitz.bg/kriminalni/prestplenie/tezhka-prisda-za-iliya-koyto-iznasili-i-ubi-dotsent-prokuror-malka-e-za-takava-nevizhdana-zhestokost_news710382.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574244729-1574244342775jpeg.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574244729-1574244341665jpeg.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574244729-1574244344073jpeg.jpg"/>
        </figure>
      </slideshow>
      <p>
        <b>20 години затвор получи днес Илия Стоичков за жестоко убийство на доцент Стефан Нейков, след като бе признат за виновен от пловдивски съд.</b>
        <br/>
        <br/>
        <a href="https://blitz.bg/kriminalni/nakazanie/eto-go-zhestokiya-ubiets-na-plovdivskiya-dotsent-stoichkov-sam-se-obadil-na-112-sdiyata-da-ama-ksno-snimki_news613156.html?pr3vi3w=true">
          <b>Ето го жестокия убиец на пловдивския доцент! Стоичков сам се обадил на 112! Съдията: Да, ама късно (СНИМКИ)</b>
        </a>
      </p>
      <p>Съдът определи, че убийството е извършено с особена жестокост и по много болезен за жертвата начин. Стоичков, който ликвидира известният учен от Селскостопанският институт в Садово, не пророни дума в съда въпреки въпросите на БЛИЦ как ще коментира 20-годишната си присъда. <br/><br/>Той получи 18 години затвор за убийството и 3 години за грабежа на златен синджир от Стефан Нейков. Съдът наложи една обща присъда от 20 години. <br/><br/>Пред БЛИЦ съпругата на жертвата Ирена и синът му казаха, че са удовлетворени от наказанието и магистратите са свършили работата си много добре. <br/><br/>Държавното обвинение в лицето на прокурор Георги Пенев бе категоричен, че ще обжалва и ще иска доживотна присъда. Над 30 години съм прокурор по тежки дела, но такава жестокост не сме виждали. Страшно е", каза прокурор Пенев. <br/><br/>Защитата на Стоичков - адвокат Красимир Елдъров, заяви, че неговата теза е, че убийството е настъпило по непредпазливост и, че клиентът му не е имал намерение да се стига до тази драматична развръзка. Той също ще обжалва, защото смята, че присъдата е висока. <br/><br/>БЛИЦ припомня, че убийството бе извършено на 2 юли миналата година. Тогава съпругата на Стоичков - Иванка, имала интимна среща с доцента, с когото имали стари отношения. Преди години тя била студентка в Пловдив и Нейков са поддържали връзка. <br/><br/>Иванка е споделила със съпруга си, че е била изнудвана от доцента. Стоичков отишъл на мястото на срещата им край село Оризаре и там извършил гаврата и убийството на научния сътрудник. <br/><br/>БЛИЦ припомня, че бившият преподавател е бил жестоко пребит и изтезаван сексуално.<br/> </p>
      <figure>
        <img src="https://static.blitz.bg/documents/thumbnails/520/201911/1574244729-1574244344073jpeg.jpg"/>
      </figure>
      <p>Аутопсията е установила множество наранявания по главата, кръвоизливи, счупени ребра, разкъсани вътрешности и разкъсване на аналния отвор. Освен че е пребит до смърт, трупът на Нейков е бил и ограбен.<br/><br/><a href="https://blitz.bg/kriminalni/prestplenie/izpluva-shokirashcho-razkritie-za-iliya-koyto-iznasili-i-ubi-dots-neykov_news612024.html?pr3vi3w=true"><b>Изплува шокиращо разкритие за Илия, който изнасили и уби доц. Нейков</b></a><br/> </p>
      <figure>
        <img src="https://static.blitz.bg/documents/thumbnails/520/201911/1574244729-1574244341665jpeg.jpg"/>
      </figure>
      <p>Стоичков е откъснал от врата му златен синджир, който е оставил в заложна къща в Стамболийски.</p>
      <p><b>Кристина ИВАНОВА, БЛИЦ<br/><br/>Снимки: Любомир БАКЪРДЖИЕВ, БЛИЦ</b><br/><br/><b>ОЧАКВАЙТЕ ПОДРОБНОСТИ В БЛИЦ!</b><br/><br/> </p>
    </article>
  </body>
</html>