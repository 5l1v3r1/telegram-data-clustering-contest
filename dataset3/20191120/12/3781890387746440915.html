<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742684"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T12:00:00+00:00"/>
    <meta property="og:title" content="ญาติ-ศิษย์เศร้าอาลัย'ครูกวาง' เตรียมฌาปนกิจ22พ.ย.นี้"/>
    <meta property="og:description" content="ไว้อาลัยศพ”ครูกวาง” 20-21 พ.ย. ญาติ-ศิษย์สุดเศร้า เตรียมทำพิธีฌาปณกิจ 22 พ.ย.สุสานสันกู่เหล็ก"/>
  </head>
  <body>
    <article>
      <h1>ญาติ-ศิษย์เศร้าอาลัย'ครูกวาง' เตรียมฌาปนกิจ22พ.ย.นี้</h1>
      <address>
        <time datetime="2019-11-20T12:00:00+00:00">20 Nov 2019, 12:00</time>
      </address>
      <p>
        <b>ไว้อาลัยศพ”ครูกวาง” 20-21 พ.ย. ญาติ-ศิษย์สุดเศร้า เตรียมทำพิธีฌาปณกิจ 22 พ.ย.สุสานสันกู่เหล็ก</b>
      </p>
      <p>จากกรณีนายอนุรัฐ โกษากุล อายุ 44 ปี หรือ ครูกวาง  ผู้บริหาร CenterStage AcademyThailand ฆ่าตัวตายโดยวิธีรมควัน โดยเสียชีวิตอยู่ภายในรถโตโยต้าฟอร์จูนเนอร์ สีน้ำตาล หมายเลขทะเบียน สต 496 กรุงเทพ โดยภายหลังทราบว่าครูกวางป่วยเป็นโรคซึมเศร้า ตามที่ได้เสนอข่าวไปแล้วนั้น<br/><br/>ความคืบหน้าเมื่อเวลา 13.00 น.วันที่ 20 พ.ย.ผู้สื่อข่าวรายงานว่า ที่บริเวณคริสตจักรที่ 1 เชียงใหม่  ได้มีการจัดเตรียมจัดพิธีไว้อาลัย ให้กับนายอนุรัฐ  โดยได้มีการจัดพิธีอย่างเรียบง่าย ในรูปแบบของศาสนาคริสต์ ซึ่งบรรยากาศภายในงานเต็มไปด้วยความโศกเศร้า เสียใจของญาติผู้เสียชีวิต เบื้องต้นทางญาติ ไม่สะดวกที่จะให้ถ่ายทำข่าวและให้สัมภาษณ์</p>
      <figure>
        <img src="https://www.dailynews.co.th/admin/upload/20191120/news_hliASBDlQZ173917_533.jpg?v=201911210410?v=7250"/>
      </figure>
      <p>สำหรับนายอนุรัฐ ผู้ตายนั้นถือเป็นบุคคลมีชื่อเสียงระดับประเทศคนหนึ่ง โดยเป็นผู้บริหารสถาบันสอนการเต้นและบุคลิกภาพ และมีการจัดส่งคนเข้าประกวดในระดับประเทศและระดับโลกมากมาย โดยในเฟซบุ๊กของนายอนุรัฐ  มีเพื่อนฝูงในวงการและลูกศิษย์ มาแสดงความไว้อาลัยจำนวนมาก ทั้งนี้ จะได้มีการจัดพิธีไว้อาลัยในวันที่ 20 พ.ย. และ วันที่ 21 พ.ย. ที่บริเวณคริสตจักรที่ 1 เชียงใหม่ จากนั้นวันที่ 22 พ.ย. จะได้มีการจัดพิธีนมัสการไว้อาลัย  ก่อนจะได้ทำพิธีฌาปนกิจ เวลา 14.00 น. ที่สุสานสันกู่เหล็ก จ. เชียงใหม่ ต่อไป<br/><br/>อ่านข่าวที่เกี่ยวข้อง<br/><a href="https://www.dailynews.co.th/regional/742544">ช็อก!!ครูกวางป่วยเป็นโรคซึมเศร้า รมควันฆ่าตัวตายคารถ ..</a>.</p>
    </article>
  </body>
</html>