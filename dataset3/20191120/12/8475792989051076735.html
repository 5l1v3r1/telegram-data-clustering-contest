<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/stockholm/200-soldater-ovar-i-centrala-stockholm-1"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T12:15:57+00:00"/>
    <meta property="og:title" content="200 soldater övar i centrala Stockholm"/>
    <meta property="og:description" content="Under två dagar kommer 200 soldater och officerare öva på att skydda och bevaka samhällsviktiga anläggningar i centrala Stockholm. Enligt Försvarsmakten ska ingen skottlossning ske."/>
  </head>
  <body>
    <article>
      <h1>200 soldater övar i centrala Stockholm</h1>
      <address><time datetime="2019-11-20T12:15:57+00:00">20 Nov 2019, 12:15</time> by <a rel="author">Ann Sehlin</a></address>
      <p>
        <b>Under två dagar kommer 200 soldater och officerare öva på att skydda och bevaka samhällsviktiga anläggningar i centrala Stockholm. Enligt Försvarsmakten ska ingen skottlossning ske.</b>
      </p>
      <p>En stor militärövning pågår just nu i centrala Stockholm. Under onsdag och torsdag kommer omkring 200 soldater från Livgardet öva på att skydda bland annat Riksdagshuset.</p>
      <p>– Övningen handlar om att skydda byggnaden, det är skådespelare som ska försöka ta sig in. Soldaterna övar bland annat på kontroller av bilar. Vi kommer inte göra kontroller av privatpersoner, säger Paula Levänen, kommunikationschef Livgardet.</p>
      <h3>Skeppsbron</h3>
      <p>Livgardet är Sveriges största regemente och har bland annat skyddsvakter på Slottet. Livgardet ansvarar även för den statsceremoniella verksamheten och ska även skydda andra myndigheter.</p>
      <p>– Soldaterna kommer att vara kvar under natten. Det kan hända att man att ser soldaterna patrullera och söka av området vid Skeppsbron, Slottet och regeringen, säger Paula Levänen.</p>
      <p>Enligt Försvarmakten bär soldaterna vapen men ingen skottlossning kommer att ske.</p>
      <h3>Vägspärrar och posteringar</h3>
      <p>Övningen börjar med en marsch från kavallerikasernen på Lidingövägen mot Riksplan, där posteringar och vägspärrar sätts upp. Den pågår fram till torsdagsmorgon och ska inte påverka trafiken i Stockholm.</p>
    </article>
  </body>
</html>