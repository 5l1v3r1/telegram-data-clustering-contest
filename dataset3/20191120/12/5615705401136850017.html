<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204682-britanska-cadogan-petroleum-prizupinyae-vidobutok-na-blazhivskomu-rodovishchi"/>
    <meta property="og:site_name" content="Mind UA"/>
    <meta property="article:published_time" content="2019-11-20T12:00:00+00:00"/>
    <meta property="og:title" content="Британська Cadogan Petroleum призупиняє видобуток на Блажівському родовищі"/>
    <meta property="og:description" content="Компанія очікує найближчим часом отримати нову 20-річну ліцензію"/>
  </head>
  <body>
    <article>
      <h1>Британська Cadogan Petroleum призупиняє видобуток на Блажівському родовищі</h1>
      <h2>Компанія очікує найближчим часом отримати нову 20-річну ліцензію</h2>
      <address>
        <time datetime="2019-11-20T12:00:00+00:00">20 Nov 2019, 12:00</time>
      </address>
      <p>Британська Cadogan Petroleum очікує, що виробництво на Блажівському родовищі в Україні скоро відновиться, після того, як видачу 20-річної ліцензії на видобування було відкладено. Про це пише <a href="https://www.oilcapital.com/companies/news/907352/cadogan-petroleum-expects-ukraine-production-to-restart-soon-907352.html">Oil Capital</a>.</p>
      <p>Після закінчення терміну дії ліцензії у вівторок, 19 листопада, нафтогазова компанія заявила, що центральний ліцензуючий орган країни, Державна геологічна служба, ще не затвердила ліцензію через «тимчасові внутрішні процедурні причини»,і що Cadogan Petroleum готова призупинити виробництво до отримання нового дозволу.</p>
      <p>«Очікується, що призупинення не триватиме довго,і компанія готова відновити виробництво, як тільки ліцензія буде видана», – йдеться в повідомленні компанії .</p>
      <p>Зазначається, що Cadogan Petroleum подала 20-річну ліцензію на добування в Державну геологічну службу за п’ять місяців до звершення терміну дії нинішньої ліцензії 19 листопада.</p>
      <p>Зазвичай компанія експлуатує три свердловини на Блажівському родовищі, на яких видобувається загалом 225 барелів на добу.</p>
      <p>Нагадаємо: напередодні Cadogan Petroleum досягла домовленості з «Укрінвест Груп» про продаж своєї дочірньої компанії ТОВ «Астроінвест-Україна» за $1,2 млн. Таким чином, разом з оголошеним на початку жовтня продажем «Укрінвест Груп» іншої української «дочки» ПК «Газвидобування» за $2,8 млн, загальна сума виручки від угод досягла $4 млн.</p>
      <p>Продаж компаній є частиною плану Cadogan зі створення основи для зростання в Україні за допомогою розумного використання своїх грошових коштів і монетизації активів.</p>
      <p>«Астроінвест-Україна» займається постачанням газу в Україну з 2006 року з моменту входження в групу Cadogan. У 2014-2016 роках компанія також здійснювала імпорт газу в Україну з ЄС.</p>
      <related>
        <h4>Також читайте</h4>
        <a href="https://mind.ua/publications/20204565-sim-dniv-nafti-j-gazu-chim-rizikuyut-saudivci-hto-i-navishcho-zaperechue-globalne-poteplinnya-shcho-take"/>
        <a href="https://mind.ua/news/20204356-dobuvati-naftu-v-rosiyi-dorozhche-nizh-na-blizkomu-shodi-saudi-aramco"/>
        <a href="https://mind.ua/news/20203818-naftovi-rinki-zishtovhnutsya-z-perenasichennyam-v-2020-mea"/>
      </related>
    </article>
  </body>
</html>