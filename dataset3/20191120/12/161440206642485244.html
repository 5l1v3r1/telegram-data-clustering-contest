<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sassari-provincia/2019/11/20/ruba-alcolici-a-sassari-e-sferra-un-pugno-al-negoziante-136-954878.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T12:13:40+00:00"/>
    <meta property="og:title" content="Ruba alcolici a Sassari e sferra un pugno al negoziante"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la rapina impropria</h6>
      <h1>Ruba alcolici a Sassari e sferra un pugno al negoziante</h1>
      <h2>Il responsabile è stato identificato dagli agenti della Polizia locale</h2>
      <address>
        <time datetime="2019-11-20T12:13:40+00:00">20 Nov 2019, 12:13</time>
      </address>
      <p>Individuato e denunciato a Sassari il rapinatore che era entrato in azione ieri mattina in via Università.</p>
      <p>Quando erano circa le 10.30, si era impossessato di cinque bottiglie di alcolici e di alcuni accendini in un negozio, poi aveva assestato un pugno in faccia al commerciante per garantirsi la fuga.</p>
      <p>Grazie alle testimonianze e alle immagini delle videocamere di sorveglianza, gli agenti della Polizia locale sono riusciti a identificarlo e sono scattate le ricerche, concluse poi nella tarda serata quando il giovane, 20 anni, è stato intercettato da una pattuglia nel centro storico.</p>
      <p>Portato al comando di via Carlo Felice è stato denunciato a piede libero per rapina impropria.</p>
      <p>(Unioneonline/s.s.)</p>
    </article>
  </body>
</html>