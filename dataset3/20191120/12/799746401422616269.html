<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103276/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T12:35:27+00:00"/>
    <meta property="og:title" content="Суд ООН надав Росії понад рік для підготовки відповіді на позов України"/>
    <meta property="og:description" content="Міжнародний суд ООН в Гаазі вирішив, що Росія має подати свій контрмеморандум на позов України до 8 грудня 2020 року."/>
  </head>
  <body>
    <article>
      <h1>Суд ООН надав Росії понад рік для підготовки відповіді на позов України</h1>
      <address>
        <time datetime="2019-11-20T12:35:27+00:00">20 Nov 2019, 12:35</time>
      </address>
      <p>Міжнародний суд ООН в Гаазі вирішив, що Росія має подати свій контрмеморандум на позов України до 8 грудня 2020 року.</p>
      <p>Відповідний документ є в розпорядженні "Європейської правди".</p>
      <p>"Суд встановив 8 грудня остаточною датою подання контрмеморандуму в справі, що стосується застосування Міжнародної конвенції про боротьбу з фінансуванням тероризму та Міжнародної конвенції про ліквідацію всіх форм расової дискримінації. Рішення про подальші процедурні питання ухвалять згідно із встановленим порядком", - сказано в документі.</p>
      <p>Зазначається, що остаточне рішення Міжнародного суду ООН у цій справі очікується не раніше 2022 року.</p>
      <p>Нагадаємо, 8 листопада Міжнародний суд ООН визнав свою юрисдикцію у справі України проти Росії за порушення двох міжнародних конвенцій - про боротьбу з фінансуванням тероризму і про ліквідацію всіх форм расової дискримінації.</p>
      <p>
        <b>Детальніше про ухвалене в Гаазі рішення читайте у статті "<a href="https://www.eurointegration.com.ua/articles/2019/11/8/7102832/">Перемога повна, але не остання: що означає рішення Суду ООН по Криму та Донбасу</a>".</b>
      </p>
      <related>
        <a href="https://www.eurointegration.com.ua/news/2019/11/20/7103248/"/>
      </related>
    </article>
  </body>
</html>