<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140798/%D9%81%D8%B9%D8%A7%D9%84%DB%8C%D8%AA-%D8%B1%D8%AA%D8%A8%D9%87%E2%80%8C%D8%A8%D9%86%D8%AF%DB%8C-%D8%A8%D8%AF%D9%88%D9%86-%D8%A7%D8%AE%D8%B0-%D9%85%D8%AC%D9%88%D8%B2-%D8%B3%D8%A7%D8%B2%D9%85%D8%A7%D9%86-%D8%A8%D9%88%D8%B1%D8%B3-%D9%85%D9%85%D9%86%D9%88%D8%B9-%D9%88-%D9%85%D8%B4%D9%85%D9%88%D9%84-%D9%82%D8%A7%D9%86%D9%88%D9%86-%D8%A7%D8%B3%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-20T12:44:00+00:00"/>
    <meta property="og:title" content="فعالیت رتبه‌بندی بدون اخذ مجوز سازمان بورس ممنوع و مشمول قانون است"/>
    <meta property="og:description" content="سازمان بورس برممنوعیت هرگونه فعالیت رتبه‌بندی توسط اشخاص بدون اخذ مجوز تاکید و اعلام کرد و انجام فعالیت بدون مجوز قانونی ، مشمول قانون اوراق بهادار است."/>
  </head>
  <body>
    <article>
      <h1>فعالیت رتبه‌بندی بدون اخذ مجوز سازمان بورس ممنوع و مشمول قانون است</h1>
      <address>
        <time datetime="2019-11-20T12:44:00+00:00">20 Nov 2019, 12:44</time>
      </address>
      <p>
        <i>سازمان بورس برممنوعیت هرگونه فعالیت رتبه‌بندی توسط اشخاص بدون اخذ مجوز تاکید و اعلام کرد و انجام فعالیت بدون مجوز قانونی ، مشمول قانون اوراق بهادار است.</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، محمدرضا معتمد و محمدعلی شیری زاده مدیران نظارت بر نهادهای مالی و امور حقوقی سازمان بورس در اطلاعیه ای مشترک بر ممنوعیت هر گونه فعالیت رتبه‌بندی توسط اشخاص، بدون اخذ مجوز از سازمان بورس را تاکید و اعلام کردند: به استناد بند ۲۱ ماده یک قانون بازار اوراق بهادار،  مؤسسات رتبه بندی از مصادیق نهادهای مالی هستند.</p>
      <p>همچنین به استناد مفاد ماده ۲۸ همان قانون، تاسیس بورس ها، بازارهای خارج از بورس و نهادهای مالی منوط به ثبت نزد سازمان است و فعالیت آنها تحت نظارت سازمان بورس و اوراق بهادار انجام می شود.</p>
      <p>بنابراین انجام هر گونه فعالیت رتبه بندی اعتباری (Credit Rating) شامل اظهار نظر راجع به احتمال ایفای به موقع تعهدات شخص حقوقی یا احتمال ایفای به موقع تعهدات ناشی از انتشار اوراق بهادار یا احتمال ایفای به موقع تعهدات ناشی از انتشار اوراق بهادار و یا احتمال ایفای تعهد مالی خاص دیگر در موعد مقرر که از طریق بررسی نظام مند توانایی ها و تمایل متعهد یا متعهدین به ایفای تعهدات صورت می گیرد و منجر به اختصاص رتبه اعتباری معین و از پیش تعریف شده می گردد، توسط هر شخص یا نهاد یا ارگان بدون دریافت مجوز از سازمان بورس و اوراق بهادار ممنوع است و انجام فعالیت بدون مجوز قانونی مشمول بند یک ماده ۴۹ قانون اوراق بهادار جمهوری اسلامی ایران است.</p>
      <p>انتهای پیام</p>
    </article>
  </body>
</html>