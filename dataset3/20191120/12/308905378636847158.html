<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/hoe-verras-je-een-apparatalezer-deze-cadeausuggesties-helpen-33185"/>
    <meta property="og:site_name" content="Apparata"/>
    <meta property="article:published_time" content="2019-11-20T12:35:00+00:00"/>
    <meta property="og:title" content="Verras een Apparatalezer(es) met deze tech cadeaus"/>
    <meta property="og:description" content="Techliefhebbers verrassen kan ook met een kleinere beurs."/>
  </head>
  <body>
    <article>
      <h1>Verras een Apparatalezer(es) met deze tech cadeaus</h1>
      <h2>Techliefhebbers verrassen kan ook met een kleinere beurs.</h2>
      <address><time datetime="2019-11-20T12:35:00+00:00">20 Nov 2019, 12:35</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Als techliefhebber heb je de weg naar Apparata natuurlijk al lang gevonden. Veel lastiger is het om leuke cadeausuggesties te vinden, zeker als ze nog een beetje betaalbaar moeten blijven. Speciaal voor techliefhebbers die wat inspiratie nodig hebben of hun verlanglijstje nog willen maken doen we een aantal leuke cadeausuggesties. We denken in deze dure maand natuurlijk ook een beetje mee, dus hebben we een denkbeeldig budget van EUR 25,- genomen om te slagen. We willen niks verkopen, dus links moet je zelf even verzinnen. De suggesties helpen je wellicht op weg.</p>
      <p><b>Touchscreen handschoenen</b><br/>In de winter kan je natuurlijk hartstikke leuke filmpjes maken van sneeuwpret of een prachtig ijslandschap fotograferen. Toch een beetje jammer als je dan met je dikke wanten net de focus verkeert instelt of de juiste button mist. Met deze touchscreen handschoenen overkomt dat je niet meer. Je ziet het niet, maar volgens de omschrijving zijn de handschoenen voorzien van extra grip op de vingertoppen en handpalm.</p>
      <figure>
        <img src="https://static.apparata.nl/images/2019/tech-cadeau-touchscreen-handschoenen.jpg"/>
      </figure>
      <p><b>Smartphone ring houder</b><br/>Als je smartphone uit jouw handen valt is het maar te hopen dat jouw hoesje genoeg bescherming biedt. Dat kan anders. Deze houder plaats je op jouw smartphone, waarna je de ring om jouw vinger doet. Zo valt hij niet meer op de grond. Wanneer de smartphone veilig is kun je de ring ook als staander gebruiken, zodat je de smartphone direct in een houder hebt om stabiel neer te zetten. Handig toch? Voor nog geen tientje en met keuze uit diverse kleuren heb je een origineel en praktisch cadeau.</p>
      <figure>
        <img src="https://static.apparata.nl/images/2019/tech-cadeau-smartphone-ring-houder.jpg"/>
      </figure>
      <p><b>Retro bril met blauw licht filter</b><br/>Dat blauw licht niet bevorderlijk is voor de nachtrust en schadelijk kan zijn voor jouw ogen en hoofd is steeds bekender. Nu kun je jouw smartphone of andere device wel steeds <a href="https://www.apparata.nl/nieuws/dark-mode-spaart-op-o-a-ios-13-niet-alleen-jouw-ogen-video-32843">op nachtmodus</a> zetten, maar dat is ook niet alles. Deze retro bril is wellicht dé oplossing. Hij staat natuurlijk strak bij een pak of een presentatie door het tijdloos ontwerp. De glazen filteren echter het blauwe licht, waardoor je heel modern kunt surfen en scrollen zonder last van jouw ogen, hoofdpijn en/of slapeloze nachten.</p>
      <figure>
        <img src="https://static.apparata.nl/images/2019/tech-cadeau-blauw-licht-filter-retro-bril.jpg"/>
      </figure>
      <p><b>EHBO-koffer voor dieren</b><br/>Ok, het feit dat er een halsband met waarschuwende led-verlichting in zit is wellicht wat dun om hem als tech-kado te bestempelen. Aan de andere kant kun je als techliefhebbende dierenvriend natuurlijk niet zonder zitten als er onverhoopt iets met jouw dierenvriendje of -vriendinnetje gebeurt. Deze EHBO-koffer voor dieren is dan ook een uitkomst en makkelijk mee te nemen.</p>
      <figure>
        <img src="https://static.apparata.nl/images/2019/tech-cadeau-ehbo-koffer-voor-dieren.jpg"/>
      </figure>
      <p><b>Bagagelabel met powerbank</b><br/>Ben je benieuwd naar het cadeau op de titelplaat? Deze handige gadget is een bagagelabel. Erg handig als je jouw koffers en tassen makkelijk terug wilt vinden tijdens een weekje zon of wintersport. Nog handiger is dat dit bagagelabel ook direct dienst doet als powerbank. Zo laadt je makkelijk jouw smartphone op als je onderweg bent.</p>
      <p>Voor de financiële hipsters kun je natuurlijk ook een <a href="https://www.apparata.nl/nieuws/origineel-bitcoin-als-sinterklaas-of-kerstcadeau-28978">‘waardebon 2.0’</a> cadeau doen.</p>
      <p>Inspiratie: <a href="https://www.businessinsider.nl/tech-gifts-under-25-dollars?international=true&amp;r=US">Businessinsider</a> (met affiliate-links)</p>
    </article>
  </body>
</html>