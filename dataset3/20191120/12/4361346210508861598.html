<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/azt-kertek-az-anyatol-hogy-olje-meg-magat-mert-nem-tetszik-nekik-ahogyan-a-gyermekeit-eteti/187006"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T12:00:00+00:00"/>
    <meta property="og:title" content="Azt kérték az anyától, hogy ölje meg magát, mert nem tetszik nekik, ahogyan a gyermekeit eteti"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Azt kérték az anyától, hogy ölje meg magát, mert nem tetszik nekik, ahogyan a gyermekeit eteti</mark>
      </h1>
      <address><time datetime="2019-11-20T12:00:00+00:00">20 Nov 2019, 12:00</time> by <a rel="author">R.R.</a></address>
      <p>Halálosan megfenyegettek és gyermekbántalmazással vádolnak egy kétgyermekes ohioi édesanyát azért, ahogyan eteti kislányait.</p>
      <figure>
        <embed-post data-src="https://www.instagram.com/p/ByVx1MIAuhc" data-service="Instagram"/>
      </figure>
      <p>Melissa Ostroth nagyobbik gyermeke lassan betölti az öt éves kort, ám anyukája a mai napig szoptatja őt. Emiatt azonban a rosszindulatú kommenteken túl, halálos fenyegetéseket is kapott. Volt olyan is, aki közölte Ostroth-al, hogy a gyámügyhöz fordult és gyermekmolesztálás miatt elveteti tőle kettő- és négyéves gyermekeit.</p>
      <figure>
        <embed-post data-src="https://www.instagram.com/p/Bwhtn1ZgfuB" data-service="Instagram"/>
      </figure>
      <p>– Rengeteg bántó hozzászólást kapok. Halálosan fenyegetnek, vagy arra szólítanak fel, hogy öljem meg magam. Furcsa mód pont ezek a rosszalló megjegyzések adnak erőt nekem a mindennapokban – nyilatkozta az anya, aki hozzátette, hogy pontosan tudja, mire van szüksége a lányainak, és soha nem kényszeríti őket semmire.</p>
      <p>A fiatal nő az <a href="https://www.instagram.com/milkitivity_/">Instagram</a> oldalán keresztül igyekszik bátorítani azokat a nőket, akik szégyellik szoptatni gyermekeiket egy bizonyos kor után, pedig szívük szerint megtennék.</p>
      <figure>
        <embed-post data-src="https://www.instagram.com/p/B4Atx2tg0Mr" data-service="Instagram"/>
      </figure>
      <p>– Az anyatej nem csupán táplálék, hanem valódi életelixír a gyermekeknek. Nyugodtabbak lesznek tőle, nem szoronganak, jobban alszanak és ami a legfontosabb, elmondhatatlanul erős köteléket hoz létre az anya és gyermekei közt – magyarázta Ostroth.</p>
      <figure>
        <embed-post data-src="https://www.instagram.com/p/B21qUrqgBcO" data-service="Instagram"/>
      </figure>
      <p>Szerinte pontosan az ilyen fenyegetések és bántó megjegyzések miatt titkolja sok nő, hogy egyéves kor után is szoptatja gyermekeit. A legtöbb anya szégyelli a szoptatást, és retteg a társadalom véleményétől, pedig ez a világ egyik legtermészetesebb dolga.</p>
      <p>Ostroth azt szeretné elérni, hogy egyetlen nőnek se kelljen szorongania vagy szégyenkeznie azért, mert anyaként viselkedik, és nyilvános helyen, vagy egy éves kor után is szoptatja gyermekeit.</p>
      <p>(<a href="https://www.mirror.co.uk/news/us-news/mum-gets-death-threats-accused-20915328">via</a>)</p>
    </article>
  </body>
</html>