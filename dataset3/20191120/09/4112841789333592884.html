<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76781-Uplatky-v-podobe-zmrzliny-a-spagiet-V-Taliansku-sa-tak-podniky-chceli-vyhnut-hygienickej-kontrole"/>
    <meta property="og:site_name" content="REFRESHER"/>
    <meta property="article:published_time" content="2019-11-20T09:34:00+00:00"/>
    <meta property="og:title" content="Úplatky v podobe zmrzliny a špagiet? V Taliansku sa tak podniky chceli vyhnúť hygienickej kontrole"/>
    <meta property="og:description" content="Netradičné úplatky dostávali policajti v Ríme."/>
  </head>
  <body>
    <article>
      <h1>Úplatky v podobe zmrzliny a špagiet? V Taliansku sa tak podniky chceli vyhnúť hygienickej kontrole</h1>
      <address><time datetime="2019-11-20T09:34:00+00:00">20 Nov 2019, 09:34</time> by <a rel="author">Vladimír Mičuda</a></address>
      <p>
        <b>Netradičné úplatky dostávali policajti v Ríme.</b>
      </p>
      <p>Keď chceš robiť biznis, potrebuješ na to dobrý nápad, nápaditý marketing a, samozrejme, premyslený biznis plán. O to viac, ak sa chystáš podnikať vo veľkomeste, akým je Rím.</p>
      <p>No a ak tam chceš mať pokoj od úradov, podľa všetkého by si musel byť za dobre s miestnymi policajtmi. Tamojšia mestská polícia bola totiž obvinená z toho, že brala úplatky. V podobe zmrzliny a cestovín, informuje <a href="https://www.telegraph.co.uk/news/2019/11/19/one-scoop-two-police-rome-accused-taking-bribes-form-free/">The Telegraph</a>.</p>
      <related>
        <a href="https://refresher.sk/76769-Billie-Eilish-expanduje-chce-oslovit-aj-najmensich-Kym-nerozumeju-jej-hudbe-mozu-aspon-vyzerat-ako-ona"/>
      </related>
      <p>Korupcia sa odohrávala na najfrekventovanejších turistických miestach v Ríme. Momentálne prešetrujú konanie troch dôstojníkov mestskej polície, ktorí mali poskytovať podnikom<b> informácie o hygienických kontrolách. </b>Tie totiž vedia udeliť mastné pokuty. Na oplátku boli odmeňovaní kopčekmi zmrzliny, špagetami alla carbonara či inými bezplatnými jedlami.</p>
      <figure>
        <img src="https://i.refresher.sk/public/vladimir-micuda/unsplash/fineas-anton-kC1-9Snr9hI-unsplash.jpg"/>
        <figcaption>
          <cite>Fineas Anton/Unsplash</cite>
        </figcaption>
      </figure>
      <p>Mestskí policajti nadviazali priateľské vzťahy s miestnymi podnikmi. Upozorňovali personál, kedy by ich mali „navštíviť“ hygienici<i>. „Sme presvedčení, že situáciu vieme vysvetliť na súde,“</i> povedala právnička obvinených Michele Gentiloni Silveri. Nezvyčajné úplatkárstvo sa podarilo odhaliť pri vyšetrovaní mafie ‘Ndrangheta, ktorá má operovať v historickom centre mesta.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/59441-Eskalator-v-Rime-masivne-zrychlil-a-zrutil-sa-Zranilo-sa-24-ludi-jednemu-muzovi-amputovali-nohu"/>
        <a href="https://refresher.sk/61991-Mesto-v-Taliansku-ti-zaplati-ak-budes-jazdit-na-bicykli-Kazdy-mesiac-si-mozes-prijemne-privyrobit"/>
        <a href="https://refresher.sk/57127-Dve-turistiky-sa-zacali-bit-pred-rimskou-fontanou-kvoli-selfie-Chceli-si-netrpezlivo-urobit-fotku-na-rovnakom-mieste"/>
        <a href="https://refresher.sk/68070-Za-sedenie-na-slavnych-rimskych-schodoch-dostanes-pokutu-az-400-Mesto-zaviedlo-novy-zakaz"/>
        <a href="https://refresher.sk/57235-V-Taliansku-sa-nahle-zrutil-dialnicny-most-Auta-padali-z-obrovskej-vysky-do-priepasti-ktora-sa-otvorila-pod-nimi"/>
        <a href="https://refresher.sk/35085-Povstanie-v-Britanii-Kralovna-Boduicca-a-jej-krvava-rebelia-ktora-si-vyziadala-smrt-viac-nez-80-000-legionarov-zien-a-deti"/>
        <a href="https://refresher.sk/76786-Baby-na-streame-na-Twitchi-hulili-travu-a-uzivali-ketamin-Dostali-ban-obratom-si-zalozili-novy-ucet"/>
        <a href="https://refresher.sk/76752-Vyhodili-ju-z-prace-po-tom-co-jej-intimne-fotky-rozposlal-kolega-dalsim-zamestnancom-Firma-teraz-od-nej-vymaha-viac-ako-22tisic"/>
      </related>
    </article>
  </body>
</html>