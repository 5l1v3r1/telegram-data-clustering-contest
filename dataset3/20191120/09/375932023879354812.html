<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagi-hirek/negymillio-millio-mazsa-szolo-termett-iden-1880151/"/>
    <meta property="og:site_name" content="Világgazdaság"/>
    <meta property="article:published_time" content="2019-11-20T09:03:00+00:00"/>
    <meta property="og:title" content="Négymillió millió mázsa szőlő termett idén"/>
    <meta property="og:description" content="A borászok nagyon jó minőségű borokra számítanak."/>
  </head>
  <body>
    <article>
      <h1>Négymillió millió mázsa szőlő termett idén</h1>
      <address><time datetime="2019-11-20T09:03:00+00:00">20 Nov 2019, 09:03</time> by <a rel="author">MTI</a></address>
      <p>Körülbelül 4,2 millió mázsa szőlő termett idén, amiből 2,9-3,1 millió hektoliter bor készülhet – mondta Brazsil Dávid, a Hegyközségek Nemzeti Tanácsának főtitkára szerda reggel az M1-en.</p>
      <p>A főtitkár elmondta, ez a mennyiség az elmúlt 10 év termésátlagánál 10-15 százalékkal nagyobb terméshozamot jelent.</p>
      <figure>
        <img src="https://www.vg.hu/wp-content/uploads/2019/10/DATI20131108017-e1571590260782.jpg"/>
        <figcaption>Fotó: MTI/Balázs Attila</figcaption>
      </figure>
      <p>A borászok nagyon jó minőségű borokra számítanak, hiszen a visszajelzések alapján szépen érett, egészséges gyümölcsöket szüreteltek, és bizakodásra ad okot az is, hogy az idei év Tokajban is jó volt az aszúsodás szempontjából.</p>
      <p>Kitért arra is, a hazai borfogyasztás lehetne egy kicsit nagyobb, hiszen jelenleg 21-23 litert fogyasztanak fejenként az elvárható 25-30 liter helyett. Emellett 600-700 hektoliternyi bor megy exportra.</p>
    </article>
  </body>
</html>