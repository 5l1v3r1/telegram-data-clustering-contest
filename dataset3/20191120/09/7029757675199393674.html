<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/partiyata-na-moskov-ne-iska-obedinenie-s-bsp-dps-i-ataka.html"/>
    <meta property="og:site_name" content="News.bg"/>
    <meta property="article:published_time" content="2019-11-20T09:04:49+00:00"/>
    <meta property="og:title" content="Партията на Москов не иска обединение с БСП, ДПС и Атака"/>
    <meta property="og:description" content="Здравеите работещи решения били кодовете на дясното"/>
  </head>
  <body>
    <article>
      <h1>Партията на Москов не иска обединение с БСП, ДПС и Атака</h1>
      <address>
        <time datetime="2019-11-20T09:04:49+00:00">20 Nov 2019, 09:04</time>
      </address>
      <p>Новата дясна партия "Консервативно обединение на десницата" (КОД) <b>ще е контрапункт на всички утопии и всички експерименти, през които минахме - комунистическия, либералния, зеления, в който живеем в момента.</b> Това заяви пред bTV нейният лидер бившият здравен министър Петър Москов.</p>
      <p>Той поясни, че <b>партията се опира на здравите работещи решения. Това били кодовете на дясното</b>, по думите му.</p>
      <p>В декларация от Националното ръководство на партията заявяват, че КОД определя като недопустимо взаимодействието с БСП, ДПС и Атака.</p>
      <p>Във връзка <b>с починалото 3-годишно дете в София</b>, бившият здравен министър заяви, че <b>проблемът е в системата и на политическата воля, а не в конкретната болница и в лекарите.</b></p>
      <p>Той сравни <b>наливането на допълнителни средства в нереформираната здравна система с наливането на вода в шише, което е пробито на няколко места.</b></p>
      <p>В тази връзка Москов подчерта, че <b>премиерът Бойко Борисов не искал допълнителни главоболия по време на строежа на магистрала "Хемус".</b></p>
    </article>
  </body>
</html>