<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/iit-bombay-students-protest-in-solidarity-with-fathima-latheef-s-family-and-friends475.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T09:49:00+00:00"/>
    <meta property="og:title" content="ഫാത്തിമ ലത്തീഫിന്റെ കുടുംബത്തിന് നീതി വേണം ; പിന്തുണയുമായി ബോംബെ ഐ.ഐ.ടിയില്‍ വിദ്യാര്‍ത്ഥികളുടെ പ്രതിഷേധ പ്രകടനം"/>
    <meta property="og:description" content="Fathima Latheef Death India മുംബൈ: മദ്രാസ് ഐ.ഐ.ടിയില്‍ ആത്മഹത്യ ചെയ്ത വിദ്യാര്‍ത്ഥിനി ഫാത്തിമ ലത്തീഫിന്റെ കുടുംബത്തിനും സമരം ചെയ്യുന്ന സുഹൃത്തുക്കള്‍ക്കും ഐക്യദാര്‍ഢ്യം പ"/>
  </head>
  <body>
    <article>
      <h1>ഫാത്തിമ ലത്തീഫിന്റെ കുടുംബത്തിന് നീതി വേണം ; പിന്തുണയുമായി ബോംബെ ഐ.ഐ.ടിയില്‍ വിദ്യാര്‍ത്ഥികളുടെ പ്രതിഷേധ പ്രകടനം</h1>
      <address><time datetime="2019-11-20T09:49:00+00:00">20 Nov 2019, 09:49</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മദ്രാസ് ഐ.ഐ.ടിയില്‍ ആത്മഹത്യ ചെയ്ത വിദ്യാര്‍ത്ഥിനി ഫാത്തിമ ലത്തീഫിന്റെ കുടുംബത്തിനും സമരം ചെയ്യുന്ന സുഹൃത്തുക്കള്‍ക്കും ഐക്യദാര്‍ഢ്യം പ്രഖ്യാപിച്ച് ബോംബൈ ഐ.ഐ.ടി വിദ്യാര്‍ത്ഥികളുടെ പ്രതിഷേധ പ്രകടനം.</p>
      <p>അംബദകറൈറ്റ് സ്റ്റുഡന്റ് കളക്ടീവ്, അംബേദക്കര്‍ പെരിയാര്‍ ഫൂലെ സ്റ്റഡി സര്‍ക്കിള്‍, നോര്‍ത്ത് ഈസ്റ്റ് സ്റ്റുഡന്റ് , തുടങ്ങിയ വിദ്യാര്‍ത്ഥി സംഘടനകളുടെ സംയുക്ത ആഭിമുഖ്യത്തിലായിരുന്നു പ്രകടനം.</p>
      <p>രാജ്യവ്യാപകമായി വിവിധ സര്‍വ്വകലാശാലകളില്‍ നിന്ന് ഫാത്തിമയുടെ കുടുംബത്തിനും സുഹൃത്തുക്കള്‍ക്കും പിന്തുണയുമായി വിദ്യാര്‍ത്ഥികള്‍ രംഗത്ത് എത്തുന്നുണ്ട്. മുംബൈ സര്‍വകലാശാലയിലെ കലിന ക്യാംപസിലും വിദ്യാര്‍ത്ഥികള്‍ പ്രതിഷേധ പ്രകടനം നടത്തിയിരുന്നു.</p>
      <related>
        <a href="https://www.doolnews.com/fathima-latheef-suicide-central-minister-sent-a-latter-to-tamil-nadu-cm-for-investigate-tha-case-properly758.html?utm_source=doolnews&amp;utm_medium=related"/>
      </related>
      <p>മദ്രാസ് ഐ.ഐ.ടിയില്‍ നടക്കുന്ന ആറാമത്തെ മരണമാണ് ഫാത്തിമയുടെത്, അധ്യാപകരില്‍ ചിലരുടെ ജാതിയവും മുസ്‌ലിം വിരുദ്ധവുമായ പെരുമാറ്റമാണ് ഇത്തരം മരണങ്ങളിലേക്ക് നയിക്കുന്നത്. ഇത്തരത്തിലുള്ള ജാതീയവും ബ്രാഹ്മണിക്കലുമായ അജണ്ടകള്‍ പരിശോധിക്കണമെന്നും വിദ്യാര്‍ത്ഥികളുടെ കൂട്ടായ്മ പറഞ്ഞു.</p>
      <figure>
        <img src="https://www.doolnews.com/assets/2019/11/iit-b.jpg"/>
      </figure>
      <p>ഫാത്തിമയുടെ മരണം ‘ഇന്‍സ്റ്റിട്യൂഷണല്‍ കൊലപാതകം’ ആണെന്നും ദളിത്, ഒ.ബി.സി, മുസ്‌ലിം, എല്‍.ജി.ബി.ടി.ക്യൂ വിഭാഗങ്ങളിലും മറ്റ് ന്യൂനപക്ഷ സമുദായങ്ങളിലെയും വിദ്യാര്‍ത്ഥികളുടെ ഭരണഘടനപരമായ അവകാശങ്ങള്‍ പോലും ഉറപ്പുവരുത്തുന്നതില്‍ ഉന്നതവിദ്യഭ്യാസ വകുപ്പ് പരാജയപ്പെട്ടെന്നും വിദ്യാര്‍ത്ഥികള്‍ പറഞ്ഞു.</p>
      <related>
        <a href="https://www.doolnews.com/fathima-death-in-iit-madras-stundets-call-off-hunger-strike-after-deen-letter444.html?utm_source=doolnews&amp;utm_medium=related"/>
      </related>
      <p>കാലതാമസം ഇല്ലാതെ ഫാത്തിമ ലത്തീഫിന്റെ മരണം അന്വേഷിക്കണമെന്നും ഐ.ഐ.ടി മദ്രാസിനോടും തമിഴ്‌നാട് പൊലീസിനോടും വിദ്യാര്‍ത്ഥികള്‍ ആവശ്യപ്പെട്ടു.</p>
      <p>ഐ.ഐ.ടി ബോംബയില്‍ അങ്കിത് അംഭോറിന്റെ മരണത്തില്‍ 2015 ല്‍ എ.കെ സുരേഷ് കമ്മറ്റി നടത്തിയ അന്വേഷണ റിപ്പോര്‍ട്ട് പുറത്ത് വി<br/>ണമെന്നും ആവശ്യമായ നടപടികള്‍ സ്വീകരിക്കണമെന്നും വിദ്യാര്‍ത്ഥികള്‍ ആവശ്യപ്പെട്ടു.</p>
      <related>
        <a href="https://www.doolnews.com/iit-madras-is-a-caste-fortress-former-iit-professor-vasantha-kandasmy-on-fathima-death-565.html?utm_source=doolnews&amp;utm_medium=related"/>
      </related>
      <p>
        <b>DoolNews Video</b>
      </p>
      <figure>
        <iframe src="https://www.youtube.com/embed/Rxcs88k8rr4" width="527" height="309" data-service="Youtube" scrolling="no"/>
      </figure>
    </article>
  </body>
</html>