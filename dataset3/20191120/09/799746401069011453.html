<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103259/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T09:43:25+00:00"/>
    <meta property="og:title" content="Посли G7 оцінили значення нової програми МВФ для макроекономічної стабільності України"/>
    <meta property="og:description" content="Посли країни “Великої сімки” 20 листопада вранці провели зустріч із місією Міжнародного валютного фонду, у ході якої висловили підтримку угоді України з МВФ."/>
  </head>
  <body>
    <article>
      <h1>Посли G7 оцінили значення нової програми МВФ для макроекономічної стабільності України</h1>
      <address>
        <time datetime="2019-11-20T09:43:25+00:00">20 Nov 2019, 09:43</time>
      </address>
      <p>Посли країни "Великої сімки" 20 листопада вранці провели зустріч із місією Міжнародного валютного фонду, у ході якої висловили підтримку угоді України з МВФ.</p>
      <p>Як повідомляє "Європейська правда", про це йдеться у спільній заяві послів.</p>
      <p>"Зустріч G7 із місією МВФ в Україні сьогодні вранці. G7 вважає, що нова програма МВФ має вирішальне значення для макроекономічної стабільності та майбутнього реформ. Повна підтримка угоді з МВФ, яка принесе довготривалу користь Україні", - йдеться у повідомленні послів у Twitter.</p>
      <p>14 листопада місія МВФ на чолі з Роном ван Роденом прибула в Київ для продовження дискусії щодо можливості відкриття для України нової програми розширеного фінансування EFF.<br/><br/>Як пише "Інтерфакс-Україна", 20 листопада міністр фінансів Оксана Маркарова заявила, що Україна має завершити співпрацю з Міжнародним валютним фондом у 2023 році, а програма, щодо якої нині тривають переговори, має стати останньою.</p>
      <related>
        <a href="https://www.eurointegration.com.ua/news/2019/05/22/7096481/"/>
      </related>
    </article>
  </body>
</html>