<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/20/investe-e-uccide-un-motociclista-vigilante-26enne-sconvolto-si-uccide-top10_20191120_103501/"/>
    <meta property="og:site_name" content="Askanews"/>
    <meta property="article:published_time" content="2019-11-20T09:35:01+00:00"/>
    <meta property="og:title" content="Investe e uccide un motociclista: vigilante 26enne sconvolto si uccide"/>
    <meta property="og:description" content="Milano, 20 nov. (askanews) – Un vigilante si è suicidato dopo aver investito e ucciso un motociclista di 65 anni. E’ quanto è successo verso le 4 di questa mattina all’angolo tra viale Piceno e corso XXII Marzo, all’altezza di piazza Emilia a Milano. Secondo una primissima ricostruzione dei vigili, sembra che la guardia giurata […]"/>
  </head>
  <body>
    <article>
      <h1>Investe e uccide un motociclista: vigilante 26enne sconvolto si uccide</h1>
      <h2>Il fatto avvenuto alle 4 all'altezza di piazza Emilia, a Milano</h2>
      <address>
        <time datetime="2019-11-20T09:35:01+00:00">20 Nov 2019, 09:35</time>
      </address>
      <figure>
        <img src="http://www.askanews.it/wp-content/uploads/2019/11/20191120_103455_B5090583.jpg"/>
      </figure>
      <p>Milano, 20 nov. (askanews) – Un vigilante si è suicidato dopo aver investito e ucciso un motociclista di 65 anni. E’ quanto è successo verso le 4 di questa mattina all’angolo tra viale Piceno e corso XXII Marzo, all’altezza di piazza Emilia a Milano.</p>
      <p>Secondo una primissima ricostruzione dei vigili, sembra che la guardia giurata di 26 anni stesse percorrendo corso XXII Marzo in direzione centro a bordo della Fiat Panda di servizio e, forse perché passato con il rosso, avrebbe travolto il centauro che proveniva dalla Circonvallazione a bordo di una Yamaha Faze 600.</p>
      <p>Il vigilante si sarebbe immediatamente fermato per soccorrerlo ma, probabilmente sconvolto per le drammatiche condizioni in cui si è reso conto versava il motociclista, sarebbe rientrato in macchina e si sarebbe sparato con la pistola d’ordinanza.</p>
      <p>Trasportati entrambi in codice rosso dal 118 agli ospedali Niguarda e Policlinico, i due sono deceduti poco dopo. Sul posto sono intervenuti la polizia locale e i carabinieri.</p>
      <p>Alp/Int9</p>
    </article>
  </body>
</html>