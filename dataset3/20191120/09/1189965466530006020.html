<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/perivallon/259930/mia-gynaika-diasozei-ena-koala-poy-kaigetai-kai-sfadazei-apo-ton-pono"/>
    <meta property="og:site_name" content="LiFO"/>
    <meta property="article:published_time" content="2019-11-20T09:52:00+00:00"/>
    <meta property="og:title" content="Μια γυναίκα διασώζει ένα κοάλα που καίγεται και σφαδάζει από τον πόνο"/>
    <meta property="og:description" content="Ένα μικρό κοάλα παγιδευμένο στις φλόγες σώζεται από μια γυναίκα που αψηφά τον κίνδυνο και σπεύδει να το απομακρύνει"/>
  </head>
  <body>
    <article>
      <h1>Μια γυναίκα διασώζει ένα κοάλα που καίγεται και σφαδάζει από τον πόνο</h1>
      <h2>Ένα μικρό κοάλα παγιδευμένο στις φλόγες σώζεται από μια γυναίκα που αψηφά τον κίνδυνο και σπεύδει να το απομακρύνει</h2>
      <address><time datetime="2019-11-20T09:52:00+00:00">20 Nov 2019, 09:52</time> by <a rel="author">NEWSROOM</a></address>
      <p>
        <b>Ένα βίντεο που δείχνει μια γυναίκα να διασώζει ένα <a href="https://www.lifo.gr/tags/%CE%9A%CE%BF%CE%AC%CE%BB%CE%B1">κοάλα</a> που παγιδεύτηκε και καίγεται στην πυρκαγιά στην Αυστραλία, προκαλεί συγκίνηση και θλίψη.</b>
      </p>
      <p>Το μικρό μαρσιποφόρο, διακρίνεται ανάμεσα στις φλόγες να προσπαθεί να απομακρυνθεί, ενώ τα πόδια του έχουν υποστεί σοβαρά εγκαύματα.</p>
      <p>Οι υψηλές θερμοκρασίες και οι άνεμοι απειλούν να διευρύνουν την κρίση με τα πύρινα μέτωπα της Αυστραλίας, με τι αρχές σε πολιτείες να προειδοποιούν πως έρχονται χειρότερες συνθήκες.</p>
      <p>Πολλά ζώα έχουν απανθρακωθεί στη φωτιά ενώ τα κοάλα είναι πιο ευάλωτα. Το βίντεο δείχνε μια γυναίκα, που βλέποντας το ζώο να κινδυνεύει, τρέχει για να το σώσει και το τυλίγει με το πουκάμισό της. Στη συνέχεια δίνει στο κοάλα λίγο νερό και μετά βρέχει τα καμμένα πόδια του ενώ αυτό ακούγεται να κλαίει από τον φόβο και τον πόνο.</p>
      <p>Το κοάλα οδηγήθηκε στο νοσοκομείο του Port Macquarie Koala και σύμφωνα με το CNN, εξακολουθεί να βρίσκεται σε «πολύ σοβαρή κατάσταση».</p>
      <p>Μόνο στην περιοχή Port Macquarie, στην ακτή της Νέας Νότιας Ουαλίας, οι ειδικοί φοβούνται πως πάνω από 350 κοάλα είναι νεκρά από την πυρκαγιά.</p>
      <figure>
        <iframe src="https://www.youtube.com/embed/bKOsXsMDZMg" width="560" height="315" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/perivallon/259506/ethniki-tragodia-me-ta-koala-stin-aystralia-ekatontades-nekra-i-etoimothanata-sto-kameno-dasos"/>
      </related>
    </article>
  </body>
</html>