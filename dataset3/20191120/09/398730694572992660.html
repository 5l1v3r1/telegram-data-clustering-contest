<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/golftavling-installd-efter-protester/"/>
    <meta property="og:site_name" content="DN.SE"/>
    <meta property="article:published_time" content="2019-11-20T09:57:22+00:00"/>
    <meta property="og:title" content="Golftävling inställd efter protester"/>
    <meta property="og:description" content="Henrik Stenson var affischnamn för tävlingen som nästa vecka skulle ha inlett Europatouren 2020."/>
  </head>
  <body>
    <article>
      <h1>Golftävling inställd efter protester</h1>
      <address><time datetime="2019-11-20T09:57:22+00:00">20 Nov 2019, 09:57</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Europatouren ställer in golftävlingen i Hongkong i nästa vecka på grund av oroligheterna.</b>
      </p>
      <p>”Det här var rätt beslut eftersom säkerheten för våra spelare, personal och alla andra inblandade har högsta prioritet”, säger tourchefen Keith Pelley i ett uttalande.</p>
      <p>Förhoppningen är att kunna arrangera tävlingen i Hongkong i början av nästa år. Tävlingen skulle ha varit den första på Europatourens spelprogram för 2020.</p>
      <p><b>Henrik Stenson var affischnamnet</b> för tävlingen i Hongkong.</p>
      <p>Protestvågen i Hongkong har pågått i nästan ett halvår och handlar om kravet på ökad demokrati och oberoende från Fastlandskina.</p>
      <p>
        <a href="https://www.dn.se/nyheter/varlden/studenter-greps-nar-de-lamnade-universitetet-riskerar-langa-straff/">Läs mer: Studenter greps när de lämnade universitetet – riskerar långa straff</a>
      </p>
    </article>
  </body>
</html>