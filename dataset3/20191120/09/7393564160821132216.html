<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2578914/na-banderi-tramvaj-no9-zijsov-z-rejok-ruh-transportu-uskladneno"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-20T09:41:00+00:00"/>
    <meta property="og:title" content="На Бандери трамвай №9 зійшов з рейок: рух транспорту ускладнено"/>
    <meta property="og:description" content="У Львові на перехресті вулиць Бандери та Героїв Упа трамвай №9 зійшов з рейок з невстановлених наразі причин"/>
  </head>
  <body>
    <article>
      <h1>На Бандери трамвай №9 зійшов з рейок: рух транспорту ускладнено</h1>
      <address><time datetime="2019-11-20T09:41:00+00:00">20 Nov 2019, 09:41</time> by <a rel="author">Даниїл Задорожний</a></address>
      <p>
        <i>20 листопада близько 11:00 на перехресті вулиць Бандери та Героїв УПА трамвай за маршрутом №9 зійшов з рейок. Рух транспорту ускладнено, а трамвайне сполучення відновиться мінімум через пів години.</i>
      </p>
      <p>Наразі точно не відомо, чому саме трамвай зійшов з рейок. Як повідомив кореспонденту 032.ua речник "Львівелектротрансу" Іван Бондар, трамвай міг зійти через присутність на колії сторонніх предметів, наприклад, болтів. Також причиною може бути загальна зношеність колії.</p>
      <p>Як додав пан Бондар, вулиця Бандери взагалі давно й терміново потребує ремонту, особливо дорожнє покриття і колії зокрема. Про цю проблему давно відомо й повідомлено у відповідні структури, однак наразі вулиця Бандери не стоїть у чітких планах на оновлення.</p>
      <figure>
        <img src="https://s.032.ua/section/newsInText/upload/images/news/intext/000/051/462/screenshot-wwwgooglecom-20191119-172141_5dd5099661893.jpg"/>
      </figure>
      <p>Нагадаємо, що нещодавно видання 032.ua опублікувало матеріал про зупинки львівських трамваїв, як вони <a href="https://www.032.ua/news/2574389/ak-vigladali-zupinki-lvivskih-tramvaiv-i-ak-voni-zminilisa-foto">виглядали</a> 30-40-50 та більше років назад. </p>
    </article>
  </body>
</html>