<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/bitliste-teror-operasyonu-araziye-gomulu-muhimmat-bulundu-1388977"/>
    <meta property="og:site_name" content="Karar.com"/>
    <meta property="article:published_time" content="2019-11-20T09:11:00+00:00"/>
    <meta property="og:title" content="Bitlis'te terör operasyonu: Araziye gömülü mühimmat bulundu"/>
    <meta property="og:description" content="Bitlis'in Tatvan ilçesinde PKK'lı teröristlere yönelik operasyon düzenlendi. Operasyonda araziye gizlenmiş silah, mühimmat ve yaşam malzemeleri bulundu."/>
  </head>
  <body>
    <article>
      <h1>Bitlis'te terör operasyonu: Araziye gömülü mühimmat bulundu</h1>
      <address>
        <time datetime="2019-11-20T09:11:00+00:00">20 Nov 2019, 09:11</time>
      </address>
      <p>
        <b>Bitlis'in Tatvan ilçesinde PKK'lı teröristlere yönelik operasyon düzenlendi. Operasyonda araziye gizlenmiş silah, mühimmat ve yaşam malzemeleri bulundu.</b>
      </p>
      <p>Valilikten yapılan açıklamada, İl Jandarma Komutanlığı unsurlarınca yapılan çalışmalar neticesinde, Tatvan ilçesi kırsalında bölücü terör örgütü PKK mensuplarına ait, araziye gizlenmiş silah ve mühimmat olduğunun tespit edildiği belirtildi.</p>
      <p>19 Kasım itibariyle "Şehit Uzman Jandarma IV Kademeli Çavuş Şükrü Çakar 2019-52" operasyonu başlatıldığı aktarılan açıklamada, şu ifadelere yer verildi:</p>
      <p>"Operasyon kapsamında 19 Kasım'da araziye gizlenmiş vaziyette 6 AK-47 kalaşnikof tüfek, 9 bin 200 fişek, kalaşnikof şarjörü ve muhtelif yaşam malzemesi ele geçirilmiştir. Ele geçirilen malzemelerden delil niteliği taşıyanlara cumhuriyet savcısının talimatı ile el konulmuş olup, diğer malzemeler yerinde imha edilmiştir."</p>
      <p>Açıklamada, güvenlik güçlerinin bölge halkının desteğiyle huzur ve güvenliği sağlamak maksadıyla kent genelinde operasyonlarını arttırarak, terörle mücadeleyi kararlılıkla sürdüreceği vurgulandı.</p>
      <p>
        <b>BİTLİS/AA</b>
      </p>
      <related>
        <a href="https://www.karar.com/guncel-haberler/pence-3-harekati-kapsaminda-haftaninde-10-terorist-olduruldu-1388961"/>
      </related>
    </article>
  </body>
</html>