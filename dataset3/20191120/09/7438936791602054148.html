<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Jicin-Na-rok-2020-je-planovana-vymena-toboganu-a-pristupoveho-schodiste-603967"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T09:15:00+00:00"/>
    <meta property="og:title" content="Jičín: Na rok 2020 je plánována výměna tobogánu a přístupového schodiště"/>
    <meta property="og:description" content="Rada města schválila zpracovatele zadávací dokumentace na výměnu tobogánu v jičínském Aqua centru. Smlouvu uzavře s firmou Bazény a wellness s.r.o. z Prahy, která sestavila i předběžnou studii."/>
  </head>
  <body>
    <article>
      <h1>Jičín: Na rok 2020 je plánována výměna tobogánu a přístupového schodiště</h1>
      <address>
        <time datetime="2019-11-20T09:15:00+00:00">20 Nov 2019, 09:15</time>
      </address>
      <p>
        <b>Rada města schválila zpracovatele zadávací dokumentace na výměnu tobogánu v jičínském Aqua centru. Smlouvu uzavře s firmou Bazény a wellness s.r.o. z Prahy, která sestavila i předběžnou studii.</b>
      </p>
      <p>Výměna tobogánu je totiž netradiční akcí, která je vzhledem ke stáří současné atrakce již nutná. Město proto připravuje podmínky, aby se stavební práce mohly uskutečnit v roce 2020. Firma zadávací dokumentaci vytvoří za 412 tisíc Kč. S ohledem na rozsah prací a značnou specifičnost zakázky lze považovat tuto cenovou nabídku za obvyklou a adekvátní. Na základě zadávací dokumentace bude vypsána veřejná zakázka na zhotovitele prací.</p>
      <p>Tobogán je ve špatném technickém stavu a vřetenové schodiště na tom není lépe. Obojí musí být vyměněno. V zimních měsících dochází k mísení venkovního chladného vzduchu s mikroklimatem bazénu, což je hlavně u dojezdu pocitově nepříjemné, nehledě na tepelné ztráty. Proto je zvažována alespoň částečně zateplená varianta. Na konstrukcích tobogánu a schodiště je patrná koroze, je však nutné dodat, že atrakce má platnou atestaci, je bezpečná a prozatím nebude uzavřena. Tobogán byl instalován v roce 1999 v rámci modernizace Aqua centra.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Jicin-Kolektiv-architektu-zvitezil-v-soutezi-na-Odpocinkovou-zonu-Cidlina-603887"/>
        <a href="https://www.parlamentnilisty.cz/politika/obce-volicum/Jicin-Nova-vyhlaska-o-poplatku-za-odvoz-odpadu-reaguje-na-rust-nakladu-603088"/>
        <a href="https://www.parlamentnilisty.cz/politika/obce-volicum/Jicin-Ve-meste-uctili-veterany-z-valek-drivejsich-i-nedavnych-602968"/>
        <a href="https://www.parlamentnilisty.cz/politika/obce-volicum/Jicin-podpori-opravu-fasady-historickeho-domu-v-Palackeho-ulici-602900"/>
      </related>
    </article>
  </body>
</html>