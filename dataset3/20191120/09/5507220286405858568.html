<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187343/"/>
    <meta property="og:site_name" content="Janam TV"/>
    <meta property="article:published_time" content="2019-11-20T09:43:12+00:00"/>
    <meta property="og:title" content="വാളയാര്‍ കേസ്; വീഴ്ച്ച വരുത്തിയ സ്‌പെഷ്യല്‍ പ്രോസിക്യൂട്ടര്‍ ലതാ രാജിന് പകരം അഡ്വ. പി സുബ്രഹ്മണ്യനെ നിയമിച്ചു"/>
    <meta property="og:description" content="കൊച്ചി: വാളയാര്‍ കേസില്‍ സ്‌പെഷ്യല്‍ പ്രോസിക്യൂട്ടറായി അഡ്വ. പി സുബ്രഹ്മണ്യത്തെ നിയമിച്ചു. വാളയാര്‍ കേസില്‍ വീഴ്ച്ച വരുത്തിയ സ്‌പെഷ്യല്‍"/>
  </head>
  <body>
    <article>
      <h1>വാളയാര്‍ കേസ്; വീഴ്ച്ച വരുത്തിയ സ്‌പെഷ്യല്‍ പ്രോസിക്യൂട്ടര്‍ ലതാ രാജിന് പകരം അഡ്വ. പി സുബ്രഹ്മണ്യനെ നിയമിച്ചു</h1>
      <address><time datetime="2019-11-20T09:43:12+00:00">20 Nov 2019, 09:43</time> by <a rel="author">Janam TV Web Desk</a></address>
      <p>കൊച്ചി: വാളയാര്‍ കേസില്‍ സ്‌പെഷ്യല്‍ പ്രോസിക്യൂട്ടറായി അഡ്വ. പി സുബ്രഹ്മണ്യത്തെ നിയമിച്ചു. വാളയാര്‍ കേസില്‍ വീഴ്ച്ച വരുത്തിയ സ്‌പെഷ്യല്‍ പ്രോസിക്യൂട്ടര്‍ അഡ്വ. ലതാ ജയരാജന് പകരമാണ് അദ്ദേഹത്തെ നിയമിച്ചത്. അപേക്ഷ ക്ഷണിക്കാതെ പഴയ പാനലില്‍ നിന്നാണ് നിയമനം. സിപിഎം അനുകൂല അഭിഭാഷക സംഘടനയുടെ നേതാവാണ് സ്‌പെഷ്യല്‍ പ്രോസിക്യൂട്ടറായി നിയമിതനായിരിക്കുന്ന അഡ്വ. സുബ്രഹ്മണ്യന്‍.</p>
      <p>വാളയാര്‍ കേസില്‍ പ്രോസിക്യൂട്ടറുടെ ഭാഗത്തെ വീഴ്ച്ച കാരണമാണ് പ്രതികള്‍ രക്ഷപ്പെട്ടതെന്ന് ബോധ്യമായതിനെ തുടര്‍ന്നാണ് സര്‍ക്കാരിന്റെ പുതിയ നിയമനം. കഴിഞ്ഞ ദിവസമാണ് ഇത് സംബന്ധിച്ചുള്ള ഉത്തരവ് സര്‍ക്കാര്‍ പുറത്തിറക്കിയത്. പ്രത്യേക സാഹചര്യം കണക്കിലെടുത്താണ് പുതിയ അപേക്ഷ ക്ഷണിക്കാതെ പഴയ പാനലില്‍ ഉണ്ടായിരുന്ന അഭിഭാഷകനെ നിയമിച്ചത്.</p>
      <p>അന്വേഷണ സംഘത്തിന്റെ പരാജയത്തിനൊപ്പം സ്‌പെഷ്യല്‍ പ്രോസിക്യൂട്ടറുടെ അലംഭാവവും കേസില്‍ പ്രതികള്‍ രക്ഷപ്പെടാന്‍ കാരണമായതായി കോടതിയും ചൂണ്ടിക്കാട്ടിയിരുന്നു.</p>
    </article>
  </body>
</html>