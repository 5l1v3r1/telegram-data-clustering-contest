<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152589-sudyly-volynianyna-iakyj-avtivkoyu-zbyv-na-dorozi-korovu"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T09:12:00+00:00"/>
    <meta property="og:title" content="Судили волинянина, який автівкою збив на дорозі корову"/>
    <meta property="og:description" content="У Рожищенському суду розглядали справу про притягнення до адмінвідповідальності чоловіка, який автомобілем збив корову у селі Щурин."/>
  </head>
  <body>
    <article>
      <h1>Судили волинянина, який автівкою збив на дорозі корову</h1>
      <address>
        <time datetime="2019-11-20T09:12:00+00:00">20 Nov 2019, 09:12</time>
      </address>
      <p>У Рожищенському районному суді розглядали справу про притягнення до адміністративної відповідальності чоловіка, який автомобілем збив корову у селі Щурин.<br/><br/>Про це йдеться у постанові суду, - пише <a href="https://rozhyshche.rayon.in.ua/news/196604-u-shchurini-avto-zbilo-korovu">Район.Рожище.</a><br/><br/>Так, 19 жовтня о 18:00 підсудний в селі Щурин Рожищенського району на вулиці Перемоги, керуючи автомобілем ЗАЗ-110307, не врахував безпечної швидкості руху та дорожню обстановку, стан транспортного засобу та скоїв зіткнення з коровою. Внаслідок чого транспортний засіб отримав механічні пошкодження.<br/><br/>У судовому засіданні чоловік свою вину визнав повністю та щиро розкаявся у вчиненому.<br/><br/>Суддя постановив визнати водія винним у вчиненні адміністративного правопорушення, передбаченого ст.124 КУпАП та накласти адміністративне стягнення у виді штрафу у розмірі 340 гривень.<br/><br/>Також він заплатить в дохід держави 384 гривні судового збору.</p>
    </article>
  </body>
</html>