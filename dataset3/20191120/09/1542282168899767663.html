<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/20/xongk-kongk-egklwvismenoi-sto-polutexneio"/>
    <meta property="og:site_name" content="euronews"/>
    <meta property="article:published_time" content="2019-11-20T09:41:45+00:00"/>
    <meta property="og:title" content="Χονγκ Κονγκ: Εγκλωβισμένοι στο Πολυτεχνείο"/>
    <meta property="og:description" content="Η Κίνα καταδίκασε την ομόφωνη έγκριση από την αμερικανική γερουσία νομοσχεδίου με τίτλο «Ανθρώπινα Δικαιώματα και Δημοκρατία στο Χονγκ Κονγκ»"/>
  </head>
  <body>
    <article>
      <h1>Χονγκ Κονγκ: Εγκλωβισμένοι στο Πολυτεχνείο</h1>
      <address><time datetime="2019-11-20T09:41:45+00:00">20 Nov 2019, 09:41</time> by <a rel="author">REUTERS </a></address>
      <figure>
        <img src="https://static.euronews.com/articles/stories/04/31/07/88/773x435_cmsv2_f353ce0f-f496-570e-80ca-8dbeadb7343e-4310788.jpg"/>
      </figure>
      <p>Τρόπους διαφυγής αναζητούν οι δεκάδες αντικυβερνητικοί διαδηλωτές του Χονγκ Κονγκ που παραμένουν εγκλωβισμένοι στο υπό πολιορκία Πολυτεχνείο.</p>
      <p>Οι αστυνομικές δυνάμεις δείχνουν απλά να τους περιμένουν να βγουν και να παραδοθούν, όταν θα τελειώσουν οι προμήθειες σε τρόφιμα και πόσιμο νερό.</p>
      <p>Πάνω από 1.000 διαδηλωτές έχουν συλληφθεί από το βράδυ της Δευτέρας και τουλάχιστον 5.000 από τον περασμένο Ιούνιο.</p>
      <p>Την Τρίτη επιθεώρησε τις επιχειρήσεις στο Πολυτεχνείο ο νέος αρχηγός της αστυνομίας. Ο Κρις Τανγκ πιέζεται να αλλάξει την εικόνα του σώματος, το οποίο δέχεται οξεία κριτική για τη χρήση αυξημένης βίας στην καταστολή των κινητοποιήσεων.</p>
      <p>Σε πολιτικό επίπεδο, η Κίνα καταδίκασε την ομόφωνη έγκριση από την αμερικανική γερουσία ενός νομοσχεδίου με τίτλο «Ανθρώπινα Δικαιώματα και Δημοκρατία στο Χονγκ Κονγκ».</p>
      <p>Προβλέπει ότι η Ουάσιγκτον θα εκτιμά μια φορά τον χρόνο αν το Χονγκ Κονγκ διατηρεί επαρκή αυτονομία για να συνεχίσει την ειδική εμπορική σχέση με τις Ηνωμένες Πολιτείες, και την επιβολή κυρώσεων σε αξιωματούχους που ευθύνονται για παραβιάσεις των ανθρωπίνων δικαιωμάτων.</p>
    </article>
  </body>
</html>