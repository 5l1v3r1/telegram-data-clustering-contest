<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277805/verstekelingen-koelcontainer-vermoedelijk-uit-koeweit-en-irak.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-20T09:51:46+00:00"/>
    <meta property="og:title" content="Verstekelingen koelcontainer vermoedelijk uit Koeweit en Irak"/>
    <meta property="og:description" content="De vreemdelingen die gisteren werden aangetroffen in een koelcontainer op een vrachtschip komen vermoedelijk uit het Midden-Oosten, voornamelijk Koeweit en Irak."/>
  </head>
  <body>
    <article>
      <h1>Verstekelingen koelcontainer vermoedelijk uit Koeweit en Irak</h1>
      <address>
        <time datetime="2019-11-20T09:51:46+00:00">20 Nov 2019, 09:51</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/knrm-veerboot-donker-bon2019_1.jpg?itok=Zl0YBmFN"/>
        <figcaption>Foto: Archief EHF / foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/knrm-veerboot-donker-bon2019_1.jpg?itok=Zl0YBmFN"/>
        <figcaption>Foto: Archief EHF / foto ter illustratie</figcaption>
      </figure>
      <p><b>Vlaardingen - </b>De vreemdelingen die gisteren werden aangetroffen in een koelcontainer op een vrachtschip komen vermoedelijk uit het Midden-Oosten, voornamelijk Koeweit en Irak.</p>
      <p><b>Vlaardingen - </b>De vreemdelingen die gisteren werden aangetroffen in een koelcontainer op een vrachtschip komen vermoedelijk uit het Midden-Oosten, voornamelijk Koeweit en Irak.</p>
      <p>Het onderzoek naar de identiteitvastelling is nog vol gaande, dus de definitieve herkomst kan nog niet met zekerheid worden vastgesteld. Onder de 25 personen zijn 6 minderjarigen. De chauffeur van de vrachtwagen is een 39-jarige man uit Roemenië. Zijn rol wordt onderzocht. Dit heeft de politie bekendgemaakt. </p>
      <p>Gisteravond draaide een vrachtschip dat onderweg was naar Engeland om, nadat was gebleken dat er verstekelingen aan boord waren. Het schip keerde terug naar de Vulcaanhaven in Vlaardingen, waar de 25 personen van boord werden gehaald. Ze hadden zich verscholen gehouden in een koelcontainer, waardoor bij terugkomst medische zorg de eerste prioriteit kreeg. Zij werden onderzocht door het massaal uitgerukte ambulancepersoneel. Twee van hen werden overgebracht naar het ziekenhuis, omdat zij zich niet lekker voelden. Zij konden in de loop van de nacht het ziekenhuis verlaten. </p>
      <p>Alle verstekelingen zijn aangehouden en overgedragen aan de AVIM (Afdeling Vreemdelingenpolitie Identificatie en Mensenhandel). Ze worden gehoord. Er zal ook worden gekeken of zij mogelijk in een ander land een verblijfsvergunning hebben aangevraagd. Als dat het geval is, worden zij naar dat land terug gestuurd.</p>
    </article>
  </body>
</html>