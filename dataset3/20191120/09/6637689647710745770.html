<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-vogneborci-operatyvno-likviduvaly-zagoryannya-v-zhytlovomu-budynku"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-20T09:52:00+00:00"/>
    <meta property="og:title" content="На Сумщині вогнеборці оперативно ліквідували загоряння в житловому будинку"/>
    <meta property="og:description" content="20 листопада о 00:27 до Служби порятунку «101» надійшло повідомлення про загоряння в житловому будинку в с. Гринівка, Недригайлівського району. На гасіння направили черговий караул  16-ї державної пожежно-рятувальної частини з райцентру. Як було встановлено, господар будинку, протопивши піч, відчув запах диму в приміщенні. На горищі чоловік побачив сильне задимлення та тління перекриття. О 01:15 вогнеборці оперативно локалізували загоряння, запобігши його подальшому поширенню. А о 01:47 пожежу приборкали."/>
  </head>
  <body>
    <article>
      <h1>На Сумщині вогнеборці оперативно ліквідували загоряння в житловому будинку</h1>
      <address>
        <time datetime="2019-11-20T09:52:00+00:00">20 Nov 2019, 09:52</time>
      </address>
      <p>20 листопада о 00:27 до Служби порятунку «101» надійшло повідомлення про загоряння в житловому будинку в с. Гринівка, Недригайлівського району. На гасіння направили черговий караул  16-ї державної пожежно-рятувальної частини з райцентру.</p>
      <p>Як було встановлено, господар будинку, протопивши піч, відчув запах диму в приміщенні. На горищі чоловік побачив сильне задимлення та тління перекриття. О 01:15 вогнеборці оперативно локалізували загоряння, запобігши його подальшому поширенню. А о 01:47 пожежу приборкали.</p>
      <p> Всього на гасіння було залучено 5 чоловік особового складу та 1 одиниця техніки Державної служби України з надзвичайних ситуацій.</p>
      <p>За попередніми висновками фахівців, припустима причина загоряння - порушення правил пожежної безпеки при влаштуванні та експлуатації печі. Для попередження подібних випадків постійно слідкуйте за станом печей і димоходів, не забувайте своєчасно очищати їх від сажі. Також печі повинні мати протипожежні розділки від горючих конструкцій, а підлога захищена передтопковим металевим листом. Для розпалювання забороняється використовувати бензин та інші легкозаймисті рідини. Також не можна печі залишати без нагляду або сушити чи складати поблизу них горючі предмети, повідомляє Управління ДСНС України у Сумській області.</p>
    </article>
  </body>
</html>