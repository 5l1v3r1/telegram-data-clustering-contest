<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/zdrave/zdravoslovno/prof-bozhidar-popov-posochi-blgarskite-superkhrani-koito-slagat-v-malkiya-si-dzhob-vnosnite_news710335.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T09:47:00+00:00"/>
    <meta property="og:title" content="Проф. Божидар Попов посочи българските суперхрани, които слагат в малкия си джоб вносните"/>
    <meta property="og:description" content="Обездвижването е по-големият проблем при децата от небалансираното хранене, смята председателят на Българското дружество по хранене и диететика"/>
  </head>
  <body>
    <article>
      <h1>Проф. Божидар Попов посочи българските суперхрани, които слагат в малкия си джоб вносните</h1>
      <h2>Обездвижването е по-големият проблем при децата от небалансираното хранене, смята председателят на Българското дружество по хранене и диететика</h2>
      <address>
        <time datetime="2019-11-20T09:47:00+00:00">20 Nov 2019, 09:47</time>
      </address>
      <p>https://blitz.bg/zdrave/zdravoslovno/prof-bozhidar-popov-posochi-blgarskite-superkhrani-koito-slagat-v-malkiya-si-dzhob-vnosnite_news710335.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574233620-thumb-910x0-931101.jpg"/>
      </figure>
      <p><b>Имаме си наши „суперхрани“, а превърнахме в мода консумацията на вносни, казва в интервю на <a href="https://www.monitor.bg/bg/a/view/prof-bojidar-popov-obezdvijvaneto-e-po-golemijat-problem-pri-decata-ot-nebalansiranoto-hranene-181260">"Монитор"</a> председателят на Българското дружество по хранене и диететика проф. Божидар Попов.</b><br/><br/>Проф. Попов е завършил Висшия медицински институт - София и започва работа в ХЕИ – Видин.м Научен сътрудник към Института по хранене към БАН.<br/><br/>От 2000 г. е професор и ръководител катедра „Хигиена, медицинска екология и хранене" към Медицински университет – София Специализирал е в Санкт Петербург и Москва, където овладява съвременни методи за изследване на храносмилането и усвояемостта на храната в тънкото черво. В тази област защитава кандидатска и докторска дисертации.<br/><br/><a href="https://zdrave.to/semeystvo/tazi-khrana-prisstva-v-povecheto-khladilnitsi-no-sprete-da-ya-davate-na-detsata-si?pre=view&amp;cache=nocache"><b>Тази храна присъства в повечето хладилници, но спрете да я давате на децата си!</b></a><br/><br/>Автор е на „Митове и истини за храните, храненето и диетите", където разбива много от общоприетите митове за храната ни</p>
      <p>
        <b>- Проф. Попов, 20 деца бяха приети в ямболската болница със симптоми на хранително натравяне след обяд в училище. Нужни ли са по-стриктни проверки в детските заведения?</b>
      </p>
      <p>- Разбира се, че храната, която се предлага в детските заведения, трябва да е прясна, в срок на трайност и отговаряща на качеството. Тя може да е според изискванията, но пък да не се съхранява правилно.<br/><br/>Или пък хората, които я приготвят, да нямат добра лична хигиена. Бактериите, които предизвикват хранителното натравяне, всъщност се предават точно по този начин. Така че едната причина е неправилно съхранение на храната, а другата - лоша хигиена на персонала.</p>
      <p><b>- Какви мерки тогава да се предприемат, за да се избегнат такива случаи?</b><br/><br/>- Наистина контролът трябва да се засили и да не е кампаниен. Трябва да имате предвид, че детското хранене е голям проблем и в други страни, не само в нашата. Важното е да има балансирано хранене и храната е да безопасна.<br/><br/>Затова е недопустимо в една съвременна и развита европейска държава да има пропуски в това отношение и деца да бъдат хоспитализирани в болница.</p>
      <p><b>- Казвате, че детското хранене е проблем и в други страни, какво сочи опитът в това отношение?</b><br/><br/>- Миналия месец имаше конгрес по хранене в Дъблин и там темите за храненето при децата бяха дискутирани доста широко. По принцип се изтъкна, че проблем при подрастващите не е толкова небалансираното хранене, а обездвижването.<br/><br/>Виждате, че те не излизат много навън, не играят, не спортуват, а предпочитат да са в къщи пред компютъра. Подрастващите имат нужда да изразходват енергия, защото организмът расте, затова при тях по-големият проблем е липсата на движение. Също така много се акцентира върху темата за консумацията на мляко и млечни продукти.<br/><br/><b><a href="https://zdrave.to/semeystvo/ucheni-svetvat-bashchite-pravete-detsa-rano-za-da-ne-se-rodyat-shizofrenitsi?pre=view&amp;cache=nocache">Учени съветват бащите: Правете деца рано, за да не се родят шизофреници</a></b><br/><br/>По време на конгреса никой не спомена въпроса за нискомаслените продукти. Затова и у нас трябва да осъзнаем, че при децата трябва да са приоритет пълномаслените, защото когато се извлече мазнината, с нея губим много от важните витамини-витамин А, D, както и фосфор.</p>
      <p><b>- А у нас като че ли се стремим точно към обратното - предпочитаме нискомаслените продукти?</b><br/><br/>- Да, което не е правилно.</p>
      <p>
        <b>- Кога обаче започват проблемите с храненето при децата, какво сочат наблюденията ви като експерт?</b>
      </p>
      <p>- Тук е изключително важна информираността. В западните страни още в начален етап в училище децата се информират по отношение на здравословното хранене, за вредата от тютюнопушенето, наркотиците-все неща, с които е добре да се запознават още в ранна възраст, за да се предпазят от вредното им влияние впоследствие.</p>
      <p><b>- У нас се смята, че общо взето децата ни се хранят добре, докато са на градина и това се променя, когато постъпят в училище. Така ли е? Да не говорим, че периодично майки пускат снимки в социалните мрежи на закуски с изключително лошо качество.</b><br/><br/>- Знаете, че има наредби за храненето за отделните възрастови групи. Но според мен проблемът не е свързан с наредбите, а по-скоро с културата на хранене, която се създава в семейството от най-ранна детска възраст.<br/><br/><b><a href="https://zdrave.to/zdravoslovno-hranene/smrtonosno-tezi-5-infektsii-idvat-ot-zdravoslovnata-khrana-a-ni-ubivat?pre=view&amp;cache=nocache">Смъртоносно! Тези 5 инфекции идват от здравословната храна, а ни убиват</a></b><br/><br/>Например родителите може да не закусват, по този начин децата свикват, че закуската не е важна. А за подрастващите е от първостепенно значение. В западните страни закуската е ритуал.<br/><br/>Затова у нас, когато учениците не са закусили сутрин у дома, в голямото междучасие веднага си купуват нещо сладко, за да се заситят. Те не се е съобразяват дали това е здравословно.</p>
      <p><b>- Консумират ли достатъчно плодове и зеленчуци днешните деца?</b><br/><br/>- Не, показват го и проучвания. Както не консумират достатъчно мляко и млечни продукти, което е много важно за растежа. А това е и парадоксално, защото все пак сме родината на киселото мляко.</p>
      <p>-<b> Какви грешки допуска българинът в храненето? Не наблягаме ли повече на хранителните добавки, отколкото на здравословната храна?</b></p>
      <p>- Българинът като цяло прави доста грешки в храненето. Най-голямата е, че подценява закуската и надценява вечерята. Повечето хора приемат храна основно вечер, когато се приберат след работа.<br/><br/>Това се внушава и на децата, а вечерното хранене е вредно. Така организмът се натоварва с много калории, което уврежда организма. Що се отнася до добавките, бих казал, че за моя радост вече останаха малко в историята, хората ги неглижираха.<br/><br/><a href="https://zdrave.to/krasota/ako-ne-mozhete-da-otslabnete-pomognete-si-s-tozi-lesen-i-efikasen-metod-s-dlan"><b>Ако не можете да отслабнете, помогнете си с този лесен и ефикасен метод с длан</b></a><br/><br/>Преди време се изтъкваше, че едва ли не може да заместят натуралните храни, което не е вярно.</p>
      <p><b>- В същото време „залитаме“ ли по драстични диети и по т. нар. суперхрани?</b><br/>- Според мен тези т.нар.суперхрани навлязоха прекалено в нашето ежедневие. Рекламират се непрекъснато, а те бих казал, са несвойствени за храненето на българина. Не се отглеждат у нас, а са вносни.<br/><br/>Ние си имаме наши си суперхрани, към които генетично сме свикнали и ги метаболизираме по най-добрия начин.</p>
      <p><b>- Дайте примери?</b><br/>- Бобовите храни, например. Фасулът е супер храна, в нея има всичко необходимо. Неслучайно се смята, че българинът е оцелял при най-трудни условия на живот благодарение на тези храни. Това е най-добрият белтък от растителен произход.<br/><br/>Така че става дума за една мода, хиперболизиране на качеството на вносните храни, за което няма някакви научни основи.<br/><br/><b>- В момента сме във време на пост, превърнахме ли и него в диета и мода?</b></p>
      <p>- Първо нека изтъкнем, че постът не е препоръчителен при децата, възрастните хора и бременните. Разбира се, епизодично, за по няколко дни, е полезен.<br/><br/><a href="https://zdrave.to/saveti-ot-spetsialisti/insultt-se-razviva-i-pri-visoko-i-pri-nisko-krvno"><b>Инсултът се развива и при високо, и при ниско кръвно</b></a><br/><br/>По този начин пречистваме организма от животинските храни. Но дълготрайното лишаване от някои продукти е рисково за подрастващите.<br/><br/>Затова и когато някой реши да прилага дълготраен пост, е по-добре да се консултира с лекар. Нека всеки прецени колко време може да пости. Не знам дали се превърна в мода, но много хора започнаха да парадират с това.<br/><br/>Едва ли не смятат, че по този начин са отдадени много на вярата, на чистите си помисли. Но като че ли повече говорят.</p>
    </article>
  </body>
</html>