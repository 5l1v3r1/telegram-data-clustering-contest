<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/quot-non-ti-preoccupare-polizia-non-ci-fa-paura-quot-ndash-219513.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-20T09:40:00+00:00"/>
    <meta property="og:title" content="'non ti preoccupare della polizia,non ci fa paura'– firenze ostaggio degli immigrati spacciatori"/>
    <meta property="og:description" content="&quot;NON TI PREOCCUPARE DELLA POLIZIA...NON CI FA PAURA&quot; – FIRENZE OSTAGGIO DEGLI IMMIGRATI SPACCIATORI - FUMO, COCAINA E EROINA: NON MANCA NIENTE NELL'ELENCO DELLE DROGHE VENDUTE DAI CLANDESTINI PUSHER CHE FANNO I BULLETTI SICURI CHE NESSUNO LI FERMERA': “TANTO LA POLIZIA DORME” - PER I LORO AFFARI IL RISCHIO È MINIMO, IL PROFITTO ALTO - LA &quot;STANZA DEL BUCO&quot; ALLA FORTEZZA DA BASSO…"/>
  </head>
  <body>
    <article>
      <h1>'non ti preoccupare della polizia,non ci fa paura'– firenze ostaggio degli immigrati spacciatori</h1>
      <address>
        <time datetime="2019-11-20T09:40:00+00:00">20 Nov 2019, 09:40</time>
      </address>
      <p>
        <b>"NON TI PREOCCUPARE DELLA POLIZIA...NON CI FA PAURA" – FIRENZE OSTAGGIO DEGLI IMMIGRATI SPACCIATORI - FUMO, COCAINA E EROINA: NON MANCA NIENTE NELL'ELENCO DELLE DROGHE VENDUTE DAI CLANDESTINI PUSHER CHE FANNO I BULLETTI SICURI CHE NESSUNO LI FERMERA': “TANTO LA POLIZIA DORME” - PER I LORO AFFARI IL RISCHIO È MINIMO, IL PROFITTO ALTO - LA "STANZA DEL BUCO" ALLA FORTEZZA DA BASSO…</b>
      </p>
      <hr/>
      <p>
        <b>Federico Giuliani Costanza Tosi per <a href="http://www.ilgiornale.it/">il Giornale</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255938/1240713.htm">
          <img src="https://cdn-static.dagospia.com/img/foto/11-2019/firenze-droga-immigrati-clandestini-1240713.png"/>
        </a>
        <figcaption>firenze droga immigrati clandestini</figcaption>
      </figure>
      <p>Nel buio della notte, ai lati della strada illuminata dal via vai continuo delle macchine, decine e decine di immigrati spacciatori si appostano sul ciglio in cerca di clientela.</p>
      <p>Sono quasi sempre in due. Oltre al pusher, un palo. Basta questo per tenere la situazione sotto controllo e assicurarsi che nessuno veda il gioco illecito. Il meccanismo è ben oliato e niente e nessuno sembra poter ostacolare o anche solo infastidire i venditori di droga, tutti stranieri, operativi 24 ore su 24 e in ogni giorno dell’anno. Ottenere droga, qualunque tipo di droga, al Parco delle Cascine di Firenze, è facilissimo. Basta avvicinarsi agli stranieri, imbastire una trattativa, accordarsi sul prezzo, consegnare i soldi e la dose è già in tasca. Fumo, cocaina e eroina: non manca niente nell'elenco delle droghe vendute dagli africani.</p>
      <figure>
        <a href="https://www.dagospia.com/mediagallery/Dago_fotogallery-255938/1240712.htm">
          <img src="https://cdn-static.dagospia.com/img/foto/11-2019/droga-1240712.png"/>
        </a>
        <figcaption>droga</figcaption>
      </figure>
      <p>Alla Fortezza da Basso, nei pressi del centro storico, proprio sotto l’ingresso principale dell’edificio che ospita eventi e convegni, c’è un altro luogo chiave dello spaccio fiorentino. La chiamano "stanza del buco" ed è uno spazio oscuro delimitato da un cancello di ferro. Al di là delle grate i pusher preparano le dosi da vendere ai clienti, i quali non devono far altro che scavalcare una piccola siepe e scendere attraverso un sentiero nel luogo dove avviene lo scambio. Basta poco per accorgersene. Intorno decine di aghi e siringhe usate per una dose, in mezzo a bottiglie di alcol.</p>
      <figure>
        <a href="https://www.dagospia.com/mediagallery/Dago_fotogallery-255938/1224226.htm">
          <img src="https://cdn-static.dagospia.com/img/foto/10-2019/droga-1224226.png"/>
        </a>
        <figcaption>droga</figcaption>
      </figure>
      <p>Gli immigrati riescono a procurarsi dai fornitori cocaina, eroina e hashish. E se un cliente ha bisogno di grandi quantità non c’è nessun problema, basta saperlo prima. Magari con una chiamata. I pusher non si fanno problemi, “la polizia dorme”, dicono. Sono sicuri che nessuno li fermerà. Il rischio è minimo, il profitto alto. Molto alto. La maggior parte di loro non ha identità, sono invisibili. Entrati in Italia illegalmente con i barconi. Non hanno residenza, né domicilio. Impossibile rintracciarli. Quasi impossibile beccarli, soprattutto di notte. Sanno bene come aggirare i controlli e fregare le forze dell'ordine.</p>
      <p>E così gli affari vanno a gonfie vele. La qualità della merce, assicurano gli immigrati, è ottima. Il ritornello che recitano è sempre il solito: la cocaina è pura, l’eroina è pura, il taglio è ridotto al minimo e il prezzo è trattabile. Ma senza esagerare. E così le mafie ingrassano, grazie alla manovalanza nera.</p>
      <p>È emergenza droga in Toscana. Il consumo di sostanze stupefacenti ha raggiunto vette altissime e lasciato per strada diversi morti per overdose. Nella sola provincia di Firenze, da gennaio ad oggi, sono 13 i morti. Un numero altissimo. Gli immigrati spacciatori non si fanno scrupoli. Vendono la roba anche ai minorenni. L’ultimo decesso per overdose da eroina risale allo scorso 2 novembre, il cadavere di un trentottenne è stato trovato nei pressi della stazione centrale. A pochi passi dal maestoso Duomo di Firenze. E proprio l’eroina, è la droga che ha provocato più morti nel capoluogo toscano.</p>
      <figure>
        <a href="https://www.dagospia.com/mediagallery/Dago_fotogallery-255938/1224225.htm">
          <img src="https://cdn-static.dagospia.com/img/foto/10-2019/droga-1224225.png"/>
        </a>
        <figcaption>droga</figcaption>
      </figure>
      <p>Dietro le sue bellezze da cartolina, i musei e le opere d’arte, Firenze nasconde un’altra dimensione: quella di piazza di spaccio a tutti gli effetti, capace di attirare i tossicodipendenti dal resto della regione e non solo. Scordatevi nascondigli segreti, pusher acquattati dietro qualche cespuglio o imboscati in qualche vicolo secondario lontano dal centro storico. Gli spacciatori, a Firenze, sono ovunque e regnano nella più completa illegalità. Dalla stazione Santa Maria Novella al parco delle Cascine, dalla Fortezza da Basso al centro storico: ogni luogo è buono per comprare "la roba".</p>
    </article>
  </body>
</html>