<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagi-hirek/peticiot-inditottak-a-del-budai-szuperkorhazert-1880181/"/>
    <meta property="og:site_name" content="Világgazdaság"/>
    <meta property="article:published_time" content="2019-11-20T09:25:00+00:00"/>
    <meta property="og:title" content="Petíciót indítottak a dél-budai szuperkórházért"/>
    <meta property="og:description" content="A Szent Imre Kórház, amit 300-350 ezer ember ellátására építettek, nem tudja kiváltani az 1,2 millió ember ellátására tervezett szuperkórházat."/>
  </head>
  <body>
    <article>
      <h1>Petíciót indítottak a dél-budai szuperkórházért</h1>
      <address><time datetime="2019-11-20T09:25:00+00:00">20 Nov 2019, 09:25</time> by <a rel="author">MTI</a></address>
      <p>Petíciót indítottak a dél-budai szuperkórház megépítéséért – mondta Simicskó István, Újbuda országgyűlési képviselője szerda reggel az M1 csatornán.</p>
      <p>A KDNP-s országgyűlési képviselő elmondta, „érdekes nyilatkozatok” láttak napvilágot az önkormányzati választások után számos kormányzati beruházás kapcsán. A dél-budai szuperkórház megépítését például pazarlónak nevezték, és az épület helyszínét is vitatták.</p>
      <figure>
        <img src="https://www.vg.hu/wp-content/uploads/2018/02/simicsko2.jpg"/>
        <figcaption>Fotó: MTI Fotó: Vajda János</figcaption>
      </figure>
      <blockquote>Azonban én azt hiszem, hogy vannak közös ügyek (…), amelyekben a közös nevezőt meg kell találni, ilyen például a magyar emberek egészségének kérdése, ami nem lehet vita tárgya</blockquote>
      <p>– fogalmazott.</p>
      <p>Hozzátette, az ellenzék a parlamentben folyamatosan arról beszél, hogy az egészségügyet fejleszteni kell, s ezt a kormányzat is fontos ügynek tekinti.</p>
      <aside>Kitért arra is, hogy a Szent Imre Kórház, amit 300-350 ezer ember ellátására építettek, nem tudja kiváltani az 1,2 millió ember ellátására tervezett szuperkórházat.</aside>
    </article>
  </body>
</html>