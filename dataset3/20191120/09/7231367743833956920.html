<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/ryanair-e-wizzair-e-sfida-sui-voli-low-cost-piu-bassi-deuropa-ecco-le-offerte-del-momento-da-499-euro/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T09:31:50+00:00"/>
    <meta property="og:title" content="Ryanair e Wizzair, è sfida sui voli low cost più bassi d’Europa: ecco le offerte del momento da 4,99 euro"/>
    <meta property="og:description" content="Da uno studio effettuato dal Corriere della Sera è emerso che per i voli di corto e medio raggio le compagnie più convenienti sono la low cost Ryanair e la Wizzair: ecco allora le offerte del momento."/>
  </head>
  <body>
    <article>
      <h1>Ryanair e Wizzair, è sfida sui voli low cost più bassi d’Europa: ecco le offerte del momento da 4,99 euro</h1>
      <h2>Da uno studio effettuato dal Corriere della Sera è emerso che per i voli di corto e medio raggio le compagnie più convenienti sono la low cost Ryanair e la Wizzair: ecco allora le offerte del momento.</h2>
      <address><time datetime="2019-11-20T09:31:50+00:00">20 Nov 2019, 09:31</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p>Da uno studio effettuato dal <i>Corriere della Sera</i> su più di 3.000 pagine di bilanci e di documenti non pubblici dei vettori, è emerso che per i <b>voli di corto e medio raggio</b> le <b>compagnie aeree più convenienti</b> sono la <b>low cost Ryanair</b> e la<b> Wizzair</b>. La tariffa media della prima è di 37 euro a tratta mentre della seconda di 39,5 euro. Al terzo posto c’è poi la EasyJet. Ecco allora<b> le offerte del momento</b> delle due compagnie a basso costo.</p>
      <h3>Offerte Ryanair a basso bassissimo costo</h3>
      <p>La nuova offerta proposta da<b> Ryanair</b> che si potrà cogliere al volo fino a domani 21 novembre è quella grazie alla quale con un volo di andata e ritorno si potrà <b>risparmiare fino a 25 euro</b>. Si potrà poi viaggiare da dicembre 2019 fino a marzo 2020. Ovviamente tale offerta sarà soggetta a disponibilità e a condizioni. Ecco alcuni esempi.</p>
      <p>Un volo del 2 dicembre da <b>Milano Bergamo per Marsiglia</b> e con ritorno il 9 dicembre costerà ognuno a partire da 4,99 euro. Nel dettaglio per l’andata, la partenza sarà alle 16.15 mentre l’arrivo a destinazione è previsto per le 17.25 per una durata di viaggio complessiva di 1 ora e 10 minuti. Il prezzo di 4,99 euro è quello per la tariffa standard per cui si potrà portare con sé soltanto un piccolo <b>bagaglio a mano</b> (<b>misure 40x20x25</b>). Qualora si dovesse portare a bordo un secondo bagaglio oppure il bagaglio sarà troppo grande per essere sistemato sotto il sedile di fronte, si dovrà pagare un supplemento di 25 euro alla porta di imbarco. Il volo di ritorno partirà alle ore 14.40 ed arriverà a destinazione alle ore 15.50 per una durata di viaggio complessiva di 1 ora e 10 minuti. Anche il prezzo per questa tratta sarà di 4,99 euro per un <b>totale di 9,98 euro</b>.</p>
      <p>E ancora, segnaliamo il volo del 4 dicembre da R<b>oma Ciampino per Eindhoven</b> con ritorno il 10 dicembre. L’andata ci sarà alle ore 11.35 con arrivo a destinazione previsto alle ore 13.55 per una durata complessiva di viaggio di 2 ore e 20 minuti. Il prezzo in tariffa standard sarà di 9,99 euro (solo 4 voli disponibili a tale prezzo). Il ritorno sarà alle ore 11.10 con arrivo previsto a destinazione alle ore 13.15 per una durata di viaggio complessiva di 2 ore 5 minuti. Il prezzo anche in questo caso con tariffa standard sarà di 9,99 euro. Il totale di viaggio sarà quindi di <b>19,98 euro</b>.</p>
      <h3>Wizzair e le offerte clou del momento</h3>
      <p>Tra le migliori <b>offerte di Wizzair</b> del momento, segnaliamo il volo di sola andata da <b>Lamezia Terme per Bucarest</b> Coanda del 27 novembre. La partenza sarà alle ore 15.40 mentre l’arrivo a destinazione previsto sarà per le 18.35 per una durata di viaggio complessiva di 1 ora e 55 minuti. Il prezzo partirà da <b>14,99 euro</b> (solo 4 posti rimasti) ma con la tariffa Wizz Discount Club il prezzo partirà da 9,99 euro.</p>
      <p>Segnaliamo, infine, il volo di sola andata da<b> Milano Bergamo per Sofia</b> del 4 dicembre 2019. La partenza sarà alle ore 9.25 mentre l’arrivo previsto a destinazione sarà alle ore 12.20 per una durata di viaggio complessiva di 1 ora e 55 minuti. Il costo sarà a partire da <b>9,99 eur</b>o ma, come l’altro, in tariffa Basic per cui si potrà portare a bordo soltanto <b>una borsa delle dimensioni di 40x30x20 centimetri</b> da posizionare sotto il sedile. Il check-in online, infine, si potrà fare da 2 giorni prima della partenza.</p>
      <p>Leggete anche: <a href="https://www.investireoggi.it/risparmio/alitalia-e-wizzair-regole-bagaglio-a-mano-e-costi-aggiornati-a-novembre/">Alitalia e Wizzair: regole bagaglio a mano e costi aggiornati a novembre</a></p>
      <p>alessandra.dibartolomeo@investireoggi.it</p>
    </article>
  </body>
</html>