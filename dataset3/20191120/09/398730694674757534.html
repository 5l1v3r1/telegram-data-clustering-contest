<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/jonathan-johansson-slapper-ny-skiva-om-terrordadet/"/>
    <meta property="og:site_name" content="DN.SE"/>
    <meta property="article:published_time" content="2019-11-20T09:43:18+00:00"/>
    <meta property="og:title" content="Jonathan Johansson släpper ny skiva om terrordådet på Drottninggatan"/>
    <meta property="og:description" content="Jonathan Johansson är aktuell med ny singel från sitt kommande album ”Scirocco”."/>
  </head>
  <body>
    <article>
      <h1>Jonathan Johansson släpper ny skiva om terrordådet på Drottninggatan</h1>
      <address><time datetime="2019-11-20T09:43:18+00:00">20 Nov 2019, 09:43</time> by <a rel="author" href="https://www.dn.se/av/kajsa-haidl/" target="_blank">Kajsa Haidl</a></address>
      <p>
        <b>Den svenska popartisten och textförfattaren Jonathan Johansson släpper ny singel från sitt kommande album ”Scirocco”. </b>
      </p>
      <p>Det har gått tio år sedan Jonathan Johansson slog igenom brett med albumet ”En hand i himlen”, som blev omtalat för sin kristna symbolik. På sitt kommande album ”Scirocco”, som släpps i februari, återvänder han till sina religiösa rötter, berättar han för DN. Skivan berör också terrordådet på Drottninggatan i april 2017.</p>
      <p>– Första låten till skivan skrev jag faktiskt dagen efter terrorattacken i Stockholm. Hela skivan är skriven utifrån vad Rakhmat Akilov har gjort och varför han gjorde det. För mig var det Akilov som satte igång hela den här processen, säger Jonathan Johansson till DN.</p>
      <p>Den 28 november släpps första singeln ”För oss”. Dagen innan ger Johansson ut en introduktionsvideo som tillsammans med tre andra musikvideor ställs ut på Fotografiska i Stockholm. </p>
      <p>Jonathan Johansson var senast aktuell med albumet ”Love &amp; devotion” som släpptes 2016. </p>
    </article>
  </body>
</html>