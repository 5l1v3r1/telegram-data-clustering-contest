<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/politics/detail/9620000111464"/>
    <meta property="og:site_name" content="MGR Online"/>
    <meta property="article:published_time" content="2019-11-20T09:41:00+00:00"/>
    <meta property="og:title" content="&quot;อนุทิน&quot; ลงรูปลงเรือลำเดียว &quot;กัปตันตู่&quot; สั่งเก็บมือเก็บเท้า คาดสยบขัดแย้งพรรคร่วม"/>
    <meta property="og:description" content="หน.ภท. โพสต์รูปนั่งเรือร่วมกับ ประยุทธ์ พร้อมแคปชั่น ลงเรือลำเดียวกันเชื่อฟังกัปตันท่านสั่งให้เก็บมือเก็บเท้า คาดสยบข่าวขัดแย้งพรรคร่วม"/>
  </head>
  <body>
    <article>
      <h1>"อนุทิน" ลงรูปลงเรือลำเดียว "กัปตันตู่" สั่งเก็บมือเก็บเท้า คาดสยบขัดแย้งพรรคร่วม</h1>
      <address><time datetime="2019-11-20T09:41:00+00:00">20 Nov 2019, 09:41</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011531701.JPEG"/>
      </figure>
      <p><b>หน.ภท. โพสต์รูปนั่งเรือร่วมกับ "ประยุทธ์" พร้อมแคปชั่น ลงเรือลำเดียวกันเชื่อฟังกัปตันท่านสั่งให้เก็บมือเก็บเท้า คาดสยบข่าวขัดแย้งพรรคร่วม<br/></b><br/>วันนี้ (20พ.ย.) ผู้สื่อข่าวรายงานว่าที่เฟซบุ๊ค “อนุทิน ชาญวีรกูล” ของนายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ปรากฏภาพนายอนุทิน ขณะนั่งเรือร่วมกับพลเอกประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม พร้อมข้อความว่า “ลงเรือลำเดียวกันเชื่อฟังกัปตันท่านสั่งให้เก็บมือเก็บเท้า”<br/><br/>ทั้งนี้ โพสต์ดังกล่าวปรากฎขึ้นหลังมีข่าวว่านายอนุทิน และพรรคภูมิใจไทย มีปัญหากับสื่อค่ายดัง ซึ่งมีสายสัมพันธ์ใกล้ชิดกับ ส.ส.พรรคแกนนำรัฐบาล จากกรณีที่สื่อค่ายดังนำเสนอข่าวโจมตีนายศักดิ์สยาม ชิดชอบ เลขาธิการพรรคและรัฐมนตรีว่าการกระทรวงคมนาคม จนสมาชิกพรรคภูมิใจไทย ต้องแจ้งความดำเนินคดีสำนักข่าวข้างต้น และมีการนำความขัดแย้งดังกล่าวไปขยายความว่าพรรคภูมิใจไทย กำลังมีปัญหากับพรรคแกนนำรัฐบาลด้วย ซึ่งประเด็นหลัง ผู้สื่อข่าววิเคราะห์ว่าน่าจะเป็นสาเหตุให้นายอนุทินโพสต์ข้อความดังกล่าว เพื่อยุติข่าวลือเรื่องความขัดแย้งในพรรคร่วม</p>
    </article>
  </body>
</html>