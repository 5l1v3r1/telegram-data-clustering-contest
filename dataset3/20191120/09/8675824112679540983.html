<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/off-the-field/india-captain-virat-kohli-named-as-peta-person-of-year-143417"/>
    <meta property="og:site_name" content="Wah Cricket"/>
    <meta property="article:published_time" content="2019-11-20T09:20:47+00:00"/>
    <meta property="og:title" content="पेटा इंडिया ने विराट कोहली को पर्सन ऑफ द ईयर चुना"/>
    <meta property="og:description" content="विराट कोहली से पहले उनकी पत्नी और बॉलीवुड एक्ट्रेस अनुष्का शर्मा को भी यह सम्मान मिल चुका है."/>
  </head>
  <body>
    <article>
      <h1>पेटा इंडिया ने विराट कोहली को पर्सन ऑफ द ईयर चुना</h1>
      <h2>विराट कोहली से पहले उनकी पत्नी और बॉलीवुड एक्ट्रेस अनुष्का शर्मा को भी यह सम्मान मिल चुका है.</h2>
      <address>
        <time datetime="2019-11-20T09:20:47+00:00">20 Nov 2019, 09:20</time>
      </address>
      <p><b>नई दिल्ली:</b> भारतीय क्रिकेट टीम के कप्तान विराट कोहली को वर्ष 2019 के लिए पेटा इंडिया का पर्सन ऑफ द ईयर चुना गया है. विराट कोहली को यह सम्मान जानवरों की दशा की दशा सुधारने के लिए किए गए काम की वजह से मिला है. कोहली नेआमेर किले में सवारी के लिए इस्तेमाल किए जा रहे एक हाथी की रिहाई के लिए पेटा इंडिया की ओर से अधिकारियों को एक पत्र लिखा था.</p>
      <p>मालती नामक हाथी को कथित तौर पर आठ पुरुषों ने पीटा भी था. कोहली ने पेटा इंडिया को 1960 में लागू हुए पशुओं के प्रति क्रूरता रोकथाम अधिनियम का उपयोग करने में मदद की. कोहली कथित तौर पर बेंगलुरू में जानवरों के लिए स्थित एक शेल्टर का भी दौरा कर चुके हैं.</p>
      <p>पेटा इंडिया के सेलिब्रिटी और पब्लिक रिलेशन के निदेशक सचिन बंगेरा ने कहा, "विराट कोहली जानवरों के अधिकारों को समर्थन देते हैं और जैसे भी हो सके उनके खिलाफ हो रहे क्रूरता को रोकने का प्रयास करते हैं. पेटा इंडिया सभी से उन्हें फॉलो करने और जरूरतमंद जानवरों को समर्थन करने की मांग करता है." इससे पहले, यह पुरस्कार शशि थरूर, सुप्रीम कोर्ट के न्यायाधीश के.एस. पनिकर और अभिनेत्री अनुष्का शर्मा जैसे लोगों को मिल चुका है.</p>
      <p>बता दें कि टीम इंडिया के कप्तान विराट कोहली इस वक्त कोलकाता में हैं. बांग्लादेश के खिलाफ 22 नवंबर से टीम इंडिया अपना पहला डे नाइट टेस्ट खेलने जा रही है. भारतीय टीम के लिए पहला डे नाइट टेस्ट कई मायनों में ऐतिहासिक होने वाला है.</p>
      <p>
        <a href="https://www.wahcricket.com/news/pink-ball-may-not-be-suitable-in-indian-conditions-because-it-no-turn-well-143416">
          <b>पिंक बॉल बन सकती है भारतीय टीम के लिए बड़ी मुश्किल, सता रही है ये चिंता</b>
        </a>
      </p>
    </article>
  </body>
</html>