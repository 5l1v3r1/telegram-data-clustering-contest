<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/diego-armando-maradona-si-a-dat-demisia-de-la-gimnasia-la-plata_3059663.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T09:56:01+00:00"/>
    <meta property="og:title" content="Diego Armando Maradona şi-a dat demisia de la Gimnasia La Plata"/>
    <meta property="og:description" content="Diego Armando Maradona şi-a dat demisia de la Gimnasia La Plata după doar două luni de activitate. Legenda fotbalului mondial nu s-a mai prezentat la ultimul antrenament al grupării din Superliga argentiniană."/>
  </head>
  <body>
    <article>
      <h1>Diego Armando Maradona şi-a dat demisia de la Gimnasia La Plata</h1>
      <address><time datetime="2019-11-20T09:56:01+00:00">20 Nov 2019, 09:56</time> by <a rel="author">PUBLIKA.MD</a></address>
      <p><b>Diego Armando Maradona şi-a dat demisia de la Gimnasia La Plata după doar două luni de activitate.</b> Legenda fotbalului mondial nu s-a mai prezentat la ultimul antrenament al grupării din Superliga argentiniană. <br/><br/>"El Pibe D'Oro" a luat decizia de a pleca de la echipă după ce actualul preşedinte al clubului, Gabriel Pellegrino, a anunţat că nu va mai candida la un nou mandat. Promisiunile candidaţilor de a prelua clubul din La Plata nu l-au convins pe Maradona să rămână.<br/><br/>Tehnicianul de 59 de ani a stat la timona Gimnasiei LaPlata în 8 meciuri, înregistrând 3 victorii şi 5 înfrângeri. După 13 etape, gruparea se află pe locul 22 în clasamentul campionatului naţional.<br/><br/>Anterior, Maradona a mai antrenat la cluburi din Argentina, Emiratele Arabe Unite şi Mexic, iar cea mai lungă perioadă în care a stat în aceeași funcție, 14 luni, a fost cea de la timona lui Al-Wasl din Emiratele Arabe Unite.<br/><br/>Între 2008 şi 2010, Diego Maradona a fost selecţionerul Argentinei. La Cupa Mondială din Africa de Sud, "La Albiceleste" a ajuns până în sferturile de finală, unde a fost învinsă de echipa Germaniei cu scorul de 0-4.</p>
    </article>
  </body>
</html>