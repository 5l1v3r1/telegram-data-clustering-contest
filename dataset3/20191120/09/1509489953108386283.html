<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655282/aek-ta-plana-kostenogloy-enopsei-ari"/>
    <meta property="og:site_name" content="OnSports"/>
    <meta property="article:published_time" content="2019-11-20T09:02:47+00:00"/>
    <meta property="og:title" content="ΑΕΚ: Τα πλάνα Κωστένογλου ενόψει Άρη"/>
    <meta property="og:description" content="Ο Νίκος Κωστένογλου σχεδιάζει πως θα κατεβεί η ΑΕΚ στο παιχνίδι κόντρα στον Άρη."/>
  </head>
  <body>
    <article>
      <h1>ΑΕΚ: Τα πλάνα Κωστένογλου ενόψει Άρη</h1>
      <address><time datetime="2019-11-20T09:02:47+00:00">20 Nov 2019, 09:02</time> by <a rel="author">Onsports Team</a></address>
      <p>Ο Νίκος Κωστένογλου σχεδιάζει πως θα κατεβεί η ΑΕΚ στο παιχνίδι κόντρα στον Άρη.</p>
      <p>Προετοιμασίας συνέχεια στην ΑΕΚ, που βλέπει πλέον το παιχνίδι της 11<sup>ης</sup> αγωνιστικής της Super League, με τον Άρη στο Ολυμπιακό Στάδιο.</p>
      <p>Ο Νίκος Κωστένογλου μέσα από τις προπονήσεις έχει αρχίσει να φανερώνει κάποιες από τις σκέψεις τους για το αρχικό σχήμα, για την αναμέτρηση κόντρα στους «κίτρινους»</p>
      <p>Πρώτα από όλα ο Αντρέ Σιμόες εκτιμάται πως θα μείνει στον πάγκο στο παιχνίδι με τους «κίτρινους», αφού στο ντέρμπι με τον Παναθηναϊκό έδειξε πως δεν βρίσκεται στην καλύτερη δυνατή κατάσταση.</p>
      <p>Αντίθετα, ο Κώστας Γαλανόπουλος για άλλη μία φορά στους αγώνες της Εθνικής για τα προκριματικά του Euro 2020 έδειξε πως είναι σε εξαιρετική κατάσταση και αξίζει μία παραπάνω ευκαιρία και στην ΑΕΚ.</p>
      <p>Ωστόσο, ο Έλληνας τεχνικός θα αποφασίσει τις προσεχείς ημέρες για το πλάνο με το οποίο θα παρατάξει τον «Δικέφαλο» απέναντι στον Άρη στο Ολυμπιακό Στάδιο της Αθήνας.</p>
    </article>
  </body>
</html>