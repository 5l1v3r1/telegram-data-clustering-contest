<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.androidiani.com/giochi-2/google-stadia-scopriamo-insieme-la-piattaforma-gaming-online-362656"/>
    <meta property="og:site_name" content="Androidiani.com"/>
    <meta property="article:published_time" content="2019-11-20T09:30:36+00:00"/>
    <meta property="og:title" content="Google Stadia: scopriamo insieme la piattaforma Gaming online"/>
    <meta property="og:description" content="Stadia, piattaforma gaming online di Google, è finalmente arrivata in Italia. Infatti, dalle 18:00 di ieri, gli utenti hanno potuto incominciare ad acquistare i giochi dedicati."/>
  </head>
  <body>
    <article>
      <h1>Google Stadia: scopriamo insieme la piattaforma Gaming online</h1>
      <address><time datetime="2019-11-20T09:30:36+00:00">20 Nov 2019, 09:30</time> by <a rel="author">Alessandro Ricatti</a></address>
      <p><b>Stadia</b>, piattaforma gaming online di <b>Google</b>, è finalmente arrivata in Italia. Infatti, dalle 18:00 di ieri, gli utenti hanno potuto incominciare ad acquistare i giochi dedicati. Google ci tiene a precisare che Stadia rivoluzionerà il modo in cui i Gamer usufruiranno dei vari giochi.</p>
      <h3>Stadia: scopriamo i costi dei vari abbonamenti</h3>
      <p>Ovviamente, l’utente non dovrà acquistare nessun tipo di consolle, ma avrà bisogno di alcuni accessori che rientrano nel pacchetto <b>Stadia Premiere Edition</b> (129,99€): Controller wireless in colorazione bianca, Chromecast Ultra e un abbonamento trimestrale a Stadia Pro.</p>
      <p>L’abbonamento <b>Stadia Pro</b>, invece, ha un costo di 9,99€ al mese e comprende: giochi gratuiti, sconti dedicati agli utenti, accesso completo a <b>Destiny 2</b> (solo per un periodo limitato), che comprende il gioco base, tutti i componenti aggiuntivi precedenti, la nuova espansione Shadowkeep e il pass annuale. Non manca anche la riproduzione fino a <b>4K/60 FPS/HDR</b> con audio surround 5.1.</p>
      <p>Oltre all’abbonamento Pro, troviamo anche quello <b>Base</b>. Quest’ultimo comprende: riproduzione fino a <b>1080p/60 FPS</b> con audio stereo, possibilità di acquistare i giochi e la piena compatibilità con tutta la gamma Google Pixel. Sul <b>Play Store</b>, sarà possibile acquistare altri Controller al prezzo di <b>69€</b> (nero, bianco o wasabi).</p>
      <h4>Stadia: scopriamo i giochi disponibili</h4>
      <p>Il catalogo videoludico di Google, ad oggi, è costituito da 22 giochi. In realtà ce ne saranno altri 20, ma purtroppo non sono ancora disponibili. I titoli presenti sono: Assassin’s Creed Odissey, Destiny 2 The Collection, Gylt, Just Dance 2020, Kine, Mortal Kombat 11, Read Dead Redemption 2, Samurai Shodown, Thumber, NBA 2K20, Football Manager 2020, Final Fantasy XV, Rage 2, Attack on Titan: Final Battle 2, Farming Simulator 2019, Grid 2019, Metro Exodus, Trials Rising, Wolfenstein: Youngblood, Tomb Raider, Tomb Raider: Rise of the Tomb Raider e Tomb Raider: Shadow of the Tomb Raider.</p>
      <p>Ad ampliare la collezione messa a disposizione da Google, arriveranno: Cyberpunk 2077, Doom Eternal, The Elder Scrolls Online, Tom Clancy’s The Division 2, Tom Clancy’s Ghost Recon Breakpoint, Marvel’s Avengers, Baldur’s Gate 3 e Watch Dogs Legion.</p>
      <figure>
        <img src="http://static.androidiani.com/wp-content/uploads/2019/11/Stadia.jpg"/>
      </figure>
      <p>Ovviamente, ci teniamo a ricordarvi che il prezzo dei giochi presenti su Stadia sarà lo stesso di quelli presenti nei negozi fisici. Solo gli utenti Pro avranno la possibilità di usufruire di numerosi sconti.</p>
      <p>
        <a href="https://store.google.com/it/product/stadia">Via</a>
      </p>
      <related>
        <h4>Altri articoli su Android interessanti:</h4>
        <a href="http://www.androidiani.com/news/google-home-dopo-lupdate-diventa-google-now-launcher-198557"/>
        <a href="http://www.androidiani.com/curiosita/flappy-bird-torna-in-versione-multiplayer-mentre-google-dichiara-guerra-ai-cloni-199433"/>
        <a href="http://www.androidiani.com/curiosita/google-ecco-cosa-significano-i-piu-comuni-errori-del-play-store-212877"/>
        <a href="http://www.androidiani.com/news/la-custodia-folio-per-nexus-7-fa-la-sua-apparizione-in-google-play-dispositivi-195115"/>
        <a href="http://www.androidiani.com/curiosita/amazon-contro-google-sfida-a-colpi-di-pubblicita-157977"/>
      </related>
    </article>
  </body>
</html>