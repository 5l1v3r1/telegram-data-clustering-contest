<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/trecate-omicidio-barbara-grandi-3119257/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T09:04:14+00:00"/>
    <meta property="og:title" content="Trecate, Barbara Grandi uccisa in casa nella notte: fermato il compagno Domenico Horvat"/>
    <meta property="og:description" content="ROMA – Ancora un omicidio a Trecate, in provincia di Novara. E’ successo nella notte tra martedì 19 e mercoledì 20 novembre. Una donna di 39 anni, Barbara Grandi, è stata trovata morta nel suo appartamento in via Sanzio, in una palazzina di case popolari dell’Atc. A dare l’allarme è stato il compagno, Domenico Horvat di 30 anni, che ha chiamato i soccorsi, ma all’arrivo dei sanitari per lei non c’era più nulla da fare. La donna sarebbe stata accoltellata a morte. L’uomo sarebbe al momento in stato di fermo. Stando ai primi riscontri, pare che tra i due sia scoppiata una accesa lite nella notte. Spetterà ora ai carabinieri accertare l’esatta dinamica dell’accaduto e le eventuali responsabilità. Crotone, topi a scuola: plesso Codignola chiuso per tre giorniTerremoto in Valtellina: scossa di magnitudo 2.9 a Ponte di Valtellina (Sondrio) E’ il secondo delitto in poche settimane a Trecate: lo scorso 2 novembre Rosario Saporito uccise il fratello Daniele e si è costituito dopo alcune ore di fuga ai carabinieri. Nella…"/>
  </head>
  <body>
    <article>
      <h1>Trecate, Barbara Grandi uccisa in casa nella notte: fermato il compagno Domenico Horvat</h1>
      <address><time datetime="2019-11-20T09:04:14+00:00">20 Nov 2019, 09:04</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/carabinieri-ambulanza-notte-1-1.jpg"/>
        <figcaption>Intervento di carabinieri e ambulanza di notte (Foto archivio Ansa)</figcaption>
      </figure>
      <p>ROMA – Ancora un omicidio a <b>Trecate</b>, in provincia di Novara. E’ successo nella notte tra martedì 19 e mercoledì 20 novembre. Una donna di 39 anni, <b>Barbara Grandi,</b> è stata trovata morta nel suo appartamento in via Sanzio, in una palazzina di case popolari dell’Atc. A dare l’allarme è stato il compagno, <b>Domenico Horvat</b> di 30 anni, che ha chiamato i soccorsi, ma all’arrivo dei sanitari per lei non c’era più nulla da fare. La donna sarebbe stata accoltellata a morte.</p>
      <p>L’uomo sarebbe al momento in stato di fermo. Stando ai primi riscontri, pare che tra i due sia scoppiata una accesa lite nella notte. Spetterà ora ai carabinieri accertare l’esatta dinamica dell’accaduto e le eventuali responsabilità. </p>
      <figure>
        <a href="https://www.blitzquotidiano.it/cronaca-italia/crotone-topi-scuola-plesso-codignola-3119695/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/crotone-topi-scuola-plesso-codignola-3119695/">
          <img src="https://static.blitzquotidiano.it/wp/wp-content/uploads/2019/11/topi-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/crotone-topi-scuola-plesso-codignola-3119695/">Crotone, topi a scuola: plesso Codignola chiuso per tre giorni</a>
      </h3>
      <figure>
        <a href="https://www.blitzquotidiano.it/cronaca-italia/terremoto-valtellina-scossa-ponte-sondrio-3119687/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/terremoto-valtellina-scossa-ponte-sondrio-3119687/">
          <img src="https://static.blitzquotidiano.it/wp/wp-content/uploads/2019/11/terremoto2-min-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/terremoto-valtellina-scossa-ponte-sondrio-3119687/">Terremoto in Valtellina: scossa di magnitudo 2.9 a Ponte di Valtellina (Sondrio)</a>
      </h3>
      <p>E’ il secondo delitto in poche settimane a Trecate: lo scorso 2 novembre <a href="http://www.blitzquotidiano.it/cronaca-italia/trecate-novara-uccide-fratello-pistola-3112462/"><b>Rosario Saporito</b></a> uccise il fratello Daniele e si è costituito dopo alcune ore di fuga ai carabinieri. Nella notte tra lunedì e martedì, invece, una donna è stata accoltellata alla gola a scopo di rapina a Cuneo.</p>
      <p>Fonte: Ansa</p>
    </article>
  </body>
</html>