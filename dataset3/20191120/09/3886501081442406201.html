<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119548-sutra-sahrana-jednog-od-najboljih-mladih-fizicara-mihajla-sporica?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-20T09:35:11+00:00"/>
    <meta property="og:title" content="Sutra sahrana jednog od najboljih mladih fizičara Mihajla Sporića"/>
    <meta property="og:description" content=" Jedan od najboljih mladih fizičara Mihajlo Sporić biće sahranjen sutra u 13 časova, u Aleji zaslužnih gradjana na Novom groblju u Beogradu.Komemoracija će biti održana sutra u 10 časova u Matematičkoj gimnaziji u Beogradu.Sporić, student fizike na Triniti koledžu Univerziteta Kembridž, preminuo je 7. novembra u 22. godini posle duže bolesti.Povodom smrti svog stipendiste Univerzitet Kembridž proglasio je trodnevnu žalost.Sporić je završio Matematičku gimnaziju u Beogradu, nosilac je Vukove diplome i Svetosavske nagrade.Osvojio je brojne nagrade na domaćim i medjunarodnim takmičenjima iz fizike, astronomije i astrofizike, uključujući zlatne medalje na Medjunarodnoj olimpijadi iz fizike u Švajcarskoj, 2016. godine, i na takmičenjima u Kazahstanu i Rumuniji.Jedini je učenik Matematičke gimnazije koji je u jednoj školskoj godini osvojio zlatne medalje na tri medjunarodna takmičenja.Ministarstvo prosvete, nauke i tehnološkog razvoja Srbije, Matematička gimnazija i Društvo fizičara pokrenuli su inicijativu da se ustanovi…"/>
  </head>
  <body>
    <article>
      <h1>Sutra sahrana jednog od najboljih mladih fizičara Mihajla Sporića</h1>
      <address>
        <time datetime="2019-11-20T09:35:11+00:00">20 Nov 2019, 09:35</time>
      </address>
      <p> Jedan od najboljih mladih fizičara Mihajlo Sporić biće sahranjen sutra u 13 časova, u Aleji zaslužnih gradjana na Novom groblju u Beogradu.Komemoracija će biti održana sutra u 10 časova u Matematičkoj gimnaziji u Beogradu.<br/><br/>Sporić, student fizike na Triniti koledžu Univerziteta Kembridž, preminuo je 7. novembra u 22. godini posle duže bolesti.<br/><br/>Povodom smrti svog stipendiste Univerzitet Kembridž proglasio je trodnevnu žalost.<br/><br/>Sporić je završio Matematičku gimnaziju u Beogradu, nosilac je Vukove diplome i Svetosavske nagrade.<br/><br/>Osvojio je brojne nagrade na domaćim i medjunarodnim takmičenjima iz fizike, astronomije i astrofizike, uključujući zlatne medalje na Medjunarodnoj olimpijadi iz fizike u Švajcarskoj, 2016. godine, i na takmičenjima u Kazahstanu i Rumuniji.<br/><br/>Jedini je učenik Matematičke gimnazije koji je u jednoj školskoj godini osvojio zlatne medalje na tri medjunarodna takmičenja.<br/><br/>Ministarstvo prosvete, nauke i tehnološkog razvoja Srbije, Matematička gimnazija i Društvo fizičara pokrenuli su inicijativu da se ustanovi nagrada koja će nositi ime Mihajla Sporića. Nagrada će se dodeljivati učenicima koji su na kraju srednje škole ostvarili najbolje rezultate na takmičenjima iz fizike.</p>
    </article>
  </body>
</html>