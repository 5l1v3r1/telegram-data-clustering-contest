<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b8%ce%bb%ce%b9%ce%b2%ce%b5%cf%81%cf%8c-%ce%be%ce%b5%cf%87%ce%b1%cf%83%ce%bc%ce%ad%ce%bd%ce%b7-%cf%83%cf%84%ce%bf-%cf%88%cf%85%ce%b3%ce%b5%ce%af%ce%bf-%cf%84%ce%bf%cf%85-%ce%bd%ce%b5%ce%ba%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T09:01:22+00:00"/>
    <meta property="og:title" content="Θλιβερό! Ξεχασμένη στο ψυγείο του νεκροτομείου Αθηνών η τραγουδίστρια Ρένα Πάντα"/>
    <meta property="og:description" content="Στα αζήτητα του Νεκροτομείου Αθηνών βρίσκεται από τις 15 Νοεμβρίου η τραγουδίστρια Ρένα Πάντα, που έφυγε από τη ζωή σε ηλικία 61 ετών την περασμένη Παρασκευή 15 Νοεμβρίου."/>
  </head>
  <body>
    <article>
      <h1>Θλιβερό! Ξεχασμένη στο ψυγείο του νεκροτομείου Αθηνών η τραγουδίστρια Ρένα Πάντα</h1>
      <address>
        <time datetime="2019-11-20T09:01:22+00:00">20 Nov 2019, 09:01</time>
      </address>
      <p>
        <b>Στα αζήτητα του Νεκροτομείου Αθηνών βρίσκεται από τις 15 Νοεμβρίου η τραγουδίστρια Ρένα Πάντα, που έφυγε από τη ζωή σε ηλικία 61 ετών την περασμένη Παρασκευή 15 Νοεμβρίου.</b>
      </p>
      <p>Σύμφωνα με δημοσίευμα της εφημερίδας «Espresso» η Ρένα Πάντα, που δεν είχε κανένα συγγενή στη ζωή, παραμένει άθαφτη στα ψυγεία του νεκροτομείου για πέμπτη συνεχή ημέρα, μέχρι να συγκεντρωθούν τα χρήματα που χρειάζονται για να γίνει η κηδεία της.</p>
      <p>Τις αποκαλύψεις έκανε ο πρόεδρος του ΤΑΣΕΗ Σπύρος Μπιμπίλας, αλλά και ο τραγουδιστής Δάκης, ο οποίος ήταν ο πρώτος που προσέφερε χρήματα προκειμένου να δοθεί τέλος σε αυτό το μακάβριο δράμα.</p>
      <p>«Η Ρένα δεν είχε κανέναν στον κόσμο. Ήταν μόνη και έρημη. Για το λόγο αυτό, οι ένοικοι της πολυκατοικίας ειδοποίησαν την Αστυνομία και η σορός της μεταφέρθηκε στο νεκροτομείο. Έκτοτε έχουμε ξεκινήσει έναν μαραθώνιο για να συγκεντρώσουμε χρήματα ώστε να πραγματοποιηθεί η κηδεία της αξιαγάπητης φίλης μας», δήλωσε ο Σπύρος Μπιμπίλας.</p>
      <p>«Εκείνο που έχω μάθει και με σοκάρει και δεν μπορώ να το ξεπεράσω είναι ότι για πέμπτη ημέρα η Ρένα βρίσκεται στο ψυφγείο και περιμένουν να συγκεντρωθούν τα χρήματα για να γίνει η κηδεία της. Αν είναι δυνατόν!» είπε στην εφημερίδα ο Δάκης.</p>
    </article>
  </body>
</html>