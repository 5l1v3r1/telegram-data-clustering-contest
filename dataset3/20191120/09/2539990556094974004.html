<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2406622,El-Euro-2020-Kamil-Jozwiak-debiut-ma-juz-za-soba-Poradzilismy-sobie-na-takiej-murawie"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T09:48:00+00:00"/>
    <meta property="og:title" content="El. Euro 2020: Kamil Jóźwiak debiut ma już za sobą. &quot;Poradziliśmy sobie na takiej murawie&quot;"/>
    <meta property="og:description" content="Skrzydłowy Lecha Poznań Kamil Jóźwiak we wtorkowym meczu ze Słowenią (3:2) zadebiutował w reprezentacji Polski. Piłkarz Lecha Poznań przyznał, że stan murawy PGE Narodowego w Warszawie nie był najlepszy. - Poradziliśmy sobie nawet na takiej murawie - przyznał 21-latek. "/>
  </head>
  <body>
    <article>
      <h1>El. Euro 2020: Kamil Jóźwiak debiut ma już za sobą. "Poradziliśmy sobie na takiej murawie"</h1>
      <address>
        <time datetime="2019-11-20T09:48:00+00:00">20 Nov 2019, 09:48</time>
      </address>
      <p>
        <b>Skrzydłowy Lecha Poznań Kamil Jóźwiak we wtorkowym meczu ze Słowenią (3:2) zadebiutował w reprezentacji Polski. Piłkarz Lecha Poznań przyznał, że stan murawy PGE Narodowego w Warszawie nie był najlepszy. - Poradziliśmy sobie nawet na takiej murawie - przyznał 21-latek. </b>
      </p>
      <related>
        <a href="https://polskieradio24.pl/5/4147/Artykul/2406726,Kontrowersje-po-meczu-Pilkarze-poprosili-premiera-o-wsparcie"/>
      </related>
      <p>Dobra gra młodego zawodnika Lecha w Ekstraklasie oraz reprezentacji młodzieżowej została doceniona przez selekcjonera Jerzego Brzęczka, który powołał go na mecz ze Słowenią i w końcówce spotkania dał szansę debiutu. </p>
      <p>Jóźwiak zadebiutował w zwycięskim meczu na koniec eliminacji do mistrzostw Europy. Skrzydłowy pozostawał po zakończeniu spotkania w świetnym nastroju, choć przyznał, że stan murawy na PGE Narodowym pozostawiał wiele do życzenia. </p>
      <p>- Boisko nie było najlepsze, ale myślę, że dobrze sobie poradziliśmy. Gra wyglądała całkiem nieźle, stworzyliśmy sobie całkiem sporo okazji - przyznał. </p>
      <figure>
        <video src="https://static.polskieradio.pl/bd29b171-4d5b-4fed-a8e1-7f0f63cba480.mp4?source=embed"/>
      </figure>
      <p>Świeżo upieczony reprezentant szukał pozytywów w grze biało-czerwonych. </p>
      <p>-Chcielibyśmy, żeby gra była jeszcze lepsza. Mam nadzieję, że tak będzie, ale dobrze, że poradziliśmy sobie nawet na takiej murawie - zauważył. </p>
      <p>Kamil Jóźwiak nie szczędził komplementów rywalom, zwłaszcza Josipowi Iliciciowi. </p>
      <p>- Słowenia to dobry zespół, który ma kilka indywidualności. Przede wszystkim Ilicicia, który zdobył bramkę, miał asystę i zrobił trochę zamieszania. Myślę jednak, że z przebiegu meczu byliśmy lepszym zespołem. Kontrolowaliśmy to spotkanie.</p>
      <figure>
        <video src="https://static.polskieradio.pl/1c892ddd-b5eb-4f8f-8ce4-f0b8e16f5fe9.mp4?source=embed"/>
      </figure>
      <p>Biało-czerwoni zakończyli zmagania w eliminacyjnej grupie G na pierwszym miejscu z dorobkiem 25 punktów w dziesięciu meczach. Polacy już w październiku zapewnili sobie awans na przyszłoroczne mistrzostwa Europy, które zostaną rozegrane w 12 miastach Starego Kontynentu. </p>
      <p>
        <b>&gt;&gt;&gt; <a href="https://polskieradio24.pl/5/4147/Artykul/2281057,El-Euro-2020-kiedy-nastepny-mecz-Polakow-TERMINARZ-i-TABELA">TERMINARZ I TABELA GRUPY G EL. EURO 2020</a> </b>
      </p>
      <related>
        <a href="https://polskieradio24.pl/43/7669"/>
      </related>
      <p>
        <i>pm </i>
      </p>
      <related>
        <a href="https://www.polskieradio.pl/5/4147/Artykul/2406625,El-Euro-2020-Piotr-Zielinski-optymista-Ta-druzyna-ma-duzo-jakosci"/>
      </related>
      <related>
        <a href="https://www.polskieradio.pl/5/4147/Artykul/2406627,El-Euro-2020-wielka-radosc-Sebastiana-Szymanskiego-To-dla-mnie-piekne-chwile"/>
      </related>
    </article>
  </body>
</html>