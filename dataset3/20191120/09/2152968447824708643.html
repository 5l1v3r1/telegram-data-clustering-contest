<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/football/2019/11/20/joze-mourinio-otnovo-na-skameikata-podpisa-s-totnym.430200"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T09:36:00+00:00"/>
    <meta property="og:title" content="Жозе Моуриньо отново на скамейката, подписа с Тотнъм"/>
    <meta property="og:description" content="&quot;Специалния&quot; подписа договор до края на сезон 2022/23 | Dnes.bg"/>
  </head>
  <body>
    <article>
      <h1>Жозе Моуриньо отново на скамейката, подписа с Тотнъм</h1>
      <h2>"Специалния" подписа договор до края на сезон 2022/23</h2>
      <address><time datetime="2019-11-20T09:36:00+00:00">20 Nov 2019, 09:36</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Жозе Моуриньо вече официално си намери нов отбор. Той ще бъде мениджър на Тотнъм, а назначението му идва часове след уволнението на Маурисио Почетино заради слаби резултати.</p>
      <p>Това е третият клуб от Острова, който Специалния ще води след Челси и Манчестър Юнайтед.</p>
      <p>"Имаме удоволствието да ви съобщим, че Жозе Моуриньо е новият мениджър на отбора. Той подписа договор до края на сезон 2022/23", обявиха от клуба на официалния си сайт.</p>
      <p>Без съмнение Специалния е един от най-добрите мениджъри в световен мащаб и има зад гърба си 25 спечелени трофея с различни отбори.</p>
      <p>Президентът на Спърс Даниел Леви остана много доволен от факта, че отборът се е разбрал със Специалния.</p>
      <p>"Той е един от най-добрите треньори във футбола. Страхотен тактик е, а освен това има богат опит и може да вдъхновява отборите си. Печели почести във всеки един клуб в който е работил. Вярваме, че ще донесе така нужните енергия и вяра в нашата съблекалня", обяви той.</p>
      <p><a href="https://www.gol.bg/za-rss/2019-11-20/ofitsialno-zhoze-mourinyo-e-noviyat-menidzhar-na-totnam">Какво каза Моуриньо за новото си назначение четете на сайта на Gol.bg </a><br/> </p>
    </article>
  </body>
</html>