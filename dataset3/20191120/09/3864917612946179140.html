<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-tourism/2821790-tri-novi-lisovi-zakazniki-zavilisa-na-lvivsini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T09:39:00+00:00"/>
    <meta property="og:title" content="Три нові лісові заказники з'явилися на Львівщині"/>
    <meta property="og:description" content="На Львівщині створено три нові лісові заказники місцевого значення. Таке рішення напередодні підтримали на сесії депутати облради."/>
  </head>
  <body>
    <article>
      <h1>Три нові лісові заказники з'явилися на Львівщині</h1>
      <h2>На Львівщині створено три нові лісові заказники місцевого значення. Таке рішення напередодні підтримали на сесії депутати облради.</h2>
      <address>
        <time datetime="2019-11-20T09:39:00+00:00">20 Nov 2019, 09:39</time>
      </address>
      <p>Про це повідомила <a href="https://loda.gov.ua/news?id=48528">пресслужба облдержадміністрації</a>.</p>
      <p>«Львівська обласна рада підтримала створення трьох лісових заказників місцевого значення загальною площею 2,1 га в лісах дочірніх підприємств ОКС ЛГП «Галсільліс». Це заказники «Розгірче» у Стрийському районі, «Заріччя» у Старосамбірському районі та «Солотвина» у Буському районі», - йдеться в повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-tourism/2821315-nepodalik-pariza-vidkrili-novij-nacpark.html">Неподалік Парижа відкрили новий нацпарк</a>
      </blockquote>
      <p>Заказник «Заріччя» створили для збереження цінної медоносної бази, осередку поширення лікарських і харчових рослин та задля забезпечення охорони типових для хвойно-широколистяних низькогірних ландшафтів лісових екосистем.</p>
      <p>Для збереження змішаних букових лісів створили заказник «Розгірче».</p>
      <p>Заказник «Солотвина» націлений на збереження біорізноманіття, типових чистих соснових лісів і долинних хвойно-широколистяних ландшафтів.</p>
    </article>
  </body>
</html>