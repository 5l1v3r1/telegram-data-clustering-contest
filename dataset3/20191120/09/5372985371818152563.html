<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/home/veneto/maltempo-fino-a-questa-sera-allerta-gialla-1.7789471"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-20T09:28:34+00:00"/>
    <meta property="og:title" content="Maltempo Fino a questa sera allerta gialla"/>
    <meta property="og:description" content="."/>
  </head>
  <body>
    <article>
      <h1>Maltempo <br/>Fino a questa sera <br/>allerta gialla</h1>
      <address>
        <time datetime="2019-11-20T09:28:34+00:00">20 Nov 2019, 09:28</time>
      </address>
      <p>La situazione meteorologica in Veneto è in miglioramento, anche se gli effetti dell’ondata di maltempo dei giorni scorsi continuano a farsi sentire. Proprio in riferimento alla situazione meteorologica, il Centro Funzionale Decentrato della Protezione Civile della Regione Veneto ha emesso un nuovo bollettino, con il quale l’allerta rossa e arancione decretata su vari Bacini Idrografici è stata derubricata a Stato di Attenzione per Criticità sulla rete idraulica principale e Criticità Idrogeologica (allerta gialla), valido fino alle ore 20 di oggi su tutto il territorio regionale.<br/>La valutazione della situazione idrogeologica e idraulica fa prevedere un generale lento calo dei livelli idrometrici. Si segnala la possibilità d’innesco di fenomeni franosi sui versanti a seguito delle precipitazioni abbondanti dei giorni<br/>scorsi. La criticità gialla nel Bacino Alto Piave (Belluno) è di tipo geologico e descrive la permanenza del rischio dello sviluppo di fenomeni gravitativi a seguito delle precipitazioni abbondanti dei giorni scorsi. Permane la situazione di criticità locale legata alla frana della Busa del Cristo in Comune di Perarolo di Cadore.</p>
    </article>
  </body>
</html>