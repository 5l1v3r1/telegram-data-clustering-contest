<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/murinjo-objasnio-svoje-razloge-evo-kako-ce-izgledati-njegov-totenhem-393235.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T09:01:00+00:00"/>
    <meta property="og:title" content="Murinjo objasnio svoje razloge, evo kako će izgledati njegov Totenhem!"/>
    <meta property="og:description" content="Žoze Murinjo je novi menadžer &quot;Pevaca&quot;, šta su bile njegove prve reči i kakav bi tim trebalo da bude u nastavku sezone?"/>
  </head>
  <body>
    <article>
      <h1>Murinjo objasnio svoje razloge, evo kako će izgledati njegov Totenhem!</h1>
      <h2>Žoze Murinjo je novi menadžer "Pevaca", šta su bile njegove prve reči i kakav bi tim trebalo da bude u nastavku sezone?</h2>
      <address><time datetime="2019-11-20T09:01:00+00:00">20 Nov 2019, 09:01</time> by <a rel="author">Vladimir Stojanović</a></address>
      <p>Sada više nema nikakve dileme, Žoze Murinjo je novi menadžer Totenhema.<br/><br/>Posle smene Poketina juče popodne, aktiviran je dogovor koji je Danijel Levi imao sa Portugalcem koji se posle godinu dana vraća na klupu u PL, i postaje prvi čovek u istoriji koji je vodio Čelsi, Junajted i sada Totenhem.<br/><br/><i>"Zadovoljstvo mi je što ću voditi klub sa takvim nasledstvom i tako strastvenim navijačim. Kvalitet prve ekipe i akademije je neverovatan"</i>, rekao je Portugalac.<br/><br/>Danijel Levi koji je na kraju presudio i smenio Poketina posle više od pet godina, kaže da je Totenhem dobio jednog od najboljih svetskih trenera.<br/><i><br/>"Žoze ima mnogo iskustva, može da inspiriše svaki tim, sjajan je taktičar, pobeđivao je u svakom klubu koji je vodio"</i>, rekao je prvi čovek "Pevaca".<br/><br/><i>"Verujemo da može da donese veru i energiju u svlačionicu"</i>, zaključio je Levi.<br/><br/>Murinjo će se vratiti na "Old Traford" 4. decembra kada Totenhem bude gostovao Juanjtedu.<br/><br/>Spekuliše se da će Portugalac vratiti formaciju 4-2-3-1.. Na golu će do povratka Ljorisa biti Gazaniga, desno Orije, zatim štoper Alderveireld i Vertongen, levo Ben Dejvis.<br/><br/>Dajer i Sisoko će biti dva zadnja vezna, Son, Eriksen i Ndombele ispred Harija Kejna.<br/><br/>Videćemo uostalom vrlo brzo, Totenhem za vikend, već u subotu u ranom terminu od 13:30 gostuje u malom gradskom derbiju ekipi Vest Hema.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/poketinov-naslednik-poznat-levi-sprema-bombu-kakav-bi-ovo-bio-spoj-393222.html"/>
        <a href="https://www.sportske.net/vest/medjunarodni-fudbal/roma-se-pokajala-ali-ne-vredi-tadicev-saigrac-na-meti-velikana-393219.html"/>
        <a href="https://www.sportske.net/vest/medjunarodni-fudbal/sok-u-totenhemu-sada-je-zvanicno-393217.html"/>
        <a href="https://www.sportske.net/vest/medjunarodni-fudbal/bomba-iz-totenhema-argentincu-saopstena-tuzna-istina-393149.html"/>
        <a href="https://www.sportske.net/vest/transferi/sportski-direktor-intera-u-londonu-zavrsava-cetiri-transfera-393007.html"/>
      </related>
    </article>
  </body>
</html>