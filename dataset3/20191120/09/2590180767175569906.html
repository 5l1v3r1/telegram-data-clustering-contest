<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184515/%E0%A6%B8%E0%A7%8D%E0%A6%AC%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%AB%E0%A7%87%E0%A6%B0-%E0%A6%AC%E0%A7%88%E0%A6%A0%E0%A6%95%E0%A7%87-%E0%A6%AC%E0%A6%B8%E0%A6%AC%E0%A7%87%E0%A6%A8-%E0%A6%9F%E0%A7%8D%E0%A6%B0%E0%A6%BE%E0%A6%95-%E0%A6%95%E0%A6%BE%E0%A6%AD%E0%A6%BE%E0%A6%B0%E0%A7%8D%E0%A6%A1%E0%A6%AD%E0%A7%8D%E0%A6%AF%E0%A6%BE%E0%A6%A8-%E0%A6%AE%E0%A6%BE%E0%A6%B2%E0%A6%BF%E0%A6%95%E0%A6%B0%E0%A6%BE"/>
    <meta property="og:site_name" content="somoynews.tv"/>
    <meta property="article:published_time" content="2019-11-20T09:57:00+00:00"/>
    <meta property="og:title" content="স্বরাষ্ট্রমন্ত্রীর সঙ্গে ফের বৈঠকে বসবেন ট্রাক-কাভার্ডভ্যান মালিকরা"/>
    <meta property="og:description" content="অনির্দিষ্টকালের ধর্মঘটের যাওয়া ট্রাক-কাভার্ডভ্যান মালিক সমিতির নেতাদের স..."/>
  </head>
  <body>
    <article>
      <h1>স্বরাষ্ট্রমন্ত্রীর সঙ্গে ফের বৈঠকে বসবেন ট্রাক-কাভার্ডভ্যান মালিকরা</h1>
      <address><time datetime="2019-11-20T09:57:00+00:00">20 Nov 2019, 09:57</time> by <a rel="author">সময় সংবাদ</a></address>
      <p><b>অনির্দিষ্টকালের ধর্মঘটের যাওয়া ট্রাক-কাভার্ডভ্যান মালিক সমিতির নেতাদের সঙ্গে বুধবার (২০ নভেম্বর) আবারো বৈঠকে বসবেন স্বরাষ্ট্রমন্ত্রী আসাদুজ্জামান খান কামাল।</b><br/><br/>মঙ্গলবার (১৯ নভেম্বর) রাতে স্বরাষ্ট্র মন্ত্রণালয়ের জনসংযোগ কর্মকর্তা শরীফ মাহমুদ অপু সাংবাদিকদের এ তথ্য জানান।<br/><br/>তিনি বলেন, ট্রাক-কাভার্ডভ্যান মালিক সমিতির কতিপয় নেতা স্বরাষ্ট্রমন্ত্রীর সঙ্গে তার মনিপুরী পাড়ার বাসায় মতবিনিময় করেন গতকাল রাতে। সভায় সিদ্ধান্ত অনুযায়ী আজ সারাদেশ থেকে নেতারা ঢাকায় আসার পর মন্ত্রীর সঙ্গে ফের বৈঠক বসবেন।<br/><br/>বৈঠকের সময় নির্ধারণ হলে তা পরবর্তী সময়ে জানিয়ে দেয়া হবে বলেও জানান জনসংযোগ কর্মকর্তা অপু।<br/><br/>‘সড়ক পরিবহন আইন-২০১৮’ স্থগিত ও সংশোধনসহ ৯ দফা দাবি আদায়ে আজ থেকে অনির্দিষ্টকালের ধর্মঘট পালন করছে বাংলাদেশ ট্রাক-কাভার্ডভ্যান, পণ্য পরিবহন মালিক-শ্রমিক ঐক্য পরিষদ।<br/><br/>গতকাল দুপুরে রাজধানীর তেজগাঁওয়ে এক সংবাদ সম্মেলনে এ কর্মসূচি ঘোষণা দেন সংগঠনের নেতারা।</p>
    </article>
  </body>
</html>