<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-11-20-novita-aggiornamento/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T09:58:00+00:00"/>
    <meta property="og:title" content="Fortnite 11.20: tutte le novità dell'aggiornamento | Game Division"/>
    <meta property="og:description" content="L'aggiornamento di Fortnite 11.20 è finalmente arrivato: ecco tutte le novità dell'update per la Battaglia Reale, Salva il Mondo e Modalità Creativa."/>
  </head>
  <body>
    <article>
      <h1>Fortnite 11.20: tutte le novità dell'aggiornamento | Game Division</h1>
      <address>
        <time datetime="2019-11-20T09:58:00+00:00">20 Nov 2019, 09:58</time>
      </address>
      <p>Anche questa settimana, con un po’ di ritardo, arriva il nuovo update del battle royale di Epic Games. L’<b>aggiornamento di Fortnite 11.20</b>, come già sappiamo, introduce il supporto ai DirectX 12 per la versione PC del videogame: i giocatori con una macchina da gioco performante potranno ora godere della migliore esperienza possibile. Le novità però non terminano qui: vediamo insieme tutti i dettagli della Battaglia Reale, Salva il Mondo e Modalità Creativa di Fortnite 11.20.</p>
      <p>All’interno di <b>Salva il Mondo</b> sono stati introdotti i Dungeon che ci chiederanno di combattere mostri, evitare trappole e andare in cerca di premi. Inoltre, il Re della Tempesta Mitico sta infuriando su Montespago: ci saranno una serie di sfide settimanali che si concluderanno con la sconfitta del Re che ci farà dopo delle sue armi. Sono inoltre state aggiunte le armi Canto funebre e Tritacarne Abbietta.</p>
      <figure>
        <img src="https://www.tomshw.it/images/images/2019/11/fortnite-11-20-64103.768x432.jpg"/>
      </figure>
      <p>Leggi anche: <a href="https://www.tomshw.it/videogioco/google-stadia-prezzi-sconti-aggiornato/">Google Stadia, prezzi e sconti dei giochi: catalogo aggiornato</a></p>
      <p>Sono stati poi introdotti nuovi Eroi: Cavaliere di Palude, che è più potente contro i mostri della nebbia, e Ken Il Mostro Marino, in grado di infliggere danni notevoli nel combattimento ravvicinato. A questo si aggiunge una collaborazione con Battle Breaker: completando incarichi in Salva il mondo si otterranno contenuti per il nuovo gioco di Epic.</p>
      <p>Per la <b>Battaglia Reale di Fortnite 11.20</b>, invece, ci sono una serie di correzioni ai bug e miglioramenti all’esperienza. Sono inoltre tornate le sfide giornaliere che doneranno PE: se ne potranno trovare tre contemporaneamente e, una volta al giorno, una potrà essere sostituita. Ci sono poi miglioramenti alla gestione dell’armadietto e all’interfaccia utente.</p>
      <p>Infine, nella <b>Modalità Creativa</b> troviamo gli Obbiettivo a tempo, un nuovo dispositivo per creare modalità di gioco a tempo, Indicatore Mappa, che permette di posizionare un indicatore sulla tua isola e dargli un nome, e infine l’Amplificatore Danno (DannoU). Infine, è disponibile una galleria di Pupazzi di neve, oltre alle solite correzioni ai bug e i bilanciamenti.</p>
      <p>Come sempre, potete vedere tutti i dettagli ufficiali sulla <a href="https://www.epicgames.com/fortnite/it/news/battle-royale-update-whats-new-in-11-20">pagina ufficiale</a> del sito di Epic Games. <b>Diteci, cosa ne pensate dell’aggiornamento di Fortnite 11.20?</b> Quanto introdotto questa settimana vi convince, oppure credete che gli sviluppatori avrebbero potuto fare di meglio?</p>
      <blockquote>Se l’aggiornamento di Fortnite 11.20 non vi ha soddisfatto, potete ottenere nuovi contenuti speciali tramite un bundle disponibile su Amazon, precisamente a <a href="https://toms.it/zoBuS">questo indirizzo</a>.</blockquote>
    </article>
  </body>
</html>