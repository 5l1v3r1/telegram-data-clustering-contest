<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%cf%84%cf%8c%cf%82-%cf%84%cf%8c%cf%80%ce%bf%cf%85-%cf%87%cf%81%cf%8c%ce%bd%ce%bf%cf%85-%ce%bf-%ce%b2%ce%b1%cf%81%ce%bf%cf%85%cf%86%ce%ac%ce%ba%ce%b7%cf%82-%ce%bb%ce%ac%ce%b8%ce%bf%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T09:22:10+00:00"/>
    <meta property="og:title" content="Εκτός τόπου &amp; χρόνου ο Βαρουφάκης: Λάθος η επέμβαση στην ΑΣΟΕΕ – Οι επιχειρήσεις στα Εξάρχεια εντελώς ανόητες"/>
    <meta property="og:description" content="Σύμφωνα με τον Γιάνη Βαρουφάκη, τα ΜΑΤ δεν θα έπρεπε να εισέρχονται στα πανεπιστήμια και το άσυλο αντί να καταργηθεί θα έπρεπε να ενισχυθεί. Για τις επιχειρήσεις σε Εξάρχεια και ΑΣΟΕΕ, μίλησε μεταξύ άλλων στην τηλεόραση του ΣΚΑΪ ο Γιάνης Βαρουφάκης."/>
  </head>
  <body>
    <article>
      <h1>Εκτός τόπου &amp; χρόνου ο Βαρουφάκης: Λάθος η επέμβαση στην ΑΣΟΕΕ – Οι επιχειρήσεις στα Εξάρχεια εντελώς ανόητες</h1>
      <address>
        <time datetime="2019-11-20T09:22:10+00:00">20 Nov 2019, 09:22</time>
      </address>
      <p>
        <b>Σύμφωνα με τον Γιάνη Βαρουφάκη, τα ΜΑΤ δεν θα έπρεπε να εισέρχονται στα πανεπιστήμια και το άσυλο αντί να καταργηθεί θα έπρεπε να ενισχυθεί. </b>
        <b>Για τις επιχειρήσεις σε Εξάρχεια και ΑΣΟΕΕ, μίλησε μεταξύ άλλων στην τηλεόραση του ΣΚΑΪ ο Γιάνης Βαρουφάκης.</b>
      </p>
      <p>Η θέση του ΜεΡΑ25 εξ αρχής ήταν ότι οι επιχειρήσεις αυτές θα δημιουργήσουν κοινωνικές ταραχές, υποστήριξε ο κ. Βαρουφάκης, συμπληρώνοντας ότι «ήταν λάθος η επέμβαση στην ΑΣΟΕΕ».</p>
      <p>Σύμφωνα με τα λεγόμενα του, τα ΜΑΤ δεν θα έπρεπε να εισέρχονται στα πανεπιστήμια και το άσυλο αντί να καταργηθεί θα έπρεπε να ενισχυθεί. Συγκεκριμένα πρότεινε να νομοθετηθεί υπηρεσία εσωτερικής ασφάλειας στα πανεπιστήμια την οποία θα αναλάβει να ελέγχει και ο πρύτανης, καθώς αυτός είναι αρμόδιος για τη διοίκηση του πανεπιστημίου.</p>
      <p>Όσον αφορά τα Εξάρχεια ο κ. Βαρουφάκης δήλωσε πως οι επιχειρήσεις στα Εξάρχεια είναι εντελώς ανόητες και δεν παρέχουν καμία βελτίωση στο πρόβλημα της περιοχής που κατά κύριο λόγο είναι τα ναρκωτικά. Αντίθετα ως λύση προτείνει την ενίσχυση της τοπικής κοινωνίας.</p>
      <p>Τέλος, χαρακτηρίζει τρομοκρατία τον τρόπο που φέρεται η αστυνομία.</p>
      <p>Σχετικά με την επιλογή του Κυριάκου Μητσοτάκη για τον Χρυσοχοΐδη στην θέση του υπουργού Προστασίας του Πολίτη, ο Γιάνης Βαρουφάκης δήλωσε πως είναι ο τελευταίος που έχει το δικαίωμα να βρίσκεται στο συγκεκριμένο υπουργείο.</p>
      <p>Παράλληλα υπενθύμισε ότι το 2012 ως υπουργός, ο κ. Χρυσοχοΐδης προέβη στη μεγαλύτερη παραβίαση των ανθρωπίνων δικαιωμάτων, με το διασυρμό των οροθετικών γυναικών και θα έπρεπε να διώκεται</p>
    </article>
  </body>
</html>