<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/20/senterpartiet-fortsatt-strammest-pa-kvoteflyktninger/"/>
    <meta property="og:site_name" content="Document"/>
    <meta property="article:published_time" content="2019-11-20T09:41:14+00:00"/>
    <meta property="og:title" content="Senterpartiet fortsatt strammest på kvoteflyktninger"/>
    <meta property="og:description" content="­"/>
  </head>
  <body>
    <article>
      <h1>Senterpartiet fortsatt strammest på kvoteflyktninger</h1>
      <address><time datetime="2019-11-20T09:41:14+00:00">20 Nov 2019, 09:41</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/09/trygve-slagsvold-vedum-hakon-mosvold-larsenjpg.jpg"/>
        <figcaption>
          <i>Sp-leder Trygve Slagsvold Vedum. Foto: Håkon Mosvold Larsen / NTB scanpix.</i>
        </figcaption>
      </figure>
      <p>I sitt alternative budsjett foreslår Sp samme beløp som regjeringen til kvoteflyktninger, men partiet er ikke på regjeringens linje når det gjelder antallet.</p>
      <p>Senterpartiet foreslår at Norge skal ta imot «minst» 2.000 kvoteflyktninger i stedet for å følge regjeringens politikk om å ta imot 3.000 kvoteflyktninger i året, skriver <a href="https://www.vl.no/nyhet/sp-strammest-pa-kvoteflyktninger-1.1620544">Vårt Land</a>.</p>
      <p>Deretter skal FNs høykommissær for flyktninger (UNHCR) vurdere om det skal komme ytterligere 1.000 kvoteflyktninger til Norge, eller om resten av midlene skal gå til nærområdene. I tillegg bevilger partiet 240 millioner direkte til høykommissæren.</p>
      <p>– Hele poenget her er å hjelpe flest mulig folk, på best mulig måte, sier Sp-leder Trygve Slagsvold Vedum til avisa.</p>
      <p>Sps linje innebærer færre garanterte kvoteflyktninger enn det regjeringens, Arbeiderpartiets og SVs linje gjør.</p>
      <p>Regjeringen og Ap ligger på 3.000, mens SV ønsker å hente 5.000 kvoteflyktninger årlig, som er det nivået FNs høykommissær for flyktninger mener Norge legge seg på. Til sammenligning tok den rødgrønne Stoltenberg-regjeringen i sin tid imot vel 1.000 kvoteflyktninger årlig.</p>
      <p>
        <b>Fakta om kvoteflyktninger til Norge fra 2008 til 2020:</b>
      </p>
      <p>Under den rødgrønne regjeringen ledet av Jens Stoltenberg mellom 2005 og 2013 mottok Norge 1.120 kvoteflyktninger årlig, men mottaket er nesten tredoblet under statsminister Erna Solbergs borgerlige regjeringer.</p>
      <p>2008: 1.120<br/>2009: 1.120<br/>2010: 1.120<br/>2011: 1.380<br/>2012: 1.120<br/>2013: 1.120<br/>2014: 1.620<br/>2015: 2.620<br/>2016: 3.120<br/>2017: 3.120<br/>2018: 2.120<br/>2019: 3.000<br/>2020: 3.000</p>
      <p>(©NTB)</p>
      <p> </p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/01/21/raja-om-flyktningpolitikken-jeg-har-ikke-behov-for-a-gni-inn-i-fjesene-til-frp-erne-at-de-har-tapt/"/>
        <a href="https://www.document.no/2017/11/22/krf-og-v-tvang-gjennom-dobling-av-antall-kvoteflyktninger/"/>
        <a href="https://www.document.no/2018/09/23/ber-regjeringen-apne-for-5-000-kvoteflyktninger-neste-ar/"/>
        <a href="https://www.document.no/2018/03/01/norge-skal-ta-imot-1000-flyktninger-fra-kongo/"/>
        <a href="https://www.document.no/2019/01/14/venstre-og-krf-vil-ha-5-000-flyktninger-frp-kan-stanse-ny-regjering/"/>
        <a href="https://www.document.no/2019/01/09/norge-skal-ta-imot-900-flyktninger-fra-kongo-og-500-fra-sor-sudan/"/>
        <a href="https://www.document.no/2019/10/25/vedum-vil-samarbeide-med-ap-nevner-ikke-sv/"/>
        <a href="https://www.document.no/2019/03/02/ap-krav-norge-ma-ta-imot-langt-flere-kvoteflyktninger/"/>
        <a href="https://www.document.no/2015/10/29/senterpartiet-skeptisk-til-flyktningarbeid/"/>
        <a href="https://www.document.no/2018/01/12/vg-enighet-om-kutt-i-familieinnvandring-og-flere-kvoteflyktninger/"/>
      </related>
    </article>
  </body>
</html>