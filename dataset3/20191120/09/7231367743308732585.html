<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/exane-crescendo-rendimento-memory-autocall-step-down-su-basket-wo-con-max-annuo-al-792/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T09:54:33+00:00"/>
    <meta property="og:title" content="Exane: crescendo rendimento memory autocall step down su basket WO con max. annuo al 7,92%"/>
    <meta property="og:description" content="Certificato FREXA0021206 targato Exane di tipo Crescendo rendimento memory autocall step down, negoziato su Euro TLX, cedole mensili condizionate con effetto memoria, meccanismo di rimborso anticipato a step decrescente e rimborso condizionato del capitale a scadenza."/>
  </head>
  <body>
    <article>
      <h1>Exane: crescendo rendimento memory autocall step down su basket WO con max. annuo al 7,92%</h1>
      <h2>Certificato FREXA0021206 targato Exane di tipo Crescendo rendimento memory autocall step down, negoziato su Euro TLX, cedole mensili condizionate con effetto memoria, meccanismo di rimborso anticipato a step decrescente e rimborso condizionato del capitale a scadenza.</h2>
      <address><time datetime="2019-11-20T09:54:33+00:00">20 Nov 2019, 09:54</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>Exane, in data 13/11/2019, ha emesso un certificato crescendo rendimento memory autocall step down su azione. Si tratta di un certificato quotato e negoziato su Euro TLX con scadenza a 5 anni, cedole mensili (che prevedono effetto memoria) condizionate, opzione di rimborso anticipato (con trigger autocall decrescente) e rimborso condizionato del capitale a scadenza.</p>
      <p>Ogni certificato ha inoltre un prezzo di emissione di 1000 €.</p>
      <p>Vediamo più nel dettaglio.</p>
      <h3>Punti di forza in sintesi</h3>
      <ul>
        <li>Cedole mensili condizionate fino a un max annuo del 7,92%</li>
        <li>Trigger pagamento cedole/ Barriera europea protezione capitale al 50% dei livelli iniziali dei sottostanti</li>
        <li>A partire dal 6° mese vi è la possibilità di ottenere il rimborso anticipato, grazie all’autocall trigger decrescente a step del 10% (dal 100% al 60% dei livelli iniziali), al prezzo di emissione di 1000 €.</li>
      </ul>
      <h3>Meccanismo cedolare</h3>
      <p>Se non si verifica il rimborso anticipato, dal 1° al 60° mese, ad ogni data di valutazione l’investitore percepisce, per ogni certificato, una cedola dello 0,66% calcolata sul valore nominale di 1000 € (6,6 €) se il valore di ogni sottostante è pari o maggiore al 50% del livello iniziale del sottostante; nel caso inverso non viene corrisposta alcuna cedola. Tuttavia l’effetto memoria fa si che, se alla data di valutazione successiva si verifica la condizione del pagamento, l’investitore, oltre alla cedola del mese in questione, riceverà tutte le cedole precedenti non distribuite.</p>
      <h3>Rimborso anticipato mensile condizionato</h3>
      <p>Dal 6° al 59° mese il certificate viene rimborsato anticipatamente se, ad ogni data di valutazione mensile del rimborso automatico, il prezzo di tutti i sottostanti è pari o superiore alla barriera europea step down che va dal 100% al 60% del rispettivo livello iniziale. Se la condizione si attiva l’investitore riceve 1000 € per ogni certificato più l’importo della eventuale cedola; in caso contrario la vita del prodotto continua.</p>
      <p>In particolare sono previsti i seguenti step:</p>
      <ul>
        <li>100% del Livello Iniziale dal 6° al 11° mese;</li>
        <li>95% del Livello Iniziale dal 12° al 17° mese;</li>
        <li>90% del Livello Iniziale dal 18° al 23° mese.</li>
        <li>85% del Livello Iniziale dal 24° al 29° mese.</li>
        <li>80% del Livello Iniziale dal 30° al 35° mese.</li>
        <li>75% del Livello Iniziale dal 36° al 41° mese.</li>
        <li>70% del Livello Iniziale dal 42° al 47° mese.</li>
        <li>65% del Livello Iniziale dal 48° al 53° mese.</li>
        <li>60% del Livello Iniziale dal 54° al 59° mese.</li>
      </ul>
      <h3>Scadenza</h3>
      <p>Se non si verifica la condizione di rimborso anticipato, alla data di rimborso/scadenza l’investitore percepisce 1000 € per ogni certificato più la/le cedola/cedole se, alla data di valutazione finale, il prezzo di chiusura di ogni sottostante è pari o superiore al 50% del livello iniziale dei sottostanti). Nel caso speculare non viene percepito l’importo integrale di 1000 € ma un valore calcolato moltiplicando la performance negativa del titolo (determinata come valore finale in rapporto al valore iniziale del sottostante peggiore) per il valore nominale di 1000 €, ossia un valore inferiore a 500 €.</p>
      <h3>Caratteristiche</h3>
      <p>Emittente: Exane Finance (<a href="https://www.exane.com/italiancertificate/produits/details/apw1P1glRbuVhMLj9vPwMw">https://www.exane.com/italiancertificate/produits/details/apw1P1glRbuVhMLj9vPwMw</a>)</p>
      <p>Garante: Exane Derivatives</p>
      <p>ISIN: FREXA0021206</p>
      <p>Mercato di quotazione: Euro TLX</p>
      <p>Valuta: EUR</p>
      <p>Sottostanti (valori iniziali): British American Tobacco (28,895 Gbp), Reckitt Benckiser (59,23 Gbp), Philip Morris (83,46 Usd)</p>
      <p>Cedola mensile condizionata: 0,66% (max 7,92% p.a.)</p>
      <p>Trigger pagamento cedola/ Barriera europea protezione capitale: 50% del livello inizialo</p>
      <p>Opzione Rimborso anticipato mensile: a partire dal 6° mese e decrescente a step del 5%, dal 100% al 60% dei livelli iniziali</p>
      <p>Data di emissione: 13/11/2019</p>
      <p>Data valutazione iniziale: 19/11/2019</p>
      <p>Data valutazione finale: 19/11/2024</p>
      <p>Data di scadenza: 28/11/2024</p>
    </article>
  </body>
</html>