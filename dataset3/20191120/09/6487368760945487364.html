<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/lang-gyorgyi-betegsege/"/>
    <meta property="og:site_name" content="FEMINA"/>
    <meta property="article:published_time" content="2019-11-20T09:02:00+00:00"/>
    <meta property="og:title" content="Lang Györgyi fiatalon lett súlyos beteg - 62 évesen kerekesszékben kénytelen élni"/>
    <meta property="og:description" content="Lang Györgyi évek óta kerekesszékben él, de nem érzi magát kiszolgáltatottnak."/>
  </head>
  <body>
    <article>
      <h1>Lang Györgyi fiatalon lett súlyos beteg - 62 évesen kerekesszékben kénytelen élni</h1>
      <h2>Lang Györgyi évek óta kerekesszékben él, de nem érzi magát kiszolgáltatottnak.</h2>
      <address><time datetime="2019-11-20T09:02:00+00:00">20 Nov 2019, 09:02</time> by <a rel="author">Orbán Violetta</a></address>
      <p><b>Lang Györgyi</b> a Pécsi Nemzeti Színház fiatal, 28 éves színésznője volt, amikor diagnosztizálták nála a szklerózis multiplex betegséget. Mivel hosszú évekig nem jelentkeztek nála tünetek, nem is nagyon vette komolyan a betegséget, mindössze azt érezte idővel, hogy romlik a járása. A hosszú távon bénuláshoz vezető betegség aztán az énekesnőt sem kímélte, idővel kerekesszékbe kényszerült. </p>
      <p>Lang Györgyi Garami Gábor<a href="https://www.youtube.com/watch?v=FiVnccxIi7Y&amp;feature=emb_title"><b> PotyaUtas</b></a> című műsorában elárulta, sok mindenre megtanította és ráébresztette a betegsége, amit nem érez kínosnak, szerinte inkább azoknak kellemetlen, akik látják. Azt sem érezte, hogy a betegsége miatt vége az életének. Hogy pozitívan tudja élni a mindennapjait, ahhoz szerinte jókedv szükséges, az, hogy mindennap tudjon nevetni. </p>
      <p>- Azt tanultam a betegségből, hogy nem kell állandóan óberkodni, te is kiszolgáltatott tudsz lenni bizonyos helyzetben, nem vagy egy übermensch, aki mindent meg tud oldani, nem a tied a világ, nyugodtan szabad másra hagyatkozni. </p>
      <figure>
        <img src="https://kep.cdn.indexvas.hu/1/0/3043/30436/304366/30436665_f280d898ddfa826f600eaf2a676c2a52_wm.jpg"/>
        <figcaption>
          <cite>Fotó: Spektrum Home/Birtalan Zsolt</cite>
        </figcaption>
      </figure>
      <p>- Amikor színpadra felraknak, az se nekem kellemetlen. Mindig attól félek, ha a nézők már bent vannak, és ezt végignézik, akkor sajnálkoznak. És az rossz érzés. (…) Amikor megyek a piacra, akkor is vannak, akik odajönnek és mondják: "Jaj, szegény Györgyike!" Nem akarok bunkó lenni, hogy hagyjon már engem békén - mondta a műsorban. </p>
      <p>A 62 éves sztárt időnként az alaptalan kommentek bántják, amelyekben az emberek azt írják, fel tudna állni, ha nem lenne ilyen kövér. </p>
      <p>"Fogyjál le, te dagadt állat, akkor majd tudsz járni!" - idézte fel a legutóbbi bántó üzenetet. </p>
      <figure>
        <iframe src="https://www.youtube.com/embed/FiVnccxIi7Y" width="1280" height="720" data-service="Youtube" scrolling="no"/>
      </figure>
      <p>Garami Gábor arra is kíváncsi volt, mi az, ami a Pa-Dö-Dő együttes sztárjának leginkább hiányzik, amióta kerekesszékbe kényszerült.  </p>
      <blockquote>Hogy egyedül el tudjak menni pisilni.</blockquote>
      <p>Furcsa, hogy amíg nem vagy nyomi, addig nem veszed észre, mik hiányoznak. Csak akkor jössz rá, mennyire szükséged lenne a kisujjadra, amikor eltöröd - vallotta be a PotyaUtasban. </p>
      <h3>Falusi Mariann és Lang Györgyi </h3>
      <p>Tudtad, hogy Falusi Mariann az 1983-as Ki mit tud? győztese volt dzsesszénekes kategóriában, míg Lang Györgyi ebben az időben a Pécsi Nemzeti Színház színésznőjeként állt színpadra?</p>
      <figure>
        <img src="https://kep.index.hu/1/0/1790/17907/179076/17907630_1087688_6b3468ee66010f9fafc3ac0d71cc270c_wm.jpg"/>
        <figcaption>
          <a href="https://femina.hu/hazai_sztar/padodo-fiatalon/">Nézegess képeket! 5 kép<br/><b>Falusi Mariann és Lang Györgyi fiatalkori fotója - Így néztek ki a húszas éveikben</b></a>
        </figcaption>
      </figure>
    </article>
  </body>
</html>