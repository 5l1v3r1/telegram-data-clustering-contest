<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/moldovenii-se-imprumuta-tot-mai-mult-de-la-banci-in-octombrie-suma-creditelor-acordate-a-crescut-cu-aproape-18-comparativ-cu-2018_3059656.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T09:18:05+00:00"/>
    <meta property="og:title" content="Moldovenii se împrumută tot mai mult de la bănci. În octombrie, suma creditelor acordate a crescut cu aproape 18%, comparativ cu 2018"/>
    <meta property="og:description" content="În luna octombrie 2019, creditele noi acordate au constituit 3 336,2 milioane lei, în creștere cu 17,9% față de luna octombrie 2018. Ponderea creditelor acordate în moneda națională a reprezentat 56,0%, a celor în valută – 44,0%, potrivit bnm.md.Volumul c"/>
  </head>
  <body>
    <article>
      <h1>Moldovenii se împrumută tot mai mult de la bănci. În octombrie, suma creditelor acordate a crescut cu aproape 18%, comparativ cu 2018</h1>
      <address><time datetime="2019-11-20T09:18:05+00:00">20 Nov 2019, 09:18</time> by <a rel="author">PUBLIKA.MD</a></address>
      <h3>În luna octombrie 2019, creditele noi acordate au constituit 3 336,2 milioane lei, în creștere cu 17,9% față de luna octombrie 2018. Ponderea creditelor acordate în moneda națională a reprezentat 56,0%, a celor în valută – 44,0%, potrivit bnm.md.</h3>
      <p>Volumul creditelor acordate în moneda națională a constituit 1 867,7 milioane lei (-4,3% față de luna precedentă și +6,1% față de octombrie 2018).</p>
      <p>Volumul creditelor acordate în valută recalculat în MDL a constituit 1 468,4 milioane lei (+60,0% față de luna precedentă și +37,4% față de luna octombrie 2018).</p>
      <figure>
        <img src="https://media.publika.md/md/image/201911/large/1_307_01973200.jpg"/>
      </figure>
      <p>
        <b>De menționat că, din perspectiva termenelor creditelor acordate, cele mai atractive au fost creditele acordate pe termene de la 2 până la 5 ani (40,7% din totalul creditelor acordate), unde creditele acordate persoanelor juridice au deținut ponderea de 28,1% din totalul creditelor acordate.</b>
      </p>
      <figure>
        <img src="https://media.publika.md/md/image/201911/large/2_281_78993200.jpg"/>
      </figure>
      <p>
        <b>Creditele acordate în moneda națională au fost reprezentate, preponderent, de creditele acordate persoanelor juridice (54,1%), inclusiv creditele acordate societăților comerciale nefinanciare care dețin o pondere de 46,0% (dintre care 56,7% revenind comerțului).</b>
      </p>
      <p>Comparativ cu perioada similară a anului precedent, rata medie la creditele acordate în moneda națională s-a majorat cu 0,11 p.p., iar la cele în valută s-a diminuat - cu 0,07 p.p.</p>
      <figure>
        <img src="https://media.publika.md/md/image/201911/large/5_133_58196800.jpg"/>
      </figure>
      <p>
        <b>Creditele în moneda națională cu termene de la 2 până la 5 ani, fiind cele mai atractive în luna de raportare, au fost acordate cu o rată medie de 8,55% (persoanelor juridice – cu 8,61% și persoanelor fizice - cu 8,49%).</b>
      </p>
      <p>Cele mai atractive credite în valută, cu termene de la 1  la 2 ani, au fost acordate cu o rată medie de 4,52%, persoanelor fizice li s-au acordat credite cu o rată medie de 7,72%, iar persoanelor juridice – cu o rată de 4,52% (volumul creditelor acordate persoanelor juridice fiind mult mai mare, comparativ cu cel acordat persoanelor fizice).</p>
      <h3>În luna octombrie 2019, depozitele noi atrase la termen au constituit 2 556,9 milioane lei, micșorându-se cu 7,0% față de luna octombrie 2018.</h3>
      <figure>
        <img src="https://media.publika.md/md/image/201911/large/7_67_24695400.jpg"/>
      </figure>
      <p>În luna octombrie 2019, depozitele atrase au fost reprezentate, preponderent, de depozitele persoanelor fizice - 80% (46,4% au alcătuit depozitele atrase în moneda națională, iar 33,6% cele în valută).</p>
      <p>
        <b>Cea mai mare rată medie la depozitele atrase în valută de la persoanele fizice a fost înregistrată la depozitele cu termene de peste 5 ani (1,95%), iar de la persoanele juridice - la depozitele cu termene de la 1 până la 2 ani (2,50%).</b>
      </p>
    </article>
  </body>
</html>