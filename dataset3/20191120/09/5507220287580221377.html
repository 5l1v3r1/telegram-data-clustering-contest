<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187337/"/>
    <meta property="og:site_name" content="Janam TV"/>
    <meta property="article:published_time" content="2019-11-20T09:37:29+00:00"/>
    <meta property="og:title" content="രണ്ട് പ്രൈവറ്റ് സെക്രട്ടറിമാർ , പിഎ, ഡ്രൈവർ , പ്രത്യേക വാഹനം ,യാത്രാബത്ത ചിലവ് ഒരു മാസം നാലേകാൽ ലക്ഷം ; കാബിനറ്റ് റാങ്കുള്ള എ. സമ്പത്ത് സംസ്ഥാനത്തിനായി ചെയ്യുന്നത് എന്ത് ?"/>
    <meta property="og:description" content="കൊച്ചി : വർഷം അരക്കോടി ചിലവഴിച്ചാണ് എക്സ് എം പി എ സമ്പത്തിനെ സംസ്ഥാനത്തിന്റെ പ്രത്യേക പ്രതിനിധിയായി പിണറായി സർക്കാർ നിയമിച്ചത് . കാബിനറ്റ് റാങ്കോടെ"/>
  </head>
  <body>
    <article>
      <h1>രണ്ട് പ്രൈവറ്റ് സെക്രട്ടറിമാർ , പിഎ, ഡ്രൈവർ , പ്രത്യേക വാഹനം ,യാത്രാബത്ത ചിലവ് ഒരു മാസം നാലേകാൽ ലക്ഷം ; കാബിനറ്റ് റാങ്കുള്ള എ. സമ്പത്ത് സംസ്ഥാനത്തിനായി ചെയ്യുന്നത് എന്ത് ?</h1>
      <address><time datetime="2019-11-20T09:37:29+00:00">20 Nov 2019, 09:37</time> by <a rel="author">Janam TV Web Desk</a></address>
      <p>കൊച്ചി : വർഷം അരക്കോടി ചിലവഴിച്ചാണ് എക്സ് എം പി എ സമ്പത്തിനെ സംസ്ഥാനത്തിന്റെ പ്രത്യേക പ്രതിനിധിയായി പിണറായി സർക്കാർ നിയമിച്ചത് . കാബിനറ്റ് റാങ്കോടെ സമ്പത്തിനെ നിയമിക്കുമ്പോൾ രണ്ട് പ്രൈവറ്റ് സെക്രട്ടറിമാർ , പിഎ, ഡ്രൈവർ , പ്രത്യേക വാഹനം , ഗണ്മാൻ , യാത്രാബത്ത എന്നിവയാണ് സംസ്ഥാന സർക്കാർ നൽകുന്നത് . ഇതൊക്കെ കൈപ്പറ്റിയ സമ്പത്ത് ഡൽഹിയിൽ ചെയ്യുന്നതാകട്ടെ കപ്പ വിളമ്പലും , നാടകാഭിനയവുമൊക്കെയാണ് .</p>
      <p>രണ്ട് ദിവസം മുൻപ് മാദ്ധ്യമപ്രവർത്തകർക്കായി കേരള ഹൗസിൽ ഒരുക്കിയ വിരുന്നിലാണ് സമ്പത്ത് വിളമ്പുകാരനായി എത്തിയത് . ഇതിന്റെ ചിത്രം സിപിഎമ്മുകാർ പ്രചരിപ്പിക്കുകയും ചെയ്യുന്നുണ്ട് .</p>
      <p>കേരള സര്‍ക്കാരും -കേന്ദ്രവും തമ്മിലുള്ള ബന്ധം മെച്ചപ്പെടുത്തണം എന്ന വാദത്തിലാണ് ആറ്റിങ്ങലില്‍ ദയനീയമായി തോറ്റ എംപിയെ ഡല്‍ഹിയില്‍ നിയമിച്ചത്. എന്നാല്‍, ഖജനാവിലെ പണം നഷ്ടപ്പെടുന്നതല്ലാതെ സ്പെഷ്യല്‍ ഓഫീസറായുള്ള സമ്പത്തിന്റെ പ്രവര്‍ത്തനം പൂര്‍ണപരാജയമാണ്.</p>
      <p>സമ്പത്തിന്റെ ഇപ്പോഴത്തെ പ്രധാന ജോലി ഡല്‍ഹിയിലെ ചെറിയ പരിപാടികളില്‍ ഉദ്ഘാടനം ചെയ്യുക, കേന്ദ്രസര്‍ക്കാര്‍ നടത്തുന്ന ഫെയറുകളില്‍ കേരളത്തിന്റെ സ്റ്റാളുകള്‍ നടത്തുക. നാടകത്തില്‍ അഭിനയിക്കുക തുടങ്ങിയവയാണ്. കേന്ദ്ര സർക്കാരുമായി യാതൊരു സമ്പർക്കവും പുലർത്താനായിലെന്ന് മാത്രമല്ല ചിലവിനത്തിൽ ഒരു മാസം നാലേകാൽ ലക്ഷം രൂപ ഖജനാവിനു നഷ്ടം വരുകയും ചെയ്യുന്നു .</p>
    </article>
  </body>
</html>