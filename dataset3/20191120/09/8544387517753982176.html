<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/20/epidoma-se-politeknes-kai-trikteknes-aitisis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-20T09:06:12+00:00"/>
    <meta property="og:title" content="Επίδομα 1.000 ευρώ σε τρίτεκνες &amp; πολύτεκνες μητέρες: Ξεκινούν οι αιτήσεις στα ΚΕΠ!"/>
    <meta property="og:description" content="Για το επίδομα του ΟΠΕΚΑ σε τρίτεκνες και πολύτεκνες μητέρες, που μπορεί να φτάσει έως και τα 1.000 ευρώ, ξεκινά σήμερα, Τετάρτη 20 Νοεμβρίου 2019, η διαδικασία υποβολής των αιτήσεων."/>
  </head>
  <body>
    <article>
      <h1>Επίδομα 1.000 ευρώ σε τρίτεκνες &amp; πολύτεκνες μητέρες: Ξεκινούν οι αιτήσεις στα ΚΕΠ!</h1>
      <h2>Δείτε αναλυτικά για το επίδομα του ΟΠΕΚΑ!</h2>
      <address><time datetime="2019-11-20T09:06:12+00:00">20 Nov 2019, 09:06</time> by <a rel="author">neolaia.gr Team</a></address>
      <p>Για το επίδομα του <b><a href="https://www.neolaia.gr/tag/%ce%bf%cf%80%ce%b5%ce%ba%ce%b1/">ΟΠΕΚΑ</a></b> σε τρίτεκνες και πολύτεκνες μητέρες, που μπορεί να φτάσει έως και τα 1.000 ευρώ, ξεκινά σήμερα, <b>Τετάρτη 20 Νοεμβρίου 2019</b>, η διαδικασία υποβολής των αιτήσεων.</p>
      <p>
        <b>Επίδομα 1.000 ευρώ σε τρίτεκνες &amp; πολύτεκνες μητέρες – Αιτήσεις &amp; Διάρκεια</b>
      </p>
      <p>Η υποβολή αιτήσεων γίνεται από τις ενδιαφερόμενες μητέρες <b>από τα ΚΕΠ όλης της χώρας</b> και θα έχει <b>διάρκεια για περίπου 10 μέρες.</b></p>
      <p>Πιο συγκεκριμένα, οι αιτήσεις για το επίδομα του ΟΠΕΚΑ ξεκινούν σήμερα Τετάρτη 20 Νοεμβρίου 2019 και ολοκληρώνονται τη <b>Δευτέρα 2 Δεκεμβρίου 2019.</b></p>
      <p>Επισημαίνεται επίσης ότι:</p>
      <p>Η δυνατότητα της εκ νέου υποβολής των αιτήσεων συμμετοχής για το εν λόγω πρόγραμμα δόθηκε με απόφαση της Διοίκησης δεδομένου ότι υπήρξαν πολλές περιπτώσεις ενδιαφερόμενων του προγράμματος που κατά την αρχική προθεσμία υποβολής των αιτήσεων τον Ιούνιου 2019 (05/06/2019 έως 24/06/2019) δεν υπέβαλαν αίτηση καθώς το πρόγραμμα ξεκίνησε νωρίτερα από τις προθεσμίες των προηγούμενων ετών. Το χρηματικό βοήθημα σε τρίτεκνες και πολύτεκνες αγρότισσες μητέρες θα καταβληθεί με πίστωση στους τραπεζικούς λογαριασμούς που έχουν δηλώσει κατά την υποβολή της αίτησής τους και είναι συνολικού 700 € και 1.000 € αντίστοιχα.</p>
      <p>Η δυνατότητα της εκ νέου υποβολής αιτήσεων αφορά αποκλειστικά όσους δικαιούχους, δεν υπέβαλλαν αίτηση και δεν έλαβαν την εν λόγω παροχή.</p>
      <p>
        <b>Δικαιολογητικά</b>
      </p>
      <p>Τα δικαιολογητικά που θα συνοδεύουν τις αιτήσεις πρέπει να αποσταλούν αυθημερόν, προκειμένου να ολοκληρωθεί η καταβολή της παροχής εντός του Δεκεμβρίου 2019.<br/>Για πληροφορίες οι ενδιαφερόμενοι μπορούν να επισκεφθούν την ιστοσελίδα του ΟΠΕΚΑ<i> www.opeka.gr</i> (Προγράμματα Αγροτικής Εστίας) ή να επικοινωνήσουν στα τηλέφωνα 213 1519164, 213 1519233, 213 1519292, 213 1519304 και 213-1519310 της Δ/νσης Αγροτικής Εστίας του ΟΠΕΚΑ.</p>
      <h3>
        <a href="https://www.neolaia.gr/2019/11/19/koinoniko-merisma-2019-pos-tha-mirastei-to-poso-ton-dekembrio/">Δείτε ακόμα: Κοινωνικό μέρισμα 2019: Πώς θα μοιραστεί το ποσό των 400 εκατ. ευρώ τον Δεκέμβριο;</a>
      </h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/20/10-celebrities-kai-oi-klonoi-tous/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/20/kea-noeemvriou-ke-epidoma-paidiou-pliromes/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/20/mi-sou-tihei-politikos-tin-amolise-kata-ti-diarkeia-sinedeuksis/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/20/113-ypotrofies-gia-spoydes-sto-eksoteriko/"/>
        <a href="https://neolaia.gr/2019/11/20/stis-21-noemvriou-i-teleti-apofitisis-tou-invent-ict/"/>
      </related>
    </article>
  </body>
</html>