<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/tenta-rubare-uno-zaino-sul-treno-denunciato-un-26enne/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-20T09:30:30+00:00"/>
    <meta property="og:title" content="Tenta di rubare uno zaino sul treno: denunciato un 26enne"/>
    <meta property="og:description" content="REGGIO EMILIA – E’ andato male il tentativo di furto ai danni di un passeggero a bordo del treno Alta Velocità che da Torino era diretto a Napoli. Un giovane ha cercato di rubare uno zaino approfittando dell’assenza del proprietario, ma è stato scoperto dalla vittima, subito rientratane in possesso. Dopo aver allertato i carabinieri, il […]"/>
  </head>
  <body>
    <article>
      <h1>Tenta di rubare uno zaino sul treno: denunciato un 26enne</h1>
      <address>
        <time datetime="2019-11-20T09:30:30+00:00">20 Nov 2019, 09:30</time>
      </address>
      <p>
        <b>Ha approfittato dell’assenza del proprietario, ma è stato scoperto dalla vittima. Allertati, i carabinieri reggiani hanno preso in consegna il ladro alla stazione Mediopadana</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/02/mediopadana.png"/>
      </figure>
      <p><b>REGGIO EMILIA</b> – E’ andato male il tentativo di furto ai danni di un passeggero a bordo del treno Alta Velocità che da Torino era diretto a Napoli.</p>
      <p>Un giovane ha cercato di rubare uno zaino approfittando dell’assenza del proprietario, ma è stato scoperto dalla vittima, subito rientratane in possesso. Dopo aver allertato i carabinieri, il convoglio è stato fatto fermare alla stazione Mediopadana dove ad attendere il ladro c’erano i carabinieri che lo hanno preso in consegna e portato in caserma. Identificato in un libico di 26 anni senza fissa dimora, è stato denunciato.</p>
    </article>
  </body>
</html>