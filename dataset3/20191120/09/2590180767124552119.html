<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184514/%E0%A6%B8%E0%A7%81%E0%A6%AB%E0%A6%BF%E0%A7%9F%E0%A6%BE-%E0%A6%95%E0%A6%BE%E0%A6%AE%E0%A6%BE%E0%A6%B2%E0%A7%87%E0%A6%B0-%E0%A7%A8%E0%A7%A6%E0%A6%A4%E0%A6%AE-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%AC%E0%A6%BE%E0%A6%B0%E0%A7%8D%E0%A6%B7%E0%A6%BF%E0%A6%95%E0%A7%80-%E0%A6%86%E0%A6%9C"/>
    <meta property="og:site_name" content="somoynews.tv"/>
    <meta property="article:published_time" content="2019-11-20T09:45:00+00:00"/>
    <meta property="og:title" content="সুফিয়া কামালের ২০তম মৃত্যুবার্ষিকী আজ"/>
    <meta property="og:description" content="নারী জাগরণের পথিকৃৎ বেগম সুফিয়া কামালের ২০তম মৃত্যুবার্ষিকী আজ বুধবার (২০"/>
  </head>
  <body>
    <article>
      <h1>সুফিয়া কামালের ২০তম মৃত্যুবার্ষিকী আজ</h1>
      <address><time datetime="2019-11-20T09:45:00+00:00">20 Nov 2019, 09:45</time> by <a rel="author">সময় সংবাদ</a></address>
      <p><b>নারী জাগরণের পথিকৃৎ বেগম সুফিয়া কামালের ২০তম মৃত্যুবার্ষিকী আজ বুধবার (২০ নভেম্বর)। ১৯৯৯ সালের এ দিনে তিনি মৃত্যুবরণ করেন। বিভিন্ন সংগঠন নানা আয়োজনের মধ্য দিয়ে কবিকে স্মরণ করছে।</b><br/><br/>১৯১১ সালের ২০ জুন বরিশালের শায়েস্তাবাদে এক অভিজাত পরিবারে জন্মগ্রহণ করেন সুফিয়া কামাল। তিনি ছিলেন মানবতা ও গণতান্ত্রিক মূল্যবোধের পক্ষে এবং অন্যায়, দুর্নীতি ও অমানবিকতার বিরুদ্ধে সোচ্চার এক নারী। মৃত্যুর আগ পর্যন্ত সৃষ্টিকর্ম ও চিন্তা-চেতনার মধ্য দিয়ে তিনি রাজনীতিবিদ, সাহিত্যিক ও সংস্কৃতিকর্মীদের অনুপ্রেরণা জুগিয়েছেন।<br/><br/>বিভিন্ন ক্ষেত্রে অবদানের স্বীকৃতিস্বরূপ তিনি বাংলা একাডেমি সাহিত্য পুরস্কার, একুশে পদক, নাসিরউদ্দীন স্বর্ণপদক, উইমেনস ফেডারেশন ফর ওয়ার্ল্ড পিস ক্রেস্ট, বেগম রোকেয়া পদক, দেশবন্ধু চিত্তরঞ্জন দাশ স্বর্ণপদক ও স্বাধীনতা দিবস পুরস্কার লাভ করেন।<br/><br/>এছাড়া ১৯৬১ সালে পাকিস্তান সরকার তাকে জাতীয় পুরস্কার ‘তঘমা-ই-ইমতিয়াজ’ দেয়। তবে ১৯৬৯ সালে বাঙালিদের ওপর অত্যাচারের প্রতিবাদে তা বর্জন করেন তিনি।</p>
    </article>
  </body>
</html>