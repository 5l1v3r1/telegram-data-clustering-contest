<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-stadia-extra/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T09:26:00+00:00"/>
    <meta property="og:title" content="Red Dead Redemption 2 arriva su Stadia: ecco gli extra inclusi | Game Division"/>
    <meta property="og:description" content="Red Dead Redemption 2 è arrivato anche su Stadia; vediamo insieme quali sono gli extra inclusi all'interno di questa versione del gioco Rockstar."/>
  </head>
  <body>
    <article>
      <h1>Red Dead Redemption 2 arriva su Stadia: ecco gli extra inclusi | Game Division</h1>
      <address>
        <time datetime="2019-11-20T09:26:00+00:00">20 Nov 2019, 09:26</time>
      </address>
      <p>Da ieri è disponibile finalmente <a href="http://www.tomshw.it/videogioco/google-stadia/">Google Stadia</a>, il nuovo servizio di game streaming del colosso di Mountain View. La reazione della stampa internazionale è stata alquanto tiepida e ancora adesso molti utenti che hanno preordinato il bundle Founder’s Edition non hanno ricevuto accesso alla piattaforma. Perlomeno, sappiamo già quali sono i giochi disponibili e il loro costo: uno dei più interessanti è di certo <b>Red Dead Redemption 2</b>.</p>
      <p>Il titolo di Rockstar Games è infatti disponibile anche su Google Stadia, oltre che su console e PC. La nuova versione di Red Dead Redemption 2, inoltre, include <b>una serie di contenuti extra non presenti su console</b>. Si tratta delle stesse aggiunte introdotte nella versione PC del gioco, ovvero nuove missioni Caccia alla taglia, covi delle bande, personaggi, tesori, armi e razze di cavalli.</p>
      <figure>
        <img src="https://www.tomshw.it/images/images/2019/10/red-dead-redemption-2-pc-55637.jpg"/>
      </figure>
      <p>Ricordiamoci inoltre che Red Dead Redemption 2 include anche l’<b>accesso a Red Dead Online</b>, la modalità multigiocatore. Rockstar Games ha annunciato che tutti coloro i quali effettueranno l’accesso entro il 16 dicembre 2019 riceveranno 25 lingotti d’oro in omaggio. I lingotti permettono di acquistare armi ed elementi estetici per il proprio personaggio, così da partire avvantaggiato nell’esplorazione della frontiera.</p>
      <p>Le novità, però, non finiscono qui perché la versione Stadia di Red Dead Redemption 2 include anche una nuova modalità Foto: è possibile catturare immagini nella Storia (non online, quindi) e applicare vari filtri, adesivi e testi, per poi condividerle sul Social Club. A questo si aggiunge un bonus di acquisto: <b>se si compra il gioco su Stadia entro il 31 dicembre 2019 si otterranno contenuti extra</b> per la modalità Storia (Kit di sopravvivenza del fuorilegge, un Cavallo da guerra, una mappa del tesoro e molto altro).</p>
      <p><b>Diteci, cosa ne pensate di Red Dead Redemption 2?</b> Acquisterete la versione Stadia, oppure non vi interessa?</p>
      <blockquote>Se siete in cerca di Red Dead Redemption 2 a un buon prezzo, <a href="https://toms.it/8IYR4">potete trovarlo su Amazon</a>.</blockquote>
    </article>
  </body>
</html>