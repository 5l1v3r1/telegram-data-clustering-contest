<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-hacked-first-look-yeh-rishta-kya-kehlata-hai-and-kasautii-zindagii-kay-actress-hina-khan-1st-look-out-from-vikram-bhatt-film-hacked-2859390.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T09:50:31+00:00"/>
    <meta property="og:title" content="हिना खान की फिल्म हैक्ड की रिलीज डेट आई सामने, फोटो शेयर कर एक्ट्रेस ने ये खोला राज"/>
    <meta property="og:description" content="'ये रिश्ता क्या कहलाता है' की 'अक्षरा' कहें या 'कसौटी ज़िन्दगी की' 'कोमोलिका' यानि हिना खान अपनी अपकमिंग फिल्म हैक्ड (Hacked) को लेकर खबरों में बनीं हुईं हैं। आज फिल्म..."/>
  </head>
  <body>
    <article>
      <h1>हिना खान की फिल्म हैक्ड की रिलीज डेट आई सामने, फोटो शेयर कर एक्ट्रेस ने ये खोला राज</h1>
      <address><time datetime="2019-11-20T09:50:31+00:00">20 Nov 2019, 09:50</time> by <a rel="author">लाइव हिन्दुस्तान टीम,नई दिल्ली</a></address>
      <p>'ये रिश्ता क्या कहलाता है' की 'अक्षरा' कहें या 'कसौटी ज़िन्दगी की' 'कोमोलिका' यानि हिना खान अपनी अपकमिंग फिल्म हैक्ड (Hacked) को लेकर खबरों में बनीं हुईं हैं। आज फिल्म से हिना का फर्स्ट लुक सामने आ गया है। वहीं फर्स्ट लुक जारी करते हुए एक्ट्रेस ने फिल्म का रिलीज डेट का आज खुलासा किया है। इस फिल्म में हिना खान मेनलीड किरदार निभाती नजर आएंगी। फिल्म 31 जनवरी 2020 को रिलीज होने वाली है। यह एक थ्रिलर फिल्म होगी, जहां हिना एक मैगजीन एडिटर का किरदार निभाने वाली हैं। </p>
      <p>फिल्म में हिना के साथ रोहन शाह, मोहित मल्होत्रा और सिद मक्कर भी अहम किरदारों में दिखेंगे। फिल्म को प्रोड्यूस कर रहे हैं अमर पी ठक्कर और कृष्णा भट्ट। हिना ने अपने इंस्टाग्राम पर एक फोटो शेयर की है, जिसमें वे विक्रम भट्ट के साथ दिख रही हैं। यहां वे एक डीप नेक ड्रेस में बेहद खूबसूरत लग रही हैं। उन्होंने इस फोटो के साथ रिलीज डेट की घोषणा करते हुए लिखा कि मेरी डेब्यू फिल्म हैक्ड की तस्वीर। इस फिल्म का विक्रम भट्ट डायरेक्ट कर रहे हैं। ये 31 जनवरी 2020 को सिनेमाघरों में आएगी।</p>
      <p>
        <a href="https://www.livehindustan.com/entertainment/story-shahrukh-khan-daughter-suhana-khan-new-photo-viral-2859330.html">'द ग्रे पार्ट ऑफ ब्लू' रिलीज होते ही दोस्तों संग पार्टी करती दिखीं शाहरुख खान की बेटी सुहाना खान</a>
      </p>
      <p>खबरों की मानें तो इस फिल्म में दिखाया जाएगा की जब किसी का पर्सनल डेटा गलत हाथों में पड़ जाता है तब क्या स्थिति होती है। रिपोर्ट के मुताबिक फिल्म साइबर क्राइम पर बनी है। हिना के रोल के बारे में उन्होंने बताया कि हिना फिल्म में काफी ग्लैमरस अवतार में नजर आने वाली हैं। फिल्म में उनका किरदार एक फैशन मैगजीन की एडिटर का है। </p>
      <p>
        <a href="https://www.livehindustan.com/entertainment/story-interational-film-festival-of-india-2019-goa-amitabh-bachchan-rajnikanth-to-kick-off-golden-jubilee-celebration-of-iffi-2859371.html">IFFI 2019: 50वां इंटरनेशनल फिल्‍म फेस्टिवल आज से शुरू</a>
      </p>
      <figure>
        <embed-post data-src="https://www.instagram.com/p/B5E7T2wpHk-" data-service="Instagram"/>
      </figure>
      <p>इस फिल्म पर बात करते हुए निर्देशक विक्रम भट्ट ने एकाबार कहा था कि 'मुझे लगता है कि फिल्म के लिए हिना में कुछ ऐसा है जो बेहद आकर्षक है। वे सेंसुएलिटी और क्लास की मिश्रण हैं। हिना के इंस्टाग्राम पर तस्वीरें काफी खूबसूरत होती हैं। साथ ही वह एक अच्छी एक्टर हैं। मुझे लगता है मेरे फिल्म के किरदार के लिए हिना फिट हैं। </p>
      <p>
        <a href="https://www.livehindustan.com/entertainment/story-yeh-rishta-kya-kehlata-hai-actress-pankhuri-awasthy-quit-the-show-for-ayushmann-khurrana-film-shubh-mangal-zyada-savdhaan-2859308.html">पंखुड़ी अवस्थी ने छोड़ा 'ये रिश्ता क्या कहलाता है' शो!</a>
      </p>
      <figure>
        <embed-post data-src="https://www.instagram.com/p/B4jbG5CpLOq" data-service="Instagram"/>
      </figure>
    </article>
  </body>
</html>