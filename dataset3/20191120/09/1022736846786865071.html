<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/michezo/20191120-jose-mourinho-ateuliwa-kuwa-kocha-wa-klabu-ya-uingereza-ya-tottenham"/>
    <meta property="og:site_name" content="RFI"/>
    <meta property="article:published_time" content="2019-11-20T09:19:23+00:00"/>
    <meta property="og:title" content="José Mourinho ateuliwa kuwa kocha wa klabu ya Uingereza ya Tottenham"/>
    <meta property="og:description" content="Kocha maarufu kutoka Ureno, José Mourinho, atachukua nafasi ya Mauricio Pochettino kutoka Argentina, ambaye aliongoza Spurs katika fainali ya Ligi ya Mabingwa mwaka jana."/>
  </head>
  <body>
    <article>
      <h1>José Mourinho ateuliwa kuwa kocha wa klabu ya Uingereza ya Tottenham</h1>
      <address><time datetime="2019-11-20T09:19:23+00:00">20 Nov 2019, 09:19</time> by <a rel="author">RFI</a></address>
      <p>
        <b>Kocha maarufu kutoka Ureno, José Mourinho, atachukua nafasi ya Mauricio Pochettino kutoka Argentina, ambaye aliongoza Spurs katika fainali ya Ligi ya Mabingwa mwaka jana.</b>
      </p>
      <p>Mourinho amekuwa nje ya ukufunzi kwa takriban mwaka mmoja sasa, na huku akiendelea kuishi mjini London.</p>
      <p>Pochettino mwenye umri wa miaka 47 alifutwa kazi kama mkufunzi wa Spurs Jumanne usiku baada ya kuhudumu katika klabu hiyo kwa kipindi cha miaka mitano.</p>
      <p>Msimu huu umeanza vibaya, ambapo Tottenham imekuwa ikipata vipigo vya mara kwa mara, ikiwemo kipigo cha 7-2 kutoka kwa Bayern Munich mwezi uliopita.</p>
      <p>Kumekuwa na ripoti kuhusu mvutano kati ya Pochettino na mwenyekiti wa klabu hiyo Daniel Levy. Hali ambayo imewalazimu wakuu wa Spurs kumfuta kazi Pochettino na kutafuta usaidizi wa José Mourinho.</p>
    </article>
  </body>
</html>