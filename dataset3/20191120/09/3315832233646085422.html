<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c1a1b4f5efcc38c6/maia-sandu-persoana-numita-in-functia-de-procuror-general-va-arata-clar-motivul-real-al-demiterii-guvernului.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T09:46:34+00:00"/>
    <meta property="og:title" content="Maia Sandu: „Persoana numită în funcția de procuror general va arăta clar motivul real al demiterii Guvernului”"/>
    <meta property="og:description" content="Numirea unui procuror fără sprijin popular, loial unor politicieni, asupra căruia există acuzații în ceea ce privește integritatea, va afecta negativ întreaga instituție a procuraturii la nivel național, dezamăgind cetățenii și partenerii externi ai statului, afirmă fostul premier Maia Sandu. Totodată, Sandu afirmă că persoana numită la șefia PG va arăta clar motivul din care a fost demis Guvernul condus de ea."/>
  </head>
  <body>
    <article>
      <h1>Maia Sandu: „Persoana numită în funcția de procuror general va arăta clar motivul real al demiterii Guvernului”</h1>
      <address><time datetime="2019-11-20T09:46:34+00:00">20 Nov 2019, 09:46</time> by <a rel="author">Jurnal.md</a></address>
      <p>
        <b>Numirea unui procuror fără sprijin popular, loial unor politicieni, asupra căruia există acuzații în ceea ce privește integritatea, va afecta negativ întreaga instituție a procuraturii la nivel național, dezamăgind cetățenii și partenerii externi ai statului, afirmă fostul premier Maia Sandu. Totodată, Sandu afirmă că persoana numită la șefia PG va arăta clar motivul din care a fost demis Guvernul condus de ea.</b>
      </p>
      <p>„În curând, Consiliul Superior al Procurorilor va alege un Procuror General. Persoana numită va arăta clar motivul real al demiterii Guvernului pe care îl conduceam. Sper că membrii CSP vor înțelege, măcar în ultima clipă, pericolul extrem de mare asupra țării în urma numirii unui procuror loial unor politicieni, asupra căruia există acuzații în ceea ce privește integritatea, fără sprijin popular. Acesta va fi un procuror slab, care va acționa la comandă politică și va afecta negativ întreaga instituție a procuraturii la nivel național, dezamăgind oamenii care așteaptă de atâta vreme să li se facă dreptate, cât și la nivel internațional, dezamăgind partenerii noștri ce vor vedea în Republica Moldova, din nou, blocarea reformei justiției”, a comentat fostul premier.</p>
    </article>
  </body>
</html>