<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/golos-ukrajini-opublikovav-zakon-pro-zaboronu-virubki-lisu-na-shilah-karpat-641145.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T09:33:49+00:00"/>
    <meta property="og:title" content="«Голос України» опубліковав закон про заборону вирубки лісу на схилах Карпат"/>
    <meta property="og:description" content="Законом відновлюється мораторій на суцільну вирубку лісу у Карпатах, який діяв до 2011 року"/>
  </head>
  <body>
    <article>
      <h1>«Голос України» опубліковав закон про заборону вирубки лісу на схилах Карпат</h1>
      <address>
        <time datetime="2019-11-20T09:33:49+00:00">20 Nov 2019, 09:33</time>
      </address>
      <h4>Законом відновлюється мораторій на суцільну вирубку лісу у Карпатах, який діяв до 2011 року</h4>
      <p>Сьогодні, 20 листопада, опублікований закон про заборону вирубки лісу на схилах Карпат. Документ опублікований у парламентській газеті <a href="http://www.golos.com.ua/article/324246">«Голос України»</a>.</p>
      <p>Як зазначається, після припинення дії мораторію на вирубки лісу на схилах у Карпатському регіоні у 2011 році це знову почали роботи.</p>
      <p>Новий закон передбачає встановлення заборони на проведення рубок головного користування в національних природних парках, заказниках та продовження дії заборони на проведення суцільних рубок головного користування в ялицево-букових лісів на крутих схилах Карпатського регіону.</p>
      <p>Законом відновлюється мораторій на суцільну вирубку лісу у Карпатах, який діяв до 2011 року. Депутати зазначали, що після припинення цього мораторію екологічна ситуація у Карпатах погіршилася.</p>
      <p><a href="https://news.google.com/articles/CAIiENG3N0LP55MCMEmAT5ATLwkqGQgEKhAIACoHCAowrIiFCzDVnIIDMPy-hQY?hl=uk&amp;gl=UA&amp;ceid=UA%3Auk">Верховна Рада прийняла закон про заборону вирубки лісу</a> на схилах Карпат 30 жовтня. За прийняття відповідного законопроекту №0873 (№6749 в старому скликанні Ради, - ред.) проголосував 301 народний депутат.</p>
      <p>Цей законопроект був прийнятий у першому читанні 3 квітня 2018 року. Тоді за прийняття законопроекту за основу проголосували 259 народних депутатів, жоден нардеп не проголосував проти.</p>
      <p>Законом забороняється будь-яке суцільне вирублювання дерев, зокрема й в оздоровчих цілях. «Це дозволить уникнути ситуацій, коли під виглядом проведення санітарних рубок, суцільним методом вирубується значна частина ялице-букових деревостанів», — пояснюють автори закону.</p>
      <related>
        <a href="https://glavcom.ua/news/sbu-na-prikarpatti-nakrila-pidprijemciv-yaki-nezakonno-eksportuvali-lis-638932.html"/>
        <a href="https://glavcom.ua/news/v-ukrajini-zapuskayut-interaktivnu-kartu-lisovih-rubok-633080.html"/>
        <a href="https://glavcom.ua/news/zelenskiy-zaboroniv-sucilnu-virubku-derev-u-karpatah-641032.html"/>
      </related>
    </article>
  </body>
</html>