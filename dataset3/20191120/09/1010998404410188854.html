<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/valeri-simeonov-e-novijat-zam-predsedatel-na-parlamenta.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T09:40:00+00:00"/>
    <meta property="og:title" content="Валери Симеонов е новият зам.-председател на парламента"/>
    <meta property="og:description" content="Депутатите от ДПС напуснаха пленарна зала и не участваха нито в дебатите, нито в гласуването"/>
  </head>
  <body>
    <article>
      <h1>Валери Симеонов е новият зам.-председател на парламента</h1>
      <h2>Депутатите от ДПС напуснаха пленарна зала и не участваха нито в дебатите, нито в гласуването</h2>
      <address><time datetime="2019-11-20T09:40:00+00:00">20 Nov 2019, 09:40</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Валери Симеонов бе избран за заместник-председател на Народното събрание.</p>
      <p>"За" гласуваха 118 народни представители, „против“ – шестима, а шестима се въздържаха.</p>
      <p>Предложението за кандидатурата му бе внесена във вторник от съпредседателите на ПГ на „Обединени патриоти“ и бе включен в дневния ред на Народното събрание днес.</p>
      <p>При обявяването на точката ПГ на ДПС напуснаха пленарна зала и не участваха нито в дебатите, нито в гласуването.</p>
      <p>"За разлика от ДПС, ние от "Атака" няма да излезем от залата. Оставаме да кажем това, което имаме - че това напускане е един мним конфликт със Симеонов и НФСБ за неговото легитимиране. Това, което става днес с предложението му за избиране за зам.-председател на НС, е логично предложение на всичко онова, което се правеше през последните месеци“, каза пък депутатът от "Атака" Павел Шопов.</p>
    </article>
  </body>
</html>