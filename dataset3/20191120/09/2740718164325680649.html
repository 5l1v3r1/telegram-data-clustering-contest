<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/erikai-vitulskienei-%E2%80%93-daina-nuo-vyro-meruno.3544da01-0b73-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-20T09:02:00+00:00"/>
    <meta property="og:title" content="Erikai Vitulskienei – daina nuo vyro Merūno"/>
    <meta property="og:description" content="Dažniausiai įpratę matyti solidų operos solistą Merūną Vitulskį, LNK laidoje „Gaudyk laiką“ žiūrovai šį trečiadienio vakarą gali įvertinti jo humoro jausmą ir gebėjimą parodijuoti."/>
  </head>
  <body>
    <article>
      <h1>Erikai Vitulskienei – daina nuo vyro Merūno</h1>
      <address><time datetime="2019-11-20T09:02:00+00:00">20 Nov 2019, 09:02</time> by <a rel="author">Žmonės.lt</a></address>
      <p>
        <b>Dažniausiai įpratę matyti solidų operos solistą Merūną Vitulskį, LNK laidoje „Gaudyk laiką“ žiūrovai šį trečiadienio vakarą gali įvertinti jo humoro jausmą ir gebėjimą parodijuoti.</b>
      </p>
      <p>Antroje „Gaudyk laiką“ laidoje į Manto Katlerio ir Rolando Mackevičiaus komisijos gretas daugelio nuostabai įsijungia ir tarptautinių dainų festivalių laureatas, žinomas ne tik Lietuvos, bet ir pasaulio operų scenose solistas Merūnas Vitulskis ir socialinių mokslų kolegijos dėstytoja, mados namų įkūrėja Erika Vitulskienė.  Merūnas  labai greitai pajaučia  laidos ritmą ir pademonstruoja savo puikų humoro jausmą. Dažniausiai įpratę matyti susikaupusį  solistą, šioje laidoje  TV žiūrovai pamatys kitą Merūno pusę – parodijų ir humoro talentą.</p>
      <p>Žinomas solistas filmavimo metu pastebi, kad vienas iš laidos dalyvių Henry Match taria Erikos vardą lygiai taip pat kaip ir Radži, o Mantas Katleris juokaudamas iš karto prisimena lankęs tą pačią mokyklą su Radži. Visiems smagiai besijuokiant, Merūnas Vitulskis pridūria, kad Radži yra dainavęs dainą apie Eriką. </p>
      <p>Laidoje Merūnas ir Erika Vitulskiai prisipažįsta, kad dažnai lankosi socialiniuose tinkluose. Iš pirmo žvilgsnio atrodanti konservatyvi, labai rimta ir susikaupusi, Erika sako taip pat turinti puikų humoro jausmą ir niekada nevengianti kompanijų, kur juokas liejasi laisvai. Erika socialiniuose tinkluose sunkiai spaudžia tik „laikus“.</p>
      <figure>
        <iframe src="https://www.youtube.com/embed/o0FDA7NIdr8" width="1280" height="720" data-service="Youtube" scrolling="no"/>
      </figure>
    </article>
  </body>
</html>