<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/591921/%E0%A6%AC%E0%A6%BF%E0%A7%9F%E0%A7%87%E0%A6%B0-%E0%A6%A6%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%85%E0%A6%A8%E0%A6%B6%E0%A6%A8%E0%A6%95%E0%A6%BE%E0%A6%B0%E0%A7%80-%E0%A6%AA%E0%A7%8D%E0%A6%B0%E0%A7%87%E0%A6%AE%E0%A6%BF%E0%A6%95%E0%A6%BE%E0%A6%95%E0%A7%87-%E0%A6%AC%E0%A6%BE%E0%A6%AC%E0%A6%BE%E0%A6%B0-%E0%A6%95%E0%A6%BE%E0%A6%9B%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T09:19:00+00:00"/>
    <meta property="og:title" content="বিয়ের দাবিতে অনশনকারী প্রেমিকাকে বাবার কাছে হস্তান্তর"/>
    <meta property="og:description" content="লক্ষ্মীপুরের কমলনগরে বিয়ের দাবিতে প্রেমিকের বাড়িতে অনশনকারী প্রেমিকাকে মঙ্গলবার (১৯ নভেম্বর) রাতে তার বাবার হাতে তুলে দিয়েছে পুলিশ। এরআগে, সোমবার (১৮ নভেম্বর) সকাল থেকে উপজেলার চরলরেন্স গ্রামের প্রেমিক রফিক উল্ল্যাহর বাড়িতে বিয়ের দাবিতে অনশন শুরু করে ওই তরুণী। কমলনগর থানার পরর্দশক..."/>
  </head>
  <body>
    <article>
      <h1>বিয়ের দাবিতে অনশনকারী প্রেমিকাকে বাবার কাছে হস্তান্তর</h1>
      <address><time datetime="2019-11-20T09:19:00+00:00">20 Nov 2019, 09:19</time> by <a rel="author">লক্ষ্মীপুর প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/20/1dd98a29358721e745d41f32da0fa192-5dd50587299e2.jpg"/>
      </figure>
      <p>লক্ষ্মীপুরের কমলনগরে বিয়ের দাবিতে প্রেমিকের বাড়িতে অনশনকারী প্রেমিকাকে মঙ্গলবার (১৯ নভেম্বর) রাতে তার বাবার হাতে তুলে দিয়েছে পুলিশ। এরআগে, সোমবার (১৮ নভেম্বর) সকাল থেকে উপজেলার চরলরেন্স গ্রামের প্রেমিক রফিক উল্ল্যাহর বাড়িতে বিয়ের দাবিতে অনশন শুরু করে ওই তরুণী।</p>
      <p>কমলনগর থানার পরর্দশক (তদন্ত) সোলায়মান হোসেন বলেন, মঙ্গলবার রাত ১১টার দিকে মেয়েটিকে তার বাবার কাছে বুঝিয়ে দেওয়া হয়। অন্যদিকে ছেলের বাবাকে তার সন্তানকে নিয়ে আজ (বুধবার) বিকালে থানায় আসতে বলেছি। উভয়পক্ষের সঙ্গে আলোচনা করে সমস্যা সমাধানের চেষ্টা করবো।</p>
      <p>এদিকে প্রেমিকার অনশনের কারণে প্রেমিক রফিকের পরিবারের সদস্যরা ঘরে তালা লাগিয়ে পালিয়েছেন। প্রেমিক রফিক ওই গ্রামের ফয়েজ আহমদের ছেলে।</p>
      <p>অনশনকারী প্রেমিকার অভিযোগ, দুই বছর ধরে স্থানীয় ফয়েজ আহমদের ছেলে ট্রাকচালক রফিকের সঙ্গে তার প্রেমের সম্পর্ক গড়ে উঠে। বিভিন্ন সময়ে তাকে নিয়ে রফিক বিভিন্নস্থানে ঘুরতে যান ও বিয়ে করবেন এমন কথা দিয়ে দৈহিক সম্পর্কও স্থাপন করেন। গত রবিবার বিয়ের কথা বলে রফিক তাকে লক্ষ্মীপুর জজকোর্টের এক আইনজীবীর কাছেও নিয়ে যান।</p>
      <p>তবে রফিকের ভাবি ও পরিবারের সদস্যরা কৌশলে রফিককে অন্যত্র সরিয়ে নিয়ে যান বলে জানান অনশনকারী প্রেমিকা। এরপর থেকেই তিনি রফিকের বাড়িতে অনশন শুরু করেন।</p>
      <footer>/টিটি/</footer>
    </article>
  </body>
</html>