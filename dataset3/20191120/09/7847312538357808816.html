<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473760-marzenia-scietej-glowy-zgorzelski-pis-owi-nie-bedzie-latwo"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T09:18:09+00:00"/>
    <meta property="og:title" content="Marzenia ściętej głowy. Zgorzelski: Widać, że nie będzie łatwo PiS-owi rządzić. Widać, że król jest nagi. Widać, że pieniędzy nie ma"/>
    <meta property="og:description" content="&quot;Oprócz oczywiście 30-krotności, te pozostałe [projekty] dwa ledwo obronili&quot;."/>
  </head>
  <body>
    <article>
      <h1>Marzenia ściętej głowy. Zgorzelski: Widać, że nie będzie łatwo PiS-owi rządzić. Widać, że król jest nagi. Widać, że pieniędzy nie ma</h1>
      <address><time datetime="2019-11-20T09:18:09+00:00">20 Nov 2019, 09:18</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>[Premier] Musiałby przynajmniej odnieść się pozytywnie do kilku propozycji programowych Polskiego Stronnictwa Ludowego, Kukiz’15, czyli mówiąc inaczej: projektów Koalicji Polskiej, które prezentowaliśmy w kampanii wyborczej [żeby PSL głosował za wotum zaufania]</blockquote>
      <p>— mówił na antenie RMF FM Piotr Zgorzelski, poseł PSL.</p>
      <blockquote>Widać, że nie będzie łatwo PiS-owi rządzić. Co generalnie dla demokracji może okazać się bardzo pozytywne</blockquote>
      <p>— podkreślał parlamentarzysta.</p>
      <p>Na tym się nie skończyło…</p>
      <blockquote>Oprócz oczywiście 30-krotności, te pozostałe dwa ledwo obronili. Widać, że król jest nagi. Widać, że pieniędzy nie ma</blockquote>
      <p>— mówił z satysfakcją Zgorzelski.</p>
      <blockquote>Naprawdę nie warto czasami bronić zerowego deficytu budżetowego, ponieważ prędzej czy później może się okazać, że ma on tylko i wyłącznie wymiar kampanijny.</blockquote>
      <p>— podkreślał.</p>
      <blockquote>Jeżeli za pomocą deficytu budżetowego moglibyśmy zlikwidować chociażby zadłużenie szpitali powiatowych, które są zamykane i dzięki którym czasami mieszkańcy Polski powiatowej mogą uratować swoje zdrowie i życie. To ja jestem za tym, żeby deficyt budżetowy mógł być</blockquote>
      <p>— dodał.</p>
      <p>Odnosząc się do głosowania ws. wotum zaufania dla Morawieckiego, zaznaczył:</p>
      <blockquote>Politycy Polskiego Stronnictwa Ludowego najchętniej by głosowali na kandydata na premiera z Polskiego Stronnictwa Ludowego i tacy kandydaci już byli i mam nadzieję, że się jeszcze pojawią.</blockquote>
      <p>Odnosząc się do wystąpienia Władysława Kosiniaka-Kamysza, powiedział:</p>
      <blockquote>Wiemy o tym, że jest jednym z lepszych mówców na polskiej scenie politycznej.</blockquote>
      <p>Na tym nie skończyły się pochwały.</p>
      <blockquote>Moim zdaniem, czas dla 30-sto i 40-sto latków w polityce nadchodzi. On jest nie tylko młodym człowiekiem, ale już doświadczonym, ponieważ był ministrem, więc myślę, że jest najbardziej - spośród naszej rodziny ludowej - predestynowany do tego, aby zawalczyć o funkcję prezydenta. Wiemy o tym, że aby skutecznie wziąć udział w tej grze, trzeba mieć także stabilne zaplecze polityczne, a to zaplecze polityczne jest</blockquote>
      <p>— powiedział Piotr Zgorzelski.</p>
      <p>
        <b>Przewidywanie problemów, jakie rzekomo mają stanąć na drodze PiS przez polityka ugrupowania, które co wybory walczy o przekroczenie progu wyborczego, brzmi jak kiepski dowcip. Czy ludowcy rzeczywiście w to wierzą?</b>
      </p>
      <p>gah/rmf24.pl</p>
    </article>
  </body>
</html>