<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/murinjo-pogazena-rec-plata-za-nevericu-poznato-prvo-pojacanje-u-januaru-393244.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T09:50:00+00:00"/>
    <meta property="og:title" content="Murinjo - Pogažena reč, plata za nevericu, poznato prvo pojačanje u januaru?"/>
    <meta property="og:description" content="Navijači Čelsija ljuti. Jedno mu se ne može osporiti, cena. Da li će dovesti zemljaka za nešto više od mesec dana?"/>
  </head>
  <body>
    <article>
      <h1>Murinjo - Pogažena reč, plata za nevericu, poznato prvo pojačanje u januaru?</h1>
      <h2>Navijači Čelsija ljuti. Jedno mu se ne može osporiti, cena. Da li će dovesti zemljaka za nešto više od mesec dana?</h2>
      <address><time datetime="2019-11-20T09:50:00+00:00">20 Nov 2019, 09:50</time> by <a rel="author">Vladimir Stojanović</a></address>
      <p>Žozeu Murinju se jedno ne može osporiti, njegova reputacija je takva, da je već 15 godina među najplaćenijim trenerima sveta. Naime, iako nije imao previše uspeha u ovoj deceniji, cena se zna.<br/><br/>Naime, Murinjo je uzeo u Totenhemu više od 15 miliona po sezoni, duplo više od Poketina. On je potpisao ugovor do 2023. pa i ako ne bude uspeo, ponovo ga čeka ogromna otpremnina.<br/><br/>Čitav posao je završio Pini Zahavi, on je 2004, doveo Murinja u Čelsi gde je zbog jevrejske veze sa Abramovičem izuzetno uticajan.<br/><br/>Čovek za koga se vezuju transferi mnogih naših, pre svega Partizanovih igrača, ima 76 godina, i dalje je u poslu, jedan od najmoćnijih ljudi u svetu fudbala.<br/><br/>Navijači Totenhema nisu oduševljeni odlaskom Poketina, ali Čelsijevi prozivaju Murinja da je licemer, odbio je Totenhem pre 12 godina uz reči da ih nikada neće trenirati, zbog Čelsija.<br/><br/>Recimo i to da je Murinjo u nekim ranijim izjavama o prelaznim rokovima Totenhema govorio da je najveće pojačanje to što ne prodaju najbolje igrače kao nekada.<br/><br/>Videćemo šta će se dešavati sa Eriksenom, ali ako želi da ode u drugi klub bez obeštećenja, teško će biti u timu.<br/><i><br/>"Ne volim igrače koji ne žele da budu u klubu, sećate se tako smo prodali Robena Realu"</i>, podsetio je Portugalac svojevremeno.<br/><br/>Pretpostavlja se da će prva meta na zimu i zamena za Eriksena biti Bruno Fernandeš, o kome Murinjo ima visoko mišljenje.<br/><br/>Naime "Lavovi" koji imaju finansijske probleme bi želeli da prodaju prošle sezone najefikasnijeg vezistu na svetu, cena je oko 60 miliona, što će Levi verovatno platiti, kako bi Murinjo već uigravao tim za narednu sezonu, odnosno navikao se na život bez Eriksena.<br/><br/>Što se tiče ostalih igrača, čini se da do leta neće uslediti ništa značajno, u timu su neki fudbaleri koje je Murinjo silno želeo u Junajtedu, pre svih Alderveireld, ima visoko mišljenje o Dele Aliju, naslediće dobar tim, videćemo koliko Totenhem može posle lošeg starta...</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/murinjo-objasnio-svoje-razloge-evo-kako-ce-izgledati-njegov-totenhem-393235.html"/>
        <a href="https://www.sportske.net/vest/medjunarodni-fudbal/poketinov-naslednik-poznat-levi-sprema-bombu-kakav-bi-ovo-bio-spoj-393222.html"/>
        <a href="https://www.sportske.net/vest/medjunarodni-fudbal/roma-se-pokajala-ali-ne-vredi-tadicev-saigrac-na-meti-velikana-393219.html"/>
        <a href="https://www.sportske.net/vest/medjunarodni-fudbal/sok-u-totenhemu-sada-je-zvanicno-393217.html"/>
        <a href="https://www.sportske.net/vest/medjunarodni-fudbal/bomba-iz-totenhema-argentincu-saopstena-tuzna-istina-393149.html"/>
      </related>
    </article>
  </body>
</html>