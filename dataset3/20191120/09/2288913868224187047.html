<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04726907"/>
    <meta property="og:site_name" content="De Standaard"/>
    <meta property="article:published_time" content="2019-11-20T09:27:00+00:00"/>
    <meta property="og:title" content="LeBron James loodst Lakers met historische statistieken naar winst"/>
    <meta property="og:description" content="De LA Lakers hebben in de NBA de volle buit veroverd tegen Oklahoma. Onder impuls van een andermaal bedrijvige LeBron James haalden de Lakers het met 112-1..."/>
  </head>
  <body>
    <article>
      <h1>LeBron James loodst Lakers met historische statistieken naar winst</h1>
      <address>
        <time datetime="2019-11-20T09:27:00+00:00">20 Nov 2019, 09:27</time>
      </address>
      <p>
        <b>De LA Lakers hebben in de NBA de volle buit veroverd tegen Oklahoma. Onder impuls van een andermaal bedrijvige LeBron James haalden de Lakers het met 112-107.</b>
      </p>
      <p>Anthony Davis blonk bij het team uit Los Angeles uit met 34 punten, maar LeBron James stal andermaal de show. De 34-jarige Amerikaan was goed voor zijn vijfde <i>triple double</i> van het seizoen (25 punten, 11 rebounds en 10 assists). Hij is de eerste speler ooit die tegen elk NBA-team driemaal dubbele cijfers haalt. Voor Oklahoma volstonden de 31 punten van Dennis Schr√∂der niet. De Lakers staan in het westen met twaalf zeges tegen twee nederlagen aan kop.</p>
      <figure>
        <iframe data-src="https://twitter.com/NBA/status/1197035157116588033?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Carmelo Anthony verloor met Portland na zijn transfer meteen bij New Orleans (115-104). Jrue Holiday blonk in het winnende kamp uit met 22 punten. Golden State veroverde voorts de volle buit tegen Memphis (114-95), terwijl Sacramento het met 120-116 haalde tegen Phoenix.</p>
    </article>
  </body>
</html>