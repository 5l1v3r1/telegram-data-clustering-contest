<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/abd-iran-gerilimi-abd-ucak-gemisi-hurmuz-bogaz-ndan-gecti"/>
    <meta property="og:site_name" content="euronews"/>
    <meta property="article:published_time" content="2019-11-20T09:31:45+00:00"/>
    <meta property="og:title" content="ABD-İran gerilimi: ABD uçak gemisi Hürmüz Boğazı'ndan geçti"/>
    <meta property="og:description" content="Amerika Birleşik Devletleri ile İran arasındaki tansiyonun yüksek olduğu bir dönemde ABD Ordusu'na ait Abraham Lincoln uçak gemisinin salı günü Hormuz Boğazı'ndan geçerek Körfez'e ulaştığını duyurdu."/>
  </head>
  <body>
    <article>
      <h1>ABD-İran gerilimi: ABD uçak gemisi Hürmüz Boğazı'ndan geçti</h1>
      <address><time datetime="2019-11-20T09:31:45+00:00">20 Nov 2019, 09:31</time> by <a rel="author">Burak Ortahamamcilar</a></address>
      <p>Amerika Birleşik Devletleri (ABD) ile İran arasındaki tansiyonun yüksek olduğu bir dönemde ABD ordusuna ait Abraham Lincoln uçak gemisinin salı günü Hormuz Boğazı'ndan geçerek Körfez'e ulaştığını duyurdu.</p>
      <p>İki ülke arasında Körfez Bölgesi'ndeki gerilim, 2019 yazında Birleşik Arap Emirlikleri kıyıları ve Suudi Arabistan'daki enerji tesislerine yapılan büyük bir saldırı da dahil olmak üzere bu yıl petrol tankerlerine yapılan saldırıların ardından artmış; Washington yönetimi, küresel enerji altyapısına yönelik saldırıların arkasında İran'ın olduğunu iddia etmişti.</p>
      <p>ABD Savunma Bakanlığı'na (Pentagon) bağlı Savunma İstihbarat Ajansı (SIA), <a href="https://tr.euronews.com/2019/11/20/abdden-iranin-askeri-gucu-raporu-fuze-ve-insansiz-hava-araclarina-yatirim">yayımladığı</a> 120 sayfalık "İran'ın Askeri Gücü Raporu"nda Tahran yönetiminin Hürmüz Boğazı'nda deniz nakliyatını tehdit edecek sahil güvenlik gücü üzerine yoğunlaşacağı ifade edilmişti.</p>
      <ul>
        <li>
          <a href="https://tr.euronews.com/2019/11/20/israil-ordusu-suriye-deki-iran-hedefleri-vuruldu">Israil Ordusu: Suriye'deki İran hedefleri vuruldu</a>
        </li>
        <li>
          <a href="https://tr.euronews.com/2019/11/18/bm-iran-nukleer-anlasmadaki-bir-sinir-daha-gecti-agir-su-stokunu-131-5-ton-yapti">BM: İran, nükleer anlaşmadaki bir sınırı daha geçti, ağır su stokunu 131,5 ton yaptı</a>
        </li>
      </ul>
      <p>ABD, 14 Eylül'de iki petrol rafinerisi vurulan Suudi Arabistan'a askeri desteğini arttırmak için harekete geçmiş, Pentagon, Suudi Arabistan'a dört radar sistemi, bir Patriot hava savunma bataryası ve avcı filoları ve hava savunma personeli de dahil 3 bin asker göndereceğini <a href="https://tr.euronews.com/2019/10/13/aramco-krizi-abd-den-suudi-arabistan-a-3-bin-kisilik-askeri-guc-takviyesi">açıklamıştı.</a></p>
      <p>Dünya petrollerinin yüzde 20'si Hürmüz Boğazı üzerinden dağıtılıyor.</p>
      <p>Ek kaynaklar<b> • Reuters</b></p>
    </article>
  </body>
</html>