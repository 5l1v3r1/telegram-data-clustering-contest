<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/fernanda-lessa-svela-verita-bobo-vieri-confessa-amato-donna/657737/"/>
    <meta property="og:site_name" content="DiLei"/>
    <meta property="article:published_time" content="2019-11-20T09:23:46+00:00"/>
    <meta property="og:title" content="Fernanda Lessa svela la verità su Bobo Vieri e confessa: “Ho amato una donna”"/>
    <meta property="og:description" content="Fernanda Lessa racconta il suo passato difficile, fra droghe e la morte del figlio, ma anche l’amore per una donna famosa e per Vieri."/>
  </head>
  <body>
    <article>
      <h1>Fernanda Lessa svela la verità su Bobo Vieri e confessa: “Ho amato una donna”</h1>
      <h2>Fernanda Lessa racconta il suo passato difficile, ma anche l'amore per una donna famosa e per Vieri</h2>
      <address>
        <time datetime="2019-11-20T09:23:46+00:00">20 Nov 2019, 09:23</time>
      </address>
      <p><b>Fernanda Lessa</b> si racconta <b>senza filtri,</b> svelando i dolori e i segreti del suo passato, fra dipendenze e amore famosi. Super modella, attrice e conduttrice, da tempo è <b>scomparsa dal piccolo schermo</b>. In questi giorni è tornata in tv, ospite di <b><i>Seconda Vita</i></b>, il programma condotto da <b>Gabriele Parpiglia</b> che racconta la caduta e la rinascita di alcuni vip.</p>
      <p>“Nella mia vita ho provato di tutto per anni – <b>ha confessato l’ex modella</b> -, ho speso anche mille euro al giorno per farmi di cocaina. Quand’ero all’apice del successo tutti lo facevano”.<a href="https://dilei.it/vip/video/casa-fernanda-lessa/598931/"> Fernanda Lessa</a> ha poi confessato di aver vissuto una storia d’amore con una donna famosa, ma di aver interrotto la relazione dopo aver scoperto che <b>lei era minorenne.</b></p>
      <p>“Ho provato l’ecstasy e ho amato una donna famosa, che ho lasciato quando ho scoperto che era minorenne” ha svelato. Fra i suoi amori anche <a href="https://dilei.it/vip/bobo-vieri-costanza-caracciolo-stella-instagram/574903/">Bobo Vieri</a>, mentre negli Stati Uniti, la Lessa avrebbe rifiutato le attenzioni di alcuni divi, come <b>George Clooney e Matt Dillon</b>. “Gli eccessi e i soldi mi hanno portato dritta a Hollywood – <b>ha ricordato</b> -, ma ho rifiutato le avances di George Clooney e Matt Dillon. In Italia ho amato Bobo Vieri, ma lui mi ha lasciato per colpa di un paparazzo”.</p>
      <p>Ai microfoni di Gabriele Parpiglia, Fernanda ha ripercorso uno dei momenti più tragici della sua vita: <b>la morte del figlio</b>. La modella era incinta di otto mesi quando i medici diagnosticarono al bambino una <b>malformazione cardiaca</b>. La Lessa partorì, ma poco dopo <a href="https://dilei.it/vip/video/fernanda-lessa-verissimo-alcol-droghe-morte-figlio/589111/">il piccolo morì</a>. “Quando ho trovato il primo vero amore sono rimasta incinta, ma mio figlio non ha visto la luce – ha ricordato -. Sono impazzita e ho gettato la mia vita nell’alcol, bevevo fino a tre litri al giorno di vino”.</p>
      <p>A salvarla <b>Luca Zocchi</b>, suo attuale marito, ma anche <b>l’amore per le figlie.</b> “Oggi sono in cura – ha ammesso Fernanda -. Rialzarsi dal mio passato non è stato facile, ma ci sto provando. Tra disintossicazioni e l’amore per la mia famiglia.”</p>
      <related>
        <h4>Leggi anche</h4>
        <a href="https://dilei.it/vip/fernanda-lessa/588604/"/>
        <a href="https://dilei.it/vip/video/casa-fernanda-lessa/598931/"/>
        <a href="https://dilei.it/vip/video/fernanda-lessa-verissimo-alcol-droghe-morte-figlio/589111/"/>
        <a href="https://dilei.it/vip/video/domenica-live-fernanda-lessa-marito/595866/"/>
        <a href="https://dilei.it/vip/bobo-vieri-matrimonio-costanza-caracciolo/583700/"/>
      </related>
    </article>
  </body>
</html>