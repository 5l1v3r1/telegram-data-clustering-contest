<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/egitim-calisanlarina-yonelik-siddet-aciklamasi-h543814.html"/>
    <meta property="og:site_name" content="KamuAjans"/>
    <meta property="article:published_time" content="2019-11-20T09:10:54+00:00"/>
    <meta property="og:title" content="Eğitim Çalışanlarına Yönelik Şiddet Açıklaması"/>
    <meta property="og:description" content="Türkiye Kamu-Sen ve Türk Sağlık-Sen Genel Başkanı Önder Kahveci, kişisel twitter hesabı üzerinden eğitim çalışanlarına yönelik şiddet konusuna dair önemli açıklamalarda bulundu."/>
  </head>
  <body>
    <article>
      <h1>Eğitim Çalışanlarına Yönelik Şiddet Açıklaması</h1>
      <address><time datetime="2019-11-20T09:10:54+00:00">20 Nov 2019, 09:10</time> by <a rel="author">KamuAjans</a></address>
      <p>
        <b>Türkiye Kamu-Sen ve Türk Sağlık-Sen Genel Başkanı Önder Kahveci, kişisel twitter hesabı üzerinden eğitim çalışanlarına yönelik şiddet konusuna dair önemli açıklamalarda bulundu.</b>
      </p>
      <p>Türkiye Kamu-Sen ve Türk Sağlık-Sen Genel Başkanı Önder Kahveci, ''Türk Eğitim-Sen’imizin <a href="http://www.kamuajans.com/haberleri/e%C4%9Fitim+%C3%A7al%C4%B1%C5%9Fanlar%C4%B1">eğitim çalışanları</a>na yönelik <a href="http://www.kamuajans.com/haberleri/%C5%9Fiddet">şiddet</a>in önlenmesi için başlattığı çalışmalara ve 81 ilden Sn. Cumhurbaşkanına gönderdiği mektuptaki ifadelere bütün hassasiyetimizle katılıyoruz. Kamuda ve toplumsal hayatımızda şiddet en önemli sorunumuz haline gelmiştir.</p>
      <p>Başta sağlık ve eğitim çalışanları olmak üzere posta dağıtıcıları, zabıtalar, vergi ve icra memurları gibi her alanda şiddete maruz kalan kamu görevlilerimiz bulunmaktadır.</p>
      <p>Kadın ve çocuklarımıza yönelik şiddet eylemleri de her geçen gün artmaktadır. Bilinmelidir ki, Türkiye Kamu-Sen her türlü şiddetin karşısındadır.</p>
      <p>Türkiye Kamu-Sen olarak toplumsal yaşamımızı tehdit eder boyuta gelen şiddet olaylarına kökten bir çözüm üretilmesi gerektiği gerçeğinden hareketle, Sn. Cumhurbaşkanımız başta olmak üzere tüm yetkililerin bu konuda gerekli hassasiyeti göstereceklerine inanıyoruz.</p>
      <p>Yetkililerden, kamu çalışanlarına, kadınlara ve çocuklara yönelik şiddet eylemlerine en ağır ceza verilmesi için bir mevzuat değişikliği  yapılmasını bekliyoruz.'' dedi.</p>
    </article>
  </body>
</html>