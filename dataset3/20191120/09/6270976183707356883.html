<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/ukrayina-vymagatyme-vid-rf-ponad-1-24-mlrd-grn-kompensatsiyi-za-vtrachene-majno-v-krymskyh-portah/"/>
    <meta property="og:site_name" content="Рубрика"/>
    <meta property="article:published_time" content="2019-11-20T09:23:44+00:00"/>
    <meta property="og:title" content="Україна вимагатиме від РФ понад 1,24 млрд грн компенсації за втрачене майно в кримських портах"/>
    <meta property="og:description" content="Адміністрація морських портів України готує вимогу до уряду Російської Федерації про виплату компенсації збитків внаслідок тимчасової окупації території Автономної Республіки Крим. Про це йдеться в повідомленні на сайті адміністрації. “Вартість державного майна, яке було закріплене за філіями АМПУ та незаконно привласнене самопроголошеною владою Криму, сягає понад 1,24 млрд грн”, – наголосили в АМПУ. “Цього разу […]"/>
  </head>
  <body>
    <article>
      <h1>Україна вимагатиме від РФ понад 1,24 млрд грн компенсації за втрачене майно в кримських портах</h1>
      <address><time datetime="2019-11-20T09:23:44+00:00">20 Nov 2019, 09:23</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/09/Snymok-ekrana-2019-09-26-v-4.24.59-PP-860x580-c-1.png"/>
      </figure>
      <p>Джерело: medium.com<br/><b><b>Адміністрація морських портів України готує вимогу до уряду Російської Федерації про виплату компенсації збитків внаслідок тимчасової окупації території Автономної Республіки Крим.</b></b></p>
      <p>Про це йдеться в повідомленні на <a href="http://www.uspa.gov.ua/">сайті адміністрації.</a></p>
      <p>“Вартість державного майна, яке було закріплене за філіями АМПУ та незаконно привласнене самопроголошеною владою Криму, сягає понад 1,24 млрд грн”, – наголосили в АМПУ.</p>
      <p>“Цього разу ми використовуємо положення Угоди про заохочення та взаємний захист інвестицій. Перший крок – це направлення вимог щодо компенсації збитків безпосередньо уряду РФ. Якщо протягом півроку ми не отримаємо відповіді, ця справа перейде на розгляд до міжнародного арбітражу”, – наголосив керівник АМПУ Райвіс Вецкаганс.</p>
      <p>Відповідне письмове повідомлення до уряду РФ з вимогою врегулювати спір щодо відшкодування інвестиційних втрат у зв’язку з експропріацією активів АМПУ на тимчасово окупованій території Криму відповідно до угоди між Кабінетом Міністрів України та урядом РФ про заохочення та взаємний захист інвестицій, яка діє від 1998 року, АМПУ планує надіслати до кінця 2019 року.</p>
      <p>Інтереси АМПУ в спорі з Росією представлятиме юридична компанія Covington &amp; Burling LLP, яка має досвід захисту інтересів суб’єктів господарювання в міжнародних публічно-правових арбітражних інститутах.</p>
      <p>“Наголошуємо, що та обставина, що ДП “АМПУ” позивається стосовно тимчасово непідконтрольних активів на території півострова, жодним чином не означає, що підприємство погоджується з існуванням будь-яких правових підстав для окупації та анексії Криму, який залишається територією України”, – зазначили на підприємстві.</p>
      <p>Раніше: <a href="https://rubryka.com/2019/11/20/do-ukrayiny-tak-ne-dijshlo-ponad-35-mln-vijskovoyi-dopomogy-ssha/">до України так не дійшло понад $35 млн військової допомоги США.</a></p>
      <p> </p>
    </article>
  </body>
</html>