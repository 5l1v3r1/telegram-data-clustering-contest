<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718843/mercato-auricolari-wireless-airpods"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T09:32:01+00:00"/>
    <meta property="og:title" content="AirPods dominano il mercato true wireless, ma la concorrenza cresce"/>
    <meta property="og:description" content="Malgrado gli AirPods continuino a dominare il mercato degli auricolari wireless, gli ultimi datci dicono che la concorrenza si sta avvicinando."/>
  </head>
  <body>
    <article>
      <h1>AirPods dominano il mercato true wireless, ma la concorrenza cresce</h1>
      <address>
        <time datetime="2019-11-20T09:32:01+00:00">20 Nov 2019, 09:32</time>
      </address>
      <p>Gli AirPods sono gli auricolari true wireless più venduti al mondo, ma secondo un nuovo report di <a href="https://www.counterpointresearch.com/global-true-wireless-hearables-market-reaches-33-million-units-q3-2019/">Counterpoint Research</a> la concorrenza è in costante crescita e si sta avvicinando mese dopo mese.</p>
      <p>Secondo questo nuovo report, nel terzo trimestre del 2019 sono stati <b>venduti oltre 33 milioni di auricolari true wireless</b>, con un aumento del 22% rispetto al secondo trimestre. Gli Stati Uniti rappresentano il 31% delle vendite in questa categoria, superando per la prima volta i 10 milioni di unità vendute in un solo trimestre.</p>
      <p>Nel secondo trimestre, <b>Apple ha rappresentato il 53% delle vendite di auricolari wireless</b>. Ora, il numero è sceso al 45%. <b>Samsung</b>, che è uno dei principali concorrenti di Apple nel segmento degli smartphone, si posiziona al terzo posto e detiene solo il 6% del mercato. Il marchio cinese <b>Xiaomi</b> si è distinto per aver raggiunto il 9% del mercato, ed è ora al secondo posto, ma ancora molto al di sotto di Apple.</p>
      <figure>
        <img src="https://static.iphoneitalia.com/wp-content/uploads/2019/11/Q3-2019-Wireless-Earphone-Market-Sharepng-800x330.png"/>
      </figure>
      <p>Poiché il sondaggio si riferisce al terzo trimestre del 2019, i risultati non includono ancora le vendite dei nuovi <a href="https://www.iphoneitalia.com/717206/airpods-pro-recensione">AirPods Pro</a>. In ogni caso, secondo Counterpoint Research c’è stato un aumento della domanda di AirPods di seconda generazione anche nel terzo trimestre. Apple ha dalla sua anche le cuffie con marchio Beats, che si classificano al quinto posto.</p>
      <p>Negli ultimi mesi, sia <b>Amazon che Microsoft</b> sono entrati anche nel mercato degli auricolari wireless con <a href="https://www.iphoneitalia.com/709782/amazon-echo-buds-rivali-airpods">Amazon Echo Buds</a> e <a href="https://www.iphoneitalia.com/710642/caratteristiche-surface-erabuds">Microsoft Surface Earbuds</a>. Questi due dispositivi, combinati con molti altri concorrenti cinesi, dovrebbero rendere la concorrenza sempre più agguerrita.</p>
      <p>Liz Lee, senior analyst presso Counterpoint Research, ritiene che i consumatori cercheranno sempre più accessori audio true wireless per la comodità che offrono.</p>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07ZPNLGDP"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07PYMK77Y"/>
      </figure>
      <figure>
        <img src="https://ir-it.amazon-adsystem.com/e/ir?t=ipit-pb-21&amp;l=alb&amp;o=29&amp;a=B07PZRD7C5"/>
      </figure>
      <h3>
        <a href="https://www.amazon.it/APPLE-MWP22TY-A-Apple-AirPods/dp/B07ZPNLGDP?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07ZPNLGDP">Apple AirPods Pro</a>
      </h3>
      <p>EUR 271,77 <a href="https://www.amazon.it/APPLE-MWP22TY-A-Apple-AirPods/dp/B07ZPNLGDP?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07ZPNLGDP">Vedi su Amazon</a></p>
      <h3>
        <a href="https://www.amazon.it/Apple-AirPods-custodia-ricarica-Modello/dp/B07PYMK77Y?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07PYMK77Y">Apple AirPods con custodia di ricarica (Ultimo Modello)</a>
      </h3>
      <p>EUR 179,00 EUR 143,99 <a href="https://www.amazon.it/Apple-AirPods-custodia-ricarica-Modello/dp/B07PYMK77Y?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07PYMK77Y">Vedi su Amazon</a></p>
      <h3>
        <a href="https://www.amazon.it/Apple-AirPods-custodia-ricarica-wireless/dp/B07PZRD7C5?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07PZRD7C5">Apple AirPods con custodia di ricarica wireless (Ultimo Modello)</a>
      </h3>
      <p>EUR 229,00 EUR 179,00 <a href="https://www.amazon.it/Apple-AirPods-custodia-ricarica-wireless/dp/B07PZRD7C5?SubscriptionId=AKIAJ7QGVXI7F5GGUVVA&amp;tag=ipit-pb-21&amp;linkCode=alb&amp;camp=2025&amp;creative=165953&amp;creativeASIN=B07PZRD7C5">Vedi su Amazon</a> <a href="https://www.iphoneitalia.com/category/dati-di-vendita">Dati di vendita</a></p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>