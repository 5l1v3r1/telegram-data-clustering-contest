<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.takvim.com.tr/ekonomi/2019/11/20/098-099-dusuk-faizli-konut-kredisi-kampanyasi-vakifbank-ziraat-bankasi-ve-halkbank-ucuz-ev-satis-fiyatlari"/>
    <meta property="og:site_name" content="Takvim"/>
    <meta property="article:published_time" content="2019-11-20T09:56:11+00:00"/>
    <meta property="og:title" content="Piyasa fiyatının altında! Vakıfbank, Ziraat Bankası ve Halkbank ucuz ev satış fiyatları..."/>
    <meta property="og:description" content="Haberin devamı"/>
  </head>
  <body>
    <article>
      <h1>Piyasa fiyatının altında! Vakıfbank, Ziraat <a href="https://www.takvim.com.tr/haberleri/banka">Banka</a>sı ve Halkbank <a href="https://www.takvim.com.tr/haberleri/ucuz-ev-satis-fiyatlari">ucuz ev satış fiyatları</a>...</h1>
      <h2>Gayrimenkul sektörü için <a href="https://www.takvim.com.tr/haberleri/faiz">faiz</a> oranlarının yüzde 1'in altına düşmesiyle konut satışları arttı. Bu bağlamda Halkbank, Vakıfbank ve Ziraat <a href="https://www.takvim.com.tr/haberleri/banka">Banka</a>sı ev listesini güncelledi. Yenilenen konut fiyatları ile ev sahibi olmak isteyen vatandaşlar 0.98-0.99 kredi ile konut sahibi olabiliyor. 0.98-0.99 faizle ev sahibi olmak isteyenler, yılın son çeyreğinde oluşan fırsatları değerlendirirken, faizlerde devam etmesi beklenen düşüşle satışların kasım/aralık ayında da yükselmesi öngörülüyor. İşte Vakıfbank, Ziraat Bankası ve Halkbank <a href="https://www.takvim.com.tr/haberleri/ucuz-ev-satis-fiyatlari">ucuz ev satış fiyatları</a> ve detaylar için tıklayınız</h2>
      <address>
        <time datetime="2019-11-20T09:56:11+00:00">20 Nov 2019, 09:56</time>
      </address>
      <p>Devlet bankaları piyasa fiyatının yüzde 20 daha altına ucuz fiyatlarla yeni konut satış ilanları yayımladı. Evler hem piyasa fiyatının çok altına satılıyor hem de kamu bankaları yüzde 0.99 faiz oranı ile 180 ay vadeli konut kredisi kullanma imkanı sunuyor. Detaylar haberimizde! İcradan satılık daireler ile ucuz ev sahibi olma fırsatı... Konut kredisi faiz oranlarının kamu bankaları ardından pek çok özel bankada da yüzde 1'in altını görmesiyle konut satışları aylık 140 bin bandına oturdu. 1 milyon konut satışı geçilirken, kredili satışlar bu ay yüzde 525 arttı.</p>
      <related>
        <a href="https://www.takvim.com.tr/ekonomi/2019/11/20/kredi-notu-nedir-nasil-ogrenilir-kredi-notu-dusuk-olanlara-kredi-veren-bankalar-hangileri"/>
        <a href="https://www.takvim.com.tr/ekonomi/2019/11/20/078-mujdesi-geldi-kasim-ayi-kredi-faizi-dustu-halkbank-ziraat-bankasi-ve-vakifbank-ev-konut-kredisi-faiz-oranlari"/>
      </related>
      <p><b>KONUT SATIŞLARI YÜZDE 525 ARTTI</b><br/><br/>'İpotekli' satış olarak bilinen banka kredili konut satışlarında gerçekleşen büyük artışlar dikkat çekiyor. Konut kredisi faiz oranlarının ağustosta 0.99'a çekilmesiyle başlayan artış trendi, özel bankaların da katılımıyla hız kazanıyor. Geçen yıldan bu yana aydan aya 5-8 bin bandında dip seviyeleri gören kredili satışlar yeniden 50 bin seviyesine geldi. Türkiye İstatistik Kurumu (TÜİK) tarafından açıklanan ekim ayı konut satışlarında, ipotekli konut satışlarının payının yüzde 525 artışla yüzde 35'e yükseldiği görüldü.<br/><br/>2018 ekim ayında en düşük yüzde 2 oranında olan konut kredisi faiz oranları nedeniyle ipotekli satışlar 8 bin civarında iken, satışların çok büyük bir kısmı firmaların konut kampanyalarından yararlanılarak yapılmıştı.</p>
      <figure>
        <img src="https://iatkv.tmgrup.com.tr/ae90cb/0/0/0/0/842/775?u=https%3a%2f%2fitkv.tmgrup.com.tr%2f2019%2f11%2f20%2f098-099-dusuk-faizli-konut-kredisi-kampanyasi-vakifbank-ziraat-bankasi-ve-halkbank-ucuz-ev-satis-fiyatlari-1574242835202.jpg&amp;mw=550"/>
      </figure>
      <p>
        <b>ZİRAAT BANKASI UCUZ EV SATIŞLARI</b>
      </p>
      <figure>
        <img src="https://iatkv.tmgrup.com.tr/8a2ea1/0/0/0/0/843/753?u=https%3a%2f%2fitkv.tmgrup.com.tr%2f2019%2f11%2f20%2f098-099-dusuk-faizli-konut-kredisi-kampanyasi-vakifbank-ziraat-bankasi-ve-halkbank-ucuz-ev-satis-fiyatlari-1574242841169.jpg&amp;mw=550"/>
      </figure>
      <figure>
        <img src="https://iatkv.tmgrup.com.tr/24e299/0/0/0/0/825/845?u=https%3a%2f%2fitkv.tmgrup.com.tr%2f2019%2f11%2f20%2f098-099-dusuk-faizli-konut-kredisi-kampanyasi-vakifbank-ziraat-bankasi-ve-halkbank-ucuz-ev-satis-fiyatlari-1574242899993.jpg&amp;mw=550"/>
      </figure>
      <p>
        <b>VAKIFBANK UCUZ EV SATIŞLARI</b>
      </p>
      <figure>
        <img src="https://iatkv.tmgrup.com.tr/022f91/0/0/0/0/881/862?u=https%3a%2f%2fitkv.tmgrup.com.tr%2f2019%2f11%2f20%2f098-099-dusuk-faizli-konut-kredisi-kampanyasi-vakifbank-ziraat-bankasi-ve-halkbank-ucuz-ev-satis-fiyatlari-1574242899550.jpg&amp;mw=550"/>
      </figure>
      <figure>
        <img src="https://iatkv.tmgrup.com.tr/5e63ef/0/0/0/0/1295/675?u=https%3a%2f%2fitkv.tmgrup.com.tr%2f2019%2f11%2f20%2f098-099-dusuk-faizli-konut-kredisi-kampanyasi-vakifbank-ziraat-bankasi-ve-halkbank-ucuz-ev-satis-fiyatlari-1574242954349.png&amp;mw=550"/>
      </figure>
      <p>
        <b>HALKBANK UCUZ EV SATIŞLARI</b>
      </p>
      <p><b>İKİNCİ ELE YARADI</b><br/><br/>İlk defa satılan konut sayısı ekimde geçen yılın aynı ayına göre yüzde 32.9 azalarak 50 bin 181'e geriledi. Düşük faiz hareketi ikinci el konut satışlarını artırmaya devam ediyor. İkinci el konut satışları ekimde geçen yılın aynı dönemine kıyasla yüzde 29.2 artarak 92 bin 629 olarak gerçekleşti.<br/><br/>Satışlarda düşük faizin öneminin rakamlara çok açık şekilde yansıdığını belirten İnşaatçılar Derneği (İNDER) Başkanı Nazmi Durbakayım, "Toplam satışlar içinde payı yüzde 23 olan ipotekli satışlar, 2013'ten 2018'e kadar geçen sürede yıllık yüzde 33 ortalamanın çok altında kaldı. Kullandırılan konut kredilerindeki denge ikinci el konut satışlarında yoğunlaşmaya başladı" diye konuştu.<br/><br/><b>ŞARTLAR ZORLAŞTI</b><br/><br/>Durbakayım, bankaların kredi kullandırma kriterlerinin devam eden projelere yönelik daha kolay iken, bu yıl ikinci el satışlarda kolaylık yapıldığını söyledi. Durbakayım, "Bankaların kredi kriterlerini gözden geçirip mevcut şartlara göre düzenlemelerini bekliyoruz" dedi.</p>
      <p><b>"DESTEKLEYİCİ TEDBİRLER GEREKİYOR"</b><br/><br/>Konut Geliştiricileri ve Yatırımcıları Derneği (KONUTDER) Başkanı Altan Elmas ise, konut satışlarında yakalanan ivmenin devam edeceğini vurgularken, yılın tamamında 1 milyon 300 bine yakın bir satışın gerçekleşebileceğini söyledi. Birinci el konut satışlarının ikinci el konut satışlarına göre daha az arttığını anlatan Elmas, bunun yarı yarıya bir seviyeye gelmesi gerektiğine dikkat çekti. Elmas, "Aksi halde üretimi hızlandıramayacağız, istihdamı artırmakta zorlanacağız. Bu nedenle toplam satışlar bizi yanıltmasın. Birinci el satışları destekleyecek tedbirler gerekiyor" dedi.<br/><br/><b>"POTANSİYELİMİZ YÜKSEK"</b><br/><br/>Yabancılara yapılan konut satışları ise ekimde geçen yılın aynı ayına göre yüzde 31.9 azalarak 4 bin 272 oldu. Geçen yıl ağustos/eylül/ekim döneminde dövizde ani yükselişin etkisiyle birlikte yabancıların Türkiye'den konut alımı bir anda katlanmış, tüm zamanların en yüksek seviyelerine ulaşmıştı.<br/><br/>Altan Elmas, baz etkisiyle yaşanan artışa vurgu yaparken, "4 bin satış bandına ulaşan yabancının konut alımı, bizim için çok önemli. Daha önce bu sayılar bin-2 bin konut seviyesindeydi. çok daha yükselecek bir potansiyelimiz var. Gelecek yıllarda bunu göreceğiz" dedi.<br/><br/><b>1 MİLYON BANDI AŞILDI</b><br/><br/>2019'un ilk 10 ayındaki konut satışları 1 milyon adedi aşarak, 1 milyon 8 bin oldu. Yılı 1 milyon 300 bine yakın bir satışla kapatmayı bekleyen sektör temsilcileri; yüksek faiz oranları, sınırda yaşanan olumsuz gelişmeler gibi etkenlere rağmen ulaşılan rakamın çok değerli olduğuna dikkat çekti. Toplam konut satışları 2016'da 1 milyon 341 bin, 2017'de 1 mlyon 409 bin, 2018'de 1 milyon 375 bin olarak kayıtlara geçmişti.</p>
      <p>
        <b>BAŞKAN ERDOĞAN'DAN YENİ FAİZ İNDİRİMİ AÇIKLAMASI</b>
      </p>
      <p>Cumhurbaşkanı Recep Tayyip Erdoğan AK Parti İl Başkanları Toplantısı kapsamında gündeme dair önemli açıklamalarda bulundu ve yeni faiz indirimi müjdesi verdi. Ekonomiye yapılan tüm saldırılara rağmen yola emin adımlarla ilerlediklerini belirten Cumhurbaşkanı Erdoğan yeni bir faiz indirimi açıklamasında bulundu.</p>
      <p>2020 yılında faizlerin inmeye devam edeceğini ve tek haneli enflasyon hedeflerini tutturacaklarını belirten Cumhurbaşkanı Erdoğan "Bunlar geçenlerde bize nasihat ediyorlardı, yine IMF'den borç almanız lazım dediler. Buraya gelenlerle özel toplantılar yapıp kıvırmaya kalktılar. Bunu yaparız, yapmakta sakınca yok da size mi kaldı ya! Bunların hepsi de bizden önceki dönemlerde toplanıp harcanan ve bize kalan borçlardır 2003-18 arasında ülkemizi ortalama yüzde 5.6 büyüttük. Cari işlemler dengemiz artık fazla veriyor Kamu borçlanma oranımızda bir parça artış yaşanmışsa da AB kriterlerine göre iyi durumdayız.</p>
      <p>Enflasyonu yeniden tek haneli rakamlara indirerek ülkemizin üzerindeki kara bulutları dağıtıyoruz. 2020 faizin daha da düştüğü yıl olacak. Gelin yatırım yapın. Her sektöre sesleniyorum. Gel yatırım yap… Bankalarımızın kapıları sizlere açık Kendi parana dön ve kendi paranı kullanmaktan çekinme. Milli para ile adım atma dönemine döndük, bunu başarı ile yürütmek durumundayız. Yatırımcımıza sesleniyorum, endişe etmeyin. Lütfen kendi alanınızda yatırım yapmaya devam edin" diyerek yabancı yatırımcılara da seslendi.</p>
    </article>
  </body>
</html>