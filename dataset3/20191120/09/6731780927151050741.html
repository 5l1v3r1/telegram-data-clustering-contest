<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/suso-botta-risposta-salvini/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T09:59:51+00:00"/>
    <meta property="og:title" content="Suso, botta e risposta con Salvini: “Spero che Babbo Natale ti porti voglia di amministrare”"/>
    <meta property="og:description" content="L’attaccante del Milan Jesus Suso ha risposto ironicamente agli auguri che Matteo Salvini gli ha fatto sulla pagina ufficiale di club rossonero. La stagione 2019/2020 non è iniziata nel migliore dei modi per Jesus Suso. L’esterno spagnolo del Milan, fino allo scorso anno arma in più della squadra rossonera, sembra aver perso estro ed incisività …"/>
  </head>
  <body>
    <article>
      <h1>Suso, botta e risposta con Salvini: “Spero che Babbo Natale ti porti voglia di amministrare”</h1>
      <address><time datetime="2019-11-20T09:59:51+00:00">20 Nov 2019, 09:59</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Suso-risponde-a-Salvini.jpg"/>
      </figure>
      <p>L’attaccante del Milan Jesus Suso ha risposto ironicamente agli auguri che Matteo Salvini gli ha fatto sulla pagina ufficiale di club rossonero.</p>
      <p>La stagione 2019/2020 non è iniziata nel migliore dei modi per <b>Jesus Suso</b>. L’esterno spagnolo del <b>Milan</b>, fino allo scorso anno arma in più della squadra rossonera, sembra aver perso estro ed incisività in fase offensiva. La colpa di certo non è solamente sua (anzi la percentuale è decisamente spostata verso la squadra), visto che i rossoneri in questo inizio stagione non hanno trovato una quadratura del cerchio. L’esperimento <a href="https://www.viagginews.com/2019/06/19/chi-e-marco-giampaolo-allenatore/">Giampaolo</a> è finito prima che potesse decollare, il tecnico non si è mostrato capace di trovare una chiave tattica, e questo ha mandato in <b>confusione</b> i suoi che di settimana in settimana si sono dovuti adattare a moduli e ruoli differenti.</p>
      <p>L’arrivo sulla panchina di <b>Pioli</b> sembra aver dato nuova linfa al Milan che prima della pausa ha messo in seria difficoltà la <b>Juventus</b> ed ha rischiato anche di portare a casa un punto d’oro. La settimana di stacco dal campionato è coincisa con il giorno del 26esimo compleanno per l’attaccante spagnolo. Compagni, avversari e fan hanno tributato i loro auguri al calciatore, e lo stesso club ha voluto celebrare la ricorrenza sulla pagina ufficiale.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Botta e risposta tra Suso e Salvini</h3>
      <figure>
        <img src="https://www.viagginews.com/wp-content/uploads/2019/11/Salvini-Suso.jpg"/>
      </figure>
      <p>La speranza di tutti è che il ritorno in campionato post compleanno regali al Milan un Suso in grande forma fisica e mentale. La stessa speranza la condivide <b>Matteo Salvini</b>, il quale però l’ha espressa in maniera polemica sotto il post di auguri del Milan: “Auguri! Nella speranza che <b>Babbo Natale</b> ti porti un po’ di velocità, di grinta e di voglia di giocare”. Una frase che non è andata a genio all’esterno spagnolo che ha deciso di ripagare con la stessa moneta il politico: “Grazie Salvini. Nella speranza che Babbo Natale ti porti un po’ di velocità, di grinta di voglia di amministrare meglio, molto meglio, un paese che amo”.</p>
      <figure>
        <img src="https://www.viagginews.com/wp-content/uploads/2019/07/salvini.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/donna-uccisa-marito-finge-aggressione-confessa/"/>
        <a href="https://www.viagginews.com/2019/11/20/miracolo-sokolka-analisi-ostia-compatibile-tessuto-cardiaco/"/>
        <a href="https://www.viagginews.com/2019/11/20/ezio-greggio-chi-era-padre-deportato-campo-concentramento/"/>
      </related>
    </article>
  </body>
</html>