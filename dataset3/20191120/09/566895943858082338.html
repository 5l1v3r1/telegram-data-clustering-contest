<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578700/ne-znau-so-z-nim-zrobili-mati-zniklogo-bezvisti-ucasnika-ato-boitsa-so-ii-sina-vbili-u-ternopoli-foto"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-20T09:40:00+00:00"/>
    <meta property="og:title" content="&quot;Не знаю, що з ним зробили&quot;, – мати зниклого безвісти учасника АТО боїться, що її сина вбили у Тернополі (ФОТО)"/>
    <meta property="og:description" content="Мати зниклого безвісти учасника АТО боїться, що її сина вбили у Тернополі"/>
  </head>
  <body>
    <article>
      <h1>"Не знаю, що з ним зробили", – мати зниклого безвісти учасника АТО боїться, що її сина вбили у Тернополі (ФОТО)</h1>
      <address><time datetime="2019-11-20T09:40:00+00:00">20 Nov 2019, 09:40</time> by <a rel="author">Тетяна Питак</a></address>
      <p>
        <i>У мережі мати зниклого безвісти учасника АТО просить допомогти розшукати її сина. Жінка думає, що чоловіка, скоріш за все, вбили у Тернополі. Пишуть <a href="https://ternopoliany.te.ua/zhittya/41024-ne-znaiu-shcho-z-nym-zrobyly-maty-znykloho-bezvisty-uchasnyka-ato-boitsia-shcho-ii-syna-vbyly-u-ternopoli">Тернополяни</a>.</i>
      </p>
      <p>Сержант ЗСУ Богуславський Юрій з міста Кременець пропав ще 31 березня 2017 року. Він служив у 44-тій артилерійській бригаді у місті Тернопіль.</p>
      <p>Мати зниклого бійця каже, що її син учасник АТО, виконував бойові завдання під градами, за що має подяки та нагороди. </p>
      <p>"Повернувся з війни живим, здоровим, а тут, в частині, на мирній землі, через нестатутні відносини з командуванням частини (зі слів свідків) зник, і я вже майже 3 роки живу як в пеклі, бо не знаю, що з ним зробили, чи його десь їдять черви, чи десь бродить по світу без пам'яті, чи його десь тримають насильно. Не знаю, як за нього молитися: чи як за живого, чи як за мертвого", – пише у Facebook  матір бійця Фількевич Мирослава.</p>
      <p>За словами жінки, у поліції відкрили кримінальне провадження по ст. 115 ККУ (підозра у вбивстві). Однак, справу не поспішають розкривати.</p>
      <p>"Я неодноразово зверталась і в Генеральну прокуратуру, і в МВС, і в Міністерство оборони, і в НАБУ, і до омбуцмена, і до президента, але завжди отримувала тільки відписки, що мої звернення пересилаються в Тернопільську прокуратуру, де їх і не збирались розглядати. А куди поділись всі ті бойові побратими та друзі, якими так пишався Юрій???!", – розповідає вона.</p>
      <p>Фількевич Мирослава просить усіх, хто володіє будь-якою інформацією, допомогти розшукати її сина.</p>
      <slideshow>
        <figure>
          <img src="https://s.0352.ua/section/newsInText/upload/images/news/intext/000/051/461/742166784611810645275487065613633081835520n_5dd4f25936da9.jpg"/>
        </figure>
        <figure>
          <img src="https://s.0352.ua/section/newsInText/upload/images/news/intext/000/051/461/742775644611810978608781630079228592521216n_5dd4f258e29ac.jpg"/>
        </figure>
        <figure>
          <img src="https://s.0352.ua/section/newsInText/upload/images/news/intext/000/051/461/8a4cbfc235157333e18c7675e2c4abfdxl_5dd4f2599c855.jpg"/>
        </figure>
      </slideshow>
    </article>
  </body>
</html>