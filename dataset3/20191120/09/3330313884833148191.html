<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904466/-als-je-voor-den-bosch-bent-ben-je-automatisch-een-racist-dat-is-niet-eerlijk-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T09:02:00+00:00"/>
    <meta property="og:title" content="Den Bosch-fans gefrustreerd: 'Heb ook kraaiengeluiden gemaakt, gebeurt al zo lang'"/>
    <meta property="og:description" content="De frustraties zitten hoog bij de FC Den Bosch-supporters na het duel met Excelsior. Het spel werd tijdens die wedstrijd stilgelegd, omdat Excelsior-speler Ahmad Mendes Moreira racistisch bejegend werd vanaf de tribunes. Volgens een van de supporters, Corné, worden alle supporters van Den Bosch over één kam geschoren na het incident. &quot;De mensen die racistische uitlatingen hebben gedaan, moeten keihard worden gestraft, en ik vertrouw erop dat dat ook gebeurt&quot;, begint hij tegen het Eindhovens Dagblad. &quot;De reactie die de club in eerste instantie gaf was een grote fout. Maar wat er nu gebeurt, is dat we allemaal over één kam worden geschoren. Als je voor Den Bosch bent, ben je automatisch ook een racist. Dat is niet eerlijk.&quot; Den Bosch gaat diep door het stof: 'Heeft niets met onze club te maken' Rutte meldt zich bij FC Den Bosch over racisme en reageert: &quot;Heb niet de illusie&quot; Excelsior komt in actie voor Mendes Moreira: 'Het heeft onze club diep geraakt'"/>
  </head>
  <body>
    <article>
      <h1>Den Bosch-fans gefrustreerd: 'Heb ook kraaiengeluiden gemaakt, gebeurt al zo lang'</h1>
      <address>
        <time datetime="2019-11-20T09:02:00+00:00">20 Nov 2019, 09:02</time>
      </address>
      <p>
        <b>De frustraties zitten hoog bij de FC Den Bosch-supporters na het duel met Excelsior. Het spel werd tijdens die wedstrijd stilgelegd, omdat Excelsior-speler Ahmad Mendes Moreira racistisch bejegend werd vanaf de tribunes.</b>
      </p>
      <p>Volgens een van de supporters, Corné, worden alle supporters van Den Bosch over één kam geschoren na het incident. "De mensen die racistische uitlatingen hebben gedaan, moeten keihard worden gestraft, en ik vertrouw erop dat dat ook gebeurt", begint hij tegen het <i>Eindhovens Dagblad</i>. "De reactie die de club in eerste instantie gaf was een grote fout. Maar wat er nu gebeurt, is dat we allemaal over één kam worden geschoren. Als je voor Den Bosch bent, ben je automatisch ook een racist. Dat is niet eerlijk."</p>
      <p>"Ik heb ook kraaiengeluiden gemaakt. Hraa, hraa, hraa. Dat gebeurt al zo lang. We doen het bij iedereen, zoals ze in andere stadions fluiten om de linksbuiten van de tegenstander te intimideren. Het heeft niks met de kleur van een speler te maken. Ik ben fel tegen racisme."</p>
      <p>Een van de M-Side-supporters van Den Bosch, die niet met naam bekend wil worden, had niet in de gaten wat er aan de hand was tijdens het duel. "Tijdens de wedstrijd had 98 procent van ons vak geen idee wat er precies speelde, ook doordat de stadionspeaker verklaarde dat het om een misverstand ging. Sterker nog: ik heb Mendes Moreira ook uitgefloten toen hij voor ons vak stond te juichen. Pas na de wedstrijd besefte ik wat er echt was gebeurd. Dat is vreselijk. Als ik had geweten wat er was gebeurd, had ik dat nooit gedaan."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904270/den-bosch-gaat-diep-door-het-stof-heeft-niets-met-onze-club-te-maken-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904373/oppositie-fluit-rutte-terug-over-racisme-bij-fc-den-bosch-heb-niet-de-illusie-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904379/excelsior-komt-in-actie-voor-mendes-moreira-het-heeft-onze-club-diep-geraakt-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>