<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/efterlyst-hittades-pa-ikeas-sangavdelning/"/>
    <meta property="og:site_name" content="DN.SE"/>
    <meta property="article:published_time" content="2019-11-20T09:05:00+00:00"/>
    <meta property="og:title" content="Efterlyst hittades på Ikeas sängavdelning"/>
    <meta property="og:description" content="En efterlyst man hittades tidigt på onsdagsmorgonen på sängavdelningen på Ikea i Uppsala."/>
  </head>
  <body>
    <article>
      <h1>Efterlyst hittades på Ikeas sängavdelning</h1>
      <address><time datetime="2019-11-20T09:05:00+00:00">20 Nov 2019, 09:05</time> by <a rel="author" href="https://www.dn.se/av/anders-bolling/" target="_blank">Anders Bolling</a></address>
      <p>
        <b>En efterlyst man hittades tidigt på onsdagsmorgonen på sängavdelningen på Ikea i Uppsala. Han sitter nu anhållen i Stockholm, där han är misstänkt för brott. Polisen vill dock inte gå i på vilket slags brott.</b>
      </p>
      <p>Polisen fick klockan 05.10 på onsdagen ett samtal från personalen på Ikea i Uppsala. Man hade upptäckt en person som stannat kvar på sängavdelningen efter stängning.</p>
      <p>– Han verkar inte ha märkt att de sett honom. Om det var för att han sov eller av något annat skäl vet jag inte, säger Tobias Ahlén, presstalesperson för polisens region mitt.</p>
      <p>En patrull beordrades dit, och det visade sig att personen i fråga var anhållen i sin frånvaro av polisen i Stockholm. Därför överlämnades han strax före klockan 07 till grannregionen i söder.</p>
      <p>Stockholmspolisen bekräftar att mannen sitter anhållen men vill inte gå in på varför.</p>
      <p>– Det enda jag kan säga är att den som anträffads i region mitt är misstänkt för att ha begått brott i region Stockholm, säger Anna Westberg, presstalesperson vid Stockholmspolisen.</p>
    </article>
  </body>
</html>