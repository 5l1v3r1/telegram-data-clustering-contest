<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apoel-toy-fronimoy-ta-paidia%E2%80%A6"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T09:50:00+00:00"/>
    <meta property="og:title" content="ΑΠΟΕΛ: Του φρονίμου τα παιδιά…"/>
    <meta property="og:description" content="Η λαϊκή παροιμία, «του φρονίμου τα παιδιά πριν πεινάσουν μαγειρεύουν» ταιριάζει άψογα στον σκεπτικισμό του Τόμας Ντολ, εν όψει την δύσκολης συνέχειας."/>
  </head>
  <body>
    <article>
      <h1>ΑΠΟΕΛ: Του φρονίμου τα παιδιά…</h1>
      <h2>Το δεκαήμερο υψηλής έντασης και η αναγκαιότητα του rotation…</h2>
      <address><time datetime="2019-11-20T09:50:00+00:00">20 Nov 2019, 09:50</time> by <a rel="author">Τάσος Χρυσοστόμου</a></address>
      <p>
        <b>Η λαϊκή παροιμία, «του φρονίμου τα παιδιά πριν πεινάσουν μαγειρεύουν» ταιριάζει άψογα στον σκεπτικισμό του Τόμας Ντολ, εν όψει την δύσκολης συνέχειας.</b>
      </p>
      <p>Οι «γαλαζοκίτρινοι» θα διαβούν ένα δύσκολο μονοπάτι, ουσιαστικά παίζοντας σε διπλό ταμπλό. Αρχής γενομένης από τον Σαββατιάτικο αγώνα με την Πάφο, το ματς της χρονιάς με την Ντούντελατζ και για «φινάλε» το Δευτεριάτικο el classico με την Ομόνοια στις 2 Δεκεμβρίου.</p>
      <p>
        <b>Όσο ο ίδιος κρίνει απαραίτητο…</b>
      </p>
      <p>Ο Σαββατιάτικος αγώνας με την Πάφο έρχεται σε ένα κομβικό σημείο για τους πρωταθλητές. Οι πολλές απουσίες από τον Αρχάγγελο λόγω Εθνικών ομάδων φαίνεται ότι θα επηρεάζουν τον τρόπο που θα αντιμετωπίσει ο Γερμανός κόουτς τον αγώνα. Κατά πάσαν πιθανότητα θα προχωρήσει σε σημαντικές διαφοροποιήσεις στην ενδεκάδα τόσο λόγω της κόπωσης των διεθνών, όσο και εξαιτίας των αγώνων που ακολουθούν.</p>
      <p>Ωστόσο… η ομάδα της Πάφου δεν χωράει καμίας αμφισβήτησης. Μπορεί στο φετινό πρωτάθλημα λόγω διάφορων συνθηκών να μην έχει την βαθμολογική συγκομιδή που θα ήθελα αλλά έχει ατομική ποιότητα που ξεχειλίζει. Με την φυγή του προπονητή της το κλίμα στην ομάδα φαίνεται πως άλλαξε. Αναμένεται να παίξει με αμυντικογενή τακτική προσπαθώντας τα τρέξει στις αντεπιθέσεις.</p>
      <p>
        <b>Σενάρια…</b>
      </p>
      <p>Δεν θα ήταν υπερβολή να λέγαμε ότι στον ΑΠΟΕΛ υπάρχουν δύο ισάξιες ενδεκάδες. Ο Βάτερμαν περιμένει σαν τρελός την επιστροφή του κάτω από τα δοκάρια, από την άλλη ο Ζοαζίνιο ίσως κληθεί να ξεκουράσει τον Νικόλα Ιωάννου. Πιθανόν να προφυλαχθεί και ο Γιώργος Μερκής.</p>
      <p>Πλουρασιμός υπάρχει και στα εξτρέμ. Πιθανόν να προτιμηθεί όπως ξεκουραστεί ο Ταμάρι εν όψει της συνέχειας. Εφραίμ – Γιάκολιτς μπορούν να τον αντικαταστήσουν.</p>
      <p>
        <b>Η δυσκολία</b>
      </p>
      <p>Είναι τεράστια η δυσκολία του Τόμας Ντολ να κρατήσει προσηλωμένους τους παίκτες του στο παιχνίδι με την Πάφο. Στο πίσω μέρος του μυαλού των παικτών σίγουρα γυροφέρνει το ματς στο Λουξεμβούργο, ένας ματς που ισούται με τους κόπους μιας ολόκληρης χρονιάς.</p>
      <p>Το ιδανικό σενάριο για τον ίδιο και τους παίκτες του είναι η ομάδα να μπει δυνατά και παθιασμένα στον αγωνιστικό χώρο του ΓΣΠ, καθαρίζοντας από νωρίς το παιχνίδι. Κάτι που φυσικά δεδομένων των όσων είδαμε δεν είναι καθόλου μα καθόλου εύκολο.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/apoel/karfose-to-belgio-o-nikolas-vid"/>
        <a href="https://www.24sports.com.cy/gr/sports/podosfairo/kypros/a-katigoria/apoel/eftiaxan-ti-mera-ston-kristiansen-pics"/>
        <a href="https://www.24sports.com.cy/gr/sports/podosfairo/kypros/a-katigoria/apoel/apoel-kathe-lepto-kai-17-xiliarika"/>
      </related>
    </article>
  </body>
</html>