<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/na-bukovini-zlovmisniki-katuvali-litnye-podruzhzhya/"/>
    <meta property="og:site_name" content="Прямий"/>
    <meta property="article:published_time" content="2019-11-20T09:35:00+00:00"/>
    <meta property="og:title" content="На Буковині зловмисники катували літнє подружжя"/>
    <meta property="og:description" content="У ніч на середу на спецлінію 102 надійшло повідомлення від голови Луковецької сільського ради, що двоє невідомих в масках проникли в житло 53-річного"/>
  </head>
  <body>
    <article>
      <h1>На Буковині зловмисники катували літнє подружжя</h1>
      <address>
        <time datetime="2019-11-20T09:35:00+00:00">20 Nov 2019, 09:35</time>
      </address>
      <p>
        <b>У ніч на середу на спецлінію 102 надійшло повідомлення від голови Луковецької сільського ради, що двоє невідомих в масках проникли в житло 53-річного чоловіка і 55-річної дружини у селі Луковиця Глибочицького району Чернівецької області, застосувавши фізичну силу, вимагали у потерпілих кошти.</b>
      </p>
      <p>Про це повідомляє ГУНП в Чернівецькій області.</p>
      <p>Побивши власника і його дружину, яку в подальшому замкнули в підвалі, зловмисники погрожували йому і почали вимагати гроші. Чоловікові вдалося втекти і покликати на допомогу. В цей час нападники, не заволодівши цінними речами та коштами, з місця події зникли.</p>
      <p>На місце події відразу виїхали керівництво обласного управління Нацполіції, слідчо-оперативні групи ГУНП і Глибоцького відділення поліції, управління карного розшуку, кінологи, а також криміналістична лабораторія.</p>
      <p>Поліцейські відпрацьовують район скоєння злочину. Проводиться огляд місця події, обхід прилеглої території, встановлюються і опитуються можливі свідки і очевидці.</p>
      <p>Нагадаємо, вчора, 20 листопада, <a href="https://prm.ua/u-zaporizhzhi-viyavili-mertvoyu-tsilu-rodinu-pershi-podrobitsi-tragediyi/">у Запоріжжі виявили тіла чоловіка і його дружини з ознаками насильницької смерті, а також їхнього повішеного сина</a>.</p>
      <related>
        <h4>Схожі новини</h4>
        <a href="https://prm.ua/pid-kiyevom-19-richniy-yunak-z-pistoletom-za-godinu-dvichi-pograbuvav-zhinok/"/>
        <a href="https://prm.ua/pogrozhuvali-y-vibivali-pokazannya-v-odesi-zatrimali-dvoh-politseyskih-za-katuvannya-lyudey/"/>
        <a href="https://prm.ua/masove-otruyennya-ditey-na-bukovini-kishkova-palichka-ta-stafilokok/"/>
      </related>
    </article>
  </body>
</html>