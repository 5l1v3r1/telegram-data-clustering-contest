<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/gadgets/xiaomi-pracyuye-nad-skladanim-telefonom-v-stili-motorola-razr-50054552.html"/>
    <meta property="og:site_name" content="НВ"/>
    <meta property="article:published_time" content="2019-11-20T09:04:00+00:00"/>
    <meta property="og:title" content="Новий тренд? Xiaomi працює над складаним телефоном в стилі Motorola RAZR"/>
    <meta property="og:description" content="За повідомленням джерел в Китаї, Xiaomi отримала патент на вертикальний складаний телефон формату «Розкладачка» з двома фронтальними камерами."/>
  </head>
  <body>
    <article>
      <h1>Новий тренд? Xiaomi працює над складаним телефоном в стилі Motorola RAZR</h1>
      <h2>За повідомленням джерел в Китаї, Xiaomi отримала патент на вертикальний складаний телефон формату «Розкладачка» з двома фронтальними камерами.</h2>
      <address><time datetime="2019-11-20T09:04:00+00:00">20 Nov 2019, 09:04</time> by <a rel="author">Антон Ходоренко</a></address>
      <p>Патентна заявка була подана в спеціальну службу ще в серпні 2018 року, але <a href="https://www.t3.com/news/xiaomi-is-working-on-a-motorola-razr-killing-foldable-phone">опублікована</a> була вже після анонса RAZR.</p>
      <p>Здається, що розкладачка Xiaomi має шарнір в центрі задньої частини екрану, який виглядає як простір для задньої камери або додаткового дисплея, і дві фронтальні камери.</p>
      <p>У розгорнутому стані незвичайний гаджет може отримати лицьову панель у верхній частині екрану, можливо, для третьої камери, імовірно, для «маленьких селфі». У верхній частині смартфона видно датчики і динамік.</p>
      <p>В цьому патенті більше уваги приділяється дизайну, ніж конкретним специфікаціям. Хоча Xiaomi недавно випустила Mi Note 10 з сенсором камери на 108 Мп, сумнівно, що така центральна камера буде включена в такий телефон, особливо з урахуванням досить середніх характеристик RAZR.</p>
      <p>Це не перший концепт складаних телефонів Xiaomi: компанія випустила в цьому році відео-тизер, що демонструє телефон, який складаний вдвічі.</p>
      <p>Раніше <b>НВ</b> повідомляло, що <a href="https://techno.nv.ua/ukr/gadgets/motorola-predstavila-skladaniy-smartfon-razr-50053432.html">Motorola 13 листопада показала RAZR</a>. Модель зберегла класичний дизайн розкладного телефону. Гаджет Motorola RAZR 2019 року є по суті нормальним смартфоном, який можна скласти навпіл.</p>
      <p>Пристрій одержав 6,6-дюймовий дисплей з роздільною здатністю 2142×876 із співвідношенням сторін 21: 9. Він повністю складається в форматі зверху вниз, на відміну від Galaxy Fold, який закривається зліва направо або справа наліво. Завдяки форм-фактору «розкладачка» основний дисплей захищений, коли він закритий, а коли він відкритий і використовується, є додатковий шар для захисту від подряпин.</p>
      <hr/>
    </article>
  </body>
</html>