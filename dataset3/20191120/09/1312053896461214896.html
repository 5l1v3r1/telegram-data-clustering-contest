<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/sondaggi-elettorali-emilia-romagna-vantaggio-pd/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T09:51:19+00:00"/>
    <meta property="og:title" content="Sondaggi elettorali, in Emilia-Romagna il Pd è in vantaggio (anche senza alleanza con il M5S): i dati"/>
    <meta property="og:description" content="Sondaggi elettorali elezioni regionali Emilia-Romagna: le previsioni di Ixè premiano Stefano Bonaccini e il Pd in Emilia-Romagna. La Llega è in difficoltà"/>
  </head>
  <body>
    <article>
      <h1>Sondaggi elettorali, in Emilia-Romagna il Pd è in vantaggio (anche senza alleanza con il M5S): i dati</h1>
      <address><time datetime="2019-11-20T09:51:19+00:00">20 Nov 2019, 09:51</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Bonaccini-e-Borgonzoni.jpg"/>
      </figure>
      <p>
        <b>A poco più di due mesi dalla fatidica data delle elezioni regionali in Emilia-Romagna, i sondaggi premiano il lavoro che Bonaccini ha svolto in questi anni come Presidente e lo danno per vincente</b>
      </p>
      <p><b>Stefano Bonaccini</b>, Presidente della Regione Emilia-Romagna uscente e candidato per il suo secondo mandato, <b>viene dato in vantaggio nei sondaggi elettorali</b>. Bene il Pd, che secondo queste proiezioni <b>sarebbe primo anche senza l’alleanza con i  grillini</b>. Dopo quanto accaduto a Bologna, con <b>la presentazione ufficiale della sfidante leghista di Lucia Borgonzoni</b> e la nascita del <b>movimento delle “sardine”</b> contro Matteo Salvini, i due papabili futuri Presidenti <b>si sono confrontati in televisione</b>– per la prima volta- da <b>Bianca Berlinguer</b>, che conduce su Rai3 il programma “<i>Carta Bianca</i>”.</p>
      <h3>Sondaggi elettorali elezioni regionali Emilia-Romagna, il gradimento dei cittadini premia Bonaccini</h3>
      <figure>
        <img src="https://www.newnotizie.it/wp-content/uploads/2019/11/Sondaggio-politico-Emilia-Romagna-le-cifre-dei-candidati.jpg"/>
      </figure>
      <p><b><i>Carta Bianca</i></b> ha ospitato <b>il primo confronto televisivo dei due candidati</b> che si contenderanno la poltrona di <b>Presidente della Regione Emilia-Romagna</b> il prossimo 26 gennaio 2020: <b>Stefano</b> <b>Bonaccini</b> (candidato dem, che è anche il Presidente uscente) e <b>Lucia Borgonzoni</b> (candidata leghista) . Nel corso della loro apparizione televisiva è stato anche presentato <b>un sondaggio Ixè</b> che ha mostrato <b>le attuali intenzioni di voto in percentuale</b>. Bonaccini, Presidente che in Emilia-Romagna sembra essere <b>molto apprezzato</b> per il lavoro svolto in questi anni del suo primo mandato, <b>viene confermato in testa con il 68% delle preferenze</b>. <b>Molto più in basso si ferma la Borgonzoni, con il 45% delle preferenze</b>.</p>
      <h3>Sondaggi elettorali elezioni regionali Emilia-Romagna, le cifre dei partiti</h3>
      <figure>
        <img src="https://www.newnotizie.it/wp-content/uploads/2019/11/Sondaggio-politico-Emilia-Romagna-le-cifre-dei-partiti.jpg"/>
      </figure>
      <p><b>Le cifre premiano il Partito Democratico, che anche senza l’alleanza con i grillini sarebbe il primo partito della regione con il 34, 3% delle preferenze</b>. Ferma al 30,9% troviamo la Lega e poi, viva via, tutti <b>gli altri partiti big e i minori</b>: 10,4% per M5S, 6% per Fratelli d’Italia e 5,1% per Forza Italia. Ixè ha fatto anche dei <b>raffronti</b> con le cifre delle <b>elezioni europee</b> e salta agli occhi che, in questi mesi, <b>soltanto due partiti hanno aumentato i loro consensi</b> (tutti gli altri hanno perso terreno da maggio): <b>Partito Democratico</b> (alle europee con 31,2%) e <b>Fratelli d’Italia</b> di Giorgia Meloni (alle europee con 4,7%).</p>
      <p>
        <i>Maria Mento</i>
      </p>
    </article>
  </body>
</html>