<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/maltempo-tempesta-di-fulmini-in-costiera-amalfitana-in-tilt-centraline-elettriche-foto/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-20T09:50:32+00:00"/>
    <meta property="og:title" content="Maltempo: tempesta di fulmini in Costiera. In tilt centraline elettriche / Foto"/>
    <meta property="og:description" content="E' stata una notte molto movimentata in Costiera Amalfitana a causa di una vera e propria tempesta di fulmini che non ha risparmiato nessuno dei nostri splendidi borghi."/>
  </head>
  <body>
    <article>
      <h1>Maltempo: tempesta di fulmini in Costiera. In tilt centraline elettriche / Foto</h1>
      <address><time datetime="2019-11-20T09:50:32+00:00">20 Nov 2019, 09:50</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>E’ stata una notte molto movimentata in Costiera Amalfitana a causa di una vera e propria tempesta di fulmini che non ha risparmiato nessuno dei nostri splendidi borghi.</p>
      <p>Tantissime le testimonianze su Facebook di persone che hanno udito i forti ruomori delle saette poco prima della mezzanotte, saette che hanno anche provocato danni soprattutto agli impianti elettrici delle abitazioni.</p>
      <figure>
        <img src="https://amalfinotizie.it/wp-content/uploads/2019/11/75593791_2530230513769032_8158688049773936640_o.jpg"/>
        <figcaption>Foto di Fabio Fusco</figcaption>
      </figure>
      <p>A documentare con foto il meraviglioso, ma al tempo stesso inquietante, spettacolo della natura, è stata Fabio Fusco da Positano che ha postato sul suo profilo social tre foto con altrettante immagini di quei fulmini “che hanno fatto tremare l’intera costiera”.</p>
      <p>Come detto, tanti e vari sono stati i danni che questa tempesta di fulmini ha provocato soprattutto alle abitazioni private.</p>
      <p>A Amalfi, poco prima della mezzanotte di ieri <a href="https://amalfinotizie.it/paura-ad-amalfi-principio-incendio-in-abitazione-domato-con-estintori-dai-carabinieri/">si è registrato un principio di incendio in una abitazione del centro storico.</a> Stando a quanto si è appreso sarebbe andato a fuoco un climatizzatore a parete in una abitazione di un palazzo di via Pietro Capuano.</p>
      <figure>
        <img src="https://amalfinotizie.it/wp-content/uploads/2019/11/75419100_2530244367100980_7045221635166568448_o.jpg"/>
        <figcaption>Foto di Fabio Fusco</figcaption>
      </figure>
      <p>Non si esclude che le cause possano essere attribuite proprio alle violente scariche che hanno accompagnato il temporale di questa notte.</p>
      <p>Problemi anche in varie altre abitazioni dove la corrente è saltata a causa di una forte scossa elettrica prodotta dai fumini che ha mandato in tilt anche qualche elettrodomestico.</p>
      <p>A Scala invece un fulmine ha colpito l’impianto di pompaggio dell’acqua lasciando senza acqua corrente la zona del Sentire. I tecnici sono a lavoro per risolvere il problema.</p>
    </article>
  </body>
</html>