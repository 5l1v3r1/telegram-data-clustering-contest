<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125636/stin-anamoni-ta-skopia-gia-tin-eisodo-stin-eyropaiki-enosi"/>
    <meta property="og:site_name" content="Insider"/>
    <meta property="article:published_time" content="2019-11-20T09:00:00+00:00"/>
    <meta property="og:title" content="Στην «αναμονή» τα Σκόπια για τις ενταξιακές διαπραγματεύσεις με την ΕΕ"/>
    <meta property="og:description" content="Στο χθεσινό συμβούλιο Σενικών Υποθέσεων στις Βρυξέλλες δεν συζητήθηκε το γαλλικό σχέδιο για το νέο τρόπο στην ενταξιακή διαδικασία των νέων χωρών-μελών."/>
  </head>
  <body>
    <article>
      <h1>Στην «αναμονή» τα Σκόπια για τις ενταξιακές διαπραγματεύσεις με την ΕΕ</h1>
      <h2>Στο χθεσινό συμβούλιο Σενικών Υποθέσεων στις Βρυξέλλες δεν συζητήθηκε το γαλλικό σχέδιο για το νέο τρόπο στην ενταξιακή διαδικασία των νέων χωρών-μελών.</h2>
      <address>
        <time datetime="2019-11-20T09:00:00+00:00">20 Nov 2019, 09:00</time>
      </address>
      <p>Τον Σκοπιανό ομόλογό του<b> Νίκολα Ντιμτρόφ</b> στο περιθώριο της συνόδου των υπουργών Εξωτερικών του <b>ΝΑΤΟ</b> στις Βρυξέλλες θα συνατήσει σήμερα ο υπουργός Εξωτερικών, <b>Νίκος Δένδιας</b>, στον απόηχο του χθεσινού Συμβουλίου Γενικών Υποθέσεων στις Βρυξέλλες και ενόψει και του δικού του ταξιδιού στα <b>Σκόπια</b> την ερχόμενη Τρίτη.</p>
      <p>Στο χθεσινό συμβούλιο Σενικών Υποθέσεων στις Βρυξέλλες δεν συζητήθηκε το γαλλικό σχέδιο <b>για το νέο τρόπο στην ενταξιακή διαδικασία των νέων χωρών-μελών</b>, παρόλα αυτά εκφράστηκε η βούληση όλων των εμπλεκομένων να συνεχιστεί η διαδικασία. Αυτό βέβαια δεν σημαίνει ότι οι χώρες των δυτικών Βαλκανίων, Αλβανία και Βόρεια Μακεδονία θα καταφέρουν να λάβουν ημερομηνία έναρξης ενταξιακών διαπραγματεύσεων τον Μάιο στην επόμενη Σύνοδο του Ευρωπαϊκού Συμβουλίου στο Ζάγκρεμπ.</p>
      <p>Στη διάρκεια της συνεδρίασης κυκλοφόρησε πάντως επιστολή με τις υπογραφές Αυστρίας, Τσεχίας, Πολωνίας, Σλοβενίας, Ιταλίας, Σλοβακίας που ζητά επιτάχυνση και επεξεργασία των προτάσεων από την Κομισιόν έως τον Ιανουάριο του 2020. «Είμαστε έτοιμοι να συμμετάσχουμε δημιουργικά ώστε να βελτιώσουμε την ενταξιακή διαδικασί», γράφουν στο κείμενο οι έξι χώρες, με τις οποίες συμφώνησε και η Κροατία, αλλά δήλωσε ότι δεν θέλει να συμμετέχει σε μια τέτοια δέσμευση ενόψει ανάληψης της Προεδρίας. Όπως υποστήριξαν, η παρούσα ενταξιακή διαδικασία είναι αργή και άδικη. Σύμφωνα πάντως με γνώστες του διπλωματικού παρασκηνίου με τις οποίες συνομίλησε το reader.gr πολλές από τις γαλλικές προτάσεις, που προβλέπουν κατάργηση της διαδικασίας των 35 ενταξιακών κεφαλαίων που ανοίγουν και κλείνουν ώστε η υποψήφια προς ένταξη χώρα να γίνει πλήρες μέλος της Ευρωπαϊκής Ένωσης και προκρίνουν μια διαδικασία 7 βημάτων που οδηγεί σε μια «σταδιακή ένταξη» των υποψηφίων χωρών μελών πρόκειται να γίνουν δεκτές από τις χώρες-μέλη της ΕΕ.</p>
      <p>«Σήμερα στο Ευρωπαϊκό Συμβούλιο πήραμε την απόφαση να στείλουμε ένα μήνυμα, ένα μήνυμα ότι τα δυτικά Βαλκάνια είναι μέρος της Ευρώπης», δήλωσε ο αναπληρωτής υπουργός Εξωτερικών, Μιλτιάδης Βαρβιτσιώτης. «Παρά την καθυστέρηση που σημειώθηκε με την απόφαση να μην ξεκινήσουν οι ενταξιακές διαπραγματεύσεις και να μη ληφθεί η απόφαση που έπρεπε στο συμβούλιο του Οκτωβρίου, να στείλουμε ένα μήνυμα και προς τις χώρες των δυτικών Βαλκανίων πως τους θέλουμε στη δική μας ευρωπαϊκή οικογένεια, αλλά και προς την Κομισιόν ότι υπάρχει ένας τρόπος να προχωρήσουμε μπροστά σε αυτή την διεύρυνση και αυτό είναι υιοθετώντας μια καινούργια διαδικασία διεύρυνσης».</p>
      <h3>Συνάντηση Δένδια - Δημητρόφ</h3>
      <p>Στα Σκόπια πάντως φαίνεται ότι περιμένουν αρκετά από την Αθήνα, στον απόηχο και της συνάντησης Μητσοτάκη - Ζάεφ στη Θεσσαλονίκη, όπου ο Βορειομακεδόνας Πρωθυπουργός έλαβε την υπόσχεση από τον Έλληνα ομόλόγο του, πως θα θα μεσολαβήσει ο ίδιος στον Πρόεδρο Μακρόν, ώστε να άρει το γαλλικό βέτο στην ενταξιακή προοπτική Β.Μακεδονίας και Αλβανίας. Τη συκτάλη παίρνουν σήμερα οι υπουργοί Εξωτερικών, Δένδιας και Δημητρόφ, που θα συναντηθούν στις Βρυξέλλες, στο περιθώριο της συνόδου των υπουργών εξωτερικών του ΝΑΤΟ και θα συζητήσουν τα επόμενα βήματα, ενώ θα συζητηθούν και οι λεπτομέρειες της επίσκεψης του Νίκου Δένδια στα Σκόπια την ερχόμενη Τρίτη. Κι όλα αυτά, τη στιγμή που τα Σκόπια φαίνεται να εκφράζουν δυσαρέσκεια απέναντι στην Αθήνα για την παρουσίαση του εμπορικού σήματος των μακεδονικών προϊόντων, κυρίως διότι η πλευρά της γειτονικής χώρας δεν ήταν ενήμερη για την ελληνική πρόθεση.</p>
      <p>Πηγή: <a href="https://www.reader.gr/news/politiki/312107/sto-perimene-ta-skopia-gia-tin-eisodo-stin-eyropaiki-enosi-o-dendias-vlepei">Reader.gr</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125628/psifos-apodimon-aisiodoxos-o-theodorikakos-gia-omofonia"/>
        <a href="https://www.insider.gr/eidiseis/politiki/125622/syriza-elahisto-eggyimeno-eisodima-dimioyrgei-pagida-ftoheias"/>
        <a href="https://www.insider.gr/eidiseis/politiki/125600/sto-synedrio-toy-elk-o-mitsotakis"/>
      </related>
    </article>
  </body>
</html>