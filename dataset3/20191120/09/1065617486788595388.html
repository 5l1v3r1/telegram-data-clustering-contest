<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/calciomercato-as-roma/mercato-roma-idea-scambio-con-linter-florenzi-per-il-giovane-esposito/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-20T09:30:57+00:00"/>
    <meta property="og:title" content="Mercato Roma, idea scambio con l’Inter: Florenzi per il giovane Esposito"/>
    <meta property="og:description" content="I due club starebbero discutendo di un'operazione in prestito che avrebbe del clamoroso"/>
  </head>
  <body>
    <article>
      <h1>Mercato Roma, idea scambio con l’Inter: Florenzi per il giovane Esposito</h1>
      <h2>I due club starebbero discutendo di un’operazione in prestito che avrebbe del clamoroso</h2>
      <address><time datetime="2019-11-20T09:30:57+00:00">20 Nov 2019, 09:30</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Roma e Inter</b> tornano a trattare: l’idea clamorosa è di uno scambio tra <b>Florenzi ed Esposito</b>. Il calciomercato di gennaio, si avvicina e Petrachi ha cominciato a lavorare sottotraccia. In questi giorni si è parlato molto di un possibile arrivo di Moise Kean, ma anche di un’ipotesi per <b>Kalinic</b> di rientrare in anticipo a <b>Madrid</b>. Petrachi, quindi, avrebbe riaperto la caccia al vice-<b>Dzeko</b> e, dopo il tira e molla estivo per il bosniaco, può spuntare <b>un altro affare con l’Inter</b>. Come rivela Ilario Di Giovambattista su ‘Radio Radio’, la Roma starebbe <b>discutendo con i nerazzurri un’operazione</b> che – per molti versi – avrebbe del clamoroso. L’ultima idea a cui stanno lavorando i cub, infatti, è quella di uno <b>scambio tra Alessandro Florenzi e Sebastiano Esposito</b>. Il capitano giallorosso andrebbe, quindi, da <b>Conte</b> per <b>rilanciarsi</b> dopo un periodo nerissimo. Dall’altra parte, invece, <b>Petrachi</b> avrebbe la possibilità di arrivare a <b>uno dei talenti più luminosi del panorama calcistico italiano</b>, di cui si era già discusso in estate ma che la società aveva blindato. Si tratterebbe di uno <b>scambio secco di prestiti</b> tra i due calciatori che avverrebbe a gennaio.</p>
    </article>
  </body>
</html>