<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/fordon/bloodhound-har-passerat-1-000-km-h-i-kalaharioknen-6979127"/>
    <meta property="og:site_name" content="Ny Teknik"/>
    <meta property="article:published_time" content="2019-11-20T09:20:00+00:00"/>
    <meta property="og:title" content="Bloodhound har passerat 1 000 km/h i Kalahariöknen"/>
    <meta property="og:description" content="Under två dagar avverkade bilen 806 km/h, följt av 1 010 km/h. Men Bloodhound SSC har en bit kvar till slutmålet på 1 610 km/h, och gäckas av ett 22 år gammalt rekord."/>
  </head>
  <body>
    <article>
      <h1>Bloodhound har passerat 1 000 km/h i Kalahariöknen</h1>
      <address><time datetime="2019-11-20T09:20:00+00:00">20 Nov 2019, 09:20</time> by <a rel="author">John Edgren</a></address>
      <h4>Under två dagar avverkade bilen 806 km/h, följt av 1 010 km/h. Men Bloodhound SSC har en bit kvar till slutmålet på 1 610 km/h, och gäckas av ett 22 år gammalt rekord.</h4>
      <p>Projektet kring att skapa världens snabbaste bil offentliggjordes 2008, och en prototyp av Bloodhound Supersonic Car visades upp 2010. Målsättningen var då att man fyra år senare skulle nå tusen miles i timmen, motsvarande 1 610 km/h, men teamet har haft en del motvind.</p>
      <p>I oktober anlände Bloodhound SSC till slut i Sydafrika och den bas som teamet har byggt i Kalahariöknen. Planen är att bilen ska ha nått 1 000 mph inom ett år, men man har även jagat en annan viktig gräns.</p>
      <p>Teamet vill slå det gamla rekordet på 763 mph (1 227 km/h) som sattes av Thrust SSC 1997. I början av november nådde Bloodhound 461 mph (741 km/h), och under två dagar avverkades sedan 501 mph (806 km/h) – följt av 628 mph (1 010 km/h).</p>
      <related>
        <a href="https://www.nyteknik.se/fordon/koenigsegg-regera-slog-rekordet-for-0-400-0-km-h-6973263"/>
      </related>
      <p>Delmålet är därmed inte uppnått, men föraren i Bloodhound SSC är samma RAF-pilot som satte rekordet i Thrust SSC för 22 år sedan, och Andy Green tror att den nya bilen kommer att vara mogen under 2020.</p>
      <p>– Den stabilitet och trygghet som Bloodhound ger mig som förare är ett bevis på de år av ingenjörskonst i världsklass som har investerats i henne, av nuvarande och tidigare teammedlemmar. Med all data som har genererats genom att nå 628 mph befinner vi oss i en utmärkt position för att sätta ett nytt hastighetsrekord under nästa år eller så, säger Andy Green till <a href="https://www.bbc.com/news/science-environment-50438614">BBC</a>.  </p>
      <p>Bilen har två drivkällor: En hybridraketmotor samt jetmotorn, en EJ200 hämtad från Eurofighter Typhoon, som står för den inledande kraften. Till detta kommer en V8 från Jaguar som agerar bränslepump för hybridraketmotorn. </p>
      <related>
        <h4>Relaterade artiklar</h4>
        <a href="https://www.nyteknik.se/grafik/bloodhound-ssc-kor-sitt-forsta-test-siktar-pa-fartrekord-6879813"/>
        <a href="https://www.nyteknik.se/fordon/dramatiskt-avslut-for-nunax-i-solbilstavling-bilen-brann-upp-6975525"/>
        <a href="https://www.nyteknik.se/fordon/koenigsegg-regera-slog-rekordet-for-0-400-0-km-h-6973263"/>
        <a href="https://www.nyteknik.se/fordon/deras-nya-v8-pa-1600-hk-ska-sakra-varldsrekordet-6928515"/>
        <a href="https://www.nyteknik.se/popularteknik/inget-nytt-fartrekord-i-ar-6336236"/>
      </related>
    </article>
  </body>
</html>