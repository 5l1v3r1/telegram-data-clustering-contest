<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103255/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T09:17:35+00:00"/>
    <meta property="og:title" content="Swedbank запідозрили в порушенні санкцій США проти Росії"/>
    <meta property="og:description" content="Swedbank заявив у середу, що не знає про жодні порушення банком американських санкцій проти Росії, але заявив, що продовжує розслідувати відмивання грошей."/>
  </head>
  <body>
    <article>
      <h1>Swedbank запідозрили в порушенні санкцій США проти Росії</h1>
      <address>
        <time datetime="2019-11-20T09:17:35+00:00">20 Nov 2019, 09:17</time>
      </address>
      <p>Один з найбільших банків Швеції Swedbank, ймовірно, порушив американські санкції проти Росії.</p>
      <p>Як пише "Європейська правда", про це повідомив у середу державний мовник Швеції <a href="https://www.svt.se/">SVT</a>, посилаючись на неназване джерело.</p>
      <p>Згідно з повідомленням, власники російського виробника озброєння "Калашников" за допомогою Swedbank надіслали близько 10 мільйонів шведських крон своєму американському колезі з "Калашникова" в США, хоча міжнародні санкції забороняють компаніям вести бізнес (у Флориді є завод, який виготовляє автомати Калашникова). </p>
      <p>Зараз Swedbank під слідством фінансових органів США.</p>
      <p>У банку відповіли, що не знають про жодні порушення зі свого боку американських санкцій проти Росії, але заявили, що продовжують розслідувати відмивання грошей, пише <a href="https://www.reuters.com/">Reuters</a>.</p>
      <p>"Банку невідомі будь-які порушення, пов'язані з OFAC, які виникли в ході тривалого внутрішнього розслідування", - йдеться у повідомленні Swedbank.</p>
      <p>Управління з контролю за іноземними активами (OFAC) є частиною Міністерства фінансів США.</p>
      <p>Як відомо, Swedbank був роками задіяний у схемі масштабного, системного відмивання грошей. Кошти в еквіваленті $5,8 млрд були перераховані через підозрілі рахунки в Swedbank у державах Балтії.</p>
      <p>Читайте також: <b>"<a href="https://www.eurointegration.com.ua/articles/2019/02/21/7093127/">Шведська "пральня" та російські гроші: що відомо про масштабне відмивання коштів у Swedbank</a>".</b></p>
      <related>
        <a href="https://www.eurointegration.com.ua/news/2019/02/27/7093341/"/>
      </related>
    </article>
  </body>
</html>