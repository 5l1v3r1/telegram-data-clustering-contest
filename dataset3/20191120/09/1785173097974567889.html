<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/jose-mourinho-este-noul-antrenor-al-echipei-tottenham-oficial-1922401220002019110919175356"/>
    <meta property="og:site_name" content="News.ro"/>
    <meta property="article:published_time" content="2019-11-20T09:12:00+00:00"/>
    <meta property="og:title" content="Jose Mourinho este noul antrenor al echipei Tottenham - oficial"/>
    <meta property="og:description" content="Clubul Tottenham Hotspur a anunţat, miercuri dimineaţă, numirea lui Jose Mourinho în funcţia de antrenor al echipei."/>
  </head>
  <body>
    <article>
      <h1>Jose Mourinho este noul antrenor al echipei Tottenham - oficial</h1>
      <address><time datetime="2019-11-20T09:12:00+00:00">20 Nov 2019, 09:12</time> by <a rel="author">Luminiţa Turcu</a></address>
      <p>
        <b>Clubul Tottenham Hotspur a anunţat, miercuri dimineaţă, numirea lui Jose Mourinho în funcţia de antrenor al echipei.</b>
      </p>
      <p>Mourinho a semnat un contract până la finalul sezonului 2022/2023.</p>
      <p>După Chelsea şi Manchester United, Jose Mourinho, 56 de ani, va conduce astfel o a treia echipă din Anglia. El nu a mai antrenat din decembrie 2018, când a fost demis de la Manchester United.</p>
      <p>Argentinianul Mauricio Pochettino, în vârstă de 47 de ani, a fost demis, marţi seară, din cauza rezultatelor slabe, formaţia fiind pe locul 14 în clasament.</p>
      <p>El antrena Tottenham din 2014.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>