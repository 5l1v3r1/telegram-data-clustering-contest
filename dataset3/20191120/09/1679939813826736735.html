<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/vanzari-de-droguri-de-peste-20-mii-lei-zilnic-prin-intermediul-telegram-cinci-persoane-retinute-video_3059657.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T09:25:27+00:00"/>
    <meta property="og:title" content="Vânzări de droguri de peste 20 mii lei zilnic, prin intermediul Telegram. Cinci persoane, reținute (VIDEO)"/>
    <meta property="og:description" content="Ofițerii Direcției Antidrog a INI în comun cu ofițerii Centrului pentru Combaterea Crimelor Informatice, ofițerii Direcției Generale Urmărire Penală, procurorii PCCOCS și cu suportul angajaților BPDS ”Fulger”, au destructurat activitatea ilicită a unui gr"/>
  </head>
  <body>
    <article>
      <h1>Vânzări de droguri de peste 20 mii lei zilnic, prin intermediul Telegram. Cinci persoane, reținute (VIDEO)</h1>
      <address><time datetime="2019-11-20T09:25:27+00:00">20 Nov 2019, 09:25</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/77000476_2969246716428212_2253092109215072256_n_09859700.jpg"/>
          <figcaption>foto: politia.md</figcaption>
        </figure>
        <figure>
          <img src="https://media.publika.md/md/image/201911/w720/knvcg_55148100.jpg"/>
          <figcaption>foto: politia.md</figcaption>
        </figure>
        <figure>
          <img src="https://media.publika.md/md/image/201911/w720/yhg_20796100.jpg"/>
          <figcaption>foto: politia.md</figcaption>
        </figure>
        <figure>
          <img src="https://media.publika.md/md/image/201911/w720/hjgjj_67732200.jpg"/>
          <figcaption>foto: politia.md</figcaption>
        </figure>
      </slideshow>
      <p>Ofițerii Direcției Antidrog a INI în comun cu ofițerii Centrului pentru Combaterea Crimelor Informatice, ofițerii Direcției Generale Urmărire Penală, procurorii PCCOCS și cu suportul angajaților BPDS ”Fulger”, au destructurat activitatea ilicită a unui grup criminal organizat, specializat în producerea, contrabanda și circulația ilegală a drogurilor sintetice de tip PVP, prin intermediul magazinelor online.</p>
      <p>Gruparea a fost documentată pe parcursul a cinci luni, perioadă în care polițiștii au stabilit că membrii acesteia aveau reguli bine stabilite de comunicare, subordonare și disciplină.</p>
      <p>Pe perioada documentării, au fost acumulate probe precum că, liderul grupării a creat o rețea de comercializare a drogurilor de tip sintetic prin intermediul aplicației Telegram și a atribuit rolul de administrator unui membru al grupării cu cunoștințe în domeniul IT.</p>
      <p>Astfel, consumatorii de droguri erau ademeniți cu oferte de prețuri și droguri de o înaltă calitate. Zilnic prin această aplicație erau obținute venituri din realizarea drogurilor de peste 20 000 lei.</p>
      <p>De asemenea, liderul grupării, racola persoane în calitate de ”curieri” pentru plasarea drogurilor în ascunzișuri, aceștia fiind instruiți și remunerați de la distanță, fiind exclus în totalitate contactul fizic între organizator și curieri.</p>
      <p>Locurile unde erau ascunse drogurile erau alese după reguli stricte (în apropierea școlilor, grădinițelor), iar coordonatele și fotografiile cu acestea erau transmise centralizat operatorului.</p>
      <p>Ca urmare a  perchezițiilor efectuate la domiciliul persoanelor documentate, polițiștii au depistat și ridicat peste 5,5kg de droguri de tip PVP cu o valoare totală de peste 3000 000 lei, un gram de PVP fiind realizat cu 450 – 600 lei consumatorilor.</p>
      <p>În cadrul perchezițiilor au fost ridicate mai multe telefoane mobile, calculatoare și alte dispozitive electronice de comunicare prin intermediul cărora erau administrate și gestionate platformele de comunicare și conturile electronice de plată. </p>
      <p>La fel, au fost depistate peste 150 de pliculețe cu droguri de tip PVP pregătite pentru realizare, peste 500 pachețele Zip – Lock destinate pentru distribuirea drogurilor, un cântar electronic la scara mică, un pistol traumatic, bani în sumă de peste 30000 lei în diferită valută proveniți în urma realizării drogurilor.</p>
      <p>Drept rezultat al acțiunilor de urmărire penală, au fost reținute cinci persoane, o femeie de 19 ani, care se cercetează în stare de libertate și patru bărbați cu vârsta cuprinsă între 19 și 27 de ani, toți au primit arest pentru 30 zile.</p>
      <p>De asemenea, a fost depistată o încăpere care era utilizată în calitate de loc de distracție, de consum al băuturilor alcoolice. Toate produsele erau comercializate fără a fi însoțite de certificate de calitate, localul nu avea o autorizație de funcționare. Tot aici se organiza consumul drogurilor.</p>
      <p>Dacă vinovăția v-a fi demonstrată, bănuiții riscă închisoare pe un termen de la 7 la 15 ani.</p>
    </article>
  </body>
</html>