<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2821804-urad-vnis-zmini-do-planu-vikonanna-ugodi-pro-asociaciu-z-es.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T09:54:00+00:00"/>
    <meta property="og:title" content="Уряд вніс зміни до плану виконання Угоди про асоціацію з ЄС"/>
    <meta property="og:description" content="Кабінет міністрів ухвалив постанову, якою вніс зміни до Плану заходів з виконання Угоди про асоціацію між Україною та Європейським Союзом."/>
  </head>
  <body>
    <article>
      <h1>Уряд вніс зміни до плану виконання Угоди про асоціацію з ЄС</h1>
      <h2>Кабінет міністрів ухвалив постанову, якою вніс зміни до Плану заходів з виконання Угоди про асоціацію між Україною та Європейським Союзом.</h2>
      <address>
        <time datetime="2019-11-20T09:54:00+00:00">20 Nov 2019, 09:54</time>
      </address>
      <p>Про це повідомляє <a href="https://www.kmu.gov.ua/news/uryad-vnis-zmini-do-planu-zahodiv-z-vikonannya-ugodi-pro-asociaciyu-ukrayini-z-yes">Урядовий портал</a>.</p>
      <p>"Оновлений план враховує поглиблення двосторонніх відносин Україна-ЄС та низку ухвалених двосторонніми органами асоціації рішень за останні роки. План заходів спрямований на виконання цілей Програми діяльності Уряду, а саме досягнення відповідності України критеріям членства в <a href="https://www.ukrinform.ua/tag-evrosouz">Європейському Союзі</a>", - йдеться у повідомленні.</p>
      <p>Зазначається, що оновлений документ актуалізує, доповнює та узгоджує завдання із правом ЄС, яке динамічно розвивається.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2821786-evrointegracia-v-ukraini-zapuskaut-onlajnsistemu-puls-ugodi.html">Євроінтеграція: в Україні запускають онлайн-систему "Пульс угоди"</a>
      </blockquote>
      <p>Завдання, які були оновлені, належать до таких сфер: митна і фінансова політика, оподаткування, підприємництво, фінансові послуги та конкуренція; юстиція, соціальні та гуманітарні питання; транспорт; енергетика та енергоефективність; цифрова сфера, наука, технології та інновації; природокористування та інші.</p>
      <p>"Рішення уряду дозволяє “перепрошити” програмне забезпечення для операційної системи європейської інтеграції України. Це пришвидшить рух України до ЄС, паралельно зробити такий рух більш прозорим, а владу - реально підзвітною громадянам України", - зазначають в уряді.</p>
      <p>Як повідомлялося, уряд також відкрив для громадськості доступ до <a href="http://pulse.eu-ua.org/">“Пульсу Угоди”</a> - онлайн-системи моніторингу реалізації Плану заходів з виконання Угоди про асоціацію між Україною та Європейським Союзом.</p>
    </article>
  </body>
</html>