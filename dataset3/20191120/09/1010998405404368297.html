<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/predavania/tazi-sutrin/tango-v-kosmosa-kak-da-spasim-sveta.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T09:33:00+00:00"/>
    <meta property="og:title" content="&quot;Танго в Космоса&quot;: Как да спасим света?"/>
    <meta property="og:description" content="Отговорът на този въпрос в ново представление на режисьорката Гергана Димитрова"/>
  </head>
  <body>
    <article>
      <h1>"Танго в Космоса": Как да спасим света?</h1>
      <h2>Отговорът на този въпрос в ново представление на режисьорката Гергана Димитрова</h2>
      <address><time datetime="2019-11-20T09:33:00+00:00">20 Nov 2019, 09:33</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/20/kosmos_1574235629-1.mp4"/>
      </figure>
      <p>Може ли планетата Земя да бъде спасена с "Танго в Космоса"? Отговорът на този въпрос в най-новото представление на актрисата Здрава Каменова и режисьорката Гергана Димитрова.</p>
      <p>Аржентинска учителка по танго мечтае за любов. Китайска космонавтка, която не иска да лети в Космоса и една копринена буба, която расте в аквариума на българска рапърка. Здрава Каменова, Антоан Петров и Богдана Трифонова влизат в битката за спасяването на света.</p>
      <p>„Действието се развива в бъдещето. 2027 г. изглежда така, че климатът става все по-негостоприемен.Така че хората все по-често замислят евакуация на някоя планета от Космоса. И всъщност нашите три героини, оплитайки своите съдби, решават по някакъв начин, че има все още време, ако всички действаме заедно да спасим планетата”, разказа Гергана Димитрова.</p>
      <figure>
        <img src="https://img.bg.sof.cmestatic.com/media/images/640x/Nov2019/2112027510.jpg"/>
        <figcaption>Снимка: btvnovinite.bg</figcaption>
      </figure>
      <p>Здрава Каменова влиза в ролята на танцьорката на танго Камила Фернандес.</p>
      <p>„Тя е жена, която много мечтае за любов, но въпреки че танцува с туристите всеки ден, мечтае за близост, каквато явно няма. Има една много абсурдна мечта и в хода на представлението мечтите й се осъществяват по съвсем необичаен за нея начин”, разказва актрисата.</p>
      <p>Тримата актьори имат трудната задача да изиграят 15 различни персонажа.</p>
      <p>Освен много забавление, "Танго в Космоса" носи и важно послание - хората трябва да пазят планетата и да са отговорни към себе си и останалите хора.</p>
    </article>
  </body>
</html>