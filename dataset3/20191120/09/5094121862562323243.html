<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/vrazda-v-nove-vsi-mrtvou-zenu-nasli-bez-znamek-zivota-pred-domem-20191120.html"/>
    <meta property="og:site_name" content="Deník.cz"/>
    <meta property="article:published_time" content="2019-11-20T09:27:00+00:00"/>
    <meta property="og:title" content="Vražda v Nové Vsi. Mrtvou ženu našli bez známek života před domem"/>
    <meta property="og:description" content="/VIDEO/ Středočeští kriminalisté vyšetřují případ vraždy v Nové Vsi na Praze venkov - Východ. Mrtvá 58letá žena byla nalezena před jedním z bytových domů. Podezřelého policisté zadrželi."/>
  </head>
  <body>
    <article>
      <h1>Vražda v Nové Vsi. Mrtvou ženu našli bez známek života před domem</h1>
      <address><time datetime="2019-11-20T09:27:00+00:00">20 Nov 2019, 09:27</time> by <a rel="author">Redakce</a></address>
      <p>Krajští kriminalisté vyšetřují smrt 58leté ženy od středečního rána. "Před jedním z bytových domů byla nalezena bez známek života 58letá žena s četnými poraněnými v oblasti hlavy, která si nemohla způsobit sama," uvedla policejní mluvčí Vlasta Suchánková s tím, že na místě v současné době pracuje krajský policejní výjezd, policisté zajišťují místo, stopy, důkazní materiál a současně také probíhá šetření v bydlišti a blízkém okolí bydliště ženy ke zjištění veškerých okolností násilného činu. </p>
      <p>Kriminalisté již zadrželi muže, který je z násilného činu podezřelý. "Ten je nyní v režimu zadržení a policisté s ním provádějí nezbytné úkony trestního řízení," doplnila Suchánková.</p>
      <p>Konkrétní příčiny smrti ženy by měla objasnit nařízená soudní pitva.</p>
      <figure>
        <iframe src="https://www.youtube.com/embed/kTnsS5S6Hp4" width="630" height="354" data-service="Youtube" scrolling="no"/>
      </figure>
      <figure>
        <img src="https://g.denik.cz/31/43/stredocesky-soud-vrazda-loupez-nelahozeves-pumpa-cerpaci-sindler-hollitzer-11_denik-150-3x2.jpg"/>
      </figure>
      <aside>
        <a href="https://melnicky.denik.cz/zlociny-a-soudy/za-vrazdu-pumparky-ulozil-soud-trest-19-let-vezeni-pro-komplice-ctyri-roky-20191025.html">Za vraždu pumpařky soud vyměřil devatenáct let vězení Přečíst článek ›</a>
      </aside>
      <figure>
        <img src="https://g.denik.cz/42/df/veznice-jirice_denik-150-3x2.jpg"/>
      </figure>
      <aside>
        <a href="https://melnicky.denik.cz/zlociny-a-soudy/veznice-jirice-sex-znasilneni-dozorkyne-odsouzeny-20191115.html">Odsouzený prý ve věznici chtěl sex s dozorkyní Přečíst článek ›</a>
      </aside>
    </article>
  </body>
</html>