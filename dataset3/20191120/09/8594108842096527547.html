<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/takto-by-mal-vyzerat-honor-v30-dva-fotoaparaty-vpredu-tri-vzadu/264677"/>
    <meta property="og:site_name" content="touchIT"/>
    <meta property="article:published_time" content="2019-11-20T09:21:02+00:00"/>
    <meta property="og:title" content="Takto by mal vyzerať Honor V30: Dva fotoaparáty vpredu, tri vzadu"/>
    <meta property="og:description" content="Telefón bude predstavený 26. novembra 2019. Honor už o pár dní oficiálne predstaví svoju novú vlajkovú loď Honor V30. Spoločne s ňou ukáže aj inteligentné hodinky Honor Watch Magic 2. Fotografie oboch"/>
  </head>
  <body>
    <article>
      <h1>Takto by mal vyzerať Honor V30: Dva fotoaparáty vpredu, tri vzadu</h1>
      <address><time datetime="2019-11-20T09:21:02+00:00">20 Nov 2019, 09:21</time> by <a rel="author">Roman Kadlec</a></address>
      <p>
        <b>Telefón bude predstavený 26. novembra 2019.</b>
      </p>
      <p>Honor už o pár dní oficiálne predstaví svoju <b>novú vlajkovú loď Honor V30</b>. Spoločne s ňou ukáže aj <b>inteligentné hodinky Honor Watch Magic 2</b>. Fotografie oboch očakávaných produktov už kolujú internetom – hodinky Honor Watch Magic 2 <a href="https://touchit.sk/ocakavane-inteligentne-hodinky-honor-magic-watch-2-vyzeraju-skutocne-dobre-zhodnotte-sami/264552">si môžete pozrieť v tomto článku</a>.</p>
      <p>Na uniknutý render telefónu Honor V30 <a href="https://www.91mobiles.com/hub/honor-v30-press-render-design-punch-hole-dual-selfie-camera-exclusive/">upozornil portál 91Mobiles</a>. Fotografia <b>zachytáva Honor V30 z každého uhla</b> a popravde, čakali sme trochu iný dizajn.</p>
      <p>Telefón obsahuje dieru v displeji, v ktorej sa nachádza <b>hlavný selfie fotoaparát a 105° širokouhlý fotoaparát</b>. Na zadnej strane telefónu si môžete všimnúť <b>tri fotoaparáty</b> – tie naznačujú, že na fotke vidíme štandardný model telefónu Honor V30. Čínsky výrobca by mal predstaviť <b>aj Pro verziu so štyrmi fotoaparátmi vzadu</b>.</p>
      <p>Vlajková loď ponúkne procesor <b>Kirin 990 a podporu pre 5G</b>. Nechýba ani USB-C port a snímač odtlačkov prstov, ktorý je zabudovaný do bočného napájacieho tlačidla.</p>
      <figure>
        <img src="https://touchit.sk/wp-content/uploads/2019/11/honor-v30-leak-1-nowat.jpg"/>
        <figcaption>Honor V30. Zdroj: 91Mobiles</figcaption>
      </figure>
      <p>
        <i>Zdroj: <a href="https://www.91mobiles.com/hub/honor-v30-press-render-design-punch-hole-dual-selfie-camera-exclusive/">91Mobiles</a></i>
      </p>
      <p>
        <i>Titulná fotografia: Huawei Central</i>
      </p>
      <related>
        <h4>Súvisiace články</h4>
        <a href="https://touchit.sk/ocakavane-inteligentne-hodinky-honor-magic-watch-2-vyzeraju-skutocne-dobre-zhodnotte-sami/264552"/>
        <a href="https://touchit.sk/xiaomi-opat-ukazalo-svoje-100-w-ultrarychle-nabijanie-smartfon-nabije-rekordne-rychlo/264645"/>
        <a href="https://touchit.sk/valve-oficialne-potvrdilo-ze-vyvija-novu-hru-zo-sveta-half-life/264554"/>
      </related>
    </article>
  </body>
</html>