<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/politics/parliament/syriza-enstasi-antisyntagmatikotitas-gia-tin-eklogi-tou-proedrou-tis-dimokratias/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T09:28:46+00:00"/>
    <meta property="og:title" content="ΣΥΡΙΖΑ : Ένσταση αντισυνταγματικότητας για την εκλογή του Προέδρου της Δημοκρατίας"/>
    <meta property="og:description" content="Ένσταση αντισυνταγματικότητας κατέθεσε πριν από λίγο ο ΣΥΡΙΖΑ στην Βουλή για την αναθεώρηση του άρθρου 32 αρ.4 για την εκλογή του Προέδρου της Δημοκρατίας."/>
  </head>
  <body>
    <article>
      <h6 class="kicker">Στη Συνταγματική Αναθεώρηση</h6>
      <h1>ΣΥΡΙΖΑ : Ένσταση αντισυνταγματικότητας για την εκλογή του Προέδρου της Δημοκρατίας</h1>
      <h2>Ένσταση αντισυνταγματικότητας κατέθεσε πριν από λίγο ο ΣΥΡΙΖΑ στην Βουλή για την αναθεώρηση του άρθρου 32 αρ.4 για την εκλογή του Προέδρου της Δημοκρατίας.</h2>
      <address><time datetime="2019-11-20T09:28:46+00:00">20 Nov 2019, 09:28</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ένσταση αντισυνταγματικότητας κατέθεσε πριν από λίγο ο ΣΥΡΙΖΑ για την αναθεώρηση του άρθρου 32 αρ.4 για την εκλογή του Προέδρου της Δημοκρατίας. Η αντισυνταγματικότητα αφορά τόσο στην παραβίαση της αναθεωρητικής διαδικασίας, όσο και την παραβίαση των ουσιαστικών ορίων της αναθεώρησης.</p>
      <h3>«Παραβιάζει τα όρια της αναθεώρησης»</h3>
      <p>«Η πρόταση της ΝΔ παραβιάζει τα διαδικαστικά όρια της αναθεώρησης εφόσον είναι αντίθετη με την πρώτη απόφαση της αναθεωρητικής Βουλής, με την οποία προσδιορίστηκε η κατεύθυνση και οριοθετήθηκε το εύρος της αναθεωρητικής εξουσίας της παρούσας Βουλής ορίζοντας σε περίπτωση αδυναμίας κοινοβουλευτικής εκλογής άμεση εκλογή του Προέδρου.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>H πρόταση παραβιάζει και τα ουσιαστικά όρια της αναθεώρησης.</p>
      <p>Η υποβάθμιση της νομιμοποίησης του Προέδρου της Δημοκρατίας λόγω της δυνατότητας εκλογής του ακόμη και από τη σχετική πλειοψηφία της Βουλής, παρά την εκπεφρασμένη ή έμμεση αποδοκιμασία της απόλυτης πλειοψηφίας των βουλευτών προς το πρόσωπό του, είναι ασύμβατη με την μη αναθεώρησιμη προεδρευόμενη μορφή του πολιτεύματος από την οποία απορρέει η υποχρέωση αυξημένης νομιμοποίησης του Προέδρου της Δημοκρατίας επομένως και εκλογής του με αυξημένη πλειοψηφία.</p>
      <p>Η ένσταση ασκείται σύμφωνα με τον Κανονισμό της Βουλής δεδομένου ότι το άρθρο 119 του ΚτΒ που ρυθμίζει τα σχετικά με την διαδικασία αναθεώρησης προβλέπει ότι η διαδικασία της συζήτησης διέπεται από αναλογική εφαρμογή των άρθρων 95 έως 104, άρα έχει έδαφος εφαρμογής σε αυτήν και το άρθρο 100, που προβλέπει ένσταση αντισυνταγματικότητας», αναφέρει η ένσταση.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/19/politics/epithesi-tsipra-stin-kyvernisi-astynomokratia-gia-apoprosanatolismo-apo-to-prosfygiko/"/>
        <a href="https://www.tanea.gr/2019/11/19/politics/syntagmatiki-anatheorisi-den-empodizetai-to-oudeterothrisko-kratos-leei-o-gerapetritis/"/>
        <a href="https://www.tanea.gr/2019/11/19/politics/syntagmatiki-anatheorisi-i-diadikasia-se-klima-polosis-to-simeio-synainesis-ton-kommaton/"/>
      </related>
    </article>
  </body>
</html>