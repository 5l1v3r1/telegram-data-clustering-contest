<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/que-avecina-torna-despres-parentesi_0_2347565231.html"/>
    <meta property="og:site_name" content="Ara.cat"/>
    <meta property="article:published_time" content="2019-11-20T09:40:19+00:00"/>
    <meta property="og:title" content="‘La que se avecina’ torna després d’un llarg parèntesi"/>
    <meta property="og:description" content="Telecinco estrena aquesta nit els capítols pendents de l'onzena temporada"/>
  </head>
  <body>
    <article>
      <h1>‘La que se avecina’ torna després d’un llarg parèntesi</h1>
      <h2>Telecinco estrena aquesta nit els capítols pendents de l'onzena temporada</h2>
      <address>
        <time datetime="2019-11-20T09:40:19+00:00">20 Nov 2019, 09:40</time>
      </address>
      <p>La comèdia estrella de Telecinco, <i>La que se avecina</i>, torna avui amb nous capítols després de la llarga aturada que va fer a l’estiu <a href="https://www.ara.cat/media/Senoras-hampa-relleu-comic-avecina_0_2255174472.html">per donar pas a <i>Señoras del (h)AMPA</i></a> i que s’ha allargat fins ara. En els nous capítols, els veïns de Montepinar s’enfrontaran a problemes econòmics, ja que hauran de pagar una elevada multa per haver empleat un immigrant sense papers. A més, en aquests episodis els espectadors seran testimonis de l’enamorament de l’Amador, que no pot deixar de pensar en la Bárbara (Norma Ruiz), i el retorn d’un renovat Antonio Recio després de sortir del coma.</p>
      <p>Les noves entregues també comptaran amb dos cameos: Mario Vaquerizo tornarà a encarnar el representant de la Lola (Macarena Gómez) i la cantant Edurne serà una cambrera del bar del Coque (Nacho Guerreros). Segons Alberto Caballero, creador de la sèrie juntament amb la seva germana Laura, <i>La que se avecina </i>segueix “viva”, tot i que confessa que estan valorant la possibilitat d’introduir un punt d’inflexió després de la temporada 12, que ja s’està rodant. Un dels possibles girs seria un trasllat, una opció que va avançar el mateix Caballero a través d’una enquesta a Twitter.</p>
    </article>
  </body>
</html>