<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/pdprijemstvo-grupi-naftogaz-stalo-upravitelem-majna-novorozdlskoji-ta-novojavorvskoji-tec-58060"/>
    <meta property="og:site_name" content="Україна Комунальна"/>
    <meta property="article:published_time" content="2019-11-20T09:08:00+00:00"/>
    <meta property="og:title" content="Підприємство групи Нафтогаз стало управителем майна Новороздільської та Новояворівської ТЕЦ"/>
    <meta property="og:description" content="Нафтогаз Тепло стало управителем майна Новороздільської та Новояворівської ТЕЦ та отримало ліцензії на виробництво теплової і електричної енергії від НКРЕКП"/>
  </head>
  <body>
    <article>
      <h1>Підприємство групи Нафтогаз стало управителем майна Новороздільської та Новояворівської ТЕЦ</h1>
      <address>
        <time datetime="2019-11-20T09:08:00+00:00">20 Nov 2019, 09:08</time>
      </address>
      <p><b>Нафтогаз Тепло стало управителем майна Новороздільської та Новояворівської ТЕЦ та отримало ліцензії на виробництво теплової і електричної енергії від НКРЕКП<br/><br/></b>Підприємство групи Нафтогаз ТОВ «Нафтогаз Тепло» уклало договір з Національним агентством України з питань виявлення, розшуку та управління активами, одержаними від корупційних та інших злочинів (АРМА), на управління майном Новороздільської та Новояворівської ТЕЦ. Перед цим АРМА розірвало договір з попереднім управителем майна ПП «Гарант Енерго М», яке не забезпечило підготовку обох станцій до початку опалювального сезону.<br/> <br/>Про це повыдомила пресслужба Нафтогазу.<br/> <br/>Також, ТОВ «Нафтогаз Тепло» отримало ліцензії на виробництво теплової і електричної енергії від Національної комісії, що здійснює державне регулювання у сферах енергетики та комунальних послуг (НКРЕКП).<br/> <br/>Це вагомий крок на шляху поновлення теплозабезпечення міст Новояворівськ та Новий Розділ Львівської області.<br/> <br/>Нагадаємо, що у містах Новояворівськ та Новий Розділ, в яких проживає майже 60 тисяч мешканців, через безгосподарність приватного управителя майна ТЕЦ, ПП «Гарант Енерго М», опалювальний сезон опинився під загрозою.<br/> </p>
      <p>У минулому році «Гарант Енерго М» отримало ТЕЦ в управління від АРМА. Під управлінням Гарант Енерго М обидві ТЕЦ за минулий опалювальний сезон збільшили заборгованість перед Нафтогазом та АТ «Укртрансгаз» за використаний газ та послуги з його транспортування на 400 млн грн. Загальна заборгованість ТЕЦ перед підприємствами групи Нафтогаз таким чином збільшилась вдвічі і тепер становить майже 800 млн грн. </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/stanom-na-20-listopada-na-100-pdkljuchen-do-opalennja-14-oblastej-58066"/>
        <a href="http://jkg-portal.com.ua/ua/publication/one/vdpovd-na-zapitannja-pro-novu-sistemu-viplati-plg-na-komunaln-poslugi-58064"/>
        <a href="http://jkg-portal.com.ua/ua/publication/one/oorzhelna-sogodn-u-nas-rekordn-zapasi-gazu-u-pdzemnih-gazoskhovishhah-ta-vugllja-na-skladah-58062"/>
      </related>
    </article>
  </body>
</html>