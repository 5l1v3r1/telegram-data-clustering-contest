<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121038/wiceminister-z-pis-ujawnia-kulisy-wycofania-kontrowersyjnego-projektu.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T09:59:00+00:00"/>
    <meta property="og:title" content="Wiceminister z PiS ujawnia kulisy wycofania kontrowersyjnego projektu"/>
    <meta property="og:description" content="Wycofanie projektu ws. zniesienia limitu 30-krotności ZUS nie oznacza odstąpienia od niego. Chcemy o nim rozmawiać – poinformował w środę wiceszef MSWiA, Paweł Szefernaker."/>
  </head>
  <body>
    <article>
      <h1>Wiceminister z PiS ujawnia kulisy wycofania kontrowersyjnego projektu</h1>
      <address>
        <time datetime="2019-11-20T09:59:00+00:00">20 Nov 2019, 09:59</time>
      </address>
      <h4>Wycofanie projektu ws. zniesienia limitu 30-krotności ZUS nie oznacza odstąpienia od niego. Chcemy o nim rozmawiać – poinformował w środę wiceszef MSWiA, Paweł Szefernaker.</h4>
      <p>We wtorek projekt dotyczący zniesienia limitu 30-krotności składek ZUS autorstwa PiS miał był przedmiotem pierwszego czytania w Sejmie. Wieczorem został zdjęty z porządku obrad. Paweł Szefernaker tłumaczył w telewizji WP dlaczego.</p>
      <p>– Do końca nie było wiadomo, jak zachowa się Lewica w Sejmie. Wiadomo było, że posłowie Porozumienia mają wiele wątpliwości, Solidarność i przedsiębiorcy również. Postanowiliśmy więc jeszcze nad tym projektem popracować – tłumaczył polityk w programie "Tłit".</p>
      <p>Szefernaker podkreślił, że wczorajsza decyzja o wycofaniu projektu nie oznacza, że nie będzie on procedowany w ogóle. – Chcemy o nim rozmawiać - także ze związkami zawodowymi. Będziemy dążyć do zrównoważonego budżetu. Choć na pewno będzie ciężej – przyznał wiceminister.</p>
      <p>– Wolałbym, żeby dyskusje wywołane przez naszych koalicjantów w mediach odbywały się w ramach rządu, kierownictwa PiS i Zjednoczonej Prawicy – dodał wiceszef MSWiA, nawiązując do sprzeciwu partii Jarosława Gowina wobec projektu dotyczącego 30-krotności.</p>
      <p>Autorzy projektu zapisali w nim, że zmiany przyniosą dodatkowe 7,1 mld zł do budżetu państwa.</p>
      <footer>/ Źródło: Wirtualna Polska <br/>/ dcy</footer>
    </article>
  </body>
</html>