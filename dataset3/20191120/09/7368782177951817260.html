<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277345-an-yi-asarar-naira-tiriliyan-daya-kan-ayyukan-mazabu-a-shekara-10---buhari.html"/>
    <meta property="og:site_name" content="Legit"/>
    <meta property="article:published_time" content="2019-11-20T09:26:57+00:00"/>
    <meta property="og:title" content="An yi asarar naira tiriliyan daya kan ayyukan mazabu a shekara 10 - Buhari"/>
    <meta property="og:description" content="Shugaban kasa Muhammadu Buhari ya bayyana cewa sama da naira tiriliyan 1 da mambobin majalisar dokokin tarayya suka kashe kan ayyukan mazabu a shekaru 10 da suka gabata ba su haifar da kowani sakamako ba."/>
  </head>
  <body>
    <article>
      <h1>An yi asarar naira tiriliyan daya kan ayyukan mazabu a shekara 10 - Buhari</h1>
      <address>
        <time datetime="2019-11-20T09:26:57+00:00">20 Nov 2019, 09:26</time>
      </address>
      <p>
        <b>- Shugaba Muhammadu Buhari ya zargi yan majalisa da kashe naira tiriliyan 1 kan ayyukan mazabu cikin shekara 10 ba tare da ganin wani sakamako mai kyau ba</b>
      </p>
      <p>
        <b>- Buhari ya bayyana cewa bayanan da ya karba kan ayyukan mazabu a yankunan karkara sun nuna cewa ayyukan ba wani tasiri da suka yi ga al'umma</b>
      </p>
      <p>
        <b>- Ya umurci ICPC da ta bibiyi yan kwangila da suka karbi kudade domin wadannan ayyuka da kuma masu mara masu baya a gwamnati</b>
      </p>
      <p>Shugaban kasa Muhammadu Buhari ya bayyana cewa sama da naira tiriliyan 1 da mambobin majalisar dokokin tarayya suka kashe kan ayyukan mazabu a shekaru 10 da suka gabata ba su haifar da kowani sakamako ba.</p>
      <p>Buhari ya fadi hakan ne a lokacin da yak e jawabi a wani taron yaki da cin hanci da rashawa a ma'aikatun gwamnati wanda aka fara a jiya Talata, 19 ga watan Nuwamba a fadar Shugaban kasa.</p>
      <p>Ya kuma bayyana cewa bayanan da ya karba kan ayyukan mazabu a yankunan karkara sun nuna cewa ayyukan ba wani tasiri da suka yi ga al'umma.</p>
      <p>Ofishin sakataren gwamnatin tarayya, oss Mustapha, tare da hadin gwiwar hukuma yaki da rashawa ta ICPC ne suka shirya taron.</p>
      <p>
        <b>KU KARANTA KUMA: </b>
        <a href="https://hausa.legit.ng/1277319-majalisar-dattawa-ta-yi-wasti-da-bukatar-sanya-haramci-kan-shigo-da-janareto.html">Majalisar dattawa ta yi wasti da bukatar sanya haramci kan shigo da janareto</a>
      </p>
      <p>Ya umurci ICPC da ta bibiyi yan kwangila da suka karbi kudade domin wadannan ayyuka da kuma masu mara masu baya a gwamnati.</p>
      <p>A baya mun ji cewa a ranar Talata ne shugaban kasa, Muhammadu Buhari, ya aika wasu kudiri 6, masu nasaba da harkar jiragen sama, zuwa majalisar dattijai domin mayar da su doka.</p>
      <p>Sabbin kudiran 6 sune; ' Civil Aviation Bill, 2019; Federal Airports Authority of Nigeria Bill, 2019 and Nigerian College of Airspace Management Agency (Establishment) Bill, 2019.</p>
      <p>Sauran sun hada da 'Nigerian College of Aviation Technology (Establishment) Bill, 2019; Nigerian Meteorological Agency (Establishment) Bill, 2019 and Nigerian Safety Investigation Bureau (Establishment) Bill, 2019.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa: <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a></p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari, Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/ggXd4816YRI" width="640" height="360" data-service="Youtube" scrolling="no"/>
      </figure>
    </article>
  </body>
</html>