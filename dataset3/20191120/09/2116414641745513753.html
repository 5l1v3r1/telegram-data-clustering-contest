<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/geometria-i-a-pus-n-ncurc-tur-pe-candida-ii-la-preziden-iale-cum-au-reac-ionat-d-ncil-i-iohannis-la-ntrebarea-care-este-aria-cercului-1318655"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-20T09:03:00+00:00"/>
    <meta property="og:title" content="Geometria i-a pus în încurcătură pe candidaţii la prezidenţiale: Cum au reacţionat Dăncilă şi Iohannis la întrebarea „Care este aria cercului?"/>
    <meta property="og:description" content="Viorica Dăncilă a fost întrebată, la dezbaterea pe care a organizat-o marţi seara, în paralel cu cea a lui Klaus Iohannis, care este aria cercului. Răspunsul prezidenţiabilului PSD a fost oferit doar pe jumătate, în timp ce şeful statului a tăcut, însă a"/>
  </head>
  <body>
    <article>
      <h1>Geometria i-a pus în încurcătură pe candidaţii la prezidenţiale: Cum au reacţionat Dăncilă şi Iohannis la întrebarea „Care este aria cercului?</h1>
      <address><time datetime="2019-11-20T09:03:00+00:00">20 Nov 2019, 09:03</time> by <a rel="author">ZIUA NEWS</a></address>
      <p>
        <b>Viorica Dăncilă a fost întrebată, la dezbaterea pe care a organizat-o marţi seara, în paralel cu cea a lui Klaus Iohannis, care este aria cercului. Răspunsul prezidenţiabilului PSD a fost oferit doar pe jumătate, în timp ce şeful statului a tăcut, însă a zâmbit.</b>
      </p>
      <p>Viorica Dăncilă a afirmat surâzând că aria cercului este „raza la pătrat". „Aria cercului este egală cu π înmulţit cu raza la pătrat", a corectat-o jurnalista care i-a adresat întrebarea de matematică. Candidata PSD i-a dat dreptate imediat şi i-a replicat că înţelege de ce i-a fost adresată întrebarea, pentru a fi verificată dacă într-adevăr a dat meditaţii la materia şcolară amintită şi a adăugat „π înmulţit cu raza la pătrat. Vă stau la dispoziţie după terminarea dialogului".</p>
      <p>La o oră distanţă de la evenimentul susţinut de Dăncilă, unul dintre ziariştii prezenţi la dezbaterea organizată de Iohannis, marţi seara la BCU, i-a menţionat în treacăt care a fost încurcătura Vioricăi Dăncilă, şi i-a transmis că dacă vrea să spună el care este răspunsul corect la întrebarea de matematică. Klaus Iohannis, fost profesor de fizică, doar a zâmbit şi a trecut la alt subiect.</p>
    </article>
  </body>
</html>