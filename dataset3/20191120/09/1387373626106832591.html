<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/attualita/cede-la-strada-chiusa-via-roma-a-chivasso-le-foto/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-20T09:20:47+00:00"/>
    <meta property="og:title" content="Cede la strada, chiusa via Roma a Chivasso LE FOTO"/>
    <meta property="og:description" content="Cede la strada, chiusa via Roma a Chivasso. Già al lavoro una squadra di operai, si è aperta una voragine dopo l'incrocio con via San Carlo."/>
  </head>
  <body>
    <article>
      <h1>Cede la strada, chiusa via Roma a Chivasso LE FOTO</h1>
      <h2>Già al lavoro una squadra di operai, si è aperta una voragine dopo l'incrocio con via San Carlo.</h2>
      <address>
        <time datetime="2019-11-20T09:20:47+00:00">20 Nov 2019, 09:20</time>
      </address>
      <p>Cede la strada, chiusa via Roma a Chivasso.</p>
      <h3>Cede la strada</h3>
      <p>Dalla prima mattinata di oggi, mercoledì 20 novembre, giorno di <b>mercato</b>, <b>via Roma</b> a <b>Chivasso</b> è chiusa al traffico.</p>
      <slideshow>
        <figure>
          <img src="https://nuovaperiferia.it/media/2019/11/WhatsApp-Image-2019-11-20-at-09.54.07-1280x960.jpeg"/>
        </figure>
        <figure>
          <img src="https://nuovaperiferia.it/media/2019/11/WhatsApp-Image-2019-11-20-at-09.52.35-1280x960.jpeg"/>
          <figcaption>Cede la strada, chiusa via Roma a Chivasso</figcaption>
        </figure>
        <figure>
          <img src="https://nuovaperiferia.it/media/2019/11/WhatsApp-Image-2019-11-20-at-09.52.34-1280x960.jpeg"/>
        </figure>
      </slideshow>
      <h3>Lavori in corso</h3>
      <p>Una squadra della ditta <b>For.Edil</b> è già al lavoro per ripristinare il manto stradale, realizzato in cubetti di porfido e ceduto pochi metri dopo l’incrocio con <b>via Cairoli</b> e <b>via San Carlo</b>.</p>
      <h3>Ignote le cause</h3>
      <p>Al momento gli operai stanno ripristinando la voragine che si è aperta a nord dell’incrocio, ma è impossibile non notare la serie di buche che, in linea retta e a distanza di un paio di metri, si susseguono dall’angolo con via Cairoli a piazza Garibaldi, nei pressi della Stazione Ferroviaria.</p>
      <h3>Traffico deviato</h3>
      <p>Non sono stati indicati percorsi alternativi per raggiungere la stazione con la chiusura di via Roma. Le alternative sono o via Bertola e via Momo (o via Clara), oppure via Siccardi, fermandosi al parcheggio del Movicentro.</p>
      <h3>Sarà rifatta in estate</h3>
      <p>L’intervento di oggi è un “tampone”, dato che l’amministrazione comunale ha in programma di rifare l’intera via roma nel prossimo mese di luglio, così come era avvenuto per <a href="https://nuovaperiferia.it/attualita/traffico-in-tilt/">via Siccardi</a>.</p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <a href="https://www.facebook.com/groups/31786643220/?ref=br_rs"><b>La Nuova Periferia</b></a></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
    </article>
  </body>
</html>