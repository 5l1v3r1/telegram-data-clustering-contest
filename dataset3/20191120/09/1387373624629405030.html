<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cronaca/falso-corriere-sparisce-con-un-carico-di-intimo/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-20T09:16:12+00:00"/>
    <meta property="og:title" content="Falso corriere sparisce con un carico di intimo"/>
    <meta property="og:description" content="Falso corriere sparisce con un carico di intimo come in un film. Come riporta L’Eco di Biella Falso corriere sparisce con un carico Ha recitato alla perfezione la parte dell’autista della nota ditta “Brt Bartolini”, con tanto di immancabile divisa rossa. Solo un particolare stonava: il furgone, un Ducato di colore bianco e non rosso come […]"/>
  </head>
  <body>
    <article>
      <h1>Falso corriere sparisce con un carico di intimo</h1>
      <h2>Si tratta di un bottino da decine di migliaia di euro.</h2>
      <address>
        <time datetime="2019-11-20T09:16:12+00:00">20 Nov 2019, 09:16</time>
      </address>
      <p>Falso corriere sparisce con un carico di intimo come in un film. Come riporta<b> <a href="https://ecodibiella.it/cronaca/falso-corriere-sparisce-con-un-carico-di-intimo-come-in-un-film/?fbclid=IwAR1m575TFdpRc6TpP-EdQCxEcD886A9e9YuxEIOaXK2fZTnzokpxHul6j4c">L’Eco di Biella</a></b></p>
      <h3>Falso corriere sparisce con un carico</h3>
      <p>Ha recitato alla perfezione la parte dell’autista della nota ditta “Brt Bartolini”, con tanto di immancabile divisa rossa. Solo un particolare stonava: il furgone, un Ducato di colore bianco e non rosso come prassi vuole, anonimo, senza cioè particolari segni distintivi o scritte. La targa – come poi ha avuto modo di accertare la Polizia – era peraltro falsa, modificata probabilmente con del nastro adesivo. L’autista ha spiegato che doveva ritirare della merce.</p>
      <h3>Un carico di biancheria</h3>
      <p>Il copione era studiato alla perfezione, così bene che nessuno si è insospettito, quantomeno fino al momento in cui, il controllo incrociato, ha portato a galla la verità: quell’autista con divisa rossa e pantaloni neri era un finto corriere che si era portato via un carico di biancheria intima di marca “Liabel” per un valore di decine di migliaia di euro.</p>
      <h3>I precedenti e le indagini</h3>
      <p>E’ così riuscita anche a Biella, così come in svariate città d’Italia, la truffa del finto corriere espresso. Il modus operandi è quasi sempre lo stesso. I finti corrieri, spesso vestiti con divise con le griffe delle aziende di settore, al volante di furgoni o camion “anonimi”, talvolta facendosi precedere da telefonate che ne preannunciano l’arrivo, si presentano nelle aziende individuate in precedenza, caricano quanto più materiale possibile e si dileguano rapidamente, eludendo con abilità e scaltrezza le varie fasi burocratiche relative ad ogni reale consegna di merce. Ora indagano i poliziotti della Squadra mobile che avrebbero già imboccato la strada giusta.</p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <a href="https://www.facebook.com/groups/31786643220/?ref=br_rs"><b>La Nuova Periferia</b></a></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
      <p> </p>
    </article>
  </body>
</html>