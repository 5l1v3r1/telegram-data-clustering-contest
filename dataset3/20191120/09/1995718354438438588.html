<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152591-u-centralnomu-parku-lucka-po-novomu-izdytymut-pidpryiemci"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T09:33:00+00:00"/>
    <meta property="og:title" content="У центральному парку Луцька по-новому їздитимуть підприємці"/>
    <meta property="og:description" content="У центральному парку по-новому оптимізують рух транспорту, який використовують підприємці для здійснення господарської діяльності."/>
  </head>
  <body>
    <article>
      <h1>У центральному парку Луцька по-новому їздитимуть підприємці</h1>
      <address>
        <time datetime="2019-11-20T09:33:00+00:00">20 Nov 2019, 09:33</time>
      </address>
      <p>У Центральному парку культури та відпочинку імені Лесі Українки по-новому оптимізують рух транспорту, який використовують підприємці для здійснення господарської діяльності.<br/><br/>Про це йшлося у середу, 20 листопада, під час засідання виконкому Луцькради.<br/><br/>Виконавчий комітет Луцької міської ради та суб’єкти господарювання, що здійснюють підприємницьку діяльність в Центральному парку культури та відпочинку імені Лесі Українки підписали Меморандум про співпрацю від 30 травня 2019 року. <br/><br/>Згідно з документом, сторони дійшли згоди щодо оптимізації графіку руху транспорту в парку – малі механізовані засоби рухатимуться територією парку з 08.00 до 11.00 та з 21.00 до 23.00.<br/><br/>До слова, раніше транспорт у робочі дні їздив у парку з 7:00 до 10:00, із 19:00 до 21:00, у вихідні – із 7:00 до 10:00. <br/><br/>Ініціаторами внесення змін виступили самі підприємці, які фактично пропрацювали в новому режимі влітку цього року.</p>
    </article>
  </body>
</html>