<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/pink-ball-may-not-be-suitable-in-indian-conditions-because-it-no-turn-well-143416"/>
    <meta property="og:site_name" content="Wah Cricket"/>
    <meta property="article:published_time" content="2019-11-20T09:00:54+00:00"/>
    <meta property="og:title" content="पिंक बॉल बन सकती है भारतीय टीम के लिए बड़ी मुश्किल, सता रही है ये चिंता"/>
    <meta property="og:description" content="लंबे समय तक भारतीय टीम ने डे नाइट टेस्ट खेलने का विरोध किया है. लेकिन गांगुली के BCCI अध्यक्ष बनने के बाद टीम डे नाइट टेस्ट खेलने को तैयार हुई."/>
  </head>
  <body>
    <article>
      <h1>पिंक बॉल बन सकती है भारतीय टीम के लिए बड़ी मुश्किल, सता रही है ये चिंता</h1>
      <h2>लंबे समय तक भारतीय टीम ने डे नाइट टेस्ट खेलने का विरोध किया है. लेकिन गांगुली के BCCI अध्यक्ष बनने के बाद टीम डे नाइट टेस्ट खेलने को तैयार हुई.</h2>
      <address>
        <time datetime="2019-11-20T09:00:54+00:00">20 Nov 2019, 09:00</time>
      </address>
      <p><b>IND Vs BAN:</b> बांग्लादेश के खिलाफ टीम इंडिया कोलकाता के ईडन गार्डन स्टेडियम में 22 नवंबर को पहला डे नाइट मैच खेलने जा रही है. लेकिन डे नाइट टेस्ट से पहले टीम इंडिया को एक बड़ी चिंता सता रही है. दरअसल डे नाइट टेस्ट में पिंक बॉल का इस्तेमाल होगा और टीम इंडिया ने प्रैक्टिस के दौरान पाया है कि स्पिन और रिवर्स स्विंग में ज्यादा कारगर साबित नहीं होगी.</p>
      <p>इंडियन एक्सप्रेस की रिपोर्ट के मुताबिक टीम इंडिया के लिए पिंक बॉल चिंता का विषय है. टीम मैनेजमेंट का मानना है कि बांग्लादेश के खिलाफ टेस्ट में हो सकता है पिंक बॉल से ज्यादा प्रभाव नहीं पड़े, लेकिन मजबूत टीमों के खिलाफ पिंक बॉल एक बड़ा अंतर पैदा कर सकती है.</p>
      <p>
        <b>स्पिन है बड़ी चिंता</b>
      </p>
      <p>इसके अलावा टीम को बॉल के कलर को लेकर भी चिंता. अश्विन ने कहा है कि उन्हें नहीं मामूल यह पिंक बॉल है या ओरेंज. हालांकि बोर्ड के अधिकारियों ने दावा किया है कि बॉल को रिवर्स स्विंग करवाने में कोई परेशानी नहीं होगी. बोर्ड ने कल बयान जारी कर कहा था कि रिवर्स स्विंग में परेशानी ना हो, इसलिए बॉल की सिलाई हाथ से करवाई गई है.</p>
      <p>यह भी कहा जा रहा है कि शुरुआत में तेज गेंदबाजों को पिंक बॉल से ज्यादा मदद मिल सकती है, पर रिवर्स स्विंग करवाना उनके लिए बहुत मुश्किल होगा. स्पिन की बात करें तो आधा दिन लाइट्स में खेला जाना है और शाम में ओस की वजह से बॉल गिली होना स्पिन गेंदबाजों के लिए बड़ी मुश्किल पैदा कर सकता है.</p>
      <p>अभी तक 14 डे नाइट मुकाबले खेले गए हैं, जिनमें से 7 ऑस्ट्रेलिया में खेले गए हैं. ऑस्ट्रेलिया में सिर्फ अंतिम सेशन के दौरान ही लाइट्स की जरूरत पड़ती है, जबकि इंडिया में स्थिति अलग हो सकती है.</p>
      <p>
        <a href="https://www.wahcricket.com/news/india-will-look-to-seal-the-series-with-win-against-2nd-test-in-kolkata-143411">
          <b>IND Vs BAN: कोलकाता पहुंची टीम इंडिया, टेस्ट चैंपियनशिप में और मजबूत होने पर नज़रें</b>
        </a>
      </p>
    </article>
  </body>
</html>