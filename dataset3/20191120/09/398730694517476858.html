<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/svenska-akademiens-svar-efter-protester-mot-peter-handke/"/>
    <meta property="og:site_name" content="DN.SE"/>
    <meta property="article:published_time" content="2019-11-20T09:09:55+00:00"/>
    <meta property="og:title" content="Svenska Akademiens svar efter protester mot Peter Handke"/>
    <meta property="og:description" content="Institutionen svarar på det krav som nio föreningar i Bosnien tidigare framfört."/>
  </head>
  <body>
    <article>
      <h1>Svenska Akademiens svar efter protester mot Peter Handke</h1>
      <address><time datetime="2019-11-20T09:09:55+00:00">20 Nov 2019, 09:09</time> by <a rel="author" href="https://www.dn.se/av/hugo-lindkvist/" target="_blank">Hugo Lindkvist</a></address>
      <p>
        <b>Svenska Akademien har nu besvarat ett protestbrev mot valet av Nobelpristagaren Peter Handke. ”Det är uppenbart att vi förstår Peter Handkes litterära verk på väldigt olika sätt”, skriver Nobelkommitténs ordförande, Anders Olsson, till Föreningen för folkmordets offer och vittnen.</b>
      </p>
      <p>Brevet från Akademien, som <a href="https://www.svt.se/kultur/akademien-svarar-pa-protestbrev-fran-screbrenicas-modrar">SVT Kulturnyheterna </a>var först att berätta om, skickades i fredags. Institutionen svarar där på det krav <a href="https://www.dn.se/kultur-noje/protest-utanfor-sverige-ambassad-i-bosnien-akademien-bor-dra-tillbaka-nobelpriset/">som nio föreningar i Bosnien tidigare framfört</a>, att 2019 års Nobelpris bör dras tillbaka då man anser att valet av Peter Handke som pristagare kränker folkmordets offer.</p>
      <p>Anders Olsson skriver i brevsvaret, som DN tagit del av, att man med ”oro och sorg” mottagit överlevarorganisationernas brev och fortsätter sedan: ”Det är uppenbart att vi förstår Peter Handkes litterära verk på väldigt olika sätt. Däremot verkar vi dela uppfattningen att vi litar på Haagtribunalens lagenliga och noggranna bedömning.”</p>
      <p>Murat Tahirović, som är ordförande i Föreningen för folkmordets offer och vittnen, beskriver i mejl till DN svaret som ”skamligt”. För <a href="https://www.dn.se/kultur-noje/protest-utanfor-sverige-ambassad-i-bosnien-akademien-bor-dra-tillbaka-nobelpriset/">några veckor sedan deltog han, tillsammans med företrädare från flera andra organisationer</a>, också i en fredlig manifestation mot Akademien och Peter Handke utanför Sveriges ambassad i centrala Sarajevo. </p>
      <p>
        <b>Läs mer</b>
      </p>
      <p>
        <a href="https://www.dn.se/kultur-noje/protest-utanfor-sverige-ambassad-i-bosnien-akademien-bor-dra-tillbaka-nobelpriset/">Protest utanför Sveriges ambassad i Bosnien</a>
      </p>
      <p><a href="https://www.dn.se/kultur-noje/tyska-forfattare-forsvarar-handke-i-upprop/">Tyska författare försvarar Handke i upprop</a> </p>
      <p>
        <a href="https://www.dn.se/kultur-noje/manifestation-mot-peter-handke-planeras-pa-nobeldagen/">Manifestation mot Peter Handke planeras på Nobeldagen</a>
      </p>
    </article>
  </body>
</html>