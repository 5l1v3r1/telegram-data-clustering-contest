<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/economics/otpuskat-40-lv-koledni-dobavki-za-nay-bednite-pensioneri.html"/>
    <meta property="og:site_name" content="News.bg"/>
    <meta property="article:published_time" content="2019-11-20T09:14:09+00:00"/>
    <meta property="og:title" content="Отпускат 40 лв. коледни добавки за най-бедните пенсионери"/>
    <meta property="og:description" content="С тях ще бъдат подпомогнати около 1 276 200 души"/>
  </head>
  <body>
    <article>
      <h1>Отпускат 40 лв. коледни добавки за най-бедните пенсионери</h1>
      <address><time datetime="2019-11-20T09:14:09+00:00">20 Nov 2019, 09:14</time> by <a rel="author" href="https://news.bg/author/antoniya-choreva" target="_blank">Антония Чорева</a></address>
      <p><b>40 лева допълнително ще бъдат изплатени на пенсионерите, на които пенсията или сборът на пенсията заедно с добавките и компенсациите към тях за месец декември е в размер до 363 лева</b>, до размера на линията за бедност за 2020 година. Това обяви социалният министър Бисер Петков преди началото на правителственото заседание, помолен лично от премиера да съобщи новината.</p>
      <p><b>С добавката ще бъдат подпомогнати около 1 276 200 пенсионери.</b> Парите – 51 млн. лв., ще бъдат отпуснати чрез допълнителен трансфер в бюджета за Държавното обществено осигуряване.</p>
      <p>„За осми път го правим – <b>близо половин милиард са дадени за пенсионерите по време на нашето управление</b>“, посочи премиерът Бойко Борисов и добави, че програмата на правителството се изпълнява в пълен обем с решението за <b><a href="https://news.bg/politics/minimalnata-pensiya-stava-250-lv-ot-1-yuli-2020-g.html">250 лв. да стане най-ниската пенсия догодина.</a> </b>Така се продължава установената практика да се подпомагат пенсионерите с пенсия под линията на бедност в навечерието на коледните празници.</p>
      <p>Припомняме, по-рано днес депутатът и бивш социален министър Хасан Адемов заяви, че се увеличават <b><a href="https://news.bg/politics/hasan-ademov-uvelichavat-se-disproportsiite-v-pensionnata-sistema.html">диспропорциите в пенсионната система.</a></b></p>
    </article>
  </body>
</html>