<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/ocse-google-co-devono-pagare-le-tasse-dove-generano-profitti/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-20T09:43:12+00:00"/>
    <meta property="og:title" content="Ocse: Google &amp; Co devono pagare le tasse dove generano profitti"/>
    <meta property="og:description" content="Una delle proposte dell'Ocse sulla tassazione dei big tech, vedi Amazon, Google &amp; Co, è una vera e propria rivoluzione nel panorama fiscale."/>
  </head>
  <body>
    <article>
      <h1>Ocse: Google &amp; Co devono pagare le tasse dove generano profitti</h1>
      <address><time datetime="2019-11-20T09:43:12+00:00">20 Nov 2019, 09:43</time> by <a rel="author">Alessandra Caparello</a></address>
      <p>Contrastare le strategie di <b>elusione fiscale</b> delle multinazionali tra cui i colossi tech, adeguando i sistemi fiscali mondiali alla realtà dell’economia digitale. Questo l’obiettivo del G20 che a marzo del 2017 ha incaricato il Beps, l’organo dell’<a href="https://www.wallstreetitalia.com/trend/ocse/">Ocse</a> predisposto a tali scopi ad elaborare una serie di regole valide per tutti.<br/>Oggigiorno una soluzione univoca non c’è. Si parla di <b><a href="https://www.wallstreetitalia.com/search/web+tax/">web tax</a> </b>in Francia e Italia mentre negli Stati Uniti alcune multinazionali hanno ottenuto il rimpatrio nelle casse miliardarie.</p>
      <h3>Digital tax: le due proposte dell’Ocse</h3>
      <p>Il segretario generale dell’Ocse <b>Angel Gurria</b> ha dichiarato che “assicurare che i grandi e redditizi gruppi multinazionali, ivi incluse le società digitali, paghino le tasse dovunque abbiano significativi legami diretti con i consumatori e generino profitti”.  Sono due le proposte finora avanzate e sui cui potrebbe poggiare nel prossimo futuro la<b> tassazione mondiale.</b><br/>La prima proposta ha come fine ultimo superare la regola per cui i governi hanno il diritto di tassare solo le aziende che hanno una presenza fisica sul loro territorio.<br/>In tal modo uno Stato potrebbe tassare un’azienda straniera in base all’attività che svolge sul suo territorio. Si pensi ad esempio a <b><a href="https://www.wallstreetitalia.com/trend/google/">Google</a> </b>tassata secondo le regole del fisco irlandese per le sue attività svolte in tutta Europa.</p>
      <p>La seconda proposta invece indica un livello minimo globale di tassazione complessiva sui profitti di un’azienda. Così se una multinazionale sfrutta le <b>regole fiscali</b> più favorevoli di un certo paese, allora il governo del Paese in cui quell’azienda ha il suo quartier generale potrebbe obbligarla a versare più tasse in patria.</p>
      <p>Una<b> digital tax</b> targata Ocse che tra l’altro prevede che una parte dei profitti di una multinazionale andrebbero suddivisi tra i Paesi, con l’obiettivo di garantire maggiori entrate fiscali a quegli Stati in cui si trovano gli utenti o i consumatori reali di un’azienda.<br/>Il tempo comunque stringe e il Beps dovrà decidere quale proposta portare avanti concretamente entro il prossimo vertice del G20 in progarmma  a Riad, in Arabia Saudita, il 21 e 22 novembre del 2020.</p>
    </article>
  </body>
</html>