<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1982749_vojvodkyna-meghan-ma-dovod-na-radost-potvrdil-to-uz-aj-palac"/>
    <meta property="og:site_name" content="markíza"/>
    <meta property="article:published_time" content="2019-11-20T09:00:00+00:00"/>
    <meta property="og:title" content="Vojvodkyňa Meghan má dôvod na radosť: Potvrdil to už aj palác"/>
    <meta property="og:description" content="Celá rodinka sa určite na toto obdobie teší."/>
  </head>
  <body>
    <article>
      <h1>Vojvodkyňa Meghan má dôvod na radosť: Potvrdil to už aj palác</h1>
      <h2>Celá rodinka sa určite na toto obdobie teší.</h2>
      <address><time datetime="2019-11-20T09:00:00+00:00">20 Nov 2019, 09:00</time> by <a rel="author">tasr</a></address>
      <p>Britský princ Harry a jeho manželka Meghan nestrávia vianočné sviatky v Británii s ostatnými členmi britskej kráľovskej rodiny. So svojím synom Archiem namiesto toho plánujú odísť do Spojených štátov, kde strávia Vianoce s Meghaninou matkou Doriou Ragland, potvrdil to Buckinghamský palác.</p>
      <p>Vojvoda a vojvodkyňa zo Sussexu by mali do USA odcestovať už koncom novembra. Presné miesto ich pobytu však palác nezverejnil. „Toto rozhodnutie je v súlade s precedensom, aký už predtým stanovili iní členovia kráľovskej rodiny a má podporu jej veličenstva kráľovnej," uviedol vo vyhlásení Buckinghamský palác.</p>
      <p>V minulosti to bol princ William, Harryho starší brat, ktorý spoločne so svojou manželkou Kate strávil vianočné sviatky s jej rodičmi. Harry a Meghan, ktorí sa zosobášili v máji 2018, strávili posledné dva razy Vianoce s britskou kráľovnou Alžbetou II., jej manželom Philipom a ďalšími členmi britkej kráľovskej rodiny vo vidieckom sídle v obci Sandringham v grófstve Norfolk severne od Londýna.</p>
    </article>
  </body>
</html>