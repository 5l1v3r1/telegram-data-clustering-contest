<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/eritrea-ett-omtalat-och-mangfacetterat-men-anda-okant-land/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-20T09:02:00+00:00"/>
    <meta property="og:title" content="Eritrea – ett omtalat och mångfacetterat men ändå okänt land"/>
    <meta property="og:description" content="Globetrottern Rolf Johansson från Norra Lundby har just kommit hem från en resa till Eritrea. Han har nu 13 länder kvar att besöka av de 197 som finns i världen."/>
  </head>
  <body>
    <article>
      <h1>Eritrea – ett omtalat och mångfacetterat men ändå okänt land</h1>
      <address>
        <time datetime="2019-11-20T09:02:00+00:00">20 Nov 2019, 09:02</time>
      </address>
      <slideshow>
        <figure>
          <img src="https://imengine.hall.infomaker.io/imengine/image.php?uuid=d769e1ef-5011-562d-9cac-d8d102340b0a&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Rolf Johansson har denna gång varit i Eritrea. Här med chauffören Schedad, och guiden Haupte.<cite>Rolf Johansson</cite></figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=7006f4ca-15ca-5986-87c9-2b164ab3abad&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Eritrea i nordöstra Afrika.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=752dfe16-9214-51c6-a50a-5b224c824ca7&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Bankhuset i Asmara.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=e263ec52-2f57-5188-ab1f-e368e14a6181&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Katolska St Joseph-katedralen i Asmara.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=88dea62e-900f-544f-9f5d-de83d9659836&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Skola i Adi Keyh.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=26d202e5-f8f3-507c-844e-0d8a92d89d51&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Demolerad stridsvagn som minnesmärke på landsbygden.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=0e8810c7-6747-57e2-aaf6-3acce2277e52&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Mullbärsfikonträd i verkligheten och på sedeln där det finns avbildat.</figcaption>
        </figure>
      </slideshow>
      <p>
        <i>Globetrottern Rolf Johansson från Norra Lundby har just kommit hem från en resa till Eritrea.<br/>Han har nu 13 länder kvar att besöka av de 197 som finns i världen.</i>
      </p>
      <p>Eritrea är en självständig nation sedan 25 år, ligger i nordöstra Afrika och mest känt för omvärlden för ett blodigt inbördeskrig och gränskonflikter med Etiopien.</p>
      <p>Den politiska situationen i Eritrea med omnejd har på senare år stabiliserats, vilket gör turistresor möjliga. Rolf Johansson från Norra Lundby är en av de första svenskar som utnyttjat detta och nyligen återvänt från en spännande och innehållsrik men inte alltför strapatsrik resa.</p>
      <p>Minst 25 procent av befolkningen uppskattas ha flytt ur landet, inte minst till norra Europa. Här råder en stenhård presscensur med många fängslade journalister. Den 18 månader långa ”samhällstjänsten”, som alla eritreaner från 16 års ålder beordras göra, kan godtyckligt förlängas på obestämd tid. Samhällstjänsten består av sex månaders vapentjänst, följt av dåligt betalt tvångsarbete i byggsektorn, hotellnäringen, den lilla men växande turistsektorn som guider och chaufförer, med mera, och med skyldighet att ha kontakt med landets säkerhetstjänst.</p>
      <h3>Nio stammar</h3>
      <p>Befolkningen, som är uppdelad i nio olika stammar, alla med sitt eget språk, uppskattas till kanske 5 miljoner (man genomför inga folkräkningar), varav över en miljon lever utomlands. Ungefär hälften är kristna och hälften är muslimer. I Sverige bor drygt 50 000 eritreaner varav majoriteten är födda i Eritrea.</p>
      <p>Utlandsboende eritreaner tvingas av regimen att betala en skatt på två procent av sina nettoinkomster till Eritrea. Skatten tas ut av ambassaderna, så även i Sverige. Betalar man inte så kanske personen i fråga inte får tillstånd att resa in i Eritrea, eller får andra problem med myndigheter. Även nära anhöriga som lever i Eritrea kan drabbas av påföljder.</p>
      <h3>"Lilla Rom"</h3>
      <p>Jämfört med andra afrikanska huvudstäder är Asmara en lugn och hanterbar stad i inlandet på 2 300 meters höjd med knappt en miljon invånare.</p>
      <p>Under 50 år kring förra sekelskiftet var Asmara huvudstad i Italienska Eritrea, och många spår finns kvar. Den kallas ibland Piccolo Roma/Lilla Rom.<b> </b>I staden finns förutom sevärdheter som världsarvsklassade Art Deco-byggnader, bland annat en stor romersk-katolsk katedral, en koptisk kyrka, moskéer och andra kyrkor.</p>
      <h3>Mångfacetterat land</h3>
      <p>Städer och platser som Dekamhare, Adi Keyh och Senafe med ruinstaden Metea och de historiska ruinerna i Qohaito är värda att besöka. Liksom de stora mullbärsfikonträden i Segheneyti. Träden har dyrkats i Eritrea i olika religioner i många årtusenden, och också är avbildade på 5-nakfa-sedeln. Keren med sin stora kamelmarknad och sina många moskéer och fina landsbygd glömmer man inte.</p>
      <p>Skolsystemet i Eritrea är jämlikt – pojkar och flickor går i samma klasser, och kristna och muslimer tillsammans. Liksom samhället i övrigt finns det inga religionskonflikter någonstans.</p>
      <p>De långa krigen påminns man av på olika sätt, bland annat genom att man lämnat demolerade rostiga stridsvagnar på många ställen på landsbygden, ställt upp några bevarade stridsvagnar i en park i Massawa och samlat mängder med skrotade stridsvagnar i ”Tank Graveyard” i Asmara.</p>
      <h3>Vid kusten</h3>
      <p>Kuststaden Massawa med den förfallna gamla stadsdelen och med övernattning i tält på någon ö i Dahlak-arkipelagen är avkopplande. Delfiner, rockor och annan fisk samt mängder med pelikaner och annan sjöfågel. Det finns också valhajar och dugonger längst ut bland de 350 öarna, de är dock sällsynta.</p>
      <p>Minnesvärt var en tur med ånglok i bergen ner från Asmara till staden Nefasit med passage av en mängd broar och viadukter och branta stup. En av Afrikas äldsta järnvägar, började byggas 1887 och var i drift till mitten på 70-talet och har sedan återuppstått som turistattraktion.</p>
      <slideshow>
        <figure>
          <img src="https://imengine.hall.infomaker.io/imengine/image.php?uuid=d0d35df5-f539-5477-a896-67f10a6ca103&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Rundvandringströskning med sex kor i bredd.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=7b3b43c3-5952-58a1-99e3-24eeae968047&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Ångloket mellan Asmara och Nefasit (Ansaldo 442-56, byggt i Genua 1938).</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=e101d97a-7532-5fd1-86ca-32f3d87a81e6&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Nationalrätten surdegsbrödet injera med ägg och kryddad tomatsås.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=3e3e4db5-c2d3-5283-9af1-2960db57d454&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Injera-bagerska.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=77ee1107-9ccd-56ef-ada5-f81a16e5c719&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>På kamelmarknaden i Keren.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=34ea0523-3ebf-531e-bab3-96c2460653e4&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Babian på vägen till Massawa.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=3bf8f0bc-3eab-56e0-b185-a639f821709b&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Haile Selassies sommarhus i Massawa.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=351a3ff5-4cb6-574f-a990-570eb3fda720&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Tältning på en ö i Dahlak-arkipelagen.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=8073491f-b936-52c3-896a-f31d206237cf&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Läcker fiskmåltid i Dahlak.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=168b60c4-22aa-5094-b510-b3a405d8a4fc&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Pelikan i Dahlak-arkipelagen.</figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=1f79e00a-b52c-5eb6-a704-8edbaf9fbfce&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Natursouvenir-inköp hos Afar-familj på Dahlak-ö.</figcaption>
        </figure>
      </slideshow>
      <p>Injera, det inhemska syrliga surdegstunnbrödet, och sewa, den ölliknande drycken, bör man självklart testa men blir nog ingen favorit hos de flesta. Get tillagad på olika sätt i inlandet och fisk vid havet är säkra kort, liksom ölet Asmara.</p>
      <p>Det är lätt att resa till Eritrea, mer komplicerat att resa runt i landet. Visum söker man på ambassaden i Stockholm. Flyger dit från Sverige gör bland annat Turkish Airlines och Ethiopian Airlines med mellanlandning i Istanbul respektive Addis Abeba, kostnad max 5 000 kronor.</p>
      <h3>Total kontroll</h3>
      <p>En lokal kontakt – guide/chaufför – måste man anlita, bland annat för att hantera de resetillstånd som krävs för både turister och den inhemska befolkningen så fort man förflyttar sig i landet – kontrollen är total.</p>
      <p>Bankomater och kortbetalning finns inte, wifi och svenska sim-kort i mobilen fungerar inte. Utanför Asmara är det varierande standard på service på hotell och restauranger – inget varmvatten och sällan fungerande luftkonditionering.</p>
      <p>Eritrea idag är fortfarande en utmaning på många sätt, men vill man uppleva ostörd turism, så är det ett perfekt resmål.</p>
      <p>
        <b>Rolf Johansson</b>
      </p>
      <p><b>Läs mer:</b> <a href="https://www.skovdenyheter.se/article/globetrottern-fran-varnhem/">Globetrottern som siktar på att besöka alla världens länder</a></p>
      <p><b>Läs mer:</b> <a href="https://www.skovdenyheter.se/article/sao-tome-definitivt-inte-forsta-landet-man-besoker-men-inte-heller-det-sista/">Globetrotterns nya äventyr på världens baksida</a></p>
      <p><b>Läs mer:</b> <a href="https://www.skovdenyheter.se/article/resa-till-okenlandet-sudan/">Resan till ökenlandet Sudan</a></p>
      <p><b>Läs mer:</b> <a href="https://www.skovdenyheter.se/article/landet-alla-hort-talas-om-men-fa-har-besokt/">Landet alla hört talas om men få har besökt</a></p>
      <p><b>Läs mer:</b> <a href="https://www.skovdenyheter.se/article/resa-till-tva-sma-tropiska-oar-yap-och-palau/">Resa till två små tropiska öar - Yap och Palau</a></p>
    </article>
  </body>
</html>