<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152595-iaka-sytuaciia-z-subvenciiamy-na-volyni-ta-chomu-deiaki-gromady-mozhut-vtratyty-koshty"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T09:50:00+00:00"/>
    <meta property="og:title" content="Яка ситуація з субвенціями на Волині та чому деякі громади можуть втратити кошти"/>
    <meta property="og:description" content="У Луцьку прозвітували про стан фінансування та освоєння коштів субвенцій з державного бюджету за 10 місяців 2019 року"/>
  </head>
  <body>
    <article>
      <h1>Яка ситуація з субвенціями на Волині та чому деякі громади можуть втратити кошти</h1>
      <address>
        <time datetime="2019-11-20T09:50:00+00:00">20 Nov 2019, 09:50</time>
      </address>
      <p>У Луцьку прозвітували про стан фінансування та освоєння коштів субвенцій з державного бюджету за 10 місяців 2019 року і повідомили, що декілька ОТГ використали свої «субвенційні» кошти стовідсотково, а інші – взагалі не використовували.<br/><br/>Про це говорив начальник головного управління державної казначейської служби України в області <b>Михайло-Мирослав Леміщак</b> 20 листопада під час оперативної наради.<br/><br/>Кількісних бюджетних трансфертів у 2019-му збільшилася на 4 субвенції у порівнянні з минулим роком, проте загальна сума, яка передбачена на цей рік – 9,5 мільярдів гривень, що на 830 мільйонів менша, ніж у 2018 році. Переконують, що на це є об’єктивні причини, а саме – монетизація субсидій і пільг. <br/><br/>Станом на 1 листопада цього року бюджет області отримав майже 8 мільярдів гривень з державного бюджету, що складає 95,5 відсотків обсягів асигнувань. Із 31 виду трасфертів, 30 профінансовано у повному обсязі, з урахуванням фактичних потреб коштів. <br/><br/>Субвенція щодо здійснення заходів на соціально-економічний розвиток територій профінансована на 80%.<br/><br/>«Своєчасне надходження коштів міжбюджетних трансфертів на рахунки місцевих бюджетів – один з елементів, що гарантує своєчасне та повне їх освоєння», – зазначає Михайло-Мирослав Леміщак.<br/><br/>Касові видатки за рахунки коштів міжбюджетних трансфертів складають 78% (7,4 мільярда гривень). <br/><br/>Залишок невикористаних коштів із місцевих бюджетів станом на початок поточного місяця цього року складає 786 мільйонів гривень – 9,7%. <br/><br/>«Якщо подивитися на структуру залишків, то майже 68% припадають на програми, які носять капітальний характер, 26% – на програми галузі освіти, 5,7% – на програми розвитку охорони здоров’я та 0,5% – на програми соціального захисту населення», – говорить представник апарату казначейства. <br/><br/>Найбільший обсяг невикористаних субвенцій в обсязі 417 мільйонів знаходяться на рахунках обласного бюджету. Найбільший залишок має субвенція на розвиток охорони здоров’я у сільській місцевості – 192 мільйони (36% від загального залишку), наразі кошти даної субвенції освоєні лише на 15%, а залишок визначається, як «нерозподілений». <br/><br/>Залишок субвенції на формування інфраструктури об’єднаних територіальних громад складає 44,6 мільйона гривень. Враховуючи, що у разі невикористання коштів дана субвенція, відповідно до вимог бюджетного законодавства, підлягає поверненню у державний бюджет, то на це питання акцентують особливу увагу. <br/><br/>Найбільший залишок – 7 мільйонів гривень знаходиться на рахунку ОТГ смт Любешів, інша частина знаходиться на рахунках п’яти бюджетних об’єднаних територіальних громад – ОТГ смт Торчин (1,4 мільйона), сіл Смідин (1,3 мільйона), Привітне (1.3 мільйона), Липини (1.2 мільйона) та Велимче (1,2 мільйона). <br/><br/>Станом на 1 листопада жодної гривні з цих коштів громади ще не освоїли. Вцілому освоєння даної субвенції складає 59%. <br/><br/>Пояснили, що під інфраструктурну субвенцію ці громади здійснюються тендерні процедури стосовно закупівлі техніки, які є досить довготривалими і дорогими, тож керівники громад обіцяють виправити ситуацію і встигнути освоїти виділені кошти в повному обсязі. <br/><br/>Заступник голови Волинської обласної державної адміністрації <b>Валентин Цьось</b> зазначив, що неосвоєні кошти – велика проблема, адже згідно умов, вони мають бути використані в повному обсязі до кінця цього року. Валентин Цьось рекомендував цим ОТГ здійснити аналіз стану використання коштів субвенції і вжити негайних заходів щодо їх використання до кінця поточного року.</p>
    </article>
  </body>
</html>