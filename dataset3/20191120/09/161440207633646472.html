<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/20/cagliari-con-il-furgone-finisce-in-mezzo-alla-rotonda-era-ubriaco-136-954835.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T09:19:29+00:00"/>
    <meta property="og:title" content="Cagliari, con il furgone finisce dentro la rotonda: &quot;Era ubriaco&quot;"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">l'incidente</h6>
      <h1>Cagliari, con il furgone finisce dentro la rotonda: "Era ubriaco"</h1>
      <h2>Il 28enne aveva un tasso alcolemico 4 volte superiore al limite</h2>
      <address>
        <time datetime="2019-11-20T09:19:29+00:00">20 Nov 2019, 09:19</time>
      </address>
      <p>Incidente stradale all'alba a Cagliari.</p>
      <p>Un 28enne di Quartu, che percorreva via Peretti, si stava immettendo nella rotonda per dirigersi verso l'asse mediano, quando ha perso il controllo del Fiat Doblò che guidava.</p>
      <p>Salito con il mezzo sull'area verde, è finito contro le piante e i sassi a ornamento.</p>
      <p>Il giovane è rimasto illeso, mentre il furgoncino ha portato danni ingenti.</p>
      <p>Sottoposto ad accertamento con etilometro, il 28enne è risultato positivo ben oltre 4 volte il limite consentito.</p>
      <p>Per lui, la Polizia Municipale - intervenuta per i rilievi - ha disposto il ritiro della patente e la denuncia all'autorità giudiziaria.</p>
      <p>(Unioneonline/F)</p>
    </article>
  </body>
</html>