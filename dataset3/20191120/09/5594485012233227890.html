<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/prochutiyat-narkobaron-ivo-turchina-e-arestuvan-s-klopka-v-stolitsata_news710340.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T09:43:00+00:00"/>
    <meta property="og:title" content="Прочутият наркобарон Иво Турчина е арестуван с клопка в столицата"/>
    <meta property="og:description" content="Той е познат в подземния свят като дясната ръка на един от най-големите крими герои у нас в последните години от ромски произход"/>
  </head>
  <body>
    <article>
      <h1>Прочутият наркобарон Иво Турчина е арестуван с клопка в столицата</h1>
      <h2>Той е познат в подземния свят като дясната ръка на един от най-големите крими герои у нас в последните години от ромски произход</h2>
      <address>
        <time datetime="2019-11-20T09:43:00+00:00">20 Nov 2019, 09:43</time>
      </address>
      <p>https://blitz.bg/kriminalni/prestplenie/prochutiyat-narkobaron-ivo-turchina-e-arestuvan-s-klopka-v-stolitsata_news710340.html Blitz.bg</p>
      <figure>
        <img src="https://static.blitz.bg/documents/thumbnails/730/201712/1512739972-p6840495.jpg"/>
        <figcaption>Снимката е илюстративна, Източник: МВР</figcaption>
      </figure>
      <p><b>Наркобаронът Иво Турчина беше арестуван зрелищно след клопка от антимафиоти в София. Спенченгетата организирали сделка с дрога, а бандитът се хванал на въдицата и бил закопчан, пише "Телеграф". </b><br/><br/>Заедно с него белезниците щракнали на ръцете на още 16 от хората му. Спецакцията продължи два дни, а вчера говорителят на спецпрокуратурата Сийка Милева заяви, че са задържани 17 души, а на 16 от тях ще бъдат повдигнати обвинения, както БЛИЦ вече съобщи. <br/><br/>Иво Турчина е познат в подземния свят като дясната ръка на един от най-големите наркобосове у нас в последните години от ромски произход. <br/><br/>По време на акцията са намерени и иззети над 10 килограма наркотични вещества, както и сумата от 240 000 лева, заяви спецпрокурор Милева. <br/><br/>"16 души ще бъдат обвинени за участие в организирана престъпна група с цел разпространение на наркотични вещества", допълни тя. <br/><br/>По думите й в хода на акцията е установи и склад в София, в който са се съхранявали наркотичните вещества. <br/><br/>Говорителят на спецпрокуратурата посочи, че част от участниците в групата са задържани в момент на сделка при продажба на голямо количества наркотични вещества. <br/><br/>Иво Турчина е мастит играч в наркобизнеса, като според оперативни данни за него работят най-малко 30 дилъри. <br/><br/>"Той не се занимава с дози и дребни неща, а продава килограми", споделиха антимафиоти. <br/><br/>Бил е най-големият конкурент за пазара на наркотици с Радо Ланеца, чиято група беше разбита преди няколко месеца при спецоперация на ГДБОП. Бандата на Турчина разпространявала всякакви наркотици от кокаин до амфети в цяла България. </p>
    </article>
  </body>
</html>