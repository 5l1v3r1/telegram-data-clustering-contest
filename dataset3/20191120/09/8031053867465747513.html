<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%be%ce%b5%ce%ba%ce%b9%ce%bd%ce%ac-%ce%b7-%ce%bc%ce%ac%cf%87%ce%b7-%ce%bc%ce%b5-%cf%84%ce%b7%ce%bd-%ce%b5%ce%ba%cf%84-%ce%b3%ce%b9%ce%b1-%cf%84%ce%bf-%ce%b1%ce%b5%cf%80-%cf%8c%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T09:11:30+00:00"/>
    <meta property="og:title" content="Ξεκινά η «μάχη» με την ΕΚΤ για το ΑΕΠ: Όλες οι προβλέψεις για την ανάπτυξη το 2020"/>
    <meta property="og:description" content="Οι τελικές προβλέψεις της ΕΚΤ για το ΑΕΠ και τους ρυθμούς ανάπτυξης της Ελλάδας, το 2020, είναι κάθε άλλο πέρα από μια απλή υπόθεση."/>
  </head>
  <body>
    <article>
      <h1>Ξεκινά η «μάχη» με την ΕΚΤ για το ΑΕΠ: Όλες οι προβλέψεις για την ανάπτυξη το 2020</h1>
      <address>
        <time datetime="2019-11-20T09:11:30+00:00">20 Nov 2019, 09:11</time>
      </address>
      <p>
        <b>Οι τελικές προβλέψεις της ΕΚΤ για το ΑΕΠ και τους ρυθμούς ανάπτυξης της Ελλάδας, το 2020, είναι κάθε άλλο πέρα από μια απλή υπόθεση.</b>
      </p>
      <p>Αυτό επιβεβαίωσε και ο Κεντρικός τραπεζίτης, ο οποίος παραδέχθηκε ότι έχει επιδοθεί σε ένα… μπρα-ντε-φερ με τους τεχνοκράτες της ΕΚΤ για το ΑΕΠ της Ελλάδας. Άπαντες -Θεσμοί, οργανισμοί, αναλυτές- λίγο ως πολύ συμφωνούν ότι η φετινή επίδοση, τουλάχιστον στο πρώτο εξάμηνο, διέψευσε τις προσδοκίες για επέκταση πέρα και πάνω από το περσινό 1,9%.</p>
      <p>Συμφωνούν, επίσης, ότι μετά τη ψυχρολουσία του 1,5%, η βελτίωση κάποιων δεικτών από το καλοκαίρι και μετά, μπορεί τουλάχιστον να κρατήσει τους ρυθμούς ανάπτυξης κοντά στο 2%. Οι διαφορές γίνονται χαώδεις όταν φτάνει, όμως, η συζήτηση στη δυναμική του 2020.</p>
      <h3>Όλες οι προβλέψεις για το ΑΕΠ και τους ρυθμούς ανάπτυξης</h3>
      <p>Αφήνοντας κανείς στην άκρη τις συντηρητικές εκτιμήσεις επενδυτικών τραπεζών και αναλυτών για ρυθμούς ανάπτυξης περίπου στα επίπεδα του 2019 και του 2018, δηλαδή κάτω από το 2%, διαπιστώνει κανείς ότι η απόσταση από τις παραδοχές του υπουργείου Οικονομικών είναι τουλάχιστον μισή ποσοστιαία μονάδα.</p>
    </article>
  </body>
</html>