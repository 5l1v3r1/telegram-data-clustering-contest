<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/far-egen-tv-serie/71840128"/>
    <meta property="og:site_name" content="Dagbladet.no"/>
    <meta property="article:published_time" content="2019-11-20T09:06:58+00:00"/>
    <meta property="og:title" content="Får egen TV-serie"/>
    <meta property="og:description" content="«Team Solberg» følger i fotsporene til blant andre «Team Ingebrigtsen» og «Sirkus Northug» og blir TV-serie i 2020, melder VG."/>
  </head>
  <body>
    <article>
      <h1>Får egen TV-serie</h1>
      <h2>«Team Solberg» følger i fotsporene til blant andre «Team Ingebrigtsen» og «Sirkus Northug» og blir TV-serie i 2020, melder VG.</h2>
      <address><time datetime="2019-11-20T09:06:58+00:00">20 Nov 2019, 09:06</time> by <a rel="author">NTB I</a></address>
      <p>Det er TV Norge som skal sende serien om rallylegenden Petter Solberg (45), sønnen Oliver (18) og kona Pernilla Solberg.</p>
      <p>
        <b>Et kamerateam har fulgt familien gjennom 2019-sesongen som kulminerte med VM-runden i Wales der pappa Petter tok farvel med rallysirkuset og sønnen Oliver fikk sin VM-debut.</b>
      </p>
      <p>- Vi har ikke sett noen ting av det som er filmet, så vi er veldig spent på hvordan det blir. Vi har jo ingen anelse om hvordan det vil se ut til slutt, sier Pernilla Solberg til <a href="https://www.vg.no/sport/i/3JevW9/team-solberg-blir-tv-serie-heftig-action">VG</a>.</p>
      <p>Petter Solberg åpner mer opp om hva seerne kan forvente seg i serien som kommer på fjernsynet til våren.</p>
      <p>- Du får se de harde diskusjonene, hvordan vi jobber og hva som skjer når man havner i problemer i en sport med heftig action hvor kanskje ikke alt skulle vært på kamera. Vi vil veldig gjerne at folk skal få se realiteten i det vi gjør og den perfeksjonismen i alt vi legger ned av innsats, sier mannen som ble verdensmester i rally i 2003 og rallycross i 2014 og 2015.</p>
    </article>
  </body>
</html>