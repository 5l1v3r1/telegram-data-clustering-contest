<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/politica/eravamo-tanto-amati-libro-1.4896532"/>
    <meta property="og:site_name" content="La Nazione"/>
    <meta property="article:published_time" content="2019-11-20T09:40:00+00:00"/>
    <meta property="og:title" content="&quot;Eravamo tanto amati&quot;, viaggio nella sinistra italiana"/>
    <meta property="og:description" content="Stasera, 20 novembre alle 20.30, la presentazione del libro di Domenico Guarino, Andrea Lattanzi e Andrea Marotta al Circolo Vie Nuove"/>
  </head>
  <body>
    <article>
      <h1>"Eravamo tanto amati", viaggio nella sinistra italiana</h1>
      <h2>Stasera, 20 novembre alle 20.30, la presentazione del libro di Domenico Guarino, Andrea Lattanzi e Andrea Marotta al Circolo Vie Nuove</h2>
      <address>
        <time datetime="2019-11-20T09:40:00+00:00">20 Nov 2019, 09:40</time>
      </address>
      <p>Firenze, 20 novembre 2019 - Si terrà stasera, <b>mercoledì 20 novembre</b>, al Circolo <b>Vie Nuove</b> di Firenze (viale Donato Giannortti 13, inizio alle 20.30) la presentazione del libro  "Eravamo tanto amati" (Effigi), di <b>Domenico Guarino, Andrea Lattanzi</b> e <b>Andrea Marotta</b>. In occasione della presentazione, sarà proiettato il documentario seguito dal dibattito con gli autori. Partecipano<b> Agnese Pini,</b> direttrice La Nazione, <b>Lorenzo Becattini,</b> coordinatore segreteria PD Toscana, <b>Guelfo Guelfi</b>, <b>Michele Ventura</b>, <b>Severino Saccardi.</b></p>
      <p>Il libro non è una presa d’atto dell’esistente, ma un’analisi giornalistica a più voci per capire il futuro. " Alle elezioni del marzo 2018, il PD ottiene circa 8 milioni di voti. Quasi gli stessi raggiunti dal PDS, nel 1992, al suo debutto dopo il sofferto scioglimento del PCI. A trent’anni dalla Bolognina, quando il più grande partito comunista d’Europa decise di cambiare nome _spiegano gli autori_ <b>la Toscana</b> rimane l’unica regione in cui gli eredi di quella tradizione, nata proprio a Livorno nel 1921, vincono e conservano una egemonia territoriale. Cosa è accaduto in questi anni? La svolta lanciata nel 1989, all’indomani della caduta del Muro di Berlino, ha tradito le aspettative? È possibile riconquistare quel consenso? Abbiamo cercato queste risposte proprio nella “rossa” Toscana, tra alcuni dei protagonisti di allora e di oggi. Ventiquattro interviste in tutto. Politici, docenti, giornalisti, personaggi dello spettacolo e della cultura. Per capire dove stia andando oggi la sinistra in Italia".</p>
      <p> </p>
      <p>© Riproduzione riservata</p>
    </article>
  </body>
</html>