<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/uzurparea-puterii-de-stat-de-care-sunt-acuzai-membrii-guvernului-filip-contestata-la-curtea-de-apel-chiinau-148706.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T09:54:00+00:00"/>
    <meta property="og:title" content="UZURPAREA puterii de stat, de care sunt acuzați membrii Guvernului Filip, contestată la Curtea de Apel Chișinău"/>
    <meta property="og:description" content="Având în vedere rezonanța socială sporită a subiectului, Procuratura Generală aduce la cunoștința publicului faptul că miercuri, 20 noiembrie 2019, ora 11, Curtea de Apel Chișinău va examina recursul membrilor fostului Guvern Filip, împotriva actului procesual prin care a fost pornită urmărirea penală în cauza penală de uzurpare a puterii de stat."/>
  </head>
  <body>
    <article>
      <h1>UZURPAREA puterii de stat, de care sunt acuzați membrii Guvernului Filip, contestată la Curtea de Apel Chișinău</h1>
      <address>
        <time datetime="2019-11-20T09:54:00+00:00">20 Nov 2019, 09:54</time>
      </address>
      <p>
        <b>Având în vedere rezonanța socială sporită a subiectului, Procuratura Generală aduce la cunoștința publicului faptul că miercuri, 20 noiembrie 2019, ora 11, Curtea de Apel Chișinău va examina recursul membrilor fostului Guvern Filip, împotriva actului procesual prin care a fost pornită urmărirea penală în cauza penală de uzurpare a puterii de stat.</b>
      </p>
      <p>Recursul a fost declarat de către membrii fostului Guvern – Pavel Filip, Monica Babuc, Alexandru Jizdan și Nicolae Ciubuc. Completul de judecată va fi format din următorii judecători: Alexandru Gafton, Ghenadie Morozan și Mihail Diaconu.</p>
      <p>Raportor pe această cauză a fost desemnat „aleatoriu” judecătorul Ghenadie Morozan, rudă prin afinitate cu Vladimir Plahotniuc.</p>
      <p>Procurorii optează pentru menținerea hotărârii instanței de control judiciar, prin care actul procesual de inițiere a anchetei penale în cauza specificată a fost declarat legal, fără ca să fie găsite temeiuri pentru a-l infirma.</p>
      <p>Procuratura Generală va reveni cu detalii, odată ce acestea vor deveni disponibile, cu respectarea prevederilor legale.</p>
    </article>
  </body>
</html>