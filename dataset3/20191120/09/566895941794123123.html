<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578516/ternopilskim-vodiam-dovedetsa-zaplatiti-strafi-na-ponad-desat-tisac-griven"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-20T09:01:00+00:00"/>
    <meta property="og:title" content="Тернопільським водіям доведеться заплатити штрафи на понад десять тисяч гривень"/>
    <meta property="og:description" content="Найбільше нетверезих за кермом поліція виявляє вихідними"/>
  </head>
  <body>
    <article>
      <h1>Тернопільським водіям доведеться заплатити штрафи на понад десять тисяч гривень</h1>
      <address><time datetime="2019-11-20T09:01:00+00:00">20 Nov 2019, 09:01</time> by <a rel="author">Антоніна Албул</a></address>
      <p>
        <i>Чотирьох нетверезих водіїв зупинили патрульні на дорогах області за ніч. Кермувальникам доведеться заплатити штрафи понад десять тисяч гривень.</i>
      </p>
      <p>Найбільше нетверезих за кермом поліція виявляє вихідними. Втім, початок тижня неприємно здивував правоохоронців. Чотирьох водіїв притягнули до відповідальності за статтею 130 КУпАП (Керування з ознаками сп’яніння), – повідомила <a href="https://zz.te.ua/za-odnu-nich-ternopil-s-ki-patrul-ni-zupynyly-chotyr-okh-p-ianykh-vodiiv/">зз</a> речниця Патрульної поліції Тернопільщини Катерина Басалига. Нетверезе  керування передбачає:</p>
      <p>штраф 10200 гривень з позбавленням права керування транспортними засобами на строк 1 рік. Якщо ці дії вчинені повторно (вдруге) протягом року — штраф 20400 гривень з позбавленням права керування транспортними засобами на строк 3 роки. Якщо особа вже двічі протягом року притягалася до відповідальності за подібні дії — штраф 40800 гривень з позбавленням права керування транспортними засобами на строк 10 років. Нетверезий стан стосується алкогольного чи наркотичного сп’яніння».</p>
    </article>
  </body>
</html>