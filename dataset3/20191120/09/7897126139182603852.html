<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995564-s-g-s-pen-zh-mystan-shy-aru-taraz.html"/>
    <meta property="og:site_name" content="zakon.kz"/>
    <meta property="article:published_time" content="2019-11-20T09:07:00+00:00"/>
    <meta property="og:title" content="Сөгіс пен жұмыстан шығару – Тараз полициясының бастықтары жазаланды"/>
    <meta property="og:description" content="Mектеп инспекторларының іс-әрекет алгоритмі қайта қаралды."/>
  </head>
  <body>
    <article>
      <h1>Сөгіс пен жұмыстан шығару – Тараз полициясының бастықтары жазаланды</h1>
      <h2>Mектеп инспекторларының іс-әрекет алгоритмі қайта қаралды.</h2>
      <address>
        <time datetime="2019-11-20T09:07:00+00:00">20 Nov 2019, 09:07</time>
      </address>
      <p><b>Облыс әкімі Асқар Мырзахметовтің тапсырмасымен мектептерде оқушылардың қауіпсіздігін қамтамасыз етудегі кемшіліктерді анықтау, оның ішінде мектеп инспекторлары мен бейнекамералардың жетіспеушілігі, оқу орындарының аумағында қоршаудың, санитарлық жабдықтардың болмауы және басқа да мәселелер бойынша Жамбыл облысының Полиция департаментімен арнайы жұмыс тобы құрылды,</b> деп хабарлайды <a href="https://kaz.zakon.kz/">Zakon.kz</a>.</p>
      <p>Мектеп жанындағы аумақтарда кәмелетке толмағандардың жыныстық қол сұғылмаушылығына қарсы қылмыстарды болдырмау бойынша жұмысты күшейту мақсатында, күндізгі және кешкі уақытта полиция қызметкерлері мектеп әкімшілігінің өкілдерімен бірлесіп патрульдеу ұйымдастырады, деп жазды <a href="https://www.facebook.com/people/%D0%90%D1%80%D0%BC%D0%B0%D0%BD-%D0%9E%D1%80%D0%B0%D0%B7%D0%B0%D0%BB%D0%B8%D0%B5%D0%B2/100035519702824">Facebook</a>-те Жамбыл облысы Полиция департаментінің бастығы Арман Оразалиев.</p>
      <blockquote>Сондай-ақ мектеп инспекторларының іс-әрекет алгоритмі қайта қаралды. Мектептегі бейнебақылау камераларынан бейнелерді тек директордың кабинетіне ғана емес, сонымен қатар директордың тәрбие ісі жөніндегі орынбасары мен мектеп инспекторының кабинеттеріне шығару мәселесі қаралуда.</blockquote>
      <p>Тараз қаласының №6 орта мектебінде орын алған қылмысқа байланысты Тараз қаласы Полиция басқармасының Жергілікті полиция қызметінің бастығына, Тараз қ. ПБ 2-полиция бөлімінің және 2-ПБ жергілікті полиция қызметі бөлімшесінің бастықтарына, 2-ПБ ювеналдық полиция жұмысын ұйымдастыру жөніндегі аға инспекторына қатаң сөгіс жарияланды, ал мектеп инспекторы ішкі істер органдарынан шығарылды.</p>
      <blockquote>- Кәмелетке толмағандар жасаған және кәмелетке толмағандарға қатысты қылмыстардың алдын алу мен жолын кесу мәселелері менің күнделікті бақылауымда, - деді Арман Оразалиев.</blockquote>
    </article>
  </body>
</html>