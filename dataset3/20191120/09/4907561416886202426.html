<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/bebeklerde-goz-hastaliklari-nasil-anlasilir-cocuklarda-goz-tembelligi-nasil-tedavi-edilir-2220654"/>
    <meta property="og:site_name" content="Posta"/>
    <meta property="article:published_time" content="2019-11-20T09:13:36+00:00"/>
    <meta property="og:title" content="Bebeklerde göz hastalıkları nasıl anlaşılır? Çocuklarda göz tembelliği nasıl tedavi edilir?"/>
    <meta property="og:description" content="Bebeklerde görme hızlı bir şekilde gelişiyor ve 2 yaşına kadar görme tam olarak oluşuyor. Ancak doğum ile ilgili bazı riskler bebeklerde ve çocukluk döneminde başta görme tembelliği olmak üzere bazı görme sorunlarına neden oluyor. Uzmanlar, göz tembelliğinin çocuklarda görme kayıplarına neden olabileceği konusunda aileleri uyarıyor. Peki, Bebeklerde göz hastalıkları nasıl anlaşılır? Bebeklerde ilk göz muayenesi ne zaman yapılmalı? Çocuklarda göz tembelliği nasıl tedavi edilir? Göz Sağlığı ve Hastalıkları Uzmanı Op. Dr. Hatice Onur göz tembelliği hakkında bilgi verdi."/>
  </head>
  <body>
    <article>
      <h1>Bebeklerde göz hastalıkları nasıl anlaşılır? Çocuklarda göz tembelliği nasıl tedavi edilir?</h1>
      <address>
        <time datetime="2019-11-20T09:13:36+00:00">20 Nov 2019, 09:13</time>
      </address>
      <h3>Bebeklerde görme hızlı bir şekilde gelişiyor ve 2 yaşına kadar görme tam olarak oluşuyor. Ancak doğum ile ilgili bazı riskler bebeklerde ve çocukluk döneminde başta görme tembelliği olmak üzere bazı görme sorunlarına neden oluyor. Uzmanlar, göz tembelliğinin çocuklarda görme kayıplarına neden olabileceği konusunda aileleri uyarıyor. Peki, Bebeklerde göz hastalıkları nasıl anlaşılır? Bebeklerde ilk göz muayenesi ne zaman yapılmalı? Çocuklarda göz tembelliği nasıl tedavi edilir? Göz Sağlığı ve Hastalıkları Uzmanı Op. Dr. Hatice Onur göz tembelliği hakkında bilgi verdi.</h3>
      <p>Bebeklerde göz muayenelerinin rutin olarak yapılması göz hastalıkları tedavisinin başarısını olumlu etkiliyor. Erken doğum, düşük kilolu doğum ve oksijen tedavilerinin bebeklerde görme kaybına neden olabilir. Göz Sağlığı ve Hastalıkları Uzmanı Op. Dr. Hatice Onur <a href="https://www.posta.com.tr/haberler/cocuklarda-goz-tembelligi">çocuklarda göz tembelliği </a>nedenlerini, teşhis ve tedavi yöntemlerini anlattı.</p>
      <p>Yeni doğan bebeklerde erken görme seviyelerinin düşük olduğunu aktaran Op. Dr. Hatice Onur, "Görme çok hızlı bir şekilde gelişiyor ve 2 yaşında tam olarak oluşuyor. Doğar doğmaz göz muayenesinin rutin olarak yapılması gerekir, bir bebek erken doğduysa 2 kilonun altındaysa veya oksijen tedavisi aldıysa mutlaka retina damarları bakımından değerlendirilmesi gerekir" şeklinde konuştu.</p>
      <h3>Yeni doğan <a href="https://www.posta.com.tr/haberler/bebeklerde-goz-hastaliklari">bebeklerde göz hastalıkları</a> nasıl anlaşılır?</h3>
      <p>Yeni doğan bebeklerde problemin olup olmadığının; ışık reaksiyonu ile anlaşılabildiğini ifade eden Onur, "Çocuk ani bir ışıkla göz kırpar, ya da alnına hafifçe vurduğunuzda göz refleksi olur, iki aylık bir bebek emzirirken anne ile göz teması kurar, sonrasında yine çocuklara obje takibi yaptırılabilir, ilk 2 ayda bunlar görülmüyorsa bu dönemde aile mutlaka çocuğu göz doktoruna götürmelidir" dedi.</p>
      <h3><a href="https://www.posta.com.tr/haberler/bebeklerde-ilk-goz-muayenesi">Bebeklerde ilk göz muayenesi</a> ne zaman yapılmalı?</h3>
      <p>Özellikle 6 aydan sonra çocuklarda gözlerde içe kayma şeklinde şaşılıklar olabildiğine değinen Göz Sağlığı ve Hastalıkları Doktoru Op. Dr. Hatice Onur, "Bunlar olmasa dahi çocuğun 2 yaşında göz doktoruna götürülmesi gerekir. Çocuklara özel, onları rahatsız etmeyecek görme seviyesi muayenelerini yapabiliyoruz. Sonrasında ilkokula geldiğinde de mutlaka çocuğun göz doktoruna gitmesi gerekir" şeklinde konuştu.</p>
      <figure>
        <img src="https://i.pstimaj.com/img/75/640x0/5dd5032266a97ce6bacefa74"/>
      </figure>
      <h3>"Fark edilmezse ciddi görme kayıplarına neden olabilir"</h3>
      <p>Çocuğun şaşılığı yoksa göz tembelliği sorununun gözden kaçabildiğini dile getiren Onur, "Aile de çocuğun kendisi de bunu fark etmeyebiliyor, bazen 12 yaşında geliyor çocuk, göz tembelliği olduğunu yeni anlıyoruz ancak o zaman da çok geç oluyor" diye konuştu. Op. Dr. Onur, "Fark edilmeyen göz tembelliği sorunu ilerde görme kayıpları yaşanmasına neden oluyor, görme yüzde 1’in altındaysa askerlik dahi yapamıyorlar, bazı meslekleri seçemiyorlar" diye konuştu.</p>
      <h3>Göz tembelliği nedir?</h3>
      <p>Göz tembelliği sorununu; "Anatomik bir problem olmadan görme yollarından kaynaklı olarak 1 ya da 2 gözün daha az görmesi" olarak tanımlayan Op. Dr. Hatice Onur, "Bir gözden beynimize bir görüntü geliyor, diğer bir gözden de görüntü geliyor ve birleşip tek görüntü oluyor, bu gözlerden biri net, biri bulanık geliyorsa, beyin net olmayan görüntüyü iptal edip net görüntüyü alıyor, buna alışan beyin az gören gözün görüntüsünü iptal ederek bu sinyalleri algılamamaya başlıyor ve böylece görme kayıpları oluşuyor" ifadelerini kullandı.</p>
      <figure>
        <img src="https://i.pstimaj.com/img/75/640x0/5dd5035066a97ce5eaac7ed1"/>
      </figure>
      <h3>Çocukta göz tembelliği nasıl tedavi edilir?</h3>
      <p>Op. Dr. Onur, anne ve babada göz tembelliği varsa çocukların mutlaka göz tembelliği bakımından muayene edilmesi gerektiğini belirterek; şöyle konuştu: "Önce tembelliğin nedenine bakıyoruz, ne kadar erken teşhis yaparsak başarı o kadar yükselir, en çok kapama tedavisi öneriyoruz, hastalığın derecesine göre belli saatlerde, günde 4-5 saat veya daha fazla göz kapama önerebiliyoruz. Kapama yapılan çocukları ilk zamanlar 3 ayda bir sonrasında 6 ayda bir kontrole geliyor, daha sonra duruma göre yeniden çağırabiliyoruz. Aile, çocuk ve hekim tedavide başarı için önemli 3 sac ayağıdır. İki göz arasında ne kadar az fark varsa tedavide başarı oranı o kadar yükseliyor, çok büyük görme farklarında (4,5 dereceye kadar) yüzde 100 tedavi olmasa dahi görme seviyesini oldukça yükseltmek olanaklı oluyor."</p>
      <p>İHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/mahkemeye-getirilen-silah-savcinin-olumune-neden-oldu-2220857">
          <img src="https://i.pstimaj.com/img/100/180x95/5dd6355366a97c1f5851d5a6"/>
        </a>
      </figure>
      <p>
        <a href="https://www.posta.com.tr/mahkemeye-getirilen-silah-savcinin-olumune-neden-oldu-2220857">1 Mahkemeye getirilen silah, savcının ölümüne neden oldu</a>
      </p>
      <figure>
        <a href="https://www.posta.com.tr/erman-ademoglu-acalya-samyeli-danoglunu-hediyelere-bogdu-2220855">
          <img src="https://i.pstimaj.com/img/100/180x95/5dd63660ae298b8d4dbc5440"/>
        </a>
      </figure>
      <p>
        <a href="https://www.posta.com.tr/erman-ademoglu-acalya-samyeli-danoglunu-hediyelere-bogdu-2220855">2 Erman Ademoğlu, Açalya Samyeli Danoğlu'nu hediyelere b...</a>
      </p>
      <figure>
        <a href="https://www.posta.com.tr/tum-kanser-turlerini-tedavi-edecek-virus-bulundu-2220859">
          <img src="https://i.pstimaj.com/img/100/180x95/5dd6362a66a97c1f5851d5a8"/>
        </a>
      </figure>
      <p>
        <a href="https://www.posta.com.tr/tum-kanser-turlerini-tedavi-edecek-virus-bulundu-2220859">3 Tüm kanser türlerini tedavi edecek virüs bulundu</a>
      </p>
      <figure>
        <a href="https://www.posta.com.tr/9-malatya-uluslararasi-film-festivalinde-emek-tartismasi-2220854">
          <img src="https://i.pstimaj.com/img/100/180x95/5dd63149ae298b8d4dbc543c"/>
        </a>
      </figure>
      <p>
        <a href="https://www.posta.com.tr/9-malatya-uluslararasi-film-festivalinde-emek-tartismasi-2220854">4 9. Malatya Uluslararası Film Festivali’nde 'Emek' tart...</a>
      </p>
      <figure>
        <a href="https://www.posta.com.tr/markalar-nazli-kayinin-pesine-dustu-2220848">
          <img src="https://i.pstimaj.com/img/100/180x95/5dd6299366a97c1f579ec25a"/>
        </a>
      </figure>
      <p>
        <a href="https://www.posta.com.tr/markalar-nazli-kayinin-pesine-dustu-2220848">5 Markalar Nazlı Kayı'nın peşine düştü</a>
      </p>
      <figure>
        <a href="https://www.posta.com.tr/yangindan-kurtarilan-koalanin-goruntusu-yurekleri-dagladi-2220842">
          <img src="https://i.pstimaj.com/img/100/180x95/5dd623bc66a97c1f5851d58e"/>
        </a>
      </figure>
      <p>
        <a href="https://www.posta.com.tr/yangindan-kurtarilan-koalanin-goruntusu-yurekleri-dagladi-2220842">6 Yangından kurtarılan koalanın görüntüsü yürekleri dağl...</a>
      </p>
      <figure>
        <a href="https://www.posta.com.tr/tulin-sahin-kizi-siena-leylanin-kordon-kanini-saklatti-2220840">
          <img src="https://i.pstimaj.com/img/100/180x95/5dd6206c66a97c1e6fdbc429"/>
        </a>
      </figure>
      <p>
        <a href="https://www.posta.com.tr/tulin-sahin-kizi-siena-leylanin-kordon-kanini-saklatti-2220840">7 Tülin Şahin kızı Siena Leyla'nın kordon kanını saklatt...</a>
      </p>
      <figure>
        <a href="https://www.posta.com.tr/semih-senturk-ile-pinar-senturkun-villasina-ziyaretci-akini-2220839">
          <img src="https://i.pstimaj.com/img/100/180x95/5dd61e64ae298b836700cb64"/>
        </a>
      </figure>
      <p>
        <a href="https://www.posta.com.tr/semih-senturk-ile-pinar-senturkun-villasina-ziyaretci-akini-2220839">8 Semih Şentürk ile Pınar Şentürk'ün villasına ziyaretçi...</a>
      </p>
      <figure>
        <a href="https://www.posta.com.tr/demet-akalin-ne-yapayim-berkayi-oldureyim-mi-2220838">
          <img src="https://i.pstimaj.com/img/100/180x95/5dd61c4966a97c154ad114b2"/>
        </a>
      </figure>
      <p>
        <a href="https://www.posta.com.tr/demet-akalin-ne-yapayim-berkayi-oldureyim-mi-2220838">9 Demet Akalın: Ne yapayım Berkay'ı öldüreyim mi?</a>
      </p>
      <figure>
        <a href="https://www.posta.com.tr/greta-thunbergin-121-yillik-fotografi-dunyayi-karistirdi-2220837">
          <img src="https://i.pstimaj.com/img/100/180x95/5dd61920ae298b836700cb60"/>
        </a>
      </figure>
      <p>
        <a href="https://www.posta.com.tr/greta-thunbergin-121-yillik-fotografi-dunyayi-karistirdi-2220837">10 'Greta Thunberg'in 121 yıllık fotoğrafı dünyayı karışt...</a>
      </p>
      <figure>
        <img src="https://i.pstimaj.com/img/78/90x50/5dc7bbc166a97cbb795e576a"/>
      </figure>
      <p>SIRADAKİ HABER Ekranlar çocukların beyinini yavaşlatıyor</p>
    </article>
  </body>
</html>