<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:831287-Brnabic-Vucic-nalozio-Vojnobezbednosnoj-agenciji-da-istrazi-mogucu-spijunsku-aferu"/>
    <meta property="og:site_name" content="Вечерње новости"/>
    <meta property="article:published_time" content="2019-11-20T09:24:00+00:00"/>
    <meta property="og:title" content="Brnabić: Vučić naložio Vojnobezbednosnoj agenciji da istraži moguću špijunsku aferu"/>
    <meta property="og:description" content="Vučić je dao nalog VBA da slučaj ispita, rekla je Brnabićeva"/>
  </head>
  <body>
    <article>
      <h1>Brnabić: Vučić naložio Vojnobezbednosnoj agenciji da istraži moguću špijunsku aferu</h1>
      <address><time datetime="2019-11-20T09:24:00+00:00">20 Nov 2019, 09:24</time> by <a rel="author">Tanjug</a></address>
      <p>
        <b>Vučić je dao nalog VBA da slučaj ispita, rekla je Brnabićeva</b>
      </p>
      <p>Predsednik Srbije Aleksandar Vučić dao je nalog Vojnobezbednosnoj agenciji da istraži moguću špijunsku aferu, u kojoj ruski špijuni vrbuju srpske agente, izjavila je predsednica Vlade Srbije Ana Brnabić.</p>
      <p>"Razgovarala sam s predsednikom Aleksandrom Vučićem, on je dao nalog Vojnobezbednosnoj agenciji da slučaj ispita. Još nemamo sve podatke, ukoliko se ispostavi da je sve istina, onda će to biti ozbiljno pitanje i problem za nas", rekla je Brnabić.</p>
      <p>Istakla je i da je Vučić u svojstvu vrhovnog komandanta Vojske Srbije sazvao sastanak, na kojem će obavestiti o rezultatima istrage i dodala da očekuje sve informacije tokom dana.</p>
      <related>
        <a href="http://www.novosti.rs/vesti/naslovna/politika/aktuelno.289.html:831152-Vucic-cestitao-Dodiku-na-postignutom-kompromisu-u-BiH"/>
      </related>
      <p>Jutros je iz Predsedništva za sutra najavljen sastanak predsednika Vučića sa ruskim ambasadorom Aleksandrom Bocan-Harčenkom, ali nije poznato da li taj susret ima veze sa ovim slučajem i na čijiu inicijativu dolazi do njega.</p>
      <p>"Blic" je pisao da je ruski diplomata i pripadnik vojne obaveštajne službe Georgij Kleban akter snimka na kome se vidi kako daje novac jednom navodno visokopozicioniranom zvaničniku Srbije.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831268-Idi-leci-se-kako-su-samo-bila-fina-tri-dana-bez-tebe-Mektic-opsovao-Vucica-FOTO"/>
        <a href="http://www.novosti.rs/vesti/naslovna/politika/aktuelno.289.html:831106-Hronicno-sam-bolestan-hvala-svima-koji-su-brinuli-Predsednik-Srbije-o-svom-zdravstvenom-stanju-napadima-i-kampanji-protiv-njega"/>
        <a href="http://www.novosti.rs/vesti/naslovna/politika/aktuelno.289.html:831152-Vucic-cestitao-Dodiku-na-postignutom-kompromisu-u-BiH"/>
      </related>
    </article>
  </body>
</html>