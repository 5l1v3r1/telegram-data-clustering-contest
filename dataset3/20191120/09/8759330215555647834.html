<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904462/martinez-is-er-nog-lang-niet-uit-ik-wou-graag-nog-wat-meer-antwoorden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T09:14:00+00:00"/>
    <meta property="og:title" content="Martinez is er nog lang niet uit: “Ik wou graag nog wat meer antwoorden”"/>
    <meta property="og:description" content="De EK-kwalificatiecampagne zit erop en de Rode Duivels behaalden een perfect rapport. Nu wacht bondscoach Roberto Martinez de moeilijke taak om spelers te selecteren voor het EK 2020."/>
  </head>
  <body>
    <article>
      <h1>Martinez is er nog lang niet uit: “Ik wou graag nog wat meer antwoorden”</h1>
      <address>
        <time datetime="2019-11-20T09:14:00+00:00">20 Nov 2019, 09:14</time>
      </address>
      <p>
        <b>De EK-kwalificatiecampagne zit erop en de Rode Duivels behaalden een perfect rapport. Nu wacht bondscoach Roberto Martinez de moeilijke taak om spelers te selecteren voor het EK 2020.</b>
      </p>
      <p>De Spaanse keuzeheer is er nog lang niet uit. “Ik wou graag nog wat meer antwoorden uit deze campagne gehaald hebben. Ik wou het vandaag dan ook graag wat moeilijker maken voor onze spelers, maar iedereen doorstond de test. Ze gaven allemaal aan klaar te zijn voor een rol bij de nationale ploeg”, wordt Martinez geciteerd door Belga.</p>
      <p>Martinez klaagt echter niet. “Daar moet je natuurlijk blij mee zijn, het toont de kracht en de sterkte van deze groep aan, maar het maakt het niet makkelijker voor de uiteindelijke selectie van 23. Het is een fantastisch jaar geweest, ook al was er geen groot toernooi. Het was erg veeleisend, we verloren vaak spelers met blessures. Het toont aan dat er een goede mentaliteit is, we speelden echt als een groep en die vooruitgang hebben we dit jaar gemaakt.”</p>
      <aside>Lees meer<br/><a href="https://www.voetbalprimeur.be/nieuws/904428/vp-rapport-benteke-en-carrasco-tonen-zich-de-bruyne-de-grote-uitblinker.html?itm_source=www.voetbalprimeur.be&amp;itm_medium=highlighted-content">VP Rapport: Benteke en Carrasco tonen zich, De Bruyne de grote uitblinker<br/></a><a href="https://www.voetbalprimeur.be/nieuws/904437/buitenlandse-media-lovend-over-belgi-foutloos-de-bruyne-was-magnifiek-.html?itm_source=www.voetbalprimeur.be&amp;itm_medium=highlighted-content"> Buitenlandse media lovend over België: 'Foutloos, De Bruyne was magnifiek'</a></aside>
    </article>
  </body>
</html>