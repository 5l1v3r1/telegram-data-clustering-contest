<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/scandal-dulce-nefis-amendata-cu-peste-150-de-mii-de-lei-pentru-ca-a-copiat-ambalajul-de-la-bucuria_3059658.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T09:37:04+00:00"/>
    <meta property="og:title" content="SCANDAL DULCE. ”Nefis”, amendată cu peste 150 de mii de lei pentru că a copiat ambalajul de la ”Bucuria”"/>
    <meta property="og:description" content="Întreprinderea ”Nefis” SRL a fost amendată cu 152.100,24 lei de Consiliul Concurenței pentru concurență neloială. Mai exact, în urma unei plângeri depuse de întreprinderea ”Bucuria” SA la autoritatea de concurență, s-a constatat că ”Nefis” a copiat ilegal"/>
  </head>
  <body>
    <article>
      <h1>SCANDAL DULCE. ”Nefis”, amendată cu peste 150 de mii de lei pentru că a copiat ambalajul de la ”Bucuria”</h1>
      <address><time datetime="2019-11-20T09:37:04+00:00">20 Nov 2019, 09:37</time> by <a rel="author">PUBLIKA.MD</a></address>
      <p><b>Întreprinderea ”Nefis” SRL a fost amendată cu 152.100,24 lei de Consiliul Concurenței pentru concurență neloială.</b> Mai exact, în urma unei plângeri depuse de întreprinderea ”Bucuria” SA la autoritatea de concurență, s-a constatat că ”Nefis” a copiat ilegal, parțial ambalajul bomboanelor la cutie ”Meteorit 320 g”, ”Meteorit 400 g”, ”Chișinăul de seară”, ”Pasărea Măiastră”, ”5 minute”, ”Fortuna”,  ”Prună Delicioasă” și ”Lapte de vis”. ”Nefis” a plasat aceste produse pe piață.</p>
      <p>”Bucuria” a depus plângerea la Consiliul Concurenței acum un an, invocând copierea de către ”Nefis” a ambalajelor la produsele menționate, în contextul activității sale de producere, dar și plasarea pe piață a produselor de cofetărie menționate, scrie <a href="https://www.bizlaw.md/nefis-amendata-cu-peste-150-de-mii-de-lei-pentru-ca-a-copiat-ambalajul-ciocolatelor-si-bomboanelor-de-la-bucuria">bizlaw.md</a>.</p>
      <p>Întreprinderea ”Bucuria” a menționat că principala caracteristică care indică asupra faptului că ambalajul a fost copiat rezidă în gama cromatică utilizată de către întreprinderea ”Nefis” S.R.L. la fabricarea ambalajelor produselor sale.</p>
      <p>În urma analizei plângerii, Consiliul Concurenței a constatat că ”Nefis” a recurs la concurență neloială și a amendat compania.</p>
    </article>
  </body>
</html>