<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/entertainment/news/591917/%E0%A6%85%E0%A6%AC%E0%A6%B6%E0%A7%87%E0%A6%B7%E0%A7%87-%E0%A6%B8%E0%A7%87%E0%A6%87-%E0%A6%AC%E0%A6%BE%E0%A6%A8%E0%A7%8D%E0%A6%A7%E0%A6%AC%E0%A7%80%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%B9%E0%A6%BE%E0%A6%9C%E0%A6%BF%E0%A6%B0-%E0%A6%B9%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%85%E0%A6%B0%E0%A7%8D%E0%A6%A3%E0%A6%AC"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T09:13:00+00:00"/>
    <meta property="og:title" content="অবশেষে সেই বান্ধবীকে নিয়ে হাজির হচ্ছেন অর্ণব"/>
    <meta property="og:description" content="ভারতের গায়িকা সুনিধি নায়েক। শান্তিনিকেতন সূত্রে সংগীতশিল্পী অর্ণবের সঙ্গে পরিচয়। দুজনে চুটিয়ে প্রেম করছেন, এমন খবর চাউর রয়েছে। তবে বরাবরই এ বিষয়ে নীরব তারা। অবশেষে প্রেম বিষয়েই কথা বলবেন তারা, তবে সেটা কথা আর সুরের সমন্বয়ে। প্রকাশ হতে যাচ্ছে তাদের প্রেমময় গান- &amp;zwnj;&amp;lsquo;তবে..."/>
  </head>
  <body>
    <article>
      <h1>অবশেষে সেই বান্ধবীকে নিয়ে হাজির হচ্ছেন অর্ণব</h1>
      <address><time datetime="2019-11-20T09:13:00+00:00">20 Nov 2019, 09:13</time> by <a rel="author">বিনোদন রিপোর্ট</a></address>
      <figure>
        <img src="http://cdn.banglatribune.com/contents/cache/images/1100x0x1/uploads/media/2019/11/20/e93fe5d0322cf4f21588951767c89085-5dd5049f01b7c.jpg"/>
        <figcaption>সুনিধি ও অর্ণব</figcaption>
      </figure>
      <p><b>ভারতের গায়িকা সুনিধি নায়েক। শান্তিনিকেতন সূত্রে সংগীতশিল্পী অর্ণবের সঙ্গে পরিচয়। দুজনে চুটিয়ে প্রেম করছেন, এমন খবর চাউর রয়েছে। তবে বরাবরই এ বিষয়ে নীরব তারা। </b><br/>অবশেষে প্রেম বিষয়েই কথা বলবেন তারা, তবে সেটা কথা আর সুরের সমন্বয়ে। প্রকাশ হতে যাচ্ছে তাদের প্রেমময় গান- ‌‘তবে থাক’।<br/>এর কথাগুলো এমন- ‘এই আকাশের রঙ, বাতাসে ছড়ায়/ এই বাতাসের ঝরাপাতা, অলেখা অবেলায়/ আজ প্রণয়ের ফাঁদে গড়া, নীল কৃষ্ণচূড়া/ ভেজা প্রণয়ের নীচে, অভিমান পাহাড়ে চূড়া/ তবে থাক, তবে থাক, লেখা থাক, লেখা থাক/ রোদমাখা আবেগের সুতোটা বাঁধা থাক।<br/>গানটি লিখেছেন মানজুরুল শিবলি।<br/>দ্বৈত এ গানে সুর ও সংগীত করেছেন অর্ণব নিজে। অর্ণব জানালেন, গানটি নিয়ে ভিডিও  তৈরি করা হয়েছে। আর এতে অর্ণব ও সুনিধির সঙ্গে থাকছেন অভিনেত্রী আফসানা মিমি ও অর্চিতা স্পর্শিয়া।<br/>শাহরিয়ার শাকিলের প্রযোজনায় গানটি প্রকাশ হবে আগামীকাল (২১ নভেম্বর) গানচিলের ব্যানারে। <br/><b>গানটির টিজার:</b></p>
      <figure>
        <iframe src="https://www.youtube.com/embed/o11bcHX5ym4" width="640" height="360" data-service="Youtube" scrolling="no"/>
      </figure>
      <p>এদিকে, অর্ণব বেশ কিছু দিন ধরে শান্তিনিকেতন ও পশ্চিমবঙ্গে বিভিন্ন স্থানে কনসার্ট করছেন। যেখানে তার সঙ্গে সবসময় সুনিধি নায়েককে দেখা গেছে। এমনকি সুনিধির সঙ্গে কয়েকটি টিভি অনুষ্ঠানেও উপস্থিত হয়েছিলেন অর্ণব। <br/>সুনিধি প্রসঙ্গে সেখানে অর্ণবের মন্তব্য ছিল, ‘আমরা ভালো বন্ধু। একসঙ্গে গান করি।’ এটুকুই।</p>
      <footer>/এম/এমএম/</footer>
    </article>
  </body>
</html>