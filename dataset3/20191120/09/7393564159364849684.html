<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2578720/sogodni-u-lvovi-lunatimut-sireni-so-robiti"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-20T09:04:00+00:00"/>
    <meta property="og:title" content="Сьогодні у Львові лунатимуть сирени: що робити?"/>
    <meta property="og:description" content="Коли та скільки сьогодні у Львові лунатиме сигнальна сирена"/>
  </head>
  <body>
    <article>
      <h1>Сьогодні у Львові лунатимуть сирени: що робити?</h1>
      <address><time datetime="2019-11-20T09:04:00+00:00">20 Nov 2019, 09:04</time> by <a rel="author">Даниїл Задорожний</a></address>
      <p>
        <i>20 листопада з 14:50 до 14:55 у Львові лунатимуть сирени цивільного захисту, а також передаватиметься вкрай важлива, як на такі випадки, інформація через радіо та телебачення.</i>
      </p>
      <p>Як повідомили на сайті міської ради Львова, сирени вмикатимуть виключно у навчальних цілях, аби відпрацювати певні моменти та пересвідчитися у справності механізму. </p>
      <p>Практичні заходи відпрацьовувати не збираються. Після цього львів'ян опитуватимуть в електронному режимі, цікавлячись якістю озвучення.</p>
      <p>Саме опитування триватиме з 15:00 20 листопада до 24:00 30 листопада. До опитування запрошують усіх жителів міста.</p>
      <p>
        <b>Що означає звучання електричних сирен?</b>
      </p>
      <p>Уривчасте звучання означає сигнал цивільного захисту. Якщо ви почули цей звук, слід негайно увімкнути радіо на частоті 103,3 МГц в ФМ-діапазоні, або телевізійні канали - "Перший Західний" чи "UA:Львів". Або зайдіть в інтернет, там також, мабуть, писатимуть про щось важливе, якщо якогось разу це не буде навчальна тривога.</p>
      <p>Нагадаємо, що 21 - 24 листопада у Львові <a href="https://www.032.ua/news/2564446/dni-ukrainskogo-kino-u-lvovi-pokazut-sucasni-filmi-programa">проходитиме</a> захід під назвою "Дні якісного українського кіно". Захід відбуватиметься у кінотеатрі Коперник, який відкриють з такої нагоди на деякий час. Глядачі матимуть змогу переглянути 6 повнометражних та добірку свіжих короткометражних фільмів від українських режисерів.</p>
      <p>Джерело інформації: <a href="https://city-adm.lviv.ua/news/society/emergency/272881-sohodni-v-misti-zvuchatymut-syreny-lvivian-zaproshuiut-vziaty-uchast-v-opytuvanni-shchodo-iakosti-ozvuchennia">Львівська міська рада</a></p>
    </article>
  </body>
</html>