<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/kamu-memurlar/bakan-selcuk-tan-3600-ek-gosterge-ve-eyt-aciklamasi-h543818.html"/>
    <meta property="og:site_name" content="KamuAjans"/>
    <meta property="article:published_time" content="2019-11-20T09:57:27+00:00"/>
    <meta property="og:title" content="Bakan Selçuk'tan 3600 Ek Gösterge ve EYT Açıklaması"/>
    <meta property="og:description" content="Aile Çalışma ve Sosyal Hizmetler Bakanı Zehra Zümrüt Selçuk, yıl sonuna kadar bakanlık bünyesinde kadrolu, sözleşmeli ve işçi statüsünde 4 bin 635 kişinin istihdam edileceğini açıkladı."/>
  </head>
  <body>
    <article>
      <h1>Bakan Selçuk'tan 3600 Ek Gösterge ve EYT Açıklaması</h1>
      <address><time datetime="2019-11-20T09:57:27+00:00">20 Nov 2019, 09:57</time> by <a rel="author">KamuAjans</a></address>
      <p>
        <b>Aile Çalışma ve Sosyal Hizmetler Bakanı Zehra Zümrüt Selçuk, yıl sonuna kadar bakanlık bünyesinde kadrolu, sözleşmeli ve işçi statüsünde 4 bin 635 kişinin istihdam edileceğini açıkladı.</b>
      </p>
      <p>Bakanlığının bütçesini sunan Aile Çalışma ve Sosyal Hizmetler Bakanı Zehra Zümrüt Selçuk, "Bakanlığımız ve bağlı kuruluşlarına 2 bin 313 sözleşmeli, 322 kadrolu personel alacağız. ÖSYM ilan ettikten sonra başvurular alınmaya başlanacak.</p>
      <p>
        <b>KADIN İŞGÜCÜNE DESTEK</b>
      </p>
      <p>Aile Çalışma ve Sosyal Hizmetler Bakanı Zehra Zümrüt Selçuk, ''1.000 işçi alımı için ilgili ilan önümüzdeki hafta İŞKUR tarafından yayımlanacak. Bunun dışında 1.000 işçi alımı ve 1.000 kişi de Aile Sosyal Destek Programı (ASDEP) personeli alımının ilanları bu hafta yayınlanacak ve haftaya da başvurularını alacağız. Engelli atamalarını da aralıkta gerçekleştireceğiz" dedi. <br/><br/>2020 yılında 5 milyon euro bütçeli Kadınların Kooperatifler Yoluyla Güçlendirilmesi Projesi'ni hayata geçireceklerine değinen Aile Çalışma ve Sosyal Hizmetler Bakanı Zehra Zümrüt Selçuk, ayrıca kadın konukevlerinden hizmet alan 7 bin 500 kadının mesleki becerilerini geliştireceklerini söyledi. <br/><br/><br/>Kamu kurumlarndaki engelli memur istihdamının 2002'den bu yana 10 kat artarak 55 bin 196'ya çıktığını kaydeden Aile Çalışma ve Sosyal Hizmetler Bakanı Zehra Zümrüt Selçuk, 2002'de 1.3 milyar TL, 2018'de 43 milyar TL olan sosyal yardımların bu yıl sonunda 55.2 milyara çıkacağını ifade etti.</p>
      <p>
        <b>"<a href="http://www.kamuajans.com/haberleri/eyt">EYT</a>'DE HİÇBİR MALİYET SÜRDÜRÜLEBİLİR DEĞİL"</b>
      </p>
      <p>AİLE, Çalışma ve Sosyal Hizmetler Bakanı Zehra Zümrüt Selçuk, Plan ve Bütçe Komisyonu'nda milletvekillerinin sorularını da yanıtladı. Bakan Selçuk, ''Konuyla ilgili 10'dan fazla analiz yaptık. Her türlü kombinasyonu yaptık ama hiçbirinin maliyeti sürdürülebilir değil. Emeklilikte yaş, prim ödenen gün sayısı ve sigorta kriteri var. Emeklilikte yaşa takılanlar yok, emekliliği hak edemeyenler var. Toplanan primler ile çalışılan sürede ödenen primlerin örtüşmesi gerekiyor. EYT'de bu yok. İddia edildiği gibi 65 yaşına kadar beklemeyecekler, hak ettikleri yaşta olacaklar.'' dedi.</p>
      <p>Aile Çalışma ve Sosyal Hizmetler Bakanı Zehra Zümrüt Selçuk, 3600 <a href="http://www.kamuajans.com/haberleri/ek+g%C3%B6sterge">ek gösterge</a> konusunda ''Sayın Cumhurbaşkanımız ek göstergeyi vereceğiz dedi. Bakanlık olarak onun sözünü hiç yere indirmedik, bunu da yapacağız. Çalışmalarımız sürüyor.'' dedi.</p>
      <p>Aile Çalışma ve Sosyal Hizmetler Bakanı Zehra Zümrüt Selçuk, ''Aşırı yoksulluk oranı 2016'da yüzde 0.2'lere indi. Dünya Bankası verilerine göre, Türkiye'de aşırı yoksulluk kalmadı. Milli Eğitim, Diyanet, İçişleri, Adalet, Sağlık bakanlıkları ile birlikte 25 Kasım'da çok kapsamlı bir eylem planı hazırlayacağız.</p>
      <p>15 Temmuz şehit yakını ve gazilerimiz için toplanan o paraların tek bir kuruşuna dokunulmadı. Toplanan 310 milyon TL'yi nemalandırarak 330 milyona çıkardık. Tek hesapta topladık. Paralar, ilgili kişilere ulaştırılacak.<br/><br/><br/>795 bin kişiye engelli aylığı veriyoruz. İddia edilen aylık kesme olayları için soruşturma başlattık. İncelemelerde bunların yüzde 30'u ölüm nedeniyle kesildi, yüzde 15'inin de sosyal güvencesinin olduğu tespit edildi.</p>
      <p>Başkan Recep Tayyip Erdoğan'ın başlattığı istihdam seferberliği 2020'de devam edecek. Yeni yılda aktif işgücü hizmetleri kapsamında 227 binden fazla kadının istihdamı desteklenecek. 5 bine yakın engelliye istihdam teşviki verilecek.'' dedi.</p>
    </article>
  </body>
</html>