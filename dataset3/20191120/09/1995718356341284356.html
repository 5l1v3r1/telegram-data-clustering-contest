<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152593-u-volynskogo-oblavtodoru--novyj-kerivnyk"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T09:42:00+00:00"/>
    <meta property="og:title" content="У «Волинського облавтодору» – новий керівник"/>
    <meta property="og:description" content="Ним став Руслан Мандзюк, який раніше працював у відділі державного контролю та нагляду за безпекою на транспорті управління Укртрансбезпеки в області"/>
  </head>
  <body>
    <article>
      <h1>У «Волинського облавтодору» – новий керівник</h1>
      <address>
        <time datetime="2019-11-20T09:42:00+00:00">20 Nov 2019, 09:42</time>
      </address>
      <p>Дочірнє підприємство «Волинський облавтодор» очолив новий керівник.<br/><br/>Ним став<b> Руслан Мандзюк</b>, який раніше працював у відділі державного контролю та нагляду за безпекою на транспорті управління Укртрансбезпеки у Волинській області. <br/><br/>Про це <b>Інформаційному агентству ВолиньPost</b> стало відомо з власних джерел. <br/><br/>Інформацію підтвердили і в облавтодорі. Додали, що призначили нового керівника 15 листопада. <br/><br/>Згідно із декларацією, поданою у червні цього року, Руслан Мандзюк разом з дружиною має щонайменше 40 тисяч доларів готівкою, будинок у Ківерцях на понад 200 метрів квадратних, земельну ділянку у Ківерцях (дім та земля зареєстровані на дружину), автівку. Півтора мільйона гривень вони із дружиною позичили іншим людям. <br/><br/>Нагадаємо, попереднього керівника ДП «Волинський облавтодор» судили через хабарницькі дії. У 2018 році він вимагав у підприємиці винагороду в сумі 300 тис грн. за надання дозволу та погодження укладення договору оренди будівлі і споруди охоронюваної стоянки автомобілів на автодорозі «Київ-Ковель-Ягодин». Приміщення необхідно було для розміщення кафе-бару з продажем підакцизних товарів. За це він отримав два роки умовного покарання.</p>
    </article>
  </body>
</html>