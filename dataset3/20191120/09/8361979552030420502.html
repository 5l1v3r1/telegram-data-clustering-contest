<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/general-rozpoviv-yak-ukrajinci-krishili-rosiyan-v-aeroportu-novini-ukrajini-50054574.html"/>
    <meta property="og:site_name" content="НВ"/>
    <meta property="article:published_time" content="2019-11-20T09:59:00+00:00"/>
    <meta property="og:title" content="За один день 30 вбитих: генерал ЗСУ розповів про провальний штурм ДАПу російським спецназом"/>
    <meta property="og:description" content="Під час бойових дій за Донецький аеропорт, який близько восьми місяців утримували українські військові, російський спецназ поніс найбільші втрати за всю свою історію."/>
  </head>
  <body>
    <article>
      <h1>За один день 30 вбитих: генерал ЗСУ розповів про провальний штурм ДАПу російським спецназом</h1>
      <h2>Під час бойових дій за Донецький аеропорт, який близько восьми місяців утримували українські військові, російський спецназ поніс найбільші втрати за всю свою історію.</h2>
      <address>
        <time datetime="2019-11-20T09:59:00+00:00">20 Nov 2019, 09:59</time>
      </address>
      <p>Про це в інтерв'ю <a href="https://www.unian.net/war/10761569-vot-takie-oni-voyaki-general-rasskazal-kak-v-ukraincy-v-dape-kroshili-hvalenyy-rossiyskiy-specnaz.html">УНІАН</a> заявив генерал-майор Олег Мікац, який у той час командував 93-ю бригадою ЗСУ.</p>
      <p>Читайте також:<br/><a href="https://nv.ua/ukr/ukraine/events/pomer-vatazhok-bojovikiv-jakij-keruvav-zahoplennjam-donetskogo-aeroportu-zmi-216451.html">&amp;nbspПомер ватажок бойовиків, який керував захопленням Донецького аеропорту - ЗМІ</a></p>
      <p>«Якось у ДАП зайшов черговий хвалений спецназ, у якого втрати за весь час його існування можна було перерахувати на пальцях. В один день вони втратили вбитими близько 30 осіб. Вони намагалися зачистити термінал. Зайшов один взвод — їх „покришили“. Другий взвод вийшов на підмогу, наші камери це засікли, і ми накрили їх мінометним вогнем», — розповів він.</p>
      <p>За словами екс-комбрига, щоб хоч якось просунутися вперед під вогнем українських військових окупантам доводилося підривати стіни будівель.</p>
      <p>Читайте також:<br/><a href="https://nv.ua/ukr/ukraine/events/nashimi-ukriplennjami-buli-tachka-stil-ta-dveri-lehendarnij-kiborh-oleksandr-tereshchenko-v-spetsproekti-zhiti-zaradi-zhittja-2478095.html">&amp;nbspНашими укріпленнями були тачка, стіл та двері. Легендарний "кіборг" Олександр Терещенко в спецпроекті Жити заради життя</a></p>
      <p>«Ставили заряд на стінку, підривали її, пускали пару „шмелів“ і йшли до іншої стіни. Просто видавлювали», — згадує військовий.</p>
      <p>Він також зазначив, що українці під час боїв були сильно мотивовані, тоді як росіяни «приходили працювати».</p>
      <p>«Незалежно від того, чи потрапить кадровий російський військовий до терміналу або не потрапить, йому йшли добові, нараховувалися премії. І він розумів, що банківський рахунок йому не знадобиться, якщо він стане „героєм посмертно“. Коли по їх новому Т-90 починали вести вогонь, він виходив з бою. Їх вогнеметна система Буратіно зробила лише один залп у бік Пісок. Їх засікли. Артилеристи підбили одну їх машину, друга відразу ж поїхала. Ось такі вони вояки були», — додав Мікац.</p>
      <p>Нагадаємо, що оборона Донецького аеропорту від окупаційних сил РФ тривала з 26 травня 2014 року по 22 січня 2015-го, поки танками і артилерією супротивника не були знищені всі будови, здатні забезпечувати укриття для українських бійців.</p>
      <p>У той же час ЗСУ продовжують утримувати позиції у селищі Піски, яке розташоване у двох кілометрах від ДАП.</p>
    </article>
  </body>
</html>