<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04726821"/>
    <meta property="og:site_name" content="De Standaard"/>
    <meta property="article:published_time" content="2019-11-20T04:33:00+00:00"/>
    <meta property="og:title" content="Israël valt militaire doelwitten in Syrië aan"/>
    <meta property="og:description" content="Het Israëlische leger voerde de voorbije dagen een reeks luchtaanvallen uit op militaire doelwitten in Syrië. Volgens waarnemers wil Israël zo de groeiende..."/>
  </head>
  <body>
    <article>
      <h1>Israël valt militaire doelwitten in Syrië aan</h1>
      <address>
        <time datetime="2019-11-20T04:33:00+00:00">20 Nov 2019, 04:33</time>
      </address>
      <p>Het Israëlische leger voerde de voorbije dagen een reeks luchtaanvallen uit op militaire doelwitten in Syrië. Volgens waarnemers wil Israël zo de groeiende invloed van Iran in Syrië fnuiken.</p>
      <p>In de buurt van de Syrische hoofdstad Damascus werden in de nacht van dinsdag op woensdag verschillende ontploffingen gehoord. Plaatselijke media berichten dat de Syrische luchtafweer 'meerdere doelwitten' had beschoten en getroffen. In de nacht van maandag op dinsdag waren in de omgeving van de luchthaven van Damascus ook al explosies te horen.</p>
      <p>Het Israëlische verklaarde op Twitter dat het tien militaire doelwitten van de Iraanse al-Quds Brigades en de Syrische strijdkrachten onder vuur nam.</p>
      <p> </p>
      <figure>
        <iframe data-src="https://twitter.com/IDF/status/1196973332689833985?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Iraanse invloed</b>
      </p>
      <p>De Israëlische strijdkrachten waarschuwen de Syrische regering dat het 'Syrische regime verantwoordelijk zal worden gehouden voor alle acties op Syrisch grondgebied'. De bombardementen vormen volgens de Israëli's een antwoord op de raketten die de dag voordien vanuit Syrië werden afgevuurd.</p>
      <p>De Israëlische luchtmacht viel in het verleden al herhaaldelijk doelwitten in Syrië aan. Waarnemers geloven dat die bombardementen gericht zijn tegen strijdkrachten die banden hebben met Iran. Israël zou zo willen verhinderen dat zijn aartsvijand zijn militaire invloed in Syrië nog verder uitbreidt. Iran ondersteunt in de Syrische burgeroorlog de regeringstroepen</p>
      <p> </p>
      <p> </p>
      <p> </p>
    </article>
  </body>
</html>