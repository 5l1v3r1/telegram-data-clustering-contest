<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/tv/artikel/4927821/docusoap-rond-kevin-hart-op-netflix"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T04:18:08+00:00"/>
    <meta property="og:title" content="Kevin Hart krijgt eigen docusoap op Netflix"/>
    <meta property="og:description" content="Kevin Hart heeft zich het afgelopen jaar laten volgen door een camerateam voor een docusoap over zijn leven. De serie gaat Don’t F-k This Up heten en is vanaf eind december te zien op Netflix."/>
  </head>
  <body>
    <article>
      <h1>Kevin Hart krijgt eigen docusoap op Netflix</h1>
      <address>
        <time datetime="2019-11-20T04:18:08+00:00">20 Nov 2019, 04:18</time>
      </address>
      <p>Kevin Hart heeft zich het afgelopen jaar laten volgen door een camerateam voor een docusoap over zijn leven. De serie gaat Don’t F-k This Up heten en is vanaf eind december te zien op Netflix.</p>
      <p>De comedian en het streamingplatform lieten dinsdag in een statement weten dat de serie Harts dagelijks leven "als partner, vader, rolmodel en zakenman" zal volgen. De camera's draaiden tijdens een aantal belangrijke momenten in het leven van de acteur het afgelopen jaar. Onder meer de ophef rond zijn presentatieklus voor de Oscars komt voorbij. Vlak na de bekendmaking dat Hart de host zou zijn van de Oscars van afgelopen februari, doken oudere homofobische tweets en uitspraken op van de comedian, die besloot van de presentatie af te zien.</p>
      <p>Het is niet duidelijk of het ongeluk van de acteur eerder dit najaar ook onderdeel is van de realityreeks. De auto waar Hart en twee anderen in zaten, raakte begin september van de weg en belandde in de berm. Hart en een van de andere inzittenden raakten daarbij zwaargewond.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4879306/kevin-hart-weer-aan-het-werk-na-crash"/>
        <a href="https://www.rtlboulevard.nl/entertainment/news/artikel/4902266/spacey-niet-aangeklaagd-na-overlijden-beschuldiger"/>
        <a href="https://www.rtlboulevard.nl/entertainment/tv/bundel/4891891/robinson-confessions-seizoen-2"/>
        <a href="https://www.rtlboulevard.nl/video/online-video/video/4928001/nieuwe-liefde-raymond-van-barneveld-openhartig-over-ontmoeting"/>
        <a href="https://www.rtlboulevard.nl/entertainment/tv/artikel/4927651/kijkers-gaan-stuk-om-opmerking-sunil-de-sleutel"/>
        <a href="https://www.rtlboulevard.nl/entertainment/tv/artikel/4927561/primeur-voor-npo-zapp-sint-krijgt-een-rolstoelpiet"/>
      </related>
      <related>
        <a href="https://www.rtlboulevard.nl/entertainment/news/artikel/4916706/eerste-publieke-optreden-kevin-hart-sinds-auto-ongeluk"/>
      </related>
    </article>
  </body>
</html>