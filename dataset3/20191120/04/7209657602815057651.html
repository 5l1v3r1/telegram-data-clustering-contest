<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/modena/politica/sardine-zaytsev-1.4896384"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-20T04:00:04+00:00"/>
    <meta property="og:title" content="Sardine Modena, Zaytsev si schiera. &quot;Siamo una marea, qui c'è intelligenza&quot;"/>
    <meta property="og:description" content="La stella del volley lunedì era in piazza Grande. E Toni ha cenato con Salvini"/>
  </head>
  <body>
    <article>
      <h1>Sardine Modena, Zaytsev si schiera. "Siamo una marea, qui c'è intelligenza"</h1>
      <h2>La stella del volley lunedì era in piazza Grande. E Toni ha cenato con Salvini</h2>
      <address><time datetime="2019-11-20T04:00:04+00:00">20 Nov 2019, 04:00</time> by <a rel="author">ALESSANDRO TREBBI</a></address>
      <p>Modena, 20 novembre 2019 - Uno<b> </b>degli hashtag preferiti da chi frequenta il mondo della pallavolo italiana è #ilmiosportèdifferente. Un motto che vuole prendere le distanze soprattutto dal calcio, per uscire dagli schemi più usurati e dalle consuetudini di certi ambienti legati al mondo del pallone. Un motto che per chi frequenta i palasport significa non tanto un paragone col calcio, ma un insieme di valori: lealtà, rispetto dell’avversario e delle regole, tifo sempre dentro le righe, sfottò bonari e nulla più. In maniera del tutto inaspettata e su tutt’altro campo, il volley si è voluto differenziare anche ieri da un mondo del calcio che ‘schierava’ <b>Luca Toni</b> al fianco di <b>Matteo Salvini</b> al 212. <b>Salvatore Rossini</b> e ancor più simbolicamente <b>Ivan Zaytsev</b>, capitano di Modena Volley e della Nazionale italiana, erano infatti, ombrello aperto in mano, tra i settemila di <a href="https://www.ilrestodelcarlino.it/modena/cronaca/foto/sarine-1.4894558"><b>piazza Grande (foto)</b></a>, partecipanti convinti alla manifestazione delle ‘<a href="https://www.ilrestodelcarlino.it/modena/cronaca/sardine-salvini-1.4893695"><b>sardine</b></a>’.</p>
      <p>
        <b>Leggi anche <a href="http://www.ilrestodelcarlino.it/politica/sardine-1.4895349">Chi sono le 'Sardine'. Il movimento cresce e si allarga</a></b>
      </p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894538.1574104390%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Sardine Modena, in 7mila al flash mob contro Salvini (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894539.1574104390%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=375&amp;h=500&amp;fmt=jpg"/>
          <figcaption>La pioggia non ferma le 'sardine' (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894540.1574104390%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Da tutta la provincia, di tutte le età, i contestatori di Salvini stanno facendo sentire la propria voce mentre l'ex ministro è in visita a Carpi (foto LaPresse)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894541.1574104391%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Anche a Modena di scena le 'sardine' (foto Dire)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894542.1574104391%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=333&amp;h=500&amp;fmt=jpg"/>
          <figcaption>Anche i portici pieni di gente (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894543.1574104391%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=467&amp;fmt=jpg"/>
          <figcaption>Gli allegri contestatori (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894544.1574161987%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Una distesa colorata di ombrelli in piazza Grande (foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894545.1574104391%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>'Modena non si lega' (foto LaPresse)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894546.1574104391%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894547.1574104391%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Sardine colorate (foto LaPresse)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894548.1574104392%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Una distesa di ombrelli in piazza Grande, tra cori da stadio e 'Bella ciao' (foto LaPresse)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894549.1574104392%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Anche Modena risponde a Salvini (foto LaPresse)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894550.1574104392%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>'Modena non si lega' è lo slogan che ha portato qui tanta gente grazie al tam tam social messo in piedi da due ventenni sulla scorta dell'esperienza bolognese (foto Dire)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894551.1574104392%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=371&amp;fmt=jpg"/>
          <figcaption>Piena la piazza e i portici (foto Dire)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894552.1574104392%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=495&amp;fmt=jpg"/>
          <figcaption>Un flash mob pacifico e allegro (foto Dire)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894553.1574104392%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Il popolo delle 'sardine' risponde in massa anche a Modena nel giorno dell'appuntamento elettorale di Matteo Salvini (foto Ansa)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894554.1574104393%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>Gli ombrelli in piazza sembrano un 'telone' unico, colorato e vivace (foto Dire)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894555.1574104393%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894556.1574104393%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Fiocchi)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4894557.1574104393%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=440&amp;fmt=jpg"/>
          <figcaption>(foto Fiocchi)</figcaption>
        </figure>
        <figcaption>
          <a href="https://www.ilrestodelcarlino.it/modena/cronaca/foto/sarine-1.4894558">Sardine Modena, le foto della protesta in piazza Grande</a>
        </figcaption>
      </slideshow>
      <p>Un Ivan Zaytsev che non solo ha preso parte al rendez-vous, ma ha anche voluto rendere nota la sua posizione attraverso alcune ‘<b>stories</b>’ su Instagram. Nella prima, col geotag di Piazza Grande e i tag ai profili ufficiali di Stefano Bonaccini e Gian Carlo Muzzarelli, lo ‘Zar’ si esprimeva così: «Attenzione alle sardine in Piazza Grande, siamo una marea di gente». La manifestazione non aveva ieri una struttura portante ideologica, esattamente come quella di Bologna, ma è nata in contrasto coi comizi elettorali di <b>Salvini</b>, per far sì che l’Emilia-Romagna non vada in mano alla <b>Lega </b>alle prossime elezioni regionali. Scovato tra la folla dell’emittente locale Trc, ecco il pensiero di Ivan Zaytsev riguardo questo neonato movimento di piazza e la grande adesione dei cittadini geminiani: «Siamo ormai <b>modenesi adottati</b> – ha dichiarato il capitano della Leo Shoes – abbiamo qui la residenza e ci teniamo in modo particolare a far parte delle ‘sardine’. Questo è un sintomo che la regione Emilia-Romagna è in salute ed è conscia di quello che vale. Questa manifestazione è la dimostrazione lampante che qui c’è grande intelligenza».</p>
      <p>
        <b>Leggi anche <a href="https://www.ilrestodelcarlino.it/politica/bonaccini-borgonzoni-cartabianca-confronto-1.4896230">Bonaccini e Borgonzoni, serrato duello tv. I sondaggi: testa a testa</a></b>
      </p>
      <p><b>Una stoccata</b> indiretta a chi vorrebbe cambiare amministrazione regionale, cui ha fatto eco anche <b>Salvatore Rossini</b>: «Viviamo qui e votiamo qui, ci teniamo a dire la nostra da cittadini più che da sportivi». Non solo Ivan, a prendere posizione, ma anche la moglie Ashling e quindi tutta la famiglia: «Da modenesi adottati non potevamo non scendere in piazza con e per l’Emilia Romagna: #ModenanonsiLega» si leggeva ieri sulla sua pagina Facebook.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/modena/cronaca/video/sardine-1.4894385"/>
        <a href="https://www.ilrestodelcarlino.it/modena/cronaca/foto/sarine-1.4894558"/>
        <a href="https://www.ilrestodelcarlino.it/politica/sardine-1.4895349"/>
        <a href="https://www.ilrestodelcarlino.it/modena/cronaca/sardine-salvini-1.4893695"/>
        <a href="https://www.ilrestodelcarlino.it/politica/bonaccini-borgonzoni-cartabianca-confronto-1.4896230"/>
      </related>
    </article>
  </body>
</html>