<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/20/nyugdijasok-es-gyerekek-is-kapnak-karacsonyi-utalvanyt"/>
    <meta property="og:site_name" content="infostart"/>
    <meta property="article:published_time" content="2019-11-20T04:20:00+00:00"/>
    <meta property="og:title" content="Nyugdíjasok és gyerekek is kapnak karácsonyi utalványt"/>
    <meta property="og:description" content="Sok településen ajándékozzák meg az önkormányzatok karácsonyra a legidősebb és legfiatalabb lakóikat."/>
  </head>
  <body>
    <article>
      <h1>Nyugdíjasok és gyerekek is kapnak karácsonyi utalványt</h1>
      <address><time datetime="2019-11-20T04:20:00+00:00">20 Nov 2019, 04:20</time> by <a rel="author">Infostart</a></address>
      <h3>Sok településen ajándékozzák meg az önkormányzatok karácsonyra a legidősebb és legfiatalabb lakóikat.</h3>
      <p>Már biztos, hogy egyes nyugdíjasok idén karácsonyra is kapnak utalványt - ha nem is a kormánytól, hanem az önkormányzatoktól. A <a href="https://www.napi.hu/magyar_gazdasag/nyugdijas-karacsony-utalvany-tamogatas.695359.html">napi.hu</a> összegyűjtötte, hogy hol számíthatnak már biztosan ajándékra:</p>
      <ul>
        <li>Makón a 70 év feletti idősek kapnak 10 ezer forintos karácsonyi utalványt. A borítékban polgármesteri és képviselői üdvözlet, illetve egy tájékoztató is lesz. A városban összesen 3351-en kapnak. A kikézbesítés határideje december 18. A</li>
        <li>Dunaújvárosban is önkormányzati rendelet mondja ki, hogy a karácsonyi ünnepek alakalmából 5 ezer forint támogatásban kell részesíteni a nyugdíjasokat.</li>
        <li>Siklóson családonként legfeljebb 20 ezer forintot kaphatnak azok, akiknek az egy főre jutó havi nettó jövedelmük nem haladja meg az öregségi nyugdíj mindenkori legkisebb összegének 400 százalékát, azaz 114 ezer forintot.</li>
        <li>Budapesten a XV. kerületben kérelmezhető a Palota karácsonyi támogatás, amelyet a polgármester minden év decemberében állapít meg annak a kerületben lakó, öregségi nyugdíjban, rokkantsági és rehabilitációs ellátásban és rokkantsági járadékban részesülő személynek, akinek nyugdíja, ellátása nem haladja meg a havi 128 ezer forintot, és nem rendelkezik egyéb jövedelemmel.</li>
        <li>Újbudán a nagycsaládosok és rászoruló személyek karácsonyi támogatása iránti nyújthattak be kérelmet, az összege 5000 forint.</li>
        <li>Zámoly képviselő-testülete a fiatalokat segíti: kérelmet nyújthatnak be, akik a 18 életévüket be nem töltött személyek, valamint a 18. életévét betöltött, de nappali tagozaton tanulói, vagy hallgatói jogviszonyban állók szülei, gondviselői. A támogatás mértéke nyolcezer gyermekenként.</li>
      </ul>
      <p>
        <i>Nyitókép: Pixabay,com</i>
      </p>
    </article>
  </body>
</html>