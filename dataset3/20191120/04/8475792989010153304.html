<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/israel-avfyrade-raketer-mot-mal-i-syrien"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T04:26:02+00:00"/>
    <meta property="og:title" content="Israel avfyrade raketer mot mål i Syrien"/>
    <meta property="og:description" content="Syrisk militär uppger att man har skjutit ner flera robotar i närheten av Damaskus som ska ha avfyrats från Israel. Israel har bekräftat att man avfyrat robotar mot mål i Syrien och menar att det är ett svar på raketeld mot de israeliskt kontrollerade Golanhöjderna under gårdagen."/>
  </head>
  <body>
    <article>
      <h1>Israel avfyrade raketer mot mål i Syrien</h1>
      <address><time datetime="2019-11-20T04:26:02+00:00">20 Nov 2019, 04:26</time> by <a rel="author">TT, Amanda Skagerström Lindau</a></address>
      <p>
        <b>Syrisk militär uppger att man har skjutit ner flera robotar i närheten av Damaskus som ska ha avfyrats från Israel. Israel har bekräftat att man avfyrat robotar mot mål i Syrien och menar att det är ett svar på raketeld mot de israeliskt kontrollerade Golanhöjderna under gårdagen.</b>
      </p>
      <p>”Klockan 01.20 (00.20 svensk tid) på onsdagen riktades flera robotar från israeliska krigsflygplan mot Damaskusområdet”, skriver Syriens statliga nyhetsbyrå Sana och hänvisar till militära källor, och fortsätter:</p>
      <p>”Vårt luftförsvar konfronterade den tunga attacken och stoppade de fientliga robotarna och kunde förstöra de flesta av dem innan de nådde sina mål.”</p>
      <p>I tisdags uppgav Israel att man hade oskadliggjort fyra raketer som avfyrats från Syrien. Nu bekräftar alltså den israeliska militären att man avfyrat ett antal robotar mot mål tillhörande Irans revolutionsgarde i Syrien som svar på gårdagens angrepp.</p>
    </article>
  </body>
</html>