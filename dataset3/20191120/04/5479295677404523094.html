<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/grassie-a-chi-m-ha-cur%C3%A0-l-ultima-poesia-di-puliero-in-ospedale-1.7788830"/>
    <meta property="og:site_name" content="L'Arena"/>
    <meta property="article:published_time" content="2019-11-20T04:45:52+00:00"/>
    <meta property="og:title" content="«Grassie a chi m'ha curà», l'ultima poesia di Puliero in ospedale"/>
    <meta property="og:description" content="La scomparsa del grande attore e radiocronista"/>
  </head>
  <body>
    <article>
      <h1>«Grassie a chi m'ha curà», l'ultima poesia di Puliero in ospedale</h1>
      <address>
        <time datetime="2019-11-20T04:45:52+00:00">20 Nov 2019, 04:45</time>
      </address>
      <p>Ieri, a 73 anni, <a href="https://www.larena.it/territori/citt%C3%A0/%C3%A8-morto-roberto-puliero-la-citt%C3%A0-perde-un-pezzo-di-storia-1.7787783">si è spento Roberto Puliero</a>, grande regista, attore e radiocronista storico dell'Hellas Verona.</p>
      <p>Ricoverato a Borgo Trento, nelle ultime settimane ha scritto una poesia dedicata a dottori e infermieri che l'hanno curato.</p>
      <p>
        <i>Quando un giorno uno el se cata</i>
      </p>
      <p>
        <i>ricoverado a l’ospedal,</i>
      </p>
      <p>
        <i>più che ben, se po’ anca dir</i>
      </p>
      <p>
        <i>che, struca struca... te stè mal</i>
      </p>
      <p>
        <i>Ma, za dopo un par de giorni,</i>
      </p>
      <p>
        <i>te te senti consolà,</i>
      </p>
      <p>
        <i>e da una serie de attensioni</i>
      </p>
      <p>
        <i>circondado e confortà!</i>
      </p>
      <p>
        <i>Gh’è un bel sciapo de infermiere</i>
      </p>
      <p>
        <i>che come ti te le ciami,</i>
      </p>
      <p>
        <i>le se parcipita a iutàrte</i>
      </p>
      <p>
        <i>come un supìo de tsunami!</i>
      </p>
      <p>
        <i>Le te alsa, le te sbalsa,</i>
      </p>
      <p>
        <i>le te senta, le te sbassa,</i>
      </p>
      <p>
        <i>le te palpa, le te tasta,</i>
      </p>
      <p>
        <i>le te dindola e strapassa</i>
      </p>
      <p>
        <i>Fin da mattina imboressàde</i>
      </p>
      <p>
        <i>la Federica o la Veronica</i>
      </p>
      <p>
        <i>un’iniesson de bonumor</i>
      </p>
      <p>
        <i>che la par la bomba ’tomica!</i>
      </p>
      <p>
        <i>E le prova ad una ad una</i>
      </p>
      <p>
        <i>sigalando un fià a la bona...</i>
      </p>
      <p>
        <i>... che sia pronte par la sera</i>
      </p>
      <p>
        <i>le cansone del Verona,</i>
      </p>
      <p>
        <i>e le sistema le bandiere!,</i>
      </p>
      <p>
        <i>parchè riva fin lassù</i>
      </p>
      <p>
        <i>la gioiosità festosa</i>
      </p>
      <p>
        <i>dei colori gialloblù!</i>
      </p>
      <p>
        <i>... po’ gh’è Andrea, che te lo senti</i>
      </p>
      <p>
        <i>quando riva el so vocion</i>
      </p>
      <p>
        <i>che’l par proprio vegnù fora</i>
      </p>
      <p>
        <i>da un Sior Todaro brontolòn</i>
      </p>
      <p>
        <i>E Francesco che po’ se casco,</i>
      </p>
      <p>
        <i>so a la fin contento istesso...</i>
      </p>
      <p>
        <i>sono sicuro: co un colpetto</i>
      </p>
      <p>
        <i>el me tira su dal cesso!</i>
      </p>
      <p>
        <i>E gh’è la Elena col boresso</i>
      </p>
      <p>
        <i>sempre annesso e incorporado</i>
      </p>
      <p>
        <i>con la Kety a far da spalla</i>
      </p>
      <p>
        <i>a quel “duo“ un fià scombinado</i>
      </p>
      <p>
        <i>Fin che intanto la Michela,</i>
      </p>
      <p>
        <i>coi so oceti birichini,</i>
      </p>
      <p>
        <i>la te fa solo pensar</i>
      </p>
      <p>
        <i>a pastissi e tortellini...</i>
      </p>
      <p>
        <i>... e po’ gh’è la Paola capobanda:</i>
      </p>
      <p>
        <i>per governar quelo che gh’è,</i>
      </p>
      <p>
        <i>ela ghe basta un bel sorriso,</i>
      </p>
      <p>
        <i>’na parola, anca un giossetin de te...</i>
      </p>
      <p>
        <i>Du anni fa, forsi impisocado</i>
      </p>
      <p>
        <i>e de sonno ancora storno,</i>
      </p>
      <p>
        <i>m’era fin scapà da dir</i>
      </p>
      <p>
        <i>“quasi quasi qua ghe torno!“</i>
      </p>
      <p>
        <i>Ben, scusè, m’ero sbalià!...</i>
      </p>
      <p>
        <i>Voi tornar ma no malà...</i>
      </p>
      <p>
        <i>voi tornar pa ringrassiar</i>
      </p>
      <p>
        <i>chi ogni giorno m’ha curà</i>
      </p>
      <p>
        <i>con affetto e co umiltà</i>
      </p>
      <p>
        <i>impinando el so lavoro</i>
      </p>
      <p>
        <i>de amicissia e umanità</i>
      </p>
      <p>
        <u>Intanto Alessandro Preziosi, <a href="https://www.larena.it/home/spettacoli/appuntamenti/alessandro-preziosi-%C3%A8-van-gogh-da-stasera-al-nuovo-1.7788126">a Verona per interpretare Van Gogh,</a> lo omaggia così</u>
      </p>
      <figure>
        <video src="https://video.larena.it/video-server/media/video/182361.mp4" autoplay=""/>
      </figure>
    </article>
  </body>
</html>