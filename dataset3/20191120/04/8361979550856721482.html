<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/tramp-prokomentuvav-publichni-sluhannya-v-kongresi-u-spravi-pro-impichment-novini-ssha-50054527.html"/>
    <meta property="og:site_name" content="НВ"/>
    <meta property="article:published_time" content="2019-11-20T04:54:00+00:00"/>
    <meta property="og:title" content="Великий день для республіканців: Трамп про публічні слухання в Конгресі у справі про імпічмент"/>
    <meta property="og:description" content="Президент США Дональд Трамп назвав слухання в Конгресі у рамках процедури імпічменту «великим днем для республіканців»."/>
  </head>
  <body>
    <article>
      <h1>Великий день для республіканців: Трамп про публічні слухання в Конгресі у справі про імпічмент</h1>
      <h2>Президент США Дональд Трамп назвав слухання в Конгресі у рамках процедури імпічменту «великим днем для республіканців».</h2>
      <address>
        <time datetime="2019-11-20T04:54:00+00:00">20 Nov 2019, 04:54</time>
      </address>
      <p>«Великий день для республіканців, великий день для нашої країни!» — написав Трамп у Twitter.</p>
      <p>Він також розмістив на своїй сторінці публікацію ультраправого видання Breitbat за висловом євангеліста Франкліна Грема, що зусилля щодо імпічменту президента Трампа «розколюють країну» і завдають непоправної шкоди американській нації.</p>
      <p>«Я згоден, але зрештою ми переможемо і врятуємо нашу країну від вірної смерті!» — написав Трамп.</p>
      <p>У вівторок, 19 листопада, у ході двох окремих публічних слухань, які тривали в цілому майже 11 годин, свої свідчення перед комітетом з розвідки Палати представників дали чотири свідки.</p>
      <p>На першому слуханні були представлені свідчення підполковника Олександра Віндмана, який курирує українську політику в Раді національної безпеки, і помічника держдепартаменту у справах Євразії Дженніфер Вільямс.</p>
      <p>Обидва свідки заявили, що визнали телефонну розмову між Трампом і президентом України Володимиром Зеленським «незвичайною» і «неправильною».</p>
      <p>Читайте також:<br/><a href="https://nv.ua/ukr/world/geopolitics/impichment-trampa-persha-rozmova-iz-zelenskim-svidchennya-vindmana-50054465.html">&amp;nbspЕксперт Білого дому пояснив невідповідність між повідомленням про першу розмову Зеленського і Трампа і її розшифровкою</a></p>
      <p>Після них виступили екс-радник з питань Росії і Європи Ради нацбезпеки США Тім Моррісон і колишній спецпредставник США в Україні Курт Волкер.</p>
      <p>Читайте також:<br/><a href="https://nv.ua/ukr/world/geopolitics/svidchennya-kurta-volkera-u-kongresi-novini-svitu-50054520.html">&amp;nbspВолкер: Я не пов’язував розслідування щодо Burisma з Байденом, а затримку допомоги Україні - з розслідуваннями</a></p>
      <p>Нагадаємо, що з 13 листопада <a href="https://nv.ua/ukr/world/countries/impichment-trampa-pochinayutsya-publichni-sluhannya-50053200.html">розслідування у справі про імпічмент президента США Дональда Трампа в Палаті представників перейшло у режим публічних слухань.</a></p>
      <p>26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
    </article>
  </body>
</html>