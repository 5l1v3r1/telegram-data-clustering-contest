<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/budouci-zamestnani-si-prohlednou-ve-virtualni-realite-na-veletrhu-jobchallenge-20191119.html"/>
    <meta property="og:site_name" content="Deník.cz"/>
    <meta property="article:published_time" content="2019-11-20T04:58:00+00:00"/>
    <meta property="og:title" content="Hledá se zaměstnání. Návštěvníkům JobChallenge napoví i virtuální realita"/>
    <meta property="og:description" content="Projdou si výrobní haly, nahlédnou přes rameno programátorům a nakonec možná navštíví i jídelnu. Přitom se uchazeči o práci ani nepohnou, vše si prohlédnou skrze virtuální realitě z pohodlí veletrhu JobChallenge. Ten se koná dnes na brněnském výstavišti."/>
  </head>
  <body>
    <article>
      <h1>Hledá se zaměstnání. Návštěvníkům JobChallenge napoví i virtuální realita</h1>
      <address><time datetime="2019-11-20T04:58:00+00:00">20 Nov 2019, 04:58</time> by <a rel="author">Marek Hadrbolec</a></address>
      <p>Akce zaměřená na studenty a absolventy univerzit otevře letos své brány už po třinácté. „Cílem je navázání kontaktů mezi uchazeči a zaměstnavateli i představení různých firemních kultur,“ řekla za pořadatele Kristýna Dzurinová. Práci zájemcům nabídne rekordní počet společností, lidé jich v areálu najdou sto třicet dva.</p>
      <figure>
        <img src="https://g.denik.cz/64/7c/hulin-listopad-1989-revoluce-retro-fotografie-07_denik-150-3x2.jpg"/>
      </figure>
      <aside>
        <a href="https://www.denik.cz/regiony/sbohem-soudruhu-lenine-aneb-jak-se-delala-revoluce-v-huline-20191119.html">Sbohem, soudruhu Lenine! aneb jak se dělala revoluce v Hulíně Přečíst článek ›</a>
      </aside>
      <p>Na své možné budoucí pracoviště zájemce kromě virtuální reality přenesou i klasické stánky. „Společnosti si připravily různé testy, které například odhalí povahu návštěvníků. Ti si vyzkouší také třeba roli moderátora počasí,“ dodala Dzurinová.</p>
      <h3>Jak zaujmout? </h3>
      <p>Letošní novinkou jsou workshopy, kde se uchazeči o práci například naučí jak zaujmout svými profily na sociálních sítích. Zúčastní se jich student Štěpán Šťastný. „Vím, že zaměstnavatelé dnes profily běžně prohlížejí a zajímá mě, jakou o nich mají představu. Brzy dostuduji a mapuji možnosti, které mám,“ svěřil se student.</p>
      <figure>
        <img src="https://g.denik.cz/50/96/brno-vanoce-brnenske-vanoce-autorske-hrnky-2019-hrnek-kulicka-orloj-pavel-hayek-svicen-09_denik-150-3x2.jpg"/>
      </figure>
      <aside>
        <a href="https://www.denik.cz/regiony/brno-tvar-vanoce-hrnky-kulicky-puntik-vyzdoba-darky-trhy-20191119.html">Brno představilo novou tvář Vánoc. Hrnky i kuličky zdobí puntíky jako na dárcích Přečíst článek ›</a>
      </aside>
      <p>Na organizaci veletrhu se podílejí brněnské univerzity. „V současnosti lidé práci nacházejí snadno, nezaměstnanost je nízká. Díky veletrhu ale mohou objevit nabídku, které jim bude ve všem vyhovovat,“ shrnula mluvčí Masarykovy univerzity Tereza Fojtová.</p>
      <p><b>JobChallenge2019</b><br/><b><br/>kdy:</b> dnes od 9.00 do 16.30<br/><b>kde:</b> pavilon A1 na brněnském výstavišti<br/><b>nabídky práce:</b> pozice nabídne 132 firem z nejrůznějších odvětví<br/><b>pro koho:</b> pro současné studenty vysokých škol a jejich absolventy<br/><b>doprovodný program:</b> workshopy s odborníky a tématické talk shows<br/><b>vstup:</b> zdarma</p>
    </article>
  </body>
</html>