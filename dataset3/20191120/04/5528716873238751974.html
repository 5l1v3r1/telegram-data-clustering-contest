<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/windows-10-novembrova-aktualizacia-instalacia/"/>
    <meta property="og:site_name" content="Vosveteit"/>
    <meta property="article:published_time" content="2019-11-20T04:58:43+00:00"/>
    <meta property="og:title" content="Ešte stále ste neobdržali novembrovú aktualizáciu Windowsu 10? Takto ju nainštalujete behom niekoľkých minút"/>
    <meta property="og:description" content="Ani vaše zariadenie ešte neobdržalo najnovšiu aktualizáciu? Nevadí, vďaka týmto trikom si ju môžete nainštalovať takmer okamžite."/>
  </head>
  <body>
    <article>
      <h1>Ešte stále ste neobdržali novembrovú aktualizáciu Windowsu 10? Takto ju nainštalujete behom niekoľkých minút</h1>
      <address><time datetime="2019-11-20T04:58:43+00:00">20 Nov 2019, 04:58</time> by <a rel="author">Tomáš Sedláček</a></address>
      <p>Najnovšia veľká aktualizácia operačného systému <a href="https://vosveteit.sk/windows-10/"><b>Windows 10</b></a>, ktorá nesie označenie <b>November 2019 Update</b> (build 1909), je už v týchto dňoch dostupná na takmer všetkých moderných zariadeniach. Väčšina používateľov z našich končín hlási dostupnosť aktualizácie, no ak patríte medzi tých, ktorí na aktualizáciu ešte nenarazili, nemusíte sa ničoho obávať. Vďaka tomuto rýchlemu triku si aktualizáciu stiahnete behom niekoľkých minút.</p>
      <h3>Windows 10 Update Assistant</h3>
      <p>Novembrová aktualizácia je totižto už od včerajška dostupná aj prostredníctvom <b>Windows 10 Update asistenta</b>, ktorý slúži ako manuálny nástroj pre inštaláciu veľkých aktualizácií aj na zariadeniach, ktoré si aktualizáciu „nevypýtajú“ samé.</p>
      <figure>
        <img src="https://vosveteit.sk/wp-content/uploads/2019/11/windows-10-novembrova-aktualizacia-asistent-2_opt.jpg"/>
        <figcaption>Zdroj: vlastný</figcaption>
      </figure>
      <p>Ak aktualizáciu ešte nemáte a chceli by ste okúsiť nové funkcie vo <b>Windowse 10</b>, odporúčame využiť práve aktualizačného asistenta. Čakanie na aktualizáciu sa môže natiahnuť aj na niekoľko ďalších dní, poprípade týždňov, pričom proces aktualizácie pomocou asistenta vám zaberie iba pár minút. <b>Asistenta stačí stiahnuť z <a href="http://go.microsoft.com/fwlink/?LinkID=799445">tohto odkazu</a></b>, pričom po jeho stiahnutí ho stačí otvoriť a postupovať podľa krokov. Po vyhľadaní aktualizácie následne prebehne pomerne rýchle stiahnutie a následná inštalácia.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>