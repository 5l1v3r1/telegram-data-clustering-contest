<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/trampa-impicmenta-izmeklesana-liecinas-asv-vestnieks-es.a338898/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-20T04:31:00+00:00"/>
    <meta property="og:title" content="Trampa impīčmenta izmeklēšanā liecinās ASV vēstnieks ES"/>
    <meta property="og:description" content="Septembra beigās sāktajā impīčmenta izmeklēšanā pret ASV prezidentu Donaldu Trampu turpinās publisko liecību sniegšana. Šodien liecības sniegs vēl trīs amatpersonas, un galvenā uzmanība būs pievērsta ASV vēstnieka Eiropas Savienībā Gordona Sondlanda atbildēm."/>
  </head>
  <body>
    <article>
      <h1>Trampa impīčmenta izmeklēšanā liecinās ASV vēstnieks ES</h1>
      <address><time datetime="2019-11-20T04:31:00+00:00">20 Nov 2019, 04:31</time> by <a rel="author" href="https://www.lsm.lv/autors/rihards-plume/" target="_blank">Rihards Plūme</a></address>
      <p>
        <b>Septembra beigās sāktajā impīčmenta izmeklēšanā pret ASV prezidentu Donaldu Trampu turpinās publisko liecību sniegšana. Šodien liecības sniegs vēl trīs amatpersonas, un galvenā uzmanība būs pievērsta ASV vēstnieka Eiropas Savienībā Gordona Sondlanda atbildēm.</b>
      </p>
      <figure>
        <audio src="https://static.lsm.lv/media/2019/11/c4ju.mp3"/>
        <figcaption>Trampa impīčmenta izmeklēšanā liecinās ASV vēstnieks Eiropas Savienībā<cite>Rihards Plūme</cite></figcaption>
      </figure>
      <p>Pret Amerikas Savienoto Valstu (ASV) prezidentu Donaldu Trampu sāktajā atstādināšanas izmeklēšanā publiskās liecības sniegušas jau vairākas amatpersonas. Piemēram, bijusī ASV vēstniece Ukrainā Marija <a href="https://www.lsm.lv/article-preview/zinas/arzemes/tramps-tviteri-uzbruk-diplomatei-impicmenta-izmeklesanas-sedes-laika.a338602/">Jovanoviča uzsvērusi,</a> ka Valsts departaments tiek noplicināts no iekšpuses laikā, kad uz pasaules arēnas valda konkurence un sarežģīti jautājumi. Viņasprāt, tas var novest pie reāla kaitējuma ASV nacionālās drošības interesēm.</p>
      <p>Kā nākamie liecības šodien sniegs Pentagona amatpersona Laura Kūpere un valsts sekretāra vietnieks politiskajos jautājumos Deivids Heils. Bet galvenā uzmanība būs pievērsta ASV vēstniekam Eiropas Savienībā Gordonam Sondlandam. ASV vēstnieks Ukrainā Viljams Teilors atzinis, ka Sondlands neilgi pēc sarunas ar Trampu jūlijā esot viņam atzinis, ka Baltā nama saimniekam vairāk rūp izmeklēšana pret sāncensi Džo Baidenu nekā pati Ukraina. Vēl šonedēļ pats Tramps paziņojis, ka nopietni apsver iespēju atbildēt uz Kongresa demokrātu mesto izaicinājumu un sniegt liecības impīčmenta izmeklēšanas procesā.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/ekonomika/asv-vel-neieviesis-ierobezojumus-sadarbibai-ar-kinas-uznemumu-huawei.a338964/"/>
        <a href="https://www.lsm.lv/raksts/zinas/arzemes/ano-kritize-asv-lemumu-par-izraelas-apmetnu-likumibu-okupetaja-rietumkrasta.a338956/"/>
        <a href="https://www.lsm.lv/raksts/zinas/arzemes/talibi-atbrivo-divus-rietumu-gusteknus.a338950/"/>
        <a href="https://www.lsm.lv/raksts/zinas/arzemes/es-un-asv-atskirigi-viedokli-par-ebreju-apmetnem-izraelas-okupetajas-palestiniesu-teritorijas.a338883/"/>
        <a href="https://www.lsm.lv/raksts/zinas/arzemes/asv-izraeliesu-kolonistu-apmetnes-nav-pretruna-starptautiskajam-tiesibam.a338833/"/>
        <a href="https://www.lsm.lv/raksts/zinas/arzemes/apsaude-kalifornija-cetri-cilveki-nogalinati-sesi-ievainoti.a338779/"/>
        <a href="https://www.lsm.lv/raksts/zinas/arzemes/tramps-ludzis-japanai-cetrkarsot-maksajumus-par-tur-izvietotajiem-asv-spekiem.a338649/"/>
        <a href="https://www.lsm.lv/raksts/zinas/arzemes/latvija-izdevusi-asv-apjomiga-krapsana-apsudzetu-uznemeju.a338653/"/>
      </related>
    </article>
  </body>
</html>