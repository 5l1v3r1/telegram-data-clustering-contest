<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/pramogos/parodos/vilniuje-atidaroma-1863-1864-metu-sukileliams-skirta-paroda/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T04:50:07+00:00"/>
    <meta property="og:title" content="Vilniuje atidaroma 1863-1864 metų sukilėliams skirta paroda"/>
    <meta property="og:description" content="Vilniuje, Lietuvos nacionalinio muziejaus šiemet perimtoje buvusioje areštinėje atidaroma 1863-1864 metų sukilėliams skirta paroda. Paroda „Pažadinti: Gedimino kalne rastų sukilėlių istorija“ atidaroma likus dviem dienoms iki 20-ies sukilėlių ir vadų palaikų laidotuvių.  Didelę eksponatų dalį sudaro Gedimino kalne atliktų archeologinių tyrimų medžiaga ir sukilimą iliustruojantys bei nušviečiantys dokumentai, fotografijos, asmeniniai sukilimo..."/>
  </head>
  <body>
    <article>
      <h1>Vilniuje atidaroma 1863-1864 metų sukilėliams skirta paroda</h1>
      <address><time datetime="2019-11-20T04:50:07+00:00">20 Nov 2019, 04:50</time> by <a rel="author">BNS</a></address>
      <p>Vilniuje, Lietuvos nacionalinio muziejaus šiemet perimtoje buvusioje areštinėje atidaroma 1863-1864 metų sukilėliams skirta paroda.</p>
      <p>Paroda „Pažadinti: Gedimino kalne rastų sukilėlių istorija“ atidaroma likus dviem dienoms iki 20-ies sukilėlių ir vadų palaikų laidotuvių.</p>
      <p>Didelę eksponatų dalį sudaro Gedimino kalne atliktų archeologinių tyrimų medžiaga ir sukilimą iliustruojantys bei nušviečiantys dokumentai, fotografijos, asmeniniai sukilimo dalyvių daiktai bei kitos sukilimo relikvijos.</p>
      <p>Visuomenei paroda buvusios areštinės pastate šalia Gedimino kalno bus atveriama nuo ketvirtadienio, pirmąsias dvi dienas jos lankymas bus nemokamas.</p>
      <p>Anot muziejaus, ši erdvė ekspozicijai pasirinkta ne atsitiktinai, kadangi būtent šiame pastate XIX amžiaus antroje pusėje veikė kalėjimas ir jame buvo kalinami 8 vėliau nužudyti sukilėliai iš 21, kuriems įvykdyta egzekucija.</p>
      <p>Areštinę kelis pastaruosius dešimtmečius Vilniaus vyriausiasis policijos komisariatas valdė panaudos teise.</p>
      <p>Paroda veiks iki 2020 metų gegužės 31 dienos.</p>
      <p>Archeologams Gedimino kalne pavyko atrasti 20 sukilėlių palaikų iš 21, tarp jų – sukilimo vadų Zigmanto Sierakausko bei Konstantino Kalinausko. Jie bus palaidoti penktadienį sostinės Rasų kapinėse.</p>
      <p>1863–1864 metų sukilėliai kovojo prieš Rusijos caro valdžią ir siekė atkurti buvusią Lenkijos ir Lietuvos valstybę.</p>
      <p>
        <i>Naujienų agentūros BNS informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo neleidžiama.</i>
      </p>
      <figure>
        <img src="https://www.madeinvilnius.lt/wp-content/uploads/2017/06/BNS.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>1 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/pramogos/parodos/politiniu-kaliniu-arestineje-atgims-gedimino-kalne-rastu-sukileliu-istorija/"/>
        <a href="https://madeinvilnius.lt/pramogos/parodos/mo-muziejus-kvies-jono-meko-zvilgsniu-patirti-6-ojo-desimtmecio-niujorko-atmosfera/"/>
        <a href="https://madeinvilnius.lt/pramogos/parodos/ndg-erdvese-eimunto-nekrosiaus-meno-fortas/"/>
        <a href="https://madeinvilnius.lt/pramogos/parodos/sukilimo-vadu-perlaidojimo-isvakarese-vilniaus-paveikslu-galerijoje-paroda-ir-moksline-diskusija/"/>
        <a href="https://madeinvilnius.lt/pramogos/parodos/i-mo-90-uju-paroda-plusta-lankytojai-jau-apsilanke-45-tukstanciai/"/>
        <a href="https://madeinvilnius.lt/pramogos/parodos/valdovu-rumuose-surengta-paroda-apie-a-mickeviciaus-pona-tada-ikvepe-nauja-projekta/"/>
      </related>
    </article>
  </body>
</html>