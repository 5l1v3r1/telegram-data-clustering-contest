<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-iran-raketnyj-arsenal-ssha/30281770.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T04:55:41+00:00"/>
    <meta property="og:title" content="Пентагон: ракетний арсенал Ірану не має собі рівних на Близькому Сході"/>
    <meta property="og:description" content="Ракетний арсенал Ірану не має собі рівних на Близькому Сході, він є більшим, ніж ізраїльський, повідомило Агентство військової розвідки США 19 листопада. Упродовж останніх 40 років Іран розробив «ши"/>
  </head>
  <body>
    <article>
      <h1>Пентагон: ракетний арсенал Ірану не має собі рівних на Близькому Сході</h1>
      <address>
        <time datetime="2019-11-20T04:55:41+00:00">20 Nov 2019, 04:55</time>
      </address>
      <p>Ракетний арсенал Ірану не має собі рівних на Близькому Сході, він є більшим, ніж ізраїльський, повідомило Агентство військової розвідки США 19 листопада.</p>
      <p>Упродовж останніх 40 років Іран розробив «широку ракетну програму ракет, розмір і складність її ракетних сил зростають, попри десятиліття зусиль протидії, спрямованих на стримування його прогресу», йдеться в повідомленні Пентагону.</p>
      <p>Загалом нарощування військової сили Тегерана служить двом важливим цілям – «забезпечення виживання режиму та забезпечення панівного становища в регіоні», вказують автори доповіді.</p>
      <p>Раніше цього тижня державний секретар США Майк Помпео оголосив, що скасовує один із чотирьох винятків з обмежень проти Ірану. Йдеться про виняток, який дозволяв закордонним компаніям співпрацювати з цією країною в рамках цивільної ядерної програми, не наражаючись на санкції Вашингтону.</p>
    </article>
  </body>
</html>