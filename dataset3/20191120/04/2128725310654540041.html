<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/trabzonspor/2019/11/20/novak-da-sakatlar-listesine-eklendi"/>
    <meta property="og:site_name" content="Aspor"/>
    <meta property="article:published_time" content="2019-11-20T04:40:27+00:00"/>
    <meta property="og:title" content="Novak da sakatlar listesine eklendi"/>
    <meta property="og:description" content="Sezon başından bu yana sakatlıklardan dolayı başı ağrıyan Trabzonspor’a bir kötü haber de Novak’tan geldi. Bordo-mavili ekipte Novak, ülkesi Çekya’nın milli takım kampında sakatlandı."/>
  </head>
  <body>
    <article>
      <h1>Novak da sakatlar listesine eklendi</h1>
      <address>
        <time datetime="2019-11-20T04:40:27+00:00">20 Nov 2019, 04:40</time>
      </address>
      <p>
        <b>Sezon başından bu yana sakatlıklardan dolayı başı ağrıyan <a href="https://www.aspor.com.tr/index/trabzonspor">Trabzonspor</a>’a bir kötü haber de <a href="https://www.aspor.com.tr/index/novak">Novak</a>’tan geldi. Bordo-mavili ekipte Novak, ülkesi Çekya’nın milli takım kampında sakatlandı.</b>
      </p>
      <p>Oyuncunun 1.5 ay sahalardan uzak kalması gündemdeyken, <a href="https://www.aspor.com.tr/index/teknik-direktor">teknik direktör</a> <a href="https://www.aspor.com.tr/index/unal-karaman">Ünal Karaman</a>'ın sol bekte <a href="https://www.aspor.com.tr/index/novak">Novak</a>'ın yerine <a href="https://www.aspor.com.tr/index/umit-milli-takim">Ümit Milli Takım</a> oyuncusu Abdurrahim Dursun'u oynatması bekleniyor.<br/><br/><b>ANKARAGÜCÜ ALARMI</b><br/><br/><a href="https://www.aspor.com.tr/index/super-lig">Süper Lig</a>'in 12. haftasında <a href="https://www.aspor.com.tr/index/mke-ankaragucu">MKE Ankaragücü</a> ile <a href="https://www.aspor.com.tr/index/trabzonspor">Trabzonspor</a> ligde 73. kez karşı karşıya gelecek. Bu periyotta Fırtına 37, başkent ekibi 16 kez kazanırken; 19 maç ise berabere sonuçlandı. MKE Ankaragücü, evinde oynadığı 36 lig maçının 14'ünü kazanırken, bordo-mavili ekip ise 13 maçtan galip ayrıldı. Taraflar 9 maçta berabere kaldı. <a href="https://www.aspor.com.tr/index/ankara">Ankara</a>'da oynanan 36 maçta MKE Ankaragücü, sahasında en farklı galibiyetini 1992-93'te 5-2'lik skor ile alırken, Trabzonspor'un iki golü şimdiki teknik direktörü olan Ünal Karaman atmıştı. Fırtına, başkent deplasmanındaki en farklı galibiyetini 2011-12'de 4-0'lık skor ile elde etti.</p>
    </article>
  </body>
</html>