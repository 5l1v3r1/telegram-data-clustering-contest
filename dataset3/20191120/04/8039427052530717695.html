<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959679"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T04:00:17+00:00"/>
    <meta property="og:title" content="గుండెపోటుతో మరో డ్రైవర్‌ మృతి"/>
    <meta property="og:description" content="ADVT"/>
  </head>
  <body>
    <article>
      <h1>గుండెపోటుతో మరో డ్రైవర్‌ మృతి</h1>
      <address>
        <time datetime="2019-11-20T04:00:17+00:00">20 Nov 2019, 04:00</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>వరంగల్‌ రూరల్‌ జిల్లాలో విషాదం</b>
        </li>
      </ul>
      <p><b>నర్సంపేట/పరకాల, నవంబరు 19:</b> ఆర్టీసీలో మరో డ్రైవర్‌ కన్నుమూశాడు. వరంగల్‌ రూరల్‌ జిల్లా నర్సంపేట డిపోలో డ్రైవర్‌గా పనిచేసే ఎండి.యాకూబ్‌ పాషా(50) మంగళవారం గుండెపోటుతో మృతి చెందాడు. జనగామ జిల్లా జఫర్‌గడ్‌ మండలానికి చెందిన పాషా 20ఏళ్ల క్రితం చెన్నారావుపేట మండలం ఉప్పరపల్లికి వచ్చి స్థిరపడ్డాడు. 46 రోజులుగా సమ్మె చేస్తున్నా ప్రభుత్వం పట్టించుకోకపోవడంతో పాషా మనోవేదనకు గురైనట్లు తోటి కార్మికులు తెలిపారు. మంగళవారం ఉదయం నర్సంపేట డిపోవద్ద కొద్దిసేపు కార్మికులతో కలిసి సమ్మెలో పాల్గొని, స్వగ్రామం ఉప్పరపల్లికి వెళ్లాడు. ఇంటికి వెళ్లగానే ఛాతిలో నొప్పి రావడంతో కుటుంబసభ్యులు వెంటనే ఎంజీఎంకు తరలించారు. చికిత్స పొందుతూ సాయంత్రం మృతి చెందాడు. పాషాకు భార్య, ఇద్దరు కుమారులు, కుమార్తె ఉన్నారు.</p>
      <p>
        <b> </b>
      </p>
      <p>
        <b>స్పృహ కోల్పోయిన కండక్టరు</b>
      </p>
      <p>పరకాలలో మంగళవారం సమ్మెలో పాల్గొన్న కండక్టర్‌ శోభ ఇంటికి వెళ్తుండగా బీపీ పెరిగి స్పృహ కోల్పోయినట్టు కుటుంబ సభ్యులు తెలిపారు. ప్రభుత్వ తీరుపై ఆమె బాధపడుతూ, కన్నీరు పెట్టుకునేదని తోటి కార్మికులు చెప్పారు.</p>
    </article>
  </body>
</html>