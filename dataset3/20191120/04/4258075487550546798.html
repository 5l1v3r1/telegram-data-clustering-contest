<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/sport/comparison-between-lionel-messi-and-pele-is-laughable-tite-1.1073015"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-20T04:42:56+00:00"/>
    <meta property="og:title" content="পেলের সঙ্গে লিয়োর তুলনা হাস্যকর: তিতে"/>
    <meta property="og:description" content="তিতের সাফ কথা, ‘‘সব সময় পেলে সর্বকালের সেরা। ভাববেন না নিজে ব্রাজিলীয় বলে এ’কথা বলছি। বলছি একটাই কারণে— ওঁর মধ্যে আজ পর্যন্ত কেউ খুঁত খুঁজে পায়নি।’’"/>
  </head>
  <body>
    <article>
      <h1>পেলের সঙ্গে লিয়োর তুলনা হাস্যকর: তিতে</h1>
      <address><time datetime="2019-11-20T04:42:56+00:00">20 Nov 2019, 04:42</time> by <a rel="author">নিজস্ব প্রতিবেদন</a></address>
      <p>মঙ্গলবার ফুটবল সম্রাট পেলের হাজার গোল করার সেই অনন্য নজিরের বয়স দাঁড়াল ৫০ বছর! আর ব্রাজিলের জাতীয় কোচ তিতে এ দিনই পেলের সঙ্গে মেসির তুলনার প্রসঙ্গ হেসে উড়িয়ে দিলেন।</p>
      <p>তিতে বললেন, ‘‘পেলের সঙ্গে কারও তুলনা হয় না। যদি কেউ অন্য কারও তুলনা করে, তা হলে আমি কান খোলা রেখেও কিছু শুনি না।’’ যোগ করলেন, ‘‘মেসির সঙ্গে তুলনার তো বিশ্বাসযোগ্যতাই নেই। অতীতে অবশ্যই ওর (মেসির) প্রশংসা করেছি। এটাও বলেছি, ও অন্যদের থেকে আলাদা। কিন্তু সেটা, এখনকার সময়ের পরিপ্রেক্ষিতে।’’</p>
      <p>তিতের সাফ কথা, ‘‘সব সময় পেলে সর্বকালের সেরা। ভাববেন না নিজে ব্রাজিলীয় বলে এ’কথা বলছি। বলছি একটাই কারণে— ওঁর মধ্যে আজ পর্যন্ত কেউ খুঁত খুঁজে পায়নি।’’ এ দিকে মঙ্গলবার ফিফা ফ্রেন্ডলি ম্যাচে ব্রাজিল ৩-০ গোলে হারিয়েছে দক্ষিণ কোরিয়াকে। গোল করেছেন পাকেতা, কুতিনহো এবং দানিলো। </p>
    </article>
  </body>
</html>