<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-happy-birthday-tusshar-kapoor-tusshar-kapoor-celebrate-his-43th-birthday-lets-know-his-unknow-facts-of-life-2859157.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T04:41:22+00:00"/>
    <meta property="og:title" content="B'day spl: बेटे लक्ष्य को अपनी फिल्में नहीं दिखाना चाहते हैं तुषार कपूर"/>
    <meta property="og:description" content="बॉलीवुड एक्टर तुषार कपूर आज अपना 43वां जन्मदिन मना रहे हैं। 20 नवंबर 1976 को महाराष्ट्र में मुंबई शहर में जन्मे थे। तुषार बॉलीवुड के फेम एक्टर जीतेंद्र कपूर के बेटे हैं। इतना ही नहीं टीवी सीरियल की..."/>
  </head>
  <body>
    <article>
      <h1>B'day spl: बेटे लक्ष्य को अपनी फिल्में नहीं दिखाना चाहते हैं तुषार कपूर</h1>
      <address><time datetime="2019-11-20T04:41:22+00:00">20 Nov 2019, 04:41</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड एक्टर तुषार कपूर आज अपना 43वां जन्मदिन मना रहे हैं। 20 नवंबर 1976 को महाराष्ट्र में मुंबई शहर में जन्मे थे। तुषार बॉलीवुड के फेम एक्टर जीतेंद्र कपूर के बेटे हैं। इतना ही नहीं टीवी सीरियल की क्वीन एकता कपूर के छोटे भाई भी हैं। इतना ही नहीं तुषार कपूर एक सरोगेसी से बेटे के पिता भी हैं। आज तुषार कपूर के जन्मदिन के अवसर पर हम आपको उसने जुड़ीं कुछ खास बातों के बारें में बताएंगे। जिसे बहुत ही कम लोग जानते हैं। </p>
      <p>तुषार ने अपने फिल्मी करियर की शुरूआत साल 2001 से की थी। उन्होंने फिल्म मुझे कुछ कहना है से बॉलीवुड में डेब्यू किया था। इसके बाद तुषार ने ढेरों फिल्मों में अपनी किस्मत आजमाई लेकिन न तो लीड हीरो के तौर पर वो कामयाब हुए और न साइड रोल ने उन्हें कोई बड़ी पहचान दिलाई। बीते कुछ सालों से एक्टर फिल्मों से दूर हैं। हालांकि वह अगले साल वह अक्षय कुमार की फिल्म लक्ष्मी बॉम्ब में गौरव नाम का किरदार निभाते नजर आएंगे।  इन दिनों एक्टर बालाजी टेलीफिल्म्स और बालाजी मोशन पिक्चर्स के को-ऑनर हैं। </p>
      <figure>
        <img src="https://images1.livehindustan.com/uploadimage/library/2019/11/20/16_9/16_9_1/b_day_spl__1574224783.jpg"/>
      </figure>
      <p>साल 2016 में एक्टर तुषार की जिंदगी में एक सबसे बड़ी खुशी शामिल हुई थी। साल 2016 को तुषार सरोगेसी से बेटे लक्ष्य के पिता बने थे। पिता बनने की यह खबर फिल्म इंडस्ट्री में सबके लिए किसी सरप्राइज से कम नहीं थी। पिता बनने के बाद तुषार अपनी लाइफ में बेहद खुश है। वहीं वह अपने बेटे को लेकर काफी प्रोटेक्टिव रहते हैं। एक इंटरव्यू के दौरान तुषार ने बताया था कि जब भी उन्हें शूटिंग से समय मिलता है तो वो अपना ज्यादा से ज्यादा समय बेटे लक्ष्य के साथ स्पेंड करते हैं। हालांकि तुषार ये भी चाहते हैं कि वो लक्ष्य के साथ ट्रेवल भी करना शुरू करें ताकि लक्ष्य इन सबके हिसाब से फ्लैक्सिबल हो जाए।</p>
      <figure>
        <img src="https://images1.livehindustan.com/uploadimage/library/2019/11/20/16_9/16_9_1/b_day_spl__1574224827.jpg"/>
      </figure>
      <p>तुषार ने कहा, 'मैं लक्ष्य को कभी अकेला नहीं महसूस करने देता क्योंकि जब भी मुझे काम से बाहर जाना होता है तो मैं सुबह उसके साथ टाइम स्पेंड करता हूं। मैं उसे बोलता हूं कि मैं काम के लिए बाहर जा रहा हूं और वो समझता है। जब मैं उसके साथ होता हूं तब वो ज्यादा शरारत करता है। तो उसे अलग रहना भी सीखना होगा।' मिड डे  के एक इंटरव्यू में तुषान ने कहा था कि  मैंने अभी लक्ष्य को बॉलीवुड से दूर रखा है। मैं नहीं चाहता हूं कि अभी वो मेरी फिल्में देखे।<br/> </p>
    </article>
  </body>
</html>