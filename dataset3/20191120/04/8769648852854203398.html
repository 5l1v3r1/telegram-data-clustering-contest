<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/unio-periodistes-demana-generalitat-mantinga-beques-comunicacio-complint-legalitat"/>
    <meta property="og:site_name" content="Diari La Veu"/>
    <meta property="article:published_time" content="2019-11-20T04:30:00+00:00"/>
    <meta property="og:title" content="La Unió de Periodistes demana a la Generalitat que mantinga les beques de comunicació complint amb la legalitat"/>
    <meta property="og:description" content="L'associació professional considera que, &quot;en compte d’eliminar-les, cal fer un replantejament de les bases i posar fi a la mala praxi que s’ha perllongat en el temps&quot;"/>
  </head>
  <body>
    <article>
      <h1>La Unió de Periodistes demana a la Generalitat que mantinga les beques de comunicació complint amb la legalitat</h1>
      <h2>L'associació professional considera que, "en compte d’eliminar-les, cal fer un replantejament de les bases i posar fi a la mala praxi que s’ha perllongat en el temps"</h2>
      <address><time datetime="2019-11-20T04:30:00+00:00">20 Nov 2019, 04:30</time> by <a rel="author">M.D.</a></address>
      <p>VALÈNCIA. La Unió de Periodistes ha demanat a la Generalitat que mantinga les beques de formació per a professionals de comunicació, això sí, complint amb la legalitat. Així ho ha anunciat la Unió en un comunicat arran l'anunci que Ximo Puig va fer aquest dimarts, en què assegurava que<a href="https://www.diarilaveu.com/presidencia-deixara-comptar-becaris-any-que-ve"> Presidència deixaria d'oferir aquestes beques</a> després que <a href="https://www.diarilaveu.com/inspeccio-treball-determina-beques-presidencia-generalitat-frau">Inspecció de Treball determinara que se n'estava fent un ús fraudulent</a>. <br/><br/>L'associació professional ha lamentat "la possible desaparició" de les beques i ha exigit que es mantinguen, però sense "utilitzar-les per a substituir llocs de treball amb becaris i becàries". "Un abús que, cal recordar, també es dóna als mitjans de comunicació privats", ha afegit. <br/><br/>La Unió també ha considerat que "en una professió tan precaritzada, les beques de la Generalitat representen una oportunitat per als periodistes que comencen la seua trajectòria professional", per la qual cosa consideren que, "en comptes d’eliminar-les, cal fer un replantejament de les bases i posar fi a la mala praxi que s’ha perllongat en el temps". <br/><br/>Finalment, ha incidit que "no és presentable que s'abuse dels drets laborals dels i les informadores i que com a única solució a aquest greu problema es decidisca la possible cancel·lació del programa de beques".</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/punta-lamazones-brasiler-dos-lluites-populars-territori-contra-mateix-model"/>
        <a href="https://www.diarilaveu.com/secretari-emt-deixa-carrec-manera-immediata"/>
        <a href="https://www.diarilaveu.com/erc-tambe-consultara-militancia-sentit-vot-investidura-sanchez"/>
        <a href="https://www.diarilaveu.com/valencia-joves-25n-objectiu-eliminar-estereotips-masclistes"/>
        <a href="https://www.diarilaveu.com/mercat-nadal-valencia-10-desembre"/>
      </related>
    </article>
  </body>
</html>