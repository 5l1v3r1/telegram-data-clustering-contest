<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-dnipri-zatrimali-maniyaka-yakiy-napadav-na-zhinok-641070.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T04:24:19+00:00"/>
    <meta property="og:title" content="У Дніпрі затримали маніяка, який нападав на жінок"/>
    <meta property="og:description" content="Підозрюваного затримали після скоєння чергового злочину"/>
  </head>
  <body>
    <article>
      <h1>У Дніпрі затримали маніяка, який нападав на жінок</h1>
      <address>
        <time datetime="2019-11-20T04:24:19+00:00">20 Nov 2019, 04:24</time>
      </address>
      <h4>Підозрюваного затримали після скоєння чергового злочину</h4>
      <p>У вівторок чоловік вдарив в обличчя вагітну дівчину та втік додому. Чоловік підозрюється у 7 нападах на жінок.</p>
      <p>Про це повідомляє <a href="https://dp.npu.gov.ua/news/podiji/u-dnipri-policzejski-zatrimali-cholovika-yakij-napadav-na-zhinok/">відділ комунікації</a> ГУНП у Дніпропетровській області.</p>
      <p>Потерпіла одразу зателефонувала в поліцію та повідомила про злочин. На виклик виїхали співробітники Амур-Нижньодніпровського відділення поліції, екіпаж тактико-оперативного реагування та патрульні поліцейські.</p>
      <p>За словами очевидців було встановлено, що нападник втік до під’їзду та сховався у квартирі. Чоловіка затримали – ним виявився 32-річний місцевий житель. Зараз його опитують у відділенні поліції.</p>
      <p>Затриманий вже зізнався у нападах на жінок, також потерпіла впізнала в ньому свого кривдника.</p>
      <p>Наразі триває процес впізнання з боку інших потерпілих жінок.</p>
      <p>Так, чоловік підозрюється у 7 нападах на жінок в Амур-Нижньодніпровському районі м. Дніпра. Йому загрожує кримінальна відповідальність за ч. 1 ст. 296 Кримінального кодексу України (хуліганство).</p>
      <p>Нагадаємо, раніше повідомлялося, що столичні <a href="https://glavcom.ua/kyiv/news/u-kijevi-zatrimali-maniyaka-yakiy-z-nozhem-napadav-na-lyudey-foto-video-633537.html">поліцейські затримали чоловіка, від дій якого протягом місяця постраждали кілька людей</a>.</p>
      <p>Нападником виявився раніше судимий за два вбивства місцевий житель, 1975 року народження. Він проживав разом з батьками, у червні його виписали з психоневрологічного диспансеру, де він проходив курс лікування.</p>
      <related>
        <a href="https://glavcom.ua/video/zlodiji-z-dnipra-proslavilisya-na-ves-internet--476165.html"/>
        <a href="https://glavcom.ua/news/u-dnipri-student-vlashtuvav-strilyaninu-v-gurtozhitku-638235.html"/>
        <a href="https://glavcom.ua/news/u-dnipri-sbu-poperedila-nezakonne-privlasnennya-komunalnoji-zemli-na-30-mln-grn-641006.html"/>
      </related>
    </article>
  </body>
</html>