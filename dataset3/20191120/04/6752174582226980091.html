<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-nyert-a-budapestrol-keszult-imazsfilm/"/>
    <meta property="og:site_name" content="lokál"/>
    <meta property="article:published_time" content="2019-11-20T04:23:20+00:00"/>
    <meta property="og:title" content="Nyert a Budapestről készült imázsfilm"/>
    <meta property="og:description" content="Nemzetközi díjat nyert a Fesztivál Akadémia Budapest Géczy Dávid és Szabó Stein Imre által rendezett imázsfilmje a londoni székhelyű Lovie Awardson - tájékoztatta az MTI-t hétfőn a Fesztivál Akadémia Budapest sajtószóvivője."/>
  </head>
  <body>
    <article>
      <h1>Nyert a Budapestről készült imázsfilm</h1>
      <address><time datetime="2019-11-20T04:23:20+00:00">20 Nov 2019, 04:23</time> by <a rel="author">MTI</a></address>
      <p>
        <b>Nemzetközi díjat nyert a Fesztivál Akadémia Budapest Géczy Dávid és Szabó Stein Imre által rendezett imázsfilmje a londoni székhelyű Lovie Awardson – tájékoztatta az MTI-t hétfőn a Fesztivál Akadémia Budapest sajtószóvivője.</b>
      </p>
      <p>A produkció az egy percnél rövidebb imázsfilmek kategóriájában nyerte el a Bronz Lovie-díjat. A kisfilm 33 országból érkezett 1500 pályamű közül került a Lovie Awards döntőjébe.</p>
      <p>A Kelemen Barnabás és Kokas Katalin főszereplésével készült imázsfilm a nemzetközi internetes szavazás győzteseként a People’s Lovie Award díjat is megkapta.</p>
      <p>A versenyt szervező Nemzetközi Digitális Művészeti és Tudományos Akadémia felkérésére idén a zsűri tagja volt mások mellett az énekes-dalszerző, Imogen Heap, Dan Howell, az író-színész, Stephen Fry, Vic Hayes, „a wifi atyja”, Robin Chase, a Buzzcar alapítója, Alexander Ljung, a SoundCloud alapítója, valamint Corinne Vigreux, a TomTom technológiai vállalat alapítója.</p>
      <figure>
        <img src="https://www.lokal.hu/wp-content/uploads/2017/07/DSZZS20170416201-1280x765.jpg"/>
        <figcaption>MTI Fotó: Szigetváry Zsolt</figcaption>
      </figure>
    </article>
  </body>
</html>