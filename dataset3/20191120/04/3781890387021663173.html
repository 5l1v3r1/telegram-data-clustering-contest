<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742606"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T04:25:00+00:00"/>
    <meta property="og:title" content="'หมวย-สุภาภรณ์'เล่าป่วยไบโพลาร์ จนคิดฆ่าตัวตาย"/>
    <meta property="og:description" content="หมวย-สุภาภรณ์ เปิดใจละเอียดหลังรู้ตัวป่วยเป็นโรคไบโพลาร์ จนมีหลายครั้งที่คิดจะฆ่าตัวตาย"/>
  </head>
  <body>
    <article>
      <h1>'หมวย-สุภาภรณ์'เล่าป่วยไบโพลาร์ จนคิดฆ่าตัวตาย</h1>
      <address>
        <time datetime="2019-11-20T04:25:00+00:00">20 Nov 2019, 04:25</time>
      </address>
      <p>
        <b>หมวย-สุภาภรณ์ เปิดใจละเอียดหลังรู้ตัวป่วยเป็นโรคไบโพลาร์ จนมีหลายครั้งที่คิดจะฆ่าตัวตาย</b>
      </p>
      <p>ก่อนหน้านี้เคยตกเป็นข่าวโด่งดังว่านางร้ายรุ่นใหญ่อย่างสาว <b>หมวย</b><b>-</b><b>สุภาภรณ์</b> เคยออกมาเปิดใจถึงมรสุมชีวิตกับอาการป่วยไบโพลาร์ของตนเองที่ถึงขั้นคิดฆ่าตัวตายอยู่หลายครั้ง ล่าสุดเจ้าตัวได้ออกมาเปิดใจในรายการคุยแซ่บ Show ถึงความร้ายแรงจากโรคดังกล่าว และความรู้สึกตอนที่ต้องเผชิญกับโรคนี้</p>
      <figure>
        <img src="https://www.dailynews.co.th/admin/upload/20191120/news_cftjHGNDwi112616_533.jpg?v=20191121078?v=5599"/>
      </figure>
      <p><b>หมวย</b> เผยว่า <br/>“พี่เป็นไบโพลาร์ดิสออเดอร์ (Bipolar disorder) เป็นความเครียดสะสมและเป็นความเครียดสำเร็จสะสม ถ้าคุณดูข่าวโรบิน วิลเลี่ยมส์ เขาผูกคอตาย เขาเป็นไบโพลาร์ ดิสออเดอร์ คนที่ไฮมากๆสูง มากๆแล้วไปไม่เป็นคือเขาประสบความสำเร็จจนสุดเพดานแล้วมันไปไหนไม่ได้แล้ว จริงๆถามว่ารู้ได้ไงว่าเป็นโรคนี้คือมันเป็นคำถามที่ดีมากเพราะทุกคนก็จะเอามาอ้าง ไม่ว่าจะรถชนกัน ต่อยกันแล้วก็บอกว่าฉันเป็นไบโพลาร์ ดิสออเดอร์มันไม่ใช่ ต้องไปพบแพทย์ ให้แพทย์บอกว่าเป็นอะไร เครียดสะสม ไบโพลาร์ อารมณ์สองขั้ว เป็นจิตเภทหรือเป็นอะไรเพราะเราไม่ใช่หมอเราตอบไม่ได้ แต่หมอเขาเป็นจิตเวชเขารู้ว่าจะต้องถามอะไร อาการของโรคเป็นยังไงเข้าข่ายมั้ย มีอาการแสดงแล้วหรือยัง มันจะเป็นกระบวนการ ไม่ใช่หาหมอเดือนละครั้ง ตอนเป็นแรกหมวยหาหมออาทิตย์ละหน มีการบ้านมาทำทุกอาทิตย์ การบ้านก็คือการเขียนไดอารี่ว่าเราทำอะไร รู้สึกยังไง หมอบอกว่า คุณหมวยจำไว้นะวันใดที่คุณหายแล้วมาเปิดไดอารี่อ่าน คุณหมวยจะโอ้มายก็อดปัญญาอ่อนอย่างงี้ได้ยังไง”</p>
      <figure>
        <img src="https://www.dailynews.co.th/admin/upload/20191120/news_ZWjKgTkMXq112615_533.jpg?v=20191121078?v=1562"/>
      </figure>
      <p>“เรื่องประเด็นฆ่าตัวตายคือฆ่าแล้วแต่มันไม่ตาย มันมีมากกว่า 1 ครั้งคือมันก็จะคิดไปเรื่อยๆนะ ว่ายิงตัวตายดีมั้ย จนพ่อเรียกมาถามว่าลูกจำไว้นะว่าการฆ่าตัวตายที่ดีที่สุดคือการเอาปืนยิงหัวเปรี้ยง รับรองไม่เจ็บ แต่ผลของมันถ้าไม่ตายแล้วพิการใครจะเลี้ยงลูก จากนั้นก็เลยคิดว่าสวยหรอไม่สวยเพราะฉะนั้นคงไม่มีใครเลี้ยงเรา ถ้าพ่อเราตายฉะนั้นมึงล้มเลิกเถอะ จริงๆคนที่เป็นโรคนี้อาการเริ่มแรกของแต่ละบุคคลมันจะไม่เหมือนกัน แต่อาการที่จะคล้ายกันคือจะร้องไห้ไม่มีเหตุผล จะร้องไห้เป็นเวลาจะคิดวนเวียน เหงื่อจะออก จะวิตกกังวล แต่ตอนนี้หมวยหายแล้ว หายมา 5 ปีแล้ว หมวยพึ่งทางวิทยาศาสตร์และธรรมะควบคู่กัน ไม่มีอะไรที่ดีที่สุด ไม่มีอะไรที่เหมาะสมที่สุด มันอยู่ที่เราจะหาสูตรที่ลงตัวกับเราตรงไหน คุณชอบอะไร ชอบตรงไหน และหลังจากนั้นหมวยไม่เป็นเลยโรคนี้อีกเลยคือถ้าจิตเราทันมัน มันจะหาย”</p>
      <figure>
        <img src="https://www.dailynews.co.th/admin/upload/20191120/news_vVAzFwdqQC112615_533.jpg?v=20191121078?v=3590"/>
      </figure>
    </article>
  </body>
</html>