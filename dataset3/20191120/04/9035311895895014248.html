<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/gurcistan-muhalefeti-secim-sistemi-degismeli-protestolar-devam-edecek"/>
    <meta property="og:site_name" content="euronews"/>
    <meta property="article:published_time" content="2019-11-20T04:45:38+00:00"/>
    <meta property="og:title" content="Gürcistan muhalefeti: Seçim sistemi değişmeli protestolar devam edecek"/>
    <meta property="og:description" content="Gürcistan'ın başkenti Tiflis'te erken seçim talebiyle hükümeti protesto eden muhalifler, yeniden yürüyüş düzenleyeceklerini açıkladı. Pazartesi günü parlamento binası önünde toplanan göstericilere polis müdahale etmiş ve 37 kişi gözaltına alınmıştı."/>
  </head>
  <body>
    <article>
      <h1>Gürcistan muhalefeti: Seçim sistemi değişmeli protestolar devam edecek</h1>
      <address><time datetime="2019-11-20T04:45:38+00:00">20 Nov 2019, 04:45</time> by <a rel="author">Kerem Congar</a></address>
      <p>Gürcistan'ın başkenti Tiflis'te erken seçim talebiyle hükümeti protesto eden muhalifler, yeniden yürüyüş düzenleyeceklerini açıkladı.</p>
      <p>Pazartesi günü parlamento binası önünde toplanan göstericilere polis müdahale etmiş ve 37 kişi gözaltına alınmıştı.</p>
      <p>Avrupalı Gürcistan Partisi lideri David Bakradze yaptığı açıklamada ülkedeki krize hükümetteki koalisyonda yer alan Gürcü Hayali Partisi Başkanı Bidzina İvanişvili'nin sebep olduğunu ve kriz çözülene kadar protesto gösterilerini sürdüreceklerini söyledi.</p>
      <p>Eski Sovyet rejimi ülkelerinden Gürcistan'ta binlerce kişi başkent Tiflis'te toplanarak "seçimlerin nispi temsil sistemine göre yapılması talebiyle" protesto gösterileri düzenlemişti.</p>
      <figure>
        <img src="https://static.euronews.com/articles/stories/04/31/02/44/808x502_cmsv2_88a9a017-de68-5125-a9f9-d26304d05ace-4310244.jpg"/>
        <figcaption>Reuters</figcaption>
      </figure>
      <p>Göstericiler, hükümetin birkaç ay önce ülkede genel seçimlerin artık nispi temsil sistemine göre yapılması yönünde söz verdiğini, ancak 14 Kasım'da sözünü tutmayarak halka ihanet ettiğini savundu. Gürcistan'da birkaç ay önce Rus milletvekili Sergei Gavrilov'un parlamento başkanının koltuğuna oturup konuşma yapması büyük tepki almış, halk haftalar süren protesto gösterileri düzenlemişti.</p>
      <h3>"Mevcut seçim sistemi iktidar partisine avantaj sağlıyor"</h3>
      <p>İktidardaki Gürcü Hayali Partisi, 14 Kasım'da parlamentoda düzenlenen oylamada, nispi temsil sistemine destek vermemiş, koalisyon hükümetinde yer alan 12 milletvekili istifa etmişti.</p>
      <p>Ülkede Gürcü Hayali Partisi ile Georgia Muhafazakar Partisi koalisyonu bulunuyor. Seçimlerin nispi temsil sistemine göre yapılmasını öngören değişikliğin 2024 yılında yapılması planlanıyordu. Ancak halkın protestoları ve muhalif kanadın baskısı sonrası bu değişiklik 2020 yılına çekilmişti. Muhalif partiler mevcut seçim sisteminin 2012 yılından bu yana iktidarda olan Gürcü Hayali Partisi'ne avantaj sağladığını söylüyor.</p>
      <ul>
        <li>
          <b>
            <a href="https://tr.euronews.com/2019/08/28/gurcistan-cumhurbaskani-salome-zurabisvili-gurcistan-avrupa-yi-secti">Gürcistan Cumhurbaşkanı Salome Zurabişvili: Gürcistan Avrupa'yı seçti</a>
          </b>
        </li>
        <li>
          <b>
            <a href="https://tr.euronews.com/2019/09/02/gurcistan-basbakani-mamuka-bakhtadze-istifa-etti">Gürcistan Başbakanı Mamuka Bakhtadze istifa etti</a>
          </b>
        </li>
        <li>
          <b>
            <a href="https://tr.euronews.com/2019/11/09/gurcistan-da-oscar-aday-filmin-promiyeri-escinsellik-propagandas-nedeniyle-basildi">Gürcistan'da Oscar adayı filmin prömiyeri 'eşcinsellik propagandası' nedeniyle basıldı</a>
          </b>
        </li>
      </ul>
    </article>
  </body>
</html>