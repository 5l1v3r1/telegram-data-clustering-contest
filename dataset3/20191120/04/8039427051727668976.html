<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959685"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T04:06:36+00:00"/>
    <meta property="og:title" content="తహసీల్దార్‌ ఆఫీసులో పెట్రోలు చల్లిండు"/>
    <meta property="og:description" content="ADVT"/>
  </head>
  <body>
    <article>
      <h1>తహసీల్దార్‌ ఆఫీసులో పెట్రోలు చల్లిండు</h1>
      <address>
        <time datetime="2019-11-20T04:06:36+00:00">20 Nov 2019, 04:06</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>కంపూటర్లు, సిబ్బందిపై పడిన పెట్రోలు</b><b>రికార్డు ఆన్‌లైన్‌ చేయట్లేదని రైతు ఆగ్రహం</b><b>చిగురుమామిడి, : </b>తహసీల్దార్‌ కార్యాలయంలో ఓ రైతు అలజడి సృష్టించాడు. తన పట్టాభూమిని ఆన్‌లైన్‌ చేయలేదనే ఆగ్రహంతో వెంట తెచ్చుకున్న బాటిల్‌లోని పెట్రోలును కంప్యూటర్లు, రికార్డులపై చల్లి నిప్పుపెట్టేందుకు ప్రయత్నించాడు. అక్కడి సిబ్బందిపైనా కొంత పెట్రోలు పడటంతో వారు భయభ్రాంతులకుగురయ్యారు. కరీంనగర్‌ జిల్లా చిగురుమామిడిలో మంగళవారం ఈ ఘటన జరిగింది. ఆ మండలంలోని లంబడిపల్లి గ్రామ రైతు జీలా కనకయ్య(55)కు ఆ ఊర్లో సర్వే నంబరు 1142లో 1-32 ఎకరాలు, 1143లో 19గుంటలు, 1146లో 30 గుంటలు, 1147లో 1-12ఎకరాలు, 1145లో 10గుంటల భూమి ఉంది. ఇందులో సర్వే నంబరు 1143లోని 30 గుంటల భూమి మాత్రమే అన్‌లైన్‌లో నమోదైంది.  మిగతా భూమిని ఆన్‌లైన్‌లో నమోదు చేయాలని కోరుతూ కనకయ్య ఏడాదిగా తహసీల్దార్‌ కార్యాలయం చుట్టూ తిరుగుతున్నాడు. ఎవ్వరూ పట్టించుకోకపోవడంతో ఆగ్రహానికి గురైన ఆయన మంగళవారం తహసీల్దార్‌ కార్యలయానికి పెట్రోలు బాటిల్‌తో వచ్చాడు. కంప్యూటర్లు, రికార్డులపైనే కాకుండా కొంత పెట్రోలు.. ఆ పక్కనే ఉన్న సీనియర్‌ అసిస్టెంట్‌ రామచందర్‌రావు, వీఆర్‌ఏలు అనిత, శ్వేతపై పడింది. కనకయ్య అగ్గిపెట్టె తీస్తుండగానే అక్కడి సిబ్బంది లాక్కొని కనకయ్యను బయటకు తీసుకెళ్లారు. పోలీసులకు సమాచారం ఇవ్వడంతో వారు తహసీల్‌కు వచ్చి ఆయన్ను అదుపులోకి తీసుకున్నారు. </p>
      <p>
        <b>అన్నదమ్ముల మధ్య గొడవ</b>
      </p>
      <p>కనకయ్య భూమికి సంబంధించి అన్నదమ్ముల మధ్య వివాదం ఉంది. సర్వే అనంతరం భూమికి హద్దులు చూపిస్తామని చెప్పాం. సమస్య ఉంటే మాట్లాడి పరిష్కరించుకోవాలి. దాడులకు పాల్పడడం సరికాదు.</p>
      <p>
        <b>ఫారూఖ్‌, తహసీల్దార్‌</b>
      </p>
    </article>
  </body>
</html>