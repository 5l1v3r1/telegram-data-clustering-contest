<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/education/30201"/>
    <meta property="og:site_name" content="ערים"/>
    <meta property="article:published_time" content="2019-11-20T04:36:40+00:00"/>
    <meta property="og:title" content="מרכז חוויות אושיות ברחובות: נפתח מרכז למידה מסובסד לאנגלית, חשבון ועברית בשיתוף חברת אפלייד מטיריאלס"/>
    <meta property="og:description" content="מרכז קהילתי &quot;חוויות אושיות&quot; ברחובות פתח לראשונה מרכז למידה למקצועות אנגלית, חשבון ועברית, בשיתוף פעולה עם חברת אפלייד מטיריאלס. עלות שיעור: 10 שקלים בלבד...החודש נפתח."/>
  </head>
  <body>
    <article>
      <h1>מרכז חוויות אושיות ברחובות: נפתח מרכז למידה מסובסד לאנגלית, חשבון ועברית בשיתוף חברת אפלייד מטיריאלס</h1>
      <h2>מרכז קהילתי "חוויות אושיות" ברחובות פתח לראשונה מרכז למידה למקצועות אנגלית, חשבון ועברית, בשיתוף פעולה עם חברת אפלייד מטיריאלס. עלות שיעור: 10 שקלים בלבד</h2>
      <address><time datetime="2019-11-20T04:36:40+00:00">20 Nov 2019, 04:36</time> by <a rel="author">אלעד חיימוביץ'</a></address>
      <p>החודש נפתח מרכז למידה במרכז קהילתי חוויות אושיות, הפועל בלב שכונת אושיות ברחובות, בשיתוף עם חברת "אפלייד מטיריאלס" אשר תרמה רבות לילדי המרכז והעיר בכלל.</p>
      <p>המרכז מיועד לתלמידי כיתות ג'-ו' ומטרתו הענקת סיוע לימודי בעלות סמלית. כל השיעורים מועברים על ידי מורים מוסמכים ונמשכים כ-45 דקות כל אחד, בעלות של 10 שקלים בלבד. השיעורים מועברים בקבוצות קטנות של עד 5 תלמידים ונותנים מענה במקצועות עברית, אנגלית וחשבון.</p>
      <p>אתי מקדסי, מנהלת המרכז: "המורים מסייעים לתלמידים בהכנת שיעורי הבית, מתרגלים חומר לפני מבחנים, מקדמים אותם בחומר השוטף של השנה ונותנים מענה לכל שאלה שעולה בנושא על ידי התלמידים".</p>
      <p>אמיתי כהן, יו"ר רשת חוויות: "הפרויקט מאפשר לכל תלמיד ותלמידה להצטרף ללמידה בקבוצות קטנות ואיכותית, כאשר הפרויקט המסובסד נועד לצמצם פערים ולאפשר לכל ילדי השכונה לקבל השכלה באיכות גבוהה".</p>
      <p>פרטים בטלפון: 089377700.</p>
    </article>
  </body>
</html>