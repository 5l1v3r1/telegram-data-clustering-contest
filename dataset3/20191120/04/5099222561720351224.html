<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23501977-politic-show-ctp-despre-dezbaterea-azi-intalnire-mono-domnului-iohannis-sine-nicolae-ciuca-vom-avea-alocat-2-pentru-aparare-2020-ministrul-muncii-ameninta-posta-romana.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T04:19:00+00:00"/>
    <meta property="og:title" content="Politic Show: CTP, despre dezbaterea de azi: O întâlnire mono a domnului Iohannis cu sine ; Nicolae Ciucă: „Vom avea alocat 2% pentru Apărare în 2020”; Ministrul Muncii amenință Poșta Română"/>
    <meta property="og:description" content="CTP, despre dezbaterea de azi: O întâlnire mono a domnului Iohannis cu sine. „Eu nici nu mă gândeam să mai intervin în legătură cu cum e ea numită cu nume de cod"/>
  </head>
  <body>
    <article>
      <h1>Politic Show: CTP, despre dezbaterea de azi: O întâlnire mono a domnului Iohannis cu sine ; Nicolae Ciucă: „Vom avea alocat 2% pentru Apărare în 2020”; Ministrul Muncii amenință Poșta Română</h1>
      <address><time datetime="2019-11-20T04:19:00+00:00">20 Nov 2019, 04:19</time> by <a rel="author">Sabina Bujoreanu</a></address>
      <p><b>CTP, despre dezbaterea de azi: O întâlnire mono a domnului Iohannis cu sine. </b>„Eu nici nu mă gândeam să mai intervin în legătură cu cum e ea numită cu nume de cod 'dezbatere', am spus ce-am avut de spus însă, îmi pare rău, domnul Pavel Popescu comite un fault logic strigător la cer. Eu la logică fac urticarie. Cum să compari precedentele întâlniri între cei doi candidați, pentru că asta a făcut dânsul, cu această întâlnire mono a domnului Iohannis cu sine?" a spus gazetarul Cristian Tudor Popescu aflat în studioul <a href="https://www.digi24.ro/stiri/actualitate/politica/alegeri-prezidentiale-2019/ctp-despre-dezbaterea-de-azi-intalnire-mono-a-domnului-iohannis-cu-sine-1219050">Digi24</a>. <br/><b><br/></b><b>Leafă exorbitantă încasată de fostul secretar general de la Dezvoltare</b>. Guvernul Orban e în plină campanie de demiteri a şefilor din ministere. Printre cei înlăturaţi se află şi unul dintre cei mai bine plătiţi bugetari în guvernarea PSD, adică fostul secretar general al Ministerului Dezvoltării, Ionela Stoian, care anul trecut a avut venituri de peste 100.000 de euro, relatează <a href="https://adevarul.ro/news/politica/nabab-romania-leafa-exorbitanta-incasata-fostul-secretarul-general-dezvoltare-1_5dced0d85163ec42710e1934/index.html">Adevărul</a>.<br/><br/><b>Nicolae Ciucă: „Vom avea alocat 2% pentru Apărare în 2020”</b>. „Din discuţiile pe care le-am avut cu premierul şi cu ministrul Finanţelor, avem toate garanţiile că anul viitor vom avea alocat 2% (...) pentru Apărare. Chiar săptămâna trecută, împreună cu ministrul Economiei, am avut o privire asupra a tot ce înseamnă planurile de înzestrare a Armatei Române şi putem să facem o translaţie a ceea ce înseamnă nevoile noastre din industria de apărare pe un plan similar pe termen mediu în industria de apărare română” scrie <a href="https://www.realitatea.net/stiri/actual/nicolae-ciuca-vom-avea-alocat-2-pentru-aparare-in-2020_5dd3fddad8081d791c2b7cfd">Realitatea</a>.<br/><br/><b>Ministrul Muncii amenință Poșta Română: Nu mă feresc să înlocuiesc Poșta ca distribuitor de pensii, dacă poștașii fac politică</b>. Reacţia ministrului liberal al Muncii vine după ce preşedintele PNL Vrancea, senatorul Cătălin Toma, a declarat vineri, pentru Agerpres, că unii poştaşi din Vrancea, apropiaţi de primarii PSD, fac campanie electorală, spunând oamenilor că "nu vor mai fi bani de pensii dacă votează PNL, conform <a href="https://www.digi24.ro/stiri/actualitate/social/ministrul-muncii-ameninta-posta-romana-nu-ma-feresc-sa-inlocuiesc-posta-ca-distribuitor-de-pensii-daca-postasii-fac-politica-1219020">Digi24</a>.<br/><br/><b>Dragi cetăţeni, hai să dezbatem aşezat! Cum vreau eu, cu cine vreau eu, în ce condiţii vreau eu</b>. "M-aţi ales în 2014, când v-am promis Cetăţuia lucrului bine făcut. Programul meu avea 75 de pagini cu tot cu coperţi, iar printre acestea puteaţi regăsi cuvântul „dezbatere” de 35 de ori. De altfel, cele 11 priorităţi ale mele de atunci erau prezentate într-un capitol care se intitula aşa: 11 teme majore de dezbatere şi consens naţional.", scrie Cristian Ghingheș pentru <a href="https://adevarul.ro/news/politica/dragi-cetateni-hai-dezbatem-asezat-vreau-eu-vreau-eu-conditii-vreau-eu-1_5dd3d1855163ec42712de1a1/index.html">Adevărul</a>.</p>
    </article>
  </body>
</html>