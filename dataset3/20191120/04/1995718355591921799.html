<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152572-volynskym-shkoliaram-rozpovily-iak-vyvchyty-movu-bez-pravyl"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T04:23:00+00:00"/>
    <meta property="og:title" content="Волинським школярам розповіли, як вивчити мову без правил"/>
    <meta property="og:description" content="Учні 6-б та 11-го класів школи села Боратин мали зустріч з волинської поетесою"/>
  </head>
  <body>
    <article>
      <h1>Волинським школярам розповіли, як вивчити мову без правил</h1>
      <address>
        <time datetime="2019-11-20T04:23:00+00:00">20 Nov 2019, 04:23</time>
      </address>
      <p>Учні 6-б та 11-го класів школи села Боратин мали зустріч з волинської поетесою, вчителем української мови та літератури Лищенської школи <b>Євгенією Іванівною Назарук</b>. <br/><br/>Школярі ознайомилися з її новою книгою «Славна киця ШеПЧиХФоСТя або як вивчати українську без правил». У самій назві закладена підказка, про що це видання, - пишуть на сайті <a href="https://pidgayci-gromada.gov.ua/news/1574172141/">Підгайцівської ОТГ</a>.<br/><br/>До речі, авторка вже презентувала свій черговий творчий доробок на 26 форумі видавців у Львові та на засіданні методичного об’єднання вчителів-гуманітаріїв Підгайцівської ОТГ.<br/><br/>Євгенія Іванівна ще в дитинстві зрозуміла, що слово – її доля, її покликання. Зростала в сім’ї, де культом була книга. Фах української словесності обрала завдяки мамі, яка теж була вчителем української мови. Поезії Євгенії Назарук були надруковані в альманахах Волинської організації Національної спілки письменників України «Світязь». Побачили світ її поетичні збірки «Ніч на моєму плечі», «Танець бджоли», «Медунки в грудні».<br/><br/>А ще Євгенія Іванівна Назарук є членом Національної спілки письменників України, експертом із визначення порогу ЗНО з української мови та літератури.</p>
      <figure>
        <img src="http://www.volynpost.com/img/modules/news/4/dc/8315d39ca06a5701ae51f8fd1d3c4dc4/cb-zc1.jpg"/>
      </figure>
    </article>
  </body>
</html>