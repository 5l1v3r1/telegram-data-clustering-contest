<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-tulsi-kumar-and-mika-singh-recreate-hit-song-ankhiyon-se-goli-maare-2859149.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T04:13:54+00:00"/>
    <meta property="og:title" content="'साकी साकी' और 'दिलबर' के बाद 'अखियों से गोली मारे' गाने को तुलसी-मीका करेंगे रीक्रिएट"/>
    <meta property="og:description" content="&amp;lsquo;शहर की लड़की&amp;rsquo;, &amp;lsquo;ओ साकी साकी&amp;rsquo; और &amp;lsquo;दिलबर&amp;rsquo; जैसे पुराने हिट गानों को रीक्रिएट करने के बाद गायिका तुलसी कुमार एक और रीक्रिएशन के साथ वापस आ रही हैं।तुलसी और मीका साल..."/>
  </head>
  <body>
    <article>
      <h1>'साकी साकी' और 'दिलबर' के बाद 'अखियों से गोली मारे' गाने को तुलसी-मीका करेंगे रीक्रिएट</h1>
      <address><time datetime="2019-11-20T04:13:54+00:00">20 Nov 2019, 04:13</time> by <a rel="author">एजेंसी,नई दिल्ली</a></address>
      <p>‘शहर की लड़की’, ‘ओ साकी साकी’ और ‘दिलबर’ जैसे पुराने हिट गानों को रीक्रिएट करने के बाद गायिका तुलसी कुमार एक और रीक्रिएशन के साथ वापस आ रही हैं।तुलसी और मीका साल 1998 में आई फिल्म ‘दूल्हे राजा’ के मशहूर गाने ‘अखियों से गोली मारे’ के नवीन संस्करण को लेकर दर्शकों का मनोरंजन करने आ रहे हैं। इस गाने को फिल्म में गोविंदा और रवीना टंडन पर फिल्माया गया था।</p>
      <h3>
        <a href="https://www.livehindustan.com/entertainment/story-mrunal-thakur-to-star-opposite-shahid-kapoor-in-the-hindi-remake-of-jersey-2858008.html">जानिए अमिताभ बच्चन ने ये क्यों कहा 'जिंदगी कभी हार नहीं मानती'</a>
      </h3>
      <p>यह रीक्रिएशन आगामी फिल्म ‘पति पत्नी और वो’ के लिए है जिसे बुधवार को लॉन्च किया जाएगा। इस गीत के बारे में बात करते हुए तुलसी ने कहा हम सभी इन गानों को सुनकर बड़े हुए हैं जो आपको कई सारी चीजों और बातों की याद दिलाती है। मैं 90 के दशक के संगीत में बड़ी हुई हूं और गोविंदा-रवीना के इस गाने का हिस्सा बनने का मौका मिलना किसी सपने के सच होने के जैसा है।</p>
      <h3>
        <a href="https://www.livehindustan.com/entertainment/story-radhe-cast-bigg-boss-winner-gautam-gulati-joins-salman-khan-and-disha-patani-film-radhe-2859136.html">बिग बॉस विनर गौतम गुलाटी के हाथ लगी एक बड़ी फिल्म, सलमान खान के साथ आएंगे नजर</a>
      </h3>
      <p>उन्होंने आगे कहा, 'मैंने इस गाने में कुछ समकालीन स्पर्श दिए हैं जिसे तनिष्क बागची ने बेहतरीन धुनों से सजाया है जो आज की युवा पीढ़ी से काफी संबंधित है, लेकिन हां, इसके सार तत्व को बिल्कुल वैसा ही रखा गया है।' इस नई फिल्म में कार्तिक आर्यन, भूमि पेडनेकर और अनन्या पांडे मुख्य भूमिका में हैं। </p>
    </article>
  </body>
</html>