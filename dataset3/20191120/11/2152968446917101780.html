<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/20/ninova-obvini-vlastta-zaradi-rejima-na-vodata-v-pernik.430214"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T11:12:00+00:00"/>
    <meta property="og:title" content="Нинова обвини властта заради режима на водата в Перник"/>
    <meta property="og:description" content="Реформа няма, но цената на услугата скача, ядоса се тя | Dnes.bg"/>
  </head>
  <body>
    <article>
      <h1>Нинова обвини властта заради режима на водата в Перник</h1>
      <h2>Реформа няма, но цената на услугата скача, ядоса се тя</h2>
      <address><time datetime="2019-11-20T11:12:00+00:00">20 Nov 2019, 11:12</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Червената шефка Корнелия Нинова обвини властта в безпомощност заради режима на водата в Перник и заплахата и други градове да стигнат до това положение.</p>
      <p>Тя цитира данни, според които 61% от водата се e губила от течове от тръбите през 2017 г., а в същото време само 0,5 на сто са били ремонтите на водопреносните мрежи.</p>
      <p>"В последните години постоянно се увеличава цената на водата, събират се пари от хората уж за инвестиции, а те получават легени и кофи, в които да си носят вода. 10 години правителствата на Бойко Борисов се отнасят абсолютно безхаберно към този въпрос“, скочи соцлидерката.</p>
      <p>Според нея реформа във водния сектор няма, но цената на услугата скача непрекъснато.</p>
      <p>"Събирате все повече и повече пари, но вода няма и не си помисляйте повече за повишаване на цената на водата на фона на безсилието, което демонстрирате да се справите с този проблем", закани се тя.<br/><br/><br/><br/> </p>
      <related>
        <h4>Още по темата</h4>
        <a href="https://www.dnes.bg/stranata/2019/11/20/pernichani-na-protest-iskat-ostavkata-na-upravitelia-na-vik-to.430210"/>
        <a href="https://www.dnes.bg/stranata/2019/11/20/vodata-v-pernik-se-otticha-po-trybite-nad-70-se-gubi.430194"/>
        <a href="https://www.dnes.bg/stranata/2019/11/18/voda-samo-10-chasa-na-den-pochva-rejimyt-v-pernik.429961"/>
      </related>
    </article>
  </body>
</html>