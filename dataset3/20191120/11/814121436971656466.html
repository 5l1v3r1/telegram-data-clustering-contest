<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kosmos/10271535/mrowki-i-weze-na-marsie-profesor-pokazal-dowody.html"/>
    <meta property="og:site_name" content="Wprost"/>
    <meta property="article:published_time" content="2019-11-20T11:09:00+00:00"/>
    <meta property="og:title" content="Mrówki i węże na Marsie. Profesor pokazał „dowody”"/>
    <meta property="og:description" content="Mars rozbudza wyobraźnie wielu ludzi na całym świecie. Internet obiegały wielokrotnie zdjęcia, na których pasjonaci „odnajdywali” na jego powierzchni tajemnicze przedmioty. Najnowsze z nich pochodzą z pracy naukowej. Były profesor twierdzi, że odnalazł na Czerwonej Planecie mrówki i węże. Oto jego „dowody”."/>
  </head>
  <body>
    <article>
      <h1>Mrówki i węże na Marsie. Profesor pokazał „dowody”</h1>
      <address><time datetime="2019-11-20T11:09:00+00:00">20 Nov 2019, 11:09</time> by <a rel="author">WPROST.pl</a></address>
      <p>
        <b>Mars rozbudza wyobraźnie wielu ludzi na całym świecie. Internet obiegały wielokrotnie zdjęcia, na których pasjonaci „odnajdywali” na jego powierzchni tajemnicze przedmioty. Najnowsze z nich pochodzą z pracy naukowej. Były profesor twierdzi, że odnalazł na Czerwonej Planecie mrówki i węże. Oto jego „dowody”.</b>
      </p>
      <related>
        <h4>Galeria:</h4>
        <a href="https://www.wprost.pl/galeria/15861/mrowki-z-marsa.html"/>
      </related>
      <p>Ludzkość od lat zna przypadki pareidolii, czyli tendencji do doszukiwania się konkretnych kształtów w przypadkowych obiektach. Robią to dzieci, którym chmury przypominają różne zwierzęta, oraz dorośli, którzy w zaciekach na ścianie dostrzegają święte postacie, czy „buzię w tym tęczu”. Każdy z nas kiedyś widział twarz w sęku na krześle, na które wpatrywał się całą lekcję fizyki. W popkulturze również znane są przypadki wykorzystywania zwierząt pochodzenia marsjańskiego. Przykładem jest bajka o myszach z Marsa, które przemierzały Ziemię na motocyklach. Trudno się więc dziwić emerytowanemu profesorowi z Uniwersytetu w Ohio, który twierdzi, że na zdjęciach przesłanych z Marsa przez łazik Curiosity, zauważył... mrówki i węże. Naukowiec przedstawił na to „dowody”.</p>
      <h3>Łyżka, Wielka Stopa i kula armatnia</h3>
      <p>Sam Mars dostarcza wielu niecodziennych obserwacji. Przez lata w internecie pojawiali się śmiałkowie, którzy twierdzili, że na zdjęciach z powierzchni Czerwonej Planety dostrzegli Wielką Stopę, pozostawioną tam łyżkę, czy kulę armatnią. Do naszej redakcji napisał niedawno czytelnik, który na zdjęciach marsjańskiego łazika dostrzegł jaskinię.</p>
      <p>Jedno to anonimowi internauci, a zupełnie czymś innym jest praca naukowa opatrzona logo znanego uniwersytetu. William Romoser, emerytowany profesor z Uniwersytetu w Ohio, który przez 45 lat zajmował się entomologią, twierdzi, że zauważył na Marsie skamieliny mrówek oraz węży. Swoje odkrycie dokumentuje w pracy naukowej, do której dołączył serię fotografii z objaśnieniami.</p>
      <p>Mars był celem już czterech misji kosmicznych, których celem było m.in. znalezienie życia na Czerwonej Planecie. Obecnie jej powierzchnię przemierza niestrudzenie łazik Curiosity, a na początku 2021 roku dołączy do niego misja Mars 2020. Jej zadaniem będzie również poszukiwania oznak życia. Jeśli skamieliny to faktycznie mrówki i węże, najnowsza misja powinna to potwierdzić.</p>
      <related>
        <h4>Czytaj także:</h4>
        <a href="https://www.wprost.pl/kosmos/10269567/jeszcze-nigdy-czegos-takiego-nie-widzielismy-niezwykle-odkrycie-lazika-curiosity.html"/>
      </related>
      <footer>Opracował: <a href="https://www.wprost.pl/profil/18582/marcin-haber.html">Marcin Haber</a></footer>
      <footer>Źródło: <a href="https://www.wprost.pl/">WPROST.pl</a> / Uniwersytet w Ohio</footer>
    </article>
  </body>
</html>