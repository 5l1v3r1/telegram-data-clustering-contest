<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.markiza.sk/soubiz/zahranicny/1982806_znepokojiva-sprava-z-ceska-jirina-bohdalova-skoncila-v-nemocnici"/>
    <meta property="og:site_name" content="markíza"/>
    <meta property="article:published_time" content="2019-11-20T11:00:00+00:00"/>
    <meta property="og:title" content="Znepokojivá správa z Česka: Jiřina Bohdalová skončila v nemocnici!"/>
    <meta property="og:description" content="Česká herečka zrušila účasť na galavečere."/>
  </head>
  <body>
    <article>
      <h1>Znepokojivá správa z Česka: Jiřina Bohdalová skončila v nemocnici!</h1>
      <h2>Česká herečka zrušila účasť na galavečere.</h2>
      <address><time datetime="2019-11-20T11:00:00+00:00">20 Nov 2019, 11:00</time> by <a rel="author">zv</a></address>
      <p>Obľúbená česká herečka Jiřina Bohdalová (88) leží od nedele v pražskej nemocnici. Podľa portálu Blesk.cz ju zradil žalúdok a trápia ju vážne tráviace problémy. Pre ťažkosti zrušila aj účasť na utorkovom galavečere v Divadle Hybernia, kde oslavoval futbalový klub Amfora 45. výročie založenia, s ktorým je úzko spätá.</p>
      <p>Divadlo Na Jezerce, v ktorom už roky účinkuje, ale zatiaľ žiadne zmeny v programe neavizuje. Najbližšie predstavenie má mať obľúbená umelkyňa v nedeľu, píše <a href="https://tn.nova.cz/clanek/jirina-bohdalova-88-skoncila-v-nemocnici-herecku-zradil-zaludek.html">Tn.cz.</a></p>
      <p>Problémy so žalúdkom doteraz nemala, no hospitalizovaná bola už napríklad pred ôsmimi rokmi, keď jej museli operovať koleno. Vtedy herečka priznala, že podstúpila operáciu prvýkrát. Na konci minulého roka musela byť dočasne na vozíku, keďže si zranila členok.</p>
      <p>Fanúšikovia aj široká verejnosť jej prajú skoré uzdravenie.</p>
    </article>
  </body>
</html>