<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614420/widiba-contaminazione-salentina"/>
    <meta property="og:site_name" content="bluerating"/>
    <meta property="article:published_time" content="2019-11-20T11:04:02+00:00"/>
    <meta property="og:title" content="Widiba, contaminazione salentina"/>
    <meta property="og:description" content="Widiba presenta una nuova iniziativa nel Salento. La società annuncia #Contaminiamoci:un percorso di eventi culturali aperti a tutti I cittadini"/>
  </head>
  <body>
    <article>
      <h1>Widiba, contaminazione salentina</h1>
      <address><time datetime="2019-11-20T11:04:02+00:00">20 Nov 2019, 11:04</time> by <a rel="author">Matteo Chiamenti</a></address>
      <p><b>Widiba</b> apre i propri uffici a iniziative cuturali aperte a tutti i cittadini.</p>
      <p>Il <b>22 novembre a Lecce</b> prenderà il via il <b>progetto</b> <b>#Contaminiamoci</b>, un percorso di eventi che trasformerà la sede di Piazza Giuseppe Mazzini 4 in un luogo d’arte aprendo gli spazi a tutti i linguaggi che compongono il panorama culturale contemporaneo.</p>
      <p>L’idea, realizzata in collaborazione con <b>San Giorgio Arte,</b> nasce dalla volontà di ridefinire l’economia e la società attraverso la valorizzazione dei suoi beni culturali, con il fine di coniugare la passione di fare Banca con le altre passioni umane, per farle incontrare e poterle condividere.</p>
      <p><i>“Da anni siamo impegnati in un progetto di education gratuita, ossia di diffusione e comunicazione di informazioni e conoscenze nel settore economico e finanziario – </i>commenta <b>William De Rose</b>, Area Manager di Widiba <i>-. Abbiamo pensato di alternare momenti di educazione finanziaria a momenti in cui si condividono le passioni con l’obiettivo di rendere l’ufficio finanziario uno “spazio aperto” disponibile per eventi e manifestazioni di varia natura e genere, sottraendolo così all’immagine cristallizzata di luogo deputato soltanto alle transazioni e alla gestione del risparmio”.</i></p>
      <p>Il primo appuntamento sarà con una <b>mostra d’arte</b> che vedrà l’esposizione di una selezione di <b>opere di Guttuso, Sassu, Mignieco e Fiume</b>.</p>
      <p>La mostra sarà <b>aperta al pubblico a ingresso libero</b> <b>fino al 12 dicembre</b>.</p>
      <related>
        <a href="https://www.bluerating.com/banche-e-reti/614408/consulenti-il-fascino-discreto-della-filiale"/>
        <a href="https://www.bluerating.com/mercati/614005/banche-basilea-3-nuove-regole-banche-europee"/>
        <a href="https://www.bluerating.com/banche-e-reti/613820/le-banche-italiane-aumentano-la-liquidita-con-il-tiering-della-bce"/>
      </related>
    </article>
  </body>
</html>