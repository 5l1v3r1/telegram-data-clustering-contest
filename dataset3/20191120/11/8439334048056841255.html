<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/kai-xana-pros-ti-doxa-traba-31139.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T11:18:00+00:00"/>
    <meta property="og:title" content="Και ξανά… προς τη Δόξα τραβά!"/>
    <meta property="og:description" content="«ΠΕΡΙΠΑΤΟ» ΣΤΟ ΝΤΕΡΜΠΙ ΜΕ ΤΗΝ ΦΛΟΓΑ (3-0) ΚΑΙ 6χ6 ΓΙΑ ΤΟΥΣ ΠΛΑΤΑΝΙΑΝΟΥΣ, ΝΙΚΕΣ ΓΙΑ ΦΟΙΝΙΚΑ, ΑΡΚΑΔΙ, ΛΙΒΑ ΣΤΗΝ Β’ ΕΠΣΡ"/>
  </head>
  <body>
    <article>
      <h1>Και ξανά… προς τη Δόξα τραβά!</h1>
      <address>
        <time datetime="2019-11-20T11:18:00+00:00">20 Nov 2019, 11:18</time>
      </address>
      <p>«ΠΕΡΙΠΑΤΟ» ΣΤΟ ΝΤΕΡΜΠΙ ΜΕ ΤΗΝ ΦΛΟΓΑ (3-0) ΚΑΙ 6χ6 ΓΙΑ ΤΟΥΣ ΠΛΑΤΑΝΙΑΝΟΥΣ, ΝΙΚΕΣ ΓΙΑ ΦΟΙΝΙΚΑ, ΑΡΚΑΔΙ, ΛΙΒΑ ΣΤΗΝ Β’ ΕΠΣΡ</p>
      <p>Το εντυπωσιακό σερί της διεύρυνε και για 6<sup>ο</sup> σερί παιχνίδι η Δόξα Πλατανέ η οποία είναι ασταμάτητη στην πορεία της προς την επιστροφή στην Α’ ΕΠΣΡ. Η ομάδα του <b>Γιάννη Τσαχάκη</b> ήταν η κερδισμένη της 6<sup>ης</sup> στροφής κερδίζοντας εύκολα με 3-0 την Φλόγα Ρουστίκων στο ντέρμπι του διημέρου. Ασταμάτητος και ο Φοίνικας, ο οποίος με ντεμαράζ στο φινάλε επιβλήθηκε με 6-4 της Καλύβου στο πλέον χορταστικό παιχνίδι της αγωνιστικής. Οι Σελλιανοί συγκατοικούν στην 2<sup>η</sup> θέση με το Αρκάδι Αγγελιανών που επιβλήθηκε 2-0 του ΑΓΟΔΑ, ενώ σε ανοδική πορεία συνεχίζει να βρίσκεται ο Λίβας, που κέρδισε 5-2 τον Κεραυνό. Και ακολουθεί στην 4<sup>η</sup> θέση Γιορτή ποδοσφαίρου… με απόλυτη ισορροπία στο Αγιοβασιλιώτικο ντέρμπι Μέλαμπες-Αγία Γαλήνη (1-1) αλλά και στο νεανικό ντέρμπι Γεράκια-Απόλλωνας (2-2). Το ρεπό της για τον α’ γύρο, σε αυτή την 6<sup>η</sup> αγωνιστική εξέτισε η Αναγέννηση ΜΠΣΡ. Σε αυτή την 6<sup>η</sup> αγωνιστική στα 6 παιχνίδια σημειώθηκαν 28 γκολ, που αποτελούν την δεύτερη καλύτερη συγκομιδή από την έναρξη του πρωταθλήματος.</p>
      <p><b>ΔΟΞΑ ΠΛΑΤΑΝΕ-ΦΛΟΓΑ ΡΟΥΣΤΙΚΩΝ 3 -0:</b> Σε υγιεινό περίπατο μετέτρεψε η Δόξα Πλατανέ το ντέρμπι της 6<sup>ης</sup> αγωνιστικής, κερδίζοντας με 3-0 και υποχρεώνοντας στην 3<sup>η</sup> σερί ήττα της, την Φλόγα Ρουστίκων. Πρωταγωνιστής για τους νικητές ο <b>Νίκος</b> <b>Μπερνιδάκης</b> που πέτυχε 2 γκολ, ενώ έχασαν και πέναλτι με τον <b>Γιαννόπουλο</b> (απέκρουσε ο <b>Στέλιος</b> <b>Φραγκιαδάκης</b>). Η Φλόγα από το 63’ αγωνιζόταν με 10 παίκτες λόγω αποβολής του <b>Γ. Μανουσάκη </b>με 2<sup>η</sup> κίτρινη.</p>
      <p><b>ΦΟΙΝΙΚΑΣ-ΚΑΛΥΒΟΣ 6-4:</b> Το πιο χορταστικό μα συνάμα και συναρπαστικό παιχνίδι του διημέρου δίχως άλλο έγινε στα Σελλιά, με τον Φοίνικα με αντεπίθεση διαρκείας να καταφέρνει να φτάνει με ανατροπή στο 5χ5 κερδίζοντας με το αγγλικό 6-4 την μαχητική Κάλυβο. Η τελευταία με τον <b>Μιχάλη</b> <b>Παπαδομανωλάκη</b> να πετυχαίνει το τρίτο χατ τρικ του φέτος, προηγήθηκε με 3-4 στο 85’, αλλά οι γηπεδούχοι βρήκαν τρία γκολ στα τελευταία λεπτά. Μάλιστα, ο Φοίνικας είχε και δύο δοκάρια με τους <b>Φραγκιαδάκη</b> (33’) και <b>Αγγελόπουλο</b> (38’).</p>
      <p><b>ΑΡΚΑΔΙ ΑΓΓΕΛΙΑΝΩΝ-ΠΑΝΑΡΚΑΔΙΚΟΣ 2-0:</b> Την 3<sup>η</sup> σερί νίκη του πέτυχε το Αρκάδι Αγγελιανών και διατηρήθηκε στην 2<sup>η</sup> θέση της βαθμολογίας μαζί με τον Φοίνικα, επικρατώντας με 2-0 του Παναρκαδικού στο γήπεδο της Αλφάς. Οι νικητές ήταν ανώτεροι έχοντας και δύο δοκάρια με τον <b>Μιχάλη</b> <b>Κατσαμά</b> (24’, 65’), ενώ ένα είχε και ο ΑΓΟΔΑ με τον <b>Μπαρκάτσα</b> (11’).</p>
      <p><b>ΛΙΒΑΣ-ΚΕΡΑΥΝΟΣ 5-2:</b> Χορταστικό παιχνίδι έγινε το πρωί της Κυριακής στην Σοχώρα, με τον Λίβα να κατακτάει την 4<sup>η</sup> νίκη του, κερδίζοντας με 5-2 το νεανικό Κεραυνό και πιάνοντας 4<sup>η</sup> θέση. Ο <b>Βασίλης</b> <b>Αντίοχος</b> με χατ τρικ και ο <b>Παναγιώτης</b> <b>Δασκαλάκης</b> με 2 γκολ, υπέγραψαν τη νίκη του Λίβα, ο οποίος είχε και δύο δοκάρια με τα αδέρφια Δασκαλάκη, τον <b>Βαγγέλη</b> (56’) και τον <b>Παναγιώτη</b> (76’).</p>
      <p><b>ΜΕΛΑΜΠΕΣ-ΑΓΙΑ ΓΑΛΗΝΗ 1-1:</b> Δεν ανέδειξε νικητή το γειτονικό ΑΓιοβασιλιώτικο ντέρμπι Μέλαμπες-Αγία Γαλήνη με τις δύο ομάδες να αναδεικνύονται ισόπαλες 1-1, σε ένα παιχνίδι σε εξαιρετικές συνθήκες και αλληλοσεβασμό από τους δύο συλλόγους. Η Αγία Γαλήνη είχε ένα δοκάρι με τον <b>Ιερωνυμάκη</b> (45’), ενώ στο 91’ έμεινε με 10 παίκτες λόγω αποβολής με 2<sup>η</sup> κίτρινη του <b>Χαμαλάκη</b>.</p>
      <p><b>ΓΕΡΑΚΙΑ ΓΕΡΑΝΙΟΥ-ΑΠΟΛΛΩΝΑΣ 2-2:</b> Άλλο ένα χορταστικό παιχνίδι σε αυτή την 6<sup>η</sup> αγωνιστική έγινε στο Γεράνι το Σάββατο το απόγευμα, με Γεράκια και Απόλλωνα να μοιράζονται βαθμούς και εντυπώσεις. Οι δύο ομάδες αναδείχθηκαν ισόπαλες τόσο στα γκολ (2-2), όσο και στα δοκάρια… (1-1), με τον <b>Γ. Σηφακάκη </b>των γηπεδούχων (87’) να βρίσκει σίδερο και τον <b>Τζάρι</b> του Απόλλωνα να τον μιμείται στο 90’.</p>
      <p>Η ΤΑΥΤΟΤΗΤΑ ΤΟΥ 56<sup>ου</sup> ΠΡΩΤΑΘΛΗΜΑΤΟΣ Β’ ΕΠΣΡ 2019-20</p>
      <p>ΤΑ ΑΠΟΤΕΛΕΣΜΑΤΑ (6<sup>η</sup>)</p>
      <p>Σάββατο 16 Νοεμβρίου</p>
      <p>
        <b>Γεράκια Γερανίου Φωκά – Απόλλωνας      2 – 2</b>
      </p>
      <p>(53’ Χρ. Τζιφάκης, 82’ Βαμβακάς – 12’ Αλεξιάδης, 52’ Μερταράκης)</p>
      <p>
        <b>Δόξα Πλατανέ – Φλόγα Ρουστίκων 3 – 0</b>
      </p>
      <p>(27’ Γιαννόπουλος, 33’, 82’ Μπερνιδάκης)</p>
      <p>Κυριακή 17 Νοεμβρίου</p>
      <p>
        <b>Λίβας – Κεραυνός     5 – 2</b>
      </p>
      <p>(59’ Χριστοδουλάκης, 87’ Ντεμάϊ - 21’, 40’, 51’ Αντίοχος, 56’, 75’ Π. Δασκαλάκης)</p>
      <p>
        <b>Μέλαμπες – Αγία Γαλήνη    1 – 1</b>
      </p>
      <p>(23’ Τζαγκαράκης - 15’ Ρογδάκης)</p>
      <p>
        <b>Αρκάδι Αγγελιανών – Παναρκαδικός         2 – 0</b>
      </p>
      <p>(63’ Α. Στεφανάκης, 82’ Ι. Μπροτζάκης)</p>
      <p>
        <b>Φοίνικας – Κάλυβος 6 – 4</b>
      </p>
      <p>(13’ Μαστρογιαννάκης, 33’ Λογιάκης, 46’, 90’ Δρακάκης, 85’ Παπαδογιάννης, 90+ Μ. Γυπαράκης – 27’, 52’ 74’ Παπαδομανωλάκης, 63’ πεν. Ν. Τζαγκαράκης)</p>
      <p>Ρεπό: Αναγέννηση ΜΠΣΡ</p>
      <p>Η ΒΑΘΜΟΛΟΓΙΑ (σε 6 αγώνες)</p>
      <p>ΟΜΑΔΑ         Β.        ΑΓ.      Ν-Ι-Η  ΓΚΟΛ</p>
      <ol>
        <li>Δόξα Πλατανέ 18 6          6-0-0   17 – 3</li>
        <li>Φοίνικας 15 5          5-0-0   19 – 7</li>
      </ol>
      <p>-. Αρκάδι Αγγελιανών 15        6          5-0-1   15 – 6</p>
      <ol>
        <li data-num="4">Λίβας 12 6          4-0-2   18 – 11</li>
        <li data-num="5">Φλόγα Ρουστίκων 9 6          3-0-3   16 – 11</li>
      </ol>
      <p>-. Παναρκαδικός         9          6          3-0-3   12 – 11</p>
      <ol>
        <li data-num="7">Μέλαμπες 8 5          2-2-1   15 – 7</li>
        <li data-num="8">Αγία Γαλήνη 4 5          1-1-3   5 – 11</li>
      </ol>
      <p>-. Κάλυβος      4          5          1-1-3   11 – 19</p>
      <p>-. Γεράκια Γερανίου Φωκά     4          5          1-1-3   8 – 15</p>
      <ol>
        <li data-num="11">Αναγέννηση ΜΠΣΡ 3 5          1-0-4   5 – 12</li>
      </ol>
      <p>-. Κεραυνός     3          6          1-0-5   6 – 16</p>
      <ol>
        <li data-num="13">Απόλλωνας 1 6          0-1-5   6 – 24</li>
      </ol>
      <p>Η ΕΠΟΜΕΝΗ (7<sup>η</sup> – 23-24/11)</p>
      <p>Σάββατο 23 Νοεμβρίου</p>
      <p>15.00 Κεραυνός – Δόξα Πλατανέ (Ρεθύμνου).</p>
      <p>Κυριακή 24 Νοεμβρίου</p>
      <p>11.00 Απόλλωνας – Φλόγα Ρουστίκων (Μισιρίων).</p>
      <p>11.30 Αναγέννηση ΜΠΣΡ – Μέλαμπες (Αλφάς).</p>
      <p>11.30 Κάλυβος – Γεράκια Γερανίου Φωκά (Λιβαδίων).</p>
      <p>15.00 Παναρκαδικός – Λίβας (Μισιρίων).</p>
      <p>15.00 Αγία Γαλήνη – Φοίνικας (Φουρφουρά).</p>
      <p>Ρεπό: Αρκάδι Αγγελιανών</p>
      <p>ΟΙ ΣΚΟΡΕΡ</p>
      <p><b>9 ΓΚΟΛ:</b> <b>Μιχ. Παπαδομανωλάκης</b> (Κάλυβος), <b>Αντίοχος</b> (Λίβας).</p>
      <p><b>7 ΓΚΟΛ:</b> Εμ. Τζαγκαράκης (Μέλαμπες).</p>
      <p><b>6 ΓΚΟΛ:</b> <b>Γιαννόπουλος</b> (Δόξα Πλατανέ), Καραμήτσος (Παναρκαδικός),<b> Ι. Παπαδογιάννης</b> (Φοίνικας).</p>
      <p><b>5 ΓΚΟΛ:</b> Ι. Καλλιτσουνάκης (Φλόγα Ρουστίκων).</p>
      <p><b>4 ΓΚΟΛ:</b> <b>Α. Στεφανάκης</b> (Αρκάδι Αγγελιανών), <b>Π. Δασκαλάκης</b> (Λίβας).</p>
      <p><b>3 ΓΚΟΛ:</b> <b>Μερταράκης</b> (Απόλλωνας) <b>Χρ. Τζιφάκης</b> (Γεράκια Γερανίου), <b>Μπερνιδάκης</b> (Δόξα Πλατανέ), Παπουτσάκης (Φλόγα Ρουστίκων), <b>Μαστορογιαννάκης </b>(Φοίνικας).</p>
      <p>ΑΥΤΟΓΚΟΛ: Καρουζάκης (Αγία Γαλήνη – υπέρ Δόξα).</p>
    </article>
  </body>
</html>