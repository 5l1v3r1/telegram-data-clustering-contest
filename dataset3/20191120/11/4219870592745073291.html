<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:831315-Deca-vezana-za-krevete-i-radijatore-provode-veci-deo-dana-i-citavu-noc-Sokantni-snimci-iz-zavoda-za-mentalno-obolele-UZNEMIRUJUCI-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-20T11:31:00+00:00"/>
    <meta property="og:title" content="Deca vezana za krevete i radijatore provode veći deo dana i čitavu noć: Šokantni snimci iz zavoda za mentalno obolele (UZNEMIRUJUĆI VIDEO)"/>
    <meta property="og:description" content="Nekima su ruke vezane iza leđa"/>
  </head>
  <body>
    <article>
      <h1>Deca vezana za krevete i radijatore provode veći deo dana i čitavu noć: Šokantni snimci iz zavoda za mentalno obolele (UZNEMIRUJUĆI VIDEO)</h1>
      <address><time datetime="2019-11-20T11:31:00+00:00">20 Nov 2019, 11:31</time> by <a rel="author">Novosti online</a></address>
      <p>
        <b>Nekima su ruke vezane iza leđa</b>
      </p>
      <p>Sabina Ćudić, poslanik u Predstavničkom domu Parlamenta FbiH, predstavila je šokantne detalje o tretmanu dece u Zavodu za zbrinjavanje mentalno invalidne dece i omladine Pazarić kod Hadžića.</p>
      <related>
        <a href="http://www.novosti.rs/vesti/planeta.299.html:790182-Bracnom-paru-dozivotni-zatvor-zbog-zlostavljanja-dece"/>
      </related>
      <p>Na fotografijama i video snimcima koje je predstavila vidi se kako su deca vezana za nameštaj i radijatore. Nekima su ruke vezane iza leđa. Mnoga deca u takvom položaju provode veći deo dana i čitavu noć, pa su kod njih zabeležene fizičke povrede.</p>
      <figure>
        <iframe src="https://www.youtube.com/embed/K3xbI-Y0HLg" width="620" height="430" data-service="Youtube" scrolling="no"/>
      </figure>
      <p>
        <b>NALOŽENA PROVERA TVRDNjI O DECI U ZAVODU PAZARIĆ</b>
      </p>
      <p>Predstavnički dom Parlamenta Federacije BiH zadužio je na današnjoj sednici radnu grupu da u roku od sedam dana proveri sve navode o stanju u Zavodu za mentalno zbrinjavanje invalidne dece Pazarić.</p>
      <p>Radna grupa je zadužena da prikupi nalaze svih inspekcija koje su do sada odlazile u taj zavod i o svemu tome obavesti Predstavnički dom.</p>
      <p>Ovaj zaključak je donet nakon što je poslanica Naše stranke Sabina Čudić iznela nove šokantne tvrdnje o stanju u kojem su deca štićenici Zavoda u Pazariću koji pokazuju, kako je rekla, da bolesnu decu vezuju za radijatore ili da im daju lekove nedozvoljene za njihov uzrast.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:828773-Bugarka-prodala-cerku-za-100-evra-drugoj-zeni-a-ona-ju-je-odvela-u-Nemacku-onda-je-nastao-novi-pakao"/>
        <a href="http://www.novosti.rs/vesti/planeta.299.html:825428-Vladislava-je-otisla-kod-ljubavnika-i-zakljucala-sina-Danila-2-i-cerku-Anu-3-same-u-stanu-Posle-6-dana-dogodila-se-tragedija"/>
        <a href="http://www.novosti.rs/vesti/naslovna/drustvo/aktuelno.290.html:810910-Sestra-iz-Zvecanske-se-brani-cutanjem"/>
        <a href="http://www.novosti.rs/vesti/planeta.299.html:800173-NOVI-PEDOFILSKI-SKANDAL-Svestenici-silovali-decake-na-satanistickim-zabavama"/>
      </related>
    </article>
  </body>
</html>