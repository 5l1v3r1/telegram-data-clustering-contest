<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/eski-almanya-cumhurbaskan-richard-von-weizsaecker-in-oglu-b-caklanarak-olduruldu"/>
    <meta property="og:site_name" content="euronews"/>
    <meta property="article:published_time" content="2019-11-20T11:16:50+00:00"/>
    <meta property="og:title" content="Almanya'da eski cumhurbaşkanının doktor oğlu bıçaklanarak öldürüldü"/>
    <meta property="og:description" content="Almanya'da eski cumhurbaşkanının doktor oğlu bıçaklanarak öldürüldü"/>
  </head>
  <body>
    <article>
      <h1>Almanya'da eski cumhurbaşkanının doktor oğlu bıçaklanarak öldürüldü</h1>
      <address><time datetime="2019-11-20T11:16:50+00:00">20 Nov 2019, 11:16</time> by <a rel="author">Euronews </a></address>
      <p>Almanya'da 1984-1994 yıllarında cumhurbaşkanlığı yapan Richard von Weizsaecker'in oğlu Fritz von Weizsaecker bıçaklanarak öldürüldü.</p>
      <p>Berlin polisinden yapılan açıklamada Schlosspark kliniğinde sunum gerçekleştiren konuşmacının bıçaklı saldırgan tarafından öldürüldüğü, saldırıya müdahale etmek isteyen bir kişinin de ağır yaralı olduğu ifade edildi.</p>
      <p>Açıklamada saldırganın olay yerinde yakalanarak gözaltına alındığı belirtildi.</p>
      <p>Alman medyası da ölen kişinin eski Almanya Cumhurbaşkanı Richard von Weizsaecker'in Schlosspark kliniğinde dahiliye bölümünde doktor olarak görev yapan oğlu Fritz von Weizsaecker olduğunu, polisin de bu ismi doğruladığını yazdı.</p>
    </article>
  </body>
</html>