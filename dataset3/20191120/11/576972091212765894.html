<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lag-avtal.se/nyhetsarkiv/lo-januariavtalet-forandrar-maktbalans-6979159"/>
    <meta property="og:site_name" content="Lag &amp; Avtal"/>
    <meta property="article:published_time" content="2019-11-20T11:20:00+00:00"/>
    <meta property="og:title" content="LO: Januariavtalet förändrar maktbalans"/>
    <meta property="og:description" content="Socialdemokraternas uppgörelse med mittenpartierna, det så kallade Januariavtalet, är en förlustaffär för LO-medlemmar, hävdar LO i en ny rapport. – Det finns i alla fall inget som gynnar, säger LO:s chefsekonom Ola Pettersson."/>
  </head>
  <body>
    <article>
      <h1>LO: Januariavtalet förändrar maktbalans</h1>
      <address><time datetime="2019-11-20T11:20:00+00:00">20 Nov 2019, 11:20</time> by <a rel="author">TT</a></address>
      <h4>Socialdemokraternas uppgörelse med mittenpartierna, det så kallade Januariavtalet, är en förlustaffär för LO-medlemmar, hävdar LO i en ny rapport. – Det finns i alla fall inget som gynnar, säger LO:s chefsekonom Ola Pettersson.</h4>
      <p>Rent privatekonomiskt finns inga tydliga förluster för LO-kollektivet av den nu förda politiken. Men heller inget som gynnar. Däremot har de mer välbetalda fått sänkt löneskatt i form av slopad värnskatt.</p>
      <p>Den politiska förlustaffären, enligt LO, landar i stället i en försämrad arbetsmarknadspolitik, där Arbetsförmedlingen går på knäna, den signalerade förändrade arbetsrätten och en a-kassa om fortfarande inte håller måttet, och regler för arbetskraftsinvandring som borde stramas upp.</p>
      <p>– Det handlar sammantaget om maktbalansen på svensk arbetsmarknad, säger Ola Pettersson.</p>
      <p>LO-ekonomerna upprepar i sin konjunkturrapport att välfärden behöver stora tillskott, 90 miljarder kronor, de närmaste tre åren i form av resurser till kommuner och regioner.</p>
      <p>Och staten har råd, de svenska statsfinanserna är unikt starka. LO vill därför skrota nuvarande överskottsmål och till och med köra Sverige med ekonomiskt underskott under en övergångsperiod.</p>
      <p>De 90 miljarderna till kommunerna skulle räcka till runt 150 000 fler jobb.</p>
      <p>Ladda ner <a href="https://eur02.safelinks.protection.outlook.com/?url=https%3A%2F%2Fwww.lo.se%2Fhome%2Flo%2Fres.nsf%2FvRes%2Flo_fakta_1366027478784_ekonomiska_utsikter_19ht_pdf%2F%24File%2FEkonomiska%2520utsikter_19HT.pdf&amp;data=02%7C01%7Credaktionen%40arbetarskydd.se%7C71513d8a73154f6cd4e108d76d9777b2%7C01407f7996ab46cbb400ae6062f4429a%7C1%7C1%7C637098369628820303&amp;sdata=CV6uidwkaJyErdN9jRNxYuHk5Z%2FbQgcKE1%2Fjvsr7g3M%3D&amp;reserved=0">rapporten här</a>.</p>
      <hr/>
      <h3>LO-ekonomernas krav:</h3>
      <ul>
        <li>90 miljarder till kommuner och regioner.</li>
        <li>Reformera skattesystemet. Det krävs väsentligt höjd kapitalbeskattning.</li>
        <li>Återreglera arbetskraftsinvandringen.</li>
        <li>Tillför resurser till den aktiva arbetsmarknadspolitiken.</li>
        <li>Gör det lättare att kvalificera sig till arbetslöshetsförsäkringen och höj taken.</li>
        <li>Höj pensionerna.</li>
      </ul>
      <hr/>
      <related>
        <a href="https://www.lag-avtal.se/nyhetsarkiv/las-fick-huvudrollen-i-regeringsbildningen-6949085"/>
        <a href="https://www.lag-avtal.se/nyhetsarkiv/flera-partier-ska-kunna-leva-med-resultatet-6971498"/>
        <a href="https://www.lag-avtal.se/arbetsratt/centerns-martin-adahl-en-historisk-dag-6956481"/>
        <a href="https://www.lag-avtal.se/arbetsratt/han-ska-leda-utredningen-om-arbetsratten-6956415"/>
        <a href="https://www.lag-avtal.se/nyhetsarkiv/pappers-starka-rost-har-tystnat-6978107"/>
        <a href="https://www.lag-avtal.se/nyhetsarkiv/uppgifterna-som-vantar-nasta-arbetsmarknadsminister-6971001"/>
        <a href="https://www.lag-avtal.se/nyhetsarkiv/pappers-lamnar-las-forhandlingar-6958473"/>
      </related>
    </article>
  </body>
</html>