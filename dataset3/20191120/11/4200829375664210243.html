<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/fenerbahce/eski-baskandan-gundemi-sarsacak-sozler-ali-koc-ile-devam-edilmez"/>
    <meta property="og:site_name" content="FotoMaç"/>
    <meta property="article:published_time" content="2019-11-20T11:59:21+00:00"/>
    <meta property="og:title" content="Eski başkandan gündemi sarsacak sözler! &quot;Ali Koç ile devam edilmez&quot;"/>
    <meta property="og:description" content="Fenerbahçe'nin efsane başkanlarından Ali Şen, birbirinden çarpıcı açıklamalara imza attı. Şen, Ali Koç ile ilgili olay bir iddiada bulunurken, Aykut Kocaman ve Oğuz Çetin'in takımdan gönderiliş süreçleri ile alakalı da konuştu."/>
  </head>
  <body>
    <article>
      <h1>Eski başkandan gündemi sarsacak sözler! "Ali Koç ile devam edilmez"</h1>
      <address>
        <time datetime="2019-11-20T11:59:21+00:00">20 Nov 2019, 11:59</time>
      </address>
      <p>
        <b>Fenerbahçe'nin efsane başkanlarından Ali Şen, birbirinden çarpıcı açıklamalara imza attı. Şen, Ali Koç ile ilgili olay bir iddiada bulunurken, Aykut Kocaman ve Oğuz Çetin'in takımdan gönderiliş süreçleri ile alakalı da konuştu.</b>
      </p>
      <figure>
        <img src="https://iaftm.tmgrup.com.tr/be14e9/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248544201.jpg&amp;mw=1000&amp;l=1"/>
        <figcaption>Fenerbahçe'nin efsane başkanlarından Ali Şen, sarı-lacivertli kulübün bu sezon şampiyon olması Ali Koç ile de devam edilmeyeceğini ifade etti.</figcaption>
      </figure>
      <figure>
        <img src="https://iaftm.tmgrup.com.tr/be5336/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248540533.jpg&amp;mw=1000&amp;l=1"/>
        <figcaption>Fenerbahçe'nin ve mevcut başkan Ali Koç'un performansını soruyoruz Ali Şen'e ve efsane başkan bu ikiliye bir de taraftarı ekleyerek ilginç bir cevap veriyor:</figcaption>
      </figure>
      <figure>
        <img src="https://iaftm.tmgrup.com.tr/c88023/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248537604.jpg&amp;mw=1000&amp;l=1"/>
        <figcaption>"Şimdi Ali Koç, geçen sezon basketbol iyi, futbol çok kötü. Bu sezon basketbol çok kötü, futbol iyi derken mağlup oluyorsun. İstediğiniz gibi bir türlü olmuyor. Şampiyonluk şart.</figcaption>
      </figure>
      <figure>
        <img src="https://iaftm.tmgrup.com.tr/577210/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248546131.jpg&amp;mw=1000&amp;l=1"/>
        <figcaption>Taraftarlar geçen sezon bütün tribünleri doldurdu. Bu sezon en zor anlarda yine doldurdu. Fenerbahçe taraftarlarını çok iyi tanıyan biri olarak, bu sezon Fenerbahçe şampiyon olamazsa Ali Koç'la devam edeceklerini sanmıyorum."</figcaption>
      </figure>
      <figure>
        <img src="https://iaftm.tmgrup.com.tr/2fc650/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248540003.jpg&amp;mw=1000&amp;l=1"/>
        <figcaption><b>"Gün gelecek Fenerbahçe'nin başında bir Çinli, bir Arap ya da bir Rus oturacak"</b><br/><br/>Türk futbolunun an itibarıyla en büyük sıkıntısı kulüplerin içinde bulunduğu mali çıkmaz. Salt 4 büyük kulübün 11 milyar liraya yakın borcu var. Her geçen sezon da bu borç miktarı artıyor.</figcaption>
      </figure>
      <figure>
        <img src="https://iaftm.tmgrup.com.tr/5f420d/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248540739.jpg&amp;mw=1000&amp;l=1"/>
        <figcaption><b>- Oğuz ve Aykut, Fenerbahçe'den neden gönderildi?</b><br/><br/>Fenerbahçe'nin 1996 yılındaki kazandığı şampiyonluk çok ses getirir getirmesine ama şampiyonluğun hemen ardından takımın as oyuncularından Oğuz Çetin ve Aykut Kocaman'ın takımdan gönderilmesi de futbol kamuoyunda aylarca, hatta yıllarca konuşulur.</figcaption>
      </figure>
      <figure>
        <img src="https://iaftm.tmgrup.com.tr/d52cad/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248536931.jpg&amp;mw=1000&amp;l=1"/>
        <figcaption>Kritik Trabzonspor maçını 2-1 kazanan Fenerbahçe'de golleri atan bu iki oyuncu ne oldu da şampiyonluğun hemen akabinde takımdan gönderildi? Ali Şen, bu konuyla ilgili şu ifadeleri kullandı:</figcaption>
      </figure>
      <figure>
        <img src="https://iaftm.tmgrup.com.tr/332700/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248542870.jpg&amp;mw=1000&amp;l=1"/>
        <figcaption>"Günlerden perşembe ve Trabzonspor maçı da pazar günü. Şadan Kalkavan beni arıyor, ben de Bodrum'daki çiftlikteyim. Oğuz ve Aykut geliyor oraya. Konuşuyorlar bunlar ama ne konuştuklarını anlatmıyorum, hiç anlatmadım."</figcaption>
      </figure>
      <figure>
        <img src="https://iaftm.tmgrup.com.tr/8c8bc9/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248540078.jpg&amp;mw=1000&amp;l=1"/>
        <figcaption><b>Şen, "Bu söylediklerinizden para istediklerini çıkarıyoruz." şeklindeki soru üzerine şunları anlattı:</b><br/><br/>"Olabilir ama söylemiyorum. Ben de sinirlendim Şadan'a. 'Ya Şadan, biz Fenerbahçe'yiz, istersen 5 Aykut, 5 Oğuz, 10 tane gol atsınlar, biz Fenerbahçe'yiz. 10-0, bütün mesuliyeti ben alırım. Sen bunlara hemen nasıl güle güle demedin?' 'Parreira gönderdi.' dedi. Ona da güle güle, o da İstanbul'da kalsın.</figcaption>
      </figure>
      <figure>
        <img src="https://iaftm.tmgrup.com.tr/1151dc/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248545572.jpg&amp;mw=1000&amp;l=1"/>
        <figcaption>Maç gecesi Rize Dedeman Oteli'nde futbolcuları akşam teker teker çağırdım. Soru sordum. Yani bir arkadaş demiş ki futbolcular garip falan filan, para konusu var işte. Tam anlatmıyorum, çünkü ikisini de beğeniyorum. İkisini beraber çağırdım son.</figcaption>
      </figure>
      <figure>
        <img src="https://iaftm.tmgrup.com.tr/e6c06a/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248542409.jpg&amp;mw=1000&amp;l=1"/>
        <figcaption>Gece 00.00 ve ertesi gün maç var. Berabere kalsak Trabzon şampiyon, yenersek son iki maçı da biz alırsak biz şampiyonuz. Şimdi 'İkiniz.' dedim, 'Yarın beşer tane gol atsanız ve maçı biz 10-0 kazansak da ikinizi de gönderiyorum.' dedim.</figcaption>
      </figure>
      <figure>
        <img src="https://iaftm.tmgrup.com.tr/b2a55c/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248540275.jpg&amp;mw=1000&amp;l=1"/>
        <figcaption>Biz şimdi Trabzonspor'u yendik. Bizim taraftarlar ve bizim kongre üyeleri Şadan'a diyorlar ki 'Oğuz'la Aykut'u gönderecek kimse yok kulüpte.' Şadan da televizyonda canlı yayında diyor ki 'Ben varken Oğuz ve Aykut'u kimse gönderemez.' Başkan kim? Ben, Ali Şen.</figcaption>
      </figure>
      <figure>
        <img src="https://iaftm.tmgrup.com.tr/fa088e/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248541466.jpg&amp;mw=1000&amp;l=1"/>
        <figcaption>Ve de döndük İstanbulspor, arkadan da Vanspor'u yendik, şampiyon olduk. Bir mekanda şampiyonluk kutlaması yapıyoruz. Benim ellerimden biri Aykut'ta biri Oğuz'da. Bazı arkadaşlar diyorlar ki 'Madem kovdun onlarla ne işin var?' Hayır, onlar da kutlama yapacak.</figcaption>
      </figure>
      <figure>
        <img src="https://iaftm.tmgrup.com.tr/1b8b5d/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248544793.jpg&amp;mw=1000&amp;l=1"/>
        <figcaption>Onlar da maçın, galibiyetin, şampiyonluğun tadını alacak. Meğersem tat almamış Aykut. Aykut diyor ki 'Ben sevinemedim fazla. Çünkü Trabzonlu futbolcular üzüldü.' Çok büyük bir sebeptir o. Ve Aykut'un bunu demesini centilmenlikle ilgili yazdılar, böyle bir şey olabilir mi?</figcaption>
      </figure>
      <figure>
        <img src="https://iaftm.tmgrup.com.tr/a2b073/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248535547.jpg&amp;mw=1000&amp;l=1"/>
        <figcaption>Yani maaş aldığın, para aldığın, bağlı olduğun Fenerbahçe'de milyonlarca Fenerbahçe taraftarı üzülürse zararı yok mu? Senin görevin olan gol atmaktır. Senin görevin, santrfor oynuyorsun takımı şampiyon yapmaktır. Yapıyorsun, gol atıyorsun fakat onlar üzülüyor diye sen sevinmiyorsun.</figcaption>
      </figure>
      <figure>
        <img src="https://iaftm.tmgrup.com.tr/60c6e4/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248657657.jpg&amp;mw=1000&amp;l=1"/>
        <figcaption>Bu kandırmaca değildir de nedir? Olmaz böyle şey. He ana sebep bu değildi. Onlar benim kendilerini göndereceğimi biliyordu. İkisi de beni iyi tanıyor. Tabii bekliyorlar şimdi ne olacak. 'Hiç beklemenize falan gerek yok, gidiyorsunuz.' dedim."</figcaption>
      </figure>
      <figure>
        <img src="https://iaftm.tmgrup.com.tr/8ea453/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248664483.jpg&amp;mw=1000&amp;l=1"/>
        <figcaption>Ali Şen, bu iki oyuncuyla birlikte bir diğer futbolcu Emre Aşık'ı bonservisleriyle İstanbulspor'a verir ve alışılagelmişin dışında İstanbulspor yönetimiyle futbolcuların alacağı paranın pazarlığını da yapar. Şen, konuyla ilgili şu ifadeleri kullandı:</figcaption>
      </figure>
      <figure>
        <img src="https://iaftm.tmgrup.com.tr/5fe6c7/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248657029.jpg&amp;mw=1000&amp;l=1"/>
        <figcaption>"Bunu da ilk defa burada söyleyeceğim. Bizim Bodrum'daki çiftliğe Cem Uzan ve Hakan Uzan geldi. 'Size Oğuz, Aykut ve Emre'yi veriyorum. Fenerbahçe'ye bonservis için 5 milyon dolar nakit ve hemen. Ayrıca benim 1 ve 2. kaptanım geliyor, onlara da şu kadar vereceksiniz yoksa vermiyorum çocukları.' dedim.</figcaption>
      </figure>
      <figure>
        <img src="https://iaftm.tmgrup.com.tr/445b84/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248656969.jpg&amp;mw=1000&amp;l=1"/>
        <figcaption>Her ikisinin daha fazla para alması için 1 saat uğraştım. Bunlar hayatlarının en büyük parasını Cem Uzan'dan aldılar, Ali Şen'in gayretinden dolayı."</figcaption>
      </figure>
      <figure>
        <img src="https://iaftm.tmgrup.com.tr/d5c1cf/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248662981.jpg&amp;mw=1000&amp;l=1"/>
        <figcaption><b>- Fenerbahçe'de 3. Ali Şen dönemi olacak mı?</b><br/><br/>Fenerbahçe son 5 sezondur şampiyonluğa hasret. Bu durum, Ali Şen'le şampiyonluğun geldiği 1983 ve 1996 yıllarının arifesiyle de çok benzerlik gösteriyor.</figcaption>
      </figure>
      <figure>
        <img src="https://iaftm.tmgrup.com.tr/4de817/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248658975.jpg&amp;mw=1000&amp;l=1"/>
        <figcaption>Camia bir kez daha "Ali Şen başkan Fenerbahçe şampiyon" sloganı etrafında birleşirse, "Ali Baba" yeniden kolları sıvar mı? Deneyimli spor adamı, bu soruya şu yanıtı veriyor:</figcaption>
      </figure>
      <figure>
        <img src="https://iaftm.tmgrup.com.tr/588f33/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248661801.jpg&amp;mw=1000&amp;l=1"/>
        <figcaption>"İstemem yan cebime koyun tarzı adamlardan değilim. İkincisi, bugüne kadar bir şey söyleyip de yerine getirmediğim bir konu olmadı. Ben iki defa başkan oldum. İkisinde de benim gelmeme gerek yoktu. Taraftar her maçta 'Ali Şen başkan, Fenerbahçe şampiyon' diye bağırıyordu.</figcaption>
      </figure>
      <figure>
        <img src="https://iaftm.tmgrup.com.tr/1f0294/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574248541965.jpg&amp;mw=1000&amp;l=1"/>
        <figcaption>Zaten kantara benim binmeme gerek yoktu ama ben kantara bindim. Kantar yine şampiyon tarttı. Şimdi olur mu? 80 yaş bana müsaade etmez, olmaz… Bugün başkan Ali Koç'u en fazla destekleyenlerin başında ben geliyorum biliyorsunuz. Kongre günü de kongreden evvel de. Yoksa baştan söylerdim, bende öyle bir niyet olsa 'Şunu yanlış yapıyorsunuz bunu yanlış yapıyorsunuz, siz gidin ben geleceğim.' derdim.</figcaption>
      </figure>
      <figure>
        <img src="https://iaftm.tmgrup.com.tr/e0af9e/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574249694334.jpg&amp;mw=1000&amp;l=1"/>
        <figcaption>Muhalefet zor iş. 'Sen git ben geleceğim.' Ben bunları Emin Cankurtaran'a diyordum, dev gibi adamdı o zaman. Bilmiyorsun, dışarı git diyorsun. Kim gelecek? Ben geleceğim. Ben geleceğim çünkü ben daha iyi biliyorum. Sen kötüsün ben iyiyim. Sen aptalsın ben akıllıyım (Gülüyor). Zor iş."</figcaption>
      </figure>
      <figure>
        <img src="https://iaftm.tmgrup.com.tr/8dbabe/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574249692508.jpg&amp;mw=1000&amp;l=1"/>
        <figcaption><b>Konuyu Fenerbahçe özelinde değerlendiren Ali Şen, iki farklı reçete öneriyor:</b><br/><br/>"Ali Koç, 'Bu borç 100 yılda ödenmez.' diyor. Bunu hepimiz duyduk televizyonda, herkes duydu. Durum madem ki bu kadar kötü, ne yapmamız lazım? Dünya ne yapmış? İtalya'da Serie A, İspanya'da La Liga, İngiltere'de Premier Lig... İlk 6 takımdan sonrasına bakın.</figcaption>
      </figure>
      <figure>
        <img src="https://iaftm.tmgrup.com.tr/866f6a/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574249701256.jpg&amp;mw=1000&amp;l=1"/>
        <figcaption>Altı takımdan aşağısıyla bizim baştakilerin para durumu 3 aşağı 5 yukarı aynıdır. Onlar ne yapmışlar? Fenerbahçe'de bir gün gelecek bir Çinli, bir Arap, bir Rus koltuğa oturacak ve şirketi satın alacak. Sonra taraftar 'Yuuuhh! Yönetim istifa.' diye bağıracak. Adam da 'Ne diyor bunlar ya? Onlara yuh! Onlar dışarı ben içeri, şirket benim.' diyecek.</figcaption>
      </figure>
      <figure>
        <img src="https://iaftm.tmgrup.com.tr/0bd344/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574249701319.jpg&amp;mw=1000&amp;l=1"/>
        <figcaption>Fenerbahçeli Ali Şen'e bunu sordum. Fenerli Ali Şen, mantıklı Ali Şen'e ne cevap veriyor? Ben bunu kabul edemem. Bu sezon kaybolsa bile taraftara 'Aman ha Ali Koç'un yakasını bırakmayın.' derim. Yine bir Ali'yi diyorum, bu sefer soy ismi Koç."</figcaption>
      </figure>
      <figure>
        <img src="https://iaftm.tmgrup.com.tr/eae501/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574249702429.jpg&amp;mw=1000&amp;l=1"/>
        <figcaption><b>"Torunumu düşünmediğim gün yok"</b><br/><br/>Ali Şen, 5 yıl önce elim bir kaza sonucu torununu, geçen yıl da eşini ebedi aleme gönderdi. Şen, bu iki acı hadiseyi hatırlatınca derin bir "of" çekiyor:</figcaption>
      </figure>
      <figure>
        <img src="https://iaftm.tmgrup.com.tr/58ad6c/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574249702654.jpg&amp;mw=1000&amp;l=1"/>
        <figcaption>"Benim hayatım altüst oldu. Ben zaten eşimin vefat edeceğini biliyordum. Yani doktor '10 ay ömrü var.' dedi, akciğer kanseri. İşte bunu uzatıyorsun ilaçla falan fakat 17 yaşında Alp, yani aklın almayacağı şekilde aptalca bir kaza. Benim onu düşünmediğim günüm yok."</figcaption>
      </figure>
      <figure>
        <img src="https://iaftm.tmgrup.com.tr/2a1eaa/0/0/0/0/0/0?u=https://iaspr.tmgrup.com.tr/album/2019/11/20/ali-sen-ali-kocla-devam-edilecegini-sanmiyorum-1574249703690.jpg&amp;mw=1000&amp;l=1"/>
        <figcaption><b>Kısa soru-cevaplar</b><br/><br/>Yugoslavya: Güzel memleketti<br/>Tito: 2. Atatürk<br/>Kosova: Yemyeşil bir cennet<br/>Türkiye: Cennetlerin cenneti<br/>Bodrum: Cennetlerin içindeki en güzel yer<br/>Deniz: Olmadan olmaz<br/>Dalma: Çok güzel<br/>Galatasaray: Dost<br/>Fenerbahçe: Hayatımın içi<br/>Aziz Yıldırım: Benden iyi başkanlık yaptı<br/>Fatih Terim: Benim çok sevdiğim Türkiye'nin en büyük spor adamı<br/>Gol: Sevinç</figcaption>
      </figure>
    </article>
  </body>
</html>