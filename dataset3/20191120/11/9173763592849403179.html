<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lb.ua/blog/irina_zhdanova/442743_pro_rozbudovu_mostiv_shodi_abo_chi.html"/>
    <meta property="og:site_name" content="LB.ua"/>
    <meta property="article:published_time" content="2019-11-20T11:49:00+00:00"/>
    <meta property="og:title" content="Про розбудову мостів на Сході або чи може освіта зачекати?"/>
    <meta property="og:description" content="Я вирішила публікувати короткі блоги про те, як працює механізм формування освітніх потреб і плануються заходи для мешканців з непідконтрольних Уряду України територій (далі - НПУТ). А значить - як використовуються гуманітарні кошти, які виділяють донори на забезпечення освітніх потреб громадян, які постраждали від військового конфлікту. Фонд “Відкрита політика” є активним учасником Освітнього Кластеру в Україні і партнером ЮНІСЕФ. Безумовно, національний партнер - громадська організація не має мандату приймати рішення. Але інформувати - так."/>
  </head>
  <body>
    <article>
      <h1>Про розбудову мостів на Сході або чи може освіта зачекати?</h1>
      <address><time datetime="2019-11-20T11:49:00+00:00">20 Nov 2019, 11:49</time> by <a rel="author">Ірина Жданова</a></address>
      <p>
        <b>Я вирішила публікувати короткі блоги про те, як працює механізм формування освітніх потреб і плануються заходи для мешканців з непідконтрольних Уряду України територій (далі - НПУТ). А значить - як використовуються <a href="https://lb.ua/news/2019/09/28/438492_polsha_perechislila_oon_bolee_1_mln.html">гуманітарні кошти,</a> які виділяють донори на забезпечення освітніх потреб громадян, які постраждали від військового конфлікту. <a href="https://lb.ua/go.php?url=aHR0cDovL29wZW5wb2xpY3kub3JnLnVhL2RvbmJhc3MtY3JpbWVhLw==">Фонд “Відкрита політика”</a> є активним учасником Освітнього Кластеру в Україні і партнером ЮНІСЕФ. Безумовно, національний партнер - громадська організація не має мандату приймати рішення. Але інформувати - так.</b>
      </p>
      <figure>
        <img src="https://i.lb.ua/119/48/5dd50e13600b2.png"/>
        <figcaption>
          <cite>Фото: ЮНІСЕФ Україна</cite>
        </figcaption>
      </figure>
      <p>17 листопада в Міністерство освіти і науки України відбулась зустріч учасників Освітнього Кластеру в Україні з Міністром освіти Ганною Новосад. Вона наголосила на включенні дистанційної освіти і Освітніх Центрів «Донбас-Україна» в стратегію і план надання гуманітарної допомоги на Сході .</p>
      <p>Вчора, 18 листопада, в ЮНІСЕФ відбулось засідання Освітнього Кластеру в Україні (далі - ОКУ). На Кластері обговорювались питання, які освітні потреби мешканців з непідконтрольних територій <a href="https://lb.ua/go.php?url=aHR0cHM6Ly93d3cuaHVtYW5pdGFyaWFucmVzcG9uc2UuaW5mby9ydS9vcGVyYXRpb25zL3VrcmFpbmUvZG9jdW1lbnQvdWtyYWluZS1lZHVjYXRpb24tY2x1c3Rlci1zdHJhdGVneS1maW5hbC1lbmd1a3I=">включено в Стратегію ОКУ</a>, в <a href="https://lb.ua/go.php?url=aHR0cHM6Ly93d3cuaHVtYW5pdGFyaWFucmVzcG9uc2UuaW5mby9lbi9vcGVyYXRpb25zL3VrcmFpbmUvZG9jdW1lbnQvdWtyYWluZS0yMDE5LWh1bWFuaXRhcmlhbi1yZXNwb25zZS1wbGFuLWhycA==">Огляд гуманітарних потреб,</a> План гуманітарного реагування 2020. А також в проект, який подається Кластером на фінансування в Education Cannot Wait.</p>
      <related>
        <a href="https://lb.ua/society/2018/02/28/391486_es_videlil_24_mln_gumanitarnuyu.html"/>
      </related>
      <p>Оскільки зазвичай ми не отримуємо протоколів зустрічей Кластеру, даю короткий бріф обговорення двох питань, які ми адвокуємо протягом 4 років - дистанційна освіта, Освітні Центри “Донбас-Україна”.</p>
      <p>
        <b>Дистанційна освіта</b>
      </p>
      <p>Координатори ОКУ запевнили, що питання дистанційної освіти для мешканців на НПУТ буде також більш чітко прописано у вище означених документах. Серед іншого - навчання освітян зі шкіл, які надають послуги з дистанційного навчання для школярів з НПУТ (включно digital навички).</p>
      <p>
        <b>Освітні Центри «Донбас -Україна»</b>
      </p>
      <p>Координатори ОКУ повідомили, що потреби Освітніх Центрів та дистанційної освіти для непідконтрольних уряду України територій будуть включені в додатки/anex до Стратегії Освітнього Кластеру 2019-2020 рр. Запропоновано також в грудні провести окрему зустріч і брейнштормінг по цьому питанню. За повідомленням присутньої на цій зустрічі представниці @United Nations OCHA Ukraine, станом на 19 листопада збергіається ще можливість включити ці потреби в документи , які готуються на 2020: Humanitarian Needs Overview (HNO), HUmanitarian Responsible Plan (HRP). Нагадаю, їх включення дає шанси отримати фінансування за рахунок мільйонів доларів гуманітарних коштів, які надаються Україні через систему ООН.</p>
      <p>Я звертаюсь до @Міністерство освіти і науки @Валерія Іжик @Lubov Shchitka @Олег Шаров промоніторити виконання цих домовленостей.</p>
      <p>
        <b>Інформаційна кампанія, національна гаряча лінія з питань освіти для громадян, які постраждали від війни</b>
      </p>
      <p>Нагадаю, гаряча лінія працювала у Фонді “Відкрита політика” 4 роки за підтримки ЮНІСЕФ. Прийнято понад 6,5 тисяч дзвінків зі Сходу, 1,5 тисячі з Криму. Щорічно на період вступної кампанії гаряча лінія працювала в МОН. Цього року прийнято рекордну кількість дзвінків - втричі більше ніж минулого. За підтримки USAID ми відкрили цього року регіональні гарячі лінії в Краматорську та Сєвєродонецьку, які тепер на фінансуванні ОДА. Крім того, консультаційні сервіси надає <a href="https://lb.ua/go.php?url=aHR0cHM6Ly9kb3N0dXBuYW9zdml0YS5jb20udWE=">спеціальний сайт доступна освіта</a>, де розміщено всі покрокові інструкції, гугл мапа з Освітніми Центрами, дистанційними школами. Є і уроки з підготовки до ЗНО. Вони не лише безкоштовні, а й без реєстрації. Це особливо важливо для цих територій. Крім того, щорічно національною інформаційною кампанією Фонду було охоплено понад 500 тис громадян з різних регіонів України, в т.ч. десятки тисяч громадян з НПУТ.</p>
      <p>Безумовно, ця робота не може безкінечно здійснюватись лише за підтримки донорів. Уряд має забезпечити продовження цієї роботи. Одночасно, має бути exite strategy/стратегія виходу. Місток, перехідний період для того, щоб МОН повністю взяло на себе фінансування і була розроблена модель надання цієї послуги в регіонах. Можливо, Це потрібно здійснювати в координації і технічній підтримці з Мінкультмолодьспорт. Наша позиція: необхідно проводити тендер серед громадських організацій, бізнесу для отримання фінансування з державного та/або місцевого бюджету на надання цієї послуги. Ми готові пілотувати цю модель, навчити, поділитись досвідом, передати всі методичні матеріали, смартфони. І тут важливі комунікації, перемовини, допомога Кластера на перехідному етапі.</p>
      <p>Крім того, важлива координація між різними Міністерствами: МОН, Міністерства культури, молоді та спорту, держприкордонслужба ін. Це по факту було відсутнє попередні роки. Тому я запропонувала створити Міжурядову робочу групу. Аналітичну записку з обгрунтуванням передаю.</p>
      <p>Які ризики? Якщо ми одномоментно припиняємо всю цю роботу, ми по факту відрізаємо від комунікацій велику частину школярів і випускників на НПУТ. Згідно звітів ОКУ на НПУТ цього року вже є 120 тисяч випускників, які мають документи про освіту, які не визнаються Україною та іншими країнами. Який в них вихід - продовжити навчання в т.з. Л-ДНР або в РФ. Наголошую, що ні паспорти, ні освітні документи, які видаються РФ мешканцям НПУТ не є легітимними навіть в Росії. Таким чином прірва з Україною зростає. Кількість тих, хто має невизнані документи зростає.</p>
      <related>
        <a href="https://lb.ua/society/2019/10/30/440989_novosad_zayavila_zhelanii_otmenit.html"/>
      </related>
      <p>
        <b>Питання комунікацій</b>
      </p>
      <p>Потреби в розвитку дистанційної освіти, Освітніх Центрів були озвучені не 17 листопада на зустрічі з Міністром, а на багато раніше. Так само як і ризики закриття національної гарячої лінії.</p>
      <p>Від початку роботи над Стратегією (весною 2019) ми наголошували на цьому. І аргументували статистикою: зростання кількості тих, хто навчається дистанційно і тих, хто скористався процедурою спрощеного вступу в університети/коледжі/Птнз на через Освітні Центри .</p>
      <p>Також на запит OCHA/ОКГП (Офіс ООН з координації гуманітарних питань), Фонд “Відкрита політика” у вересні провів ґрунтовний аналіз звернень на нашу гарячу лінію. Уже після припинення фінансування гарячої лінії 1 вересня , наші консультанти перераховували 6, 5 тисяч дзвінків, щоб проаналізувати питання, які найбільш часто задавались. Ми це зробили! Проте це не вплинуло як аргумент… Нагадаю, свідчення - є важливою компонентою планування.</p>
      <figure>
        <img src="https://i.lb.ua/020/16/5dd50facbb85e.png"/>
      </figure>
      <figure>
        <img src="https://i.lb.ua/046/42/5dd50fc6b6338.png"/>
      </figure>
      <p>Джерело: <a href="https://lb.ua/go.php?url=aHR0cDovL29wZW5wb2xpY3kub3JnLnVhL2RvbmJhc3MtY3JpbWVhL25ld3MvMzUxLw==">http://openpolicy.org.ua/donbass-crimea/news/351/</a></p>
      <p>Крім того, ще в серпні потреби в дистанційній освіті, інформаційній кампанії, ОЦ “Донбас-Україна” були озвучені іншими учасниками Освітнього Кластеру: не лише Фондом «Відкрита політика», а й обласними департаментами освіти. Вони прозвучали й у виступі Міністра освіти в Маріуполі 30 жовтня.</p>
      <p>Тобто, був час на те, щоб їх включити як в Стратегію, так і в HNO, HRP 2020.</p>
      <p>Між іншим, мені пригадується також випадок, коли ці потреби не включили в заявку на Education Cannot Wait в 2017 році. Хоча представник МОН Світлана Кретович їх озвучила тоді на Кластерів в Славянську. Протоколу не надали. Конкурс програли…</p>
      <p>Зауважу, вчора координатор ОКУ визнала певні помилки в комунікаціях і запевнила, що Кластер перегляне ще раз ці документи і внесе відповідні зміни для дотримання балансу в пріоритизації потреб. Вважаю, що корективи потрібно внести і в заявку на Education Cannot Wait .</p>
      <p>
        <b>Підсумок</b>
      </p>
      <p>Позиція Громадська організація "Фонд "Відкрита політика": так, є багато гуманітарних потреб в сфері освіти. Всі вони важливі. Одночасно, позицію державних органів і національних партнерів потрібно враховувати і ЗБАЛАНСОВАНО висвітлювати. Не ігнорувати. Це не відповідає принципам розробки стратегії - свідчення - гармонізація - узгодженість та безперевність - консультації.</p>
      <p>Я не вірю, що працівники міжнародних організацій свідомо відмовляються розширювати доступ до освіти школярам, молоді, що постраждали від війни. Одночасно, я вірю в здоровий глузд і дотримання міжнародних протоколів, принципів.</p>
      <p>
        <b>… і головне</b>
      </p>
      <p>Школи з дистанційним навчанням і Освітні Центри “Донбас-Україна” є чи не єдиним місцем, де зустрічаються діти, молодь, їх батьки, які мешкають по дві сторони лінії розмежування. Місцем, де вже розпочато діалог. Платформою, де можна з часом бути почутим. Тому стратегічно важливо будувати мости миру через освіту.</p>
      <p>І так, освіта не може чекати…</p>
    </article>
  </body>
</html>