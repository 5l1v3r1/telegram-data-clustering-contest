<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919110/%D9%85%DB%8C%D8%B1%D8%B2%D8%A7%DB%8C%DB%8C-%D9%86%DB%8C%DA%A9%D9%88-%D8%A8%D8%A7%DB%8C%D8%AF-%D8%AA%D8%AF%D8%A7%D8%A8%DB%8C%D8%B1-%D9%84%D8%A7%D8%B2%D9%85-%D8%A8%D8%B1%D8%A7%DB%8C-%D8%AF%D8%B3%D8%AA%D8%B1%D8%B3%DB%8C-%D8%A8%D9%87-%D8%A7%DB%8C%D9%86%D8%AA%D8%B1%D9%86%D8%AA-%D8%A7%D9%86%D8%AF%DB%8C%D8%B4%DB%8C%D8%AF%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-20T11:18:10+00:00"/>
    <meta property="og:title" content="میرزایی نیکو: باید تدابیر لازم برای دسترسی به اینترنت اندیشیده شود"/>
    <meta property="og:description" content="یک عضو کمیسیون امورداخلی کشور و شوراها تاکید کرد که باید تدابیر لازم برای دسترسی مردم به اینترنت به منظور انجام امور روزمره خود اتخاذ شود."/>
  </head>
  <body>
    <article>
      <h1>میرزایی نیکو: باید تدابیر لازم برای دسترسی به اینترنت اندیشیده شود</h1>
      <address>
        <time datetime="2019-11-20T11:18:10+00:00">20 Nov 2019, 11:18</time>
      </address>
      <p>یک عضو کمیسیون امورداخلی کشور و شوراها تاکید کرد که باید تدابیر لازم برای دسترسی مردم به اینترنت به منظور انجام امور روزمره خود اتخاذ شود.</p>
      <p>قاسم میرزایی نیکو در گفت‌وگو با ایسنا، با اشاره به تاثیر قطعی اینترنت بر فضای کسب و کار و امور روزمره مردم، بیان کرد: امروز بخشی از جامعه برای کسب و کار خود به اینترنت و فضای مجازی نیاز دارند. از نظر بنده باید قبل از قطع اینترنت تدابیر لازم اتخاذ می‌شد تا این بخش از جامعه با مشکل جدی روبه رو نشوند.</p>
      <p>وی در ادامه اظهار کرد: حداقل باید مراکزی در نظر گرفته شود تا افراد بتوانند در این مراکز با دسترسی به اینترنت امور روزمره خود را انجام دهند. باید تدابیر لازم در این زمینه اتخاذ شود. نباید اجازه داد تا برخی از مسائل که به راحتی قابل حل است بزرگ شود.</p>
      <p>نماینده مردم دماوند و فیروزکوه در مجلس تصریح کرد: گاهی مجبور هستیم بین امنیت و آسایش مردم یکی را در اولویت قرار دهیم که از نظر من امنیت از اولویت بالاتری برخوردار است. نباید اجازه داد تا عده‌ای آشوبگر با سوءاستفاده امنیت مردم را به خطر بیندازند.</p>
      <p>انتهای پیام</p>
    </article>
  </body>
</html>