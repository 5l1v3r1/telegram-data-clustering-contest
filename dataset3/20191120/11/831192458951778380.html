<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sto-fos-oi-kryfes-kasetes-tis-ntaiana-poy-kaine-ton-karolo-apokalyptei-ta-panta-gia-to-sex-me-ton-prigkipa-kai-prokalei-salo/"/>
    <meta property="og:site_name" content="europost.gr"/>
    <meta property="article:published_time" content="2019-11-20T11:15:59+00:00"/>
    <meta property="og:title" content="Στο φως οι κρυφές κασέτες της Νταϊάνα που «καίνε» τον Κάρολο: Αποκαλύπτει τα πάντα για το σεξ με τον Πρίγκιπα και προκαλεί σάλο!"/>
    <meta property="og:description" content="«Φωτιά» έρχονται να βάλουν οι «βιντεοκασέτες» της Νταϊάνα, που αναμένεται να προβληθούν σε ντοκιμαντέρ για τη ζωή της με αφορμή τη συμπλήρωση 20 χρόνων από τον θάνατό της! Πρόκειται για βιντεοκασέτες στις οποίες φαίνεται η ίδια"/>
  </head>
  <body>
    <article>
      <h1>Στο φως οι κρυφές κασέτες της Νταϊάνα που «καίνε» τον Κάρολο: Αποκαλύπτει τα πάντα για το σεξ με τον Πρίγκιπα και προκαλεί σάλο!</h1>
      <address>
        <time datetime="2019-11-20T11:15:59+00:00">20 Nov 2019, 11:15</time>
      </address>
      <p>«Φωτιά» έρχονται να βάλουν οι «βιντεοκασέτες» της Νταϊάνα, που αναμένεται να προβληθούν σε ντοκιμαντέρ για τη ζωή της με αφορμή τη συμπλήρωση 20 χρόνων από τον θάνατό της!</p>
      <p>Πρόκειται για βιντεοκασέτες στις οποίες φαίνεται η ίδια η πριγκίπισσα να μιλά για τη ζωή της στον καθηγητή ορθοφωνίας Πέτερ Σέτελεν (τον είχε προσλάβει για να κάνει μαθήματα για να μιλά καλύτερα στις ομιλίες της), στο ανάκτορο του Κένσιγκτον. Θεωρείται ότι βιντεοσκοπήθηκαν μεταξύ 1992 και 1993.</p>
      <p>Οι βιντεοκασέτες αυτές αποτελούν τη βάση ενός νέου ντοκιμαντέρ του Channel 4 για τη ζωή της αδικοχαμένης πριγκίπισσας.</p>
      <p>Στα αποσπάσματα αυτή η Νταϊάνα φαίνεται να υποστηρίζει ότι πριν από τον γάμο είχε συναντήσει τον Κάρολο μόλις 13 φορές.</p>
      <p>«Με έπαιρνε τηλέφωνο κάθε μέρα επί μια εβδομάδα και μετά δεν μου μιλούσε για τις επόμενες τρεις. Πολύ παράξενο», ακούγεται να λέει. «Η συγκίνηση όταν μου τηλεφωνούσε ήταν τεράστια και έντονη», προσθέτει.</p>
      <p>Η Νταϊάνα δεν είχε διστάσει να κάνει αποκαλύψεις ακόμη και για τη σεξουαλική της ζωή με τον Κάρολο. Είπε ότι ο πρίγκιπας δεν ζητούσε ποτέ να κάνουν σεξ, κάτι που η ίδια πίστευε οι οφειλόταν στο γεγονός ότι είχε σχέση με την Καμίλα Πάρκελ-Μπόουλς (την οποία παντρεύτηκε μετά τον θάνατο της Lady D).</p>
      <p>Φυσικά, η Νταϊάνα δεν έμεινε εκεί. «Κάναμε σεξ μια φορά στις τρεις εβδομάδες περίπου και νομίζω ότι δεν ήταν τυχαίο. Συχνά έβλεπε την κυρία του (σ.σ.: έτσι αποκαλούσε η Νταϊάνα την Καμίλα) κάθε τρεις εβδομάδες πριν παντρευτούμε».</p>
      <p>Η ίδια περιέγραψε τον γάμο της ως τη χειρότερη ημέρα της ζωής της και προσέθεσε: «Αν μπορούσα να γράψω το δικό μου σενάριο, θα τον έστελνα στον αγύριστο μαζί με τη γυναίκα του (σ.σ. :την Καμίλα)».</p>
      <p>Η διαμάχη για τις κασέτες</p>
      <p>Ο Σέτελεν μετά τον θάνατο της πριγκίπισσας πούλησε τις κασέτες της Νταϊάνα και ήρθε σε αντιπαράθεση με την οικογένειά της, η οποία για χρόνια μπλόκαρε την προβολή τους. Το 2004 το αμερικανικό CNBC πρόβαλε κάποια αποσπάσματα και κάποια θα δουν για πρώτη φορά το φως της δημοσιότητας στο ντοκιμαντέρ του Channel 4.</p>
    </article>
  </body>
</html>