<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121053/znany-kulturysta-z-zakazem-wjazdu-do-polski.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T11:43:00+00:00"/>
    <meta property="og:title" content="Znany kulturysta z zakazem wjazdu do Polski"/>
    <meta property="og:description" content="Rosyjski kulturysta Konstantin B. ps. „Truvor” trafił na listę osób niepożądanych na terytorium RP – informuje RMF FM. Powód? Jest liderem organizacji neonazistowskiej."/>
  </head>
  <body>
    <article>
      <h1>Znany kulturysta z zakazem wjazdu do Polski</h1>
      <address>
        <time datetime="2019-11-20T11:43:00+00:00">20 Nov 2019, 11:43</time>
      </address>
      <h4>Rosyjski kulturysta Konstantin B. ps. „Truvor” trafił na listę osób niepożądanych na terytorium RP – informuje RMF FM. Powód? Jest liderem organizacji neonazistowskiej.</h4>
      <p>Z ustaleń RMF FM wynika, że decyzja w tej sprawie zapadła na wniosek szefa Agencji Bezpieczeństwa Wewnętrznego. Materiały zgromadzone przez Agencję wykazały, że Konstantin B. jest liderem neonazistowskiej organizacji "PPDM" - tzw. "Grupy Dziadka Mroza", złożonej z rosyjskich ekstremistów. Według ABW, organizacja ta działa w sposób charakterystyczny dla zorganizowanych grup przestępczych.</p>
      <p>Rosyjski kulturysta ma mieć związki ze środowiskami neonazistowskimi, w tym polskimi. Ma nawet wytatuowaną na ciele swastykę.</p>
      <p>"W ocenie Agencji, nieskrępowana obecność Rosjanina na terytorium RP niesie ze sobą zagrożenie dla bezpieczeństwa i porządku publicznego, a także godzi w interes RP, w tym międzynarodowy wizerunek państwa" - czytamy w komunikacie ABW, którego treść cytuje rozgłośnia.</p>
      <footer>/ Źródło: <a href="http://www.rmf24.pl/">RMF 24<br/></a>/ api</footer>
    </article>
  </body>
</html>