<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-price-fall-on-wednesday-2859521.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T11:20:53+00:00"/>
    <meta property="og:title" content="सोने की कीमतों में आई जबरदस्त गिरावट, जानें आज का Gold रेट"/>
    <meta property="og:description" content="आज बुधवार को सोने और चांदी के भाव में जबरदस्त गिरावट देखी गई। विदेशों में पीली धातु में रही तेजी के बीच दिल्ली सरार्फा बाजार में ज्वैलर्स के पास डिमांड कम रहने के कारण सोने का भाव 150 रुपये टूटकर..."/>
  </head>
  <body>
    <article>
      <h1>सोने की कीमतों में आई जबरदस्त गिरावट, जानें आज का Gold रेट</h1>
      <address><time datetime="2019-11-20T11:20:53+00:00">20 Nov 2019, 11:20</time> by <a rel="author">एजेंसी,नई दिल्ली</a></address>
      <p>आज बुधवार को सोने और चांदी के भाव में जबरदस्त गिरावट देखी गई। विदेशों में पीली धातु में रही तेजी के बीच दिल्ली सरार्फा बाजार में ज्वैलर्स के पास डिमांड कम रहने के कारण सोने का भाव 150 रुपये टूटकर 39,470 रुपये प्रति 10 ग्राम पर आ गया। वहीं चांदी का भाव 20 रुपये फिसलकर 46,250 रुपये प्रति किलोग्राम पर आ गया। </p>
      <p>लंदन और न्यूयॉर्क से मिली जानकारी के अनुसार अमेरिका और चीन के बीच करीब एक साल से जारी व्यापार युद्ध में तनाव बढ़ने से सोने में तेजी देखी गई है। अमेरिकी राष्ट्रपति डोनाल्ड ट्रंप ने मंगलवार को कहा कि यदि चीन के साथ इस मुद्दे पर समझौता नहीं होता है तो चीनी से आयातित और सामानों पर आयात शुल्क बढ़ाया जा सकता है। इससे सोना हाजिर आज 1.60 डॉलर चढ़कर 1,475.75 डॉलर प्रति औंस पर पहुँच गया। मंगलवार को भी इसमें करीब आधा फीसदी की तेजी रही थी।</p>
      <p>दिसंबर का अमेरिकी सोना वायदा भी 1.30 डॉलर की गिरावट के साथ 1,475.60 डॉलर प्रति औंस बोला गया। चांदी हाजिर भी 0.02 डॉलर फिसलकर 17.12 डॉलर प्रति औंस पर आ गया।</p>
      <p>
        <a href="https://www.livehindustan.com/uttar-pradesh/story-e-challan-now-modern-device-will-cuts-your-challan-you-will-be-able-to-pay-penalty-on-the-spot-2860801.html">अब आधुनिक डिवाइस से कटेगा ई-चालान, मौके पर ही जमा करा सकेंगे जुर्माना</a>
      </p>
      <p>स्थानीय बाजार में सोना स्टैंडर्ड 150 रुपये उतरकर 39,470 रुपये प्रति 10 ग्राम पर आ गया। सोना बिटुर भी इतनी ही गिरावट के साथ 39,300 रुपये प्रति दस ग्राम के भाव बिका। वहीं, आठ ग्राम वाली गिन्नी 100 रुपये की बढ़त के साथ 30,300 रुपये प्रति किलोग्राम पर पहुँच गयी।</p>
      <p>सोने के साथ चांदी में भी मामूली नरमी रही। चांदी हाजिर 20 रुपये की नरमी के साथ 46,250 रुपये प्रति किलोग्राम पर रही। चांदी वायदा 127 रुपये टूटकर 44,721 रुपये प्रति किलोग्राम बोली गयी। सिक्का लिवाली और बिकवाली गत दिवस के क्रमश: 910 रुपये और 920 रुपये प्रति इकाई पर टिके रहे।</p>
      <p><b>आज ये रहा सोने और चांदी का भाव</b><br/>सोना स्टैंडर्ड प्रति 10 ग्राम..... 39,470 रुपये<br/>सोना बिटुर प्रति 10 ग्राम .......39,300 रुपये<br/>चांदी हाजिर प्रति किलोग्राम.....46,250 रुपये<br/>चांदी वायदा प्रति किलोग्राम.....44,721 रुपये<br/>सिक्का लिवाली प्रति इकाई ......... 910 रुपये  <br/>सिक्का बिकवाली प्रति इकाई........ 920 रुपये<br/>गिन्नी प्रति आठ ग्राम............ 30,300 रुपये<br/><a href="https://www.livehindustan.com/business/story-sbi-pension-account-life-certificate-online-submission-ten-days-left-2859263.html">SBI बैंक में है अकाउंट तो अगले 10 दिन में कर लें ये काम, नहीं तो फंस जाएगा पैसा</a></p>
    </article>
  </body>
</html>