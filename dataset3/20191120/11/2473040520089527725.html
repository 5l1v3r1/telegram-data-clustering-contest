<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247012/dna-cristian-boureanu-avea-1-6-milioane-de-euro-intr-o-banca-din-marea-britanie.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T11:02:19+00:00"/>
    <meta property="og:title" content="DNA: Cristian Boureanu avea 1,6 milioane de euro intr-o banca din Marea Britanie"/>
    <meta property="og:description" content="Fostul deputat Cristian Boureanu are 1.684.795 de euro in doua conturii deschise la o banca din Marea Britanie. Unul dintre conturi a fost deschis pe numele unei firme controlate de fostul deputat, iar altul este chiar in numele sau."/>
  </head>
  <body>
    <article>
      <h1>DNA: Cristian Boureanu avea 1,6 milioane de euro intr-o banca din Marea Britanie</h1>
      <address>
        <time datetime="2019-11-20T11:02:19+00:00">20 Nov 2019, 11:02</time>
      </address>
      <p>
        <b>Fostul deputat Cristian Boureanu are 1.684.795 de euro in doua conturii deschise la o banca din Marea Britanie. Unul dintre conturi a fost deschis pe numele unei firme controlate de fostul deputat, iar altul este chiar in numele sau.</b>
      </p>
      <p>Procurorii DNA au indisponibilizat acesti bani in cadrul anchetei privind lucrarile la tronsonul de cale ferata Bucuresti-Constanta. Detaliile apar in rechizitoriul in care fostul ministru al Finantelor, Sebastian Vladescu, a fost trimis in judecata, in stare de libertate, pentru luare de mita si trafic de influenta, scrie <a href="http://Ziare.com/">Ziare.com</a>.</p>
      <p>De asemenea, au fost trimisi in judecata Cristian Boureanu, fostul secretar de stat din Ministerul Transporturilor Constantin Dascalu, Mircea Ionut Costea, fost angajat in cadrul Ministerului Finantelor, dar si administratorul unei firme.</p>
      <p>Sume uriase de bani au fost date unor oficiali romani in acest caz, potrivit DNA. Este vorba de "comisioane" de aproximativ 20 de milioane de euro.</p>
      <p>
        <b>Acuzatiile DNA</b>
      </p>
      <p>Cristian Boureanu a fost trimis in judecata in acest caz pentru trafic de influenta, fapte care ar fi fost facute in calitate de secretar de stat si vicepresedinte PDL.</p>
      <p>Fostul politician este acuzat ca ar fi primit spaga suma de 2.111.799 de euro pentru a-si exercita influenta politica (era lider marcant al PDL) pe langa sefii Ministerului Transporturilor in favoarea companiei straine.</p>
      <p>Procurorii DNA au incercat sa puna sechestru pe averea lui Boureanu, bunuri imobile si mobile, potrivit rechizitoriului.</p>
      <p>Conform procesului verbal, bunurile imobile situate in Romania care au fost detinute de Boureanu au fost ulterior vandute in cadrul unor executari silite demarate de diverse unitati bancare.</p>
      <p>
        <b>Potrivit rechizitoriului, fostul politician a declarat ca nu mai detine alte bunuri mobile sau imobile.</b>
      </p>
      <p>"<b>Pe parcursul urmaririi penale au fost identificate, insa, sume de bani detinute de inculpatul Boureanu Cristian in conturi deschise in nume personal sau in numele unor companii al caror beneficiar real este inculpatul, cu sediul in Marea Britanie, Bulgaria si Lituania</b>," arata procurorii.</p>
      <p>Anchetatorii au emis ordine de sechestrare a banilor, iar in acest sens au fost emise ordine de indisponibilizare, transmise autoritatilor competente din Marea Britanie, Bulgaria si Lituania.</p>
      <p>Astfel, in Marea Britanie au fost gasite in doua conturi bancare sumele de 1.636.946,97 de euro - cont deschis pe numele unei societati controlate de Boureanu si 47.848,20 de euro - cont deschis pe numele politicianului.</p>
      <p>
        <b>Sechestre grele</b>
      </p>
      <p>Potrivit procurorilor, pentru stabilirea circuitelor financiare din acest caz, in care au fost implicate 43 de companii offshore, si pentru identificarea bunurilor detinute de inculpati pe teritoriul altor state, DNA a cooperat cu organele judiciare din 7 jurisdictii: Austria, Elvetia, Cipru, Marea Britanie, Statele Unite ale Americii, Lituania si Bulgaria.</p>
      <p>Printre bunurile identificate si indisponibilizate in cursul urmaririi penale se gasesc:<br/>- Suma de 964.187,70 euro detinuta intr-un cont bancar din Elvetia;<br/>- Suma de 1.684.795 euro detinuta intr-un cont bancar din Marea Britanie (<i>cazul lui Cristian Boureanu - n.red.</i>);<br/>- Suma de 527.265 euro detinuta la mai multe banci din Romania;<br/>- Suma de 214.874 euro dintr-un cont deschis la Agentia Nationala a Bunurilor Indisponibilizate;<br/>- O casa, 13 <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">apartamente</a> si 5 garaje situate in Bucuresti, un apartament in Neptun, 3 apartamente in Navodari, mai multe terenuri in jud. Ilfov si Prahova, evaluate la 2.588.140 euro;<br/>- O vila si un teren situate in Cipru evaluata la 910.000 euro;<br/>- Actiuni detinute la 11 societati comerciale, evaluate la sumele de 1.435.000 euro si 770.880 lei;<br/>- Poprirea unor sume de 7.083.784 lei, 249.049 euro si 92.935 USD datorate inculpatilor de terte persoane</p>
    </article>
  </body>
</html>