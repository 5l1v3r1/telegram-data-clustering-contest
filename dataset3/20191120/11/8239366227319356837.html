<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sogodni_yuni_lvivyany_na_1_den_stanut_posadovtsyamy_miskrady_331203.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T11:06:00+00:00"/>
    <meta property="og:title" content="Юні львів’яни на 1 день стануть посадовцями міськради"/>
    <meta property="og:description" content="Як повідомили Гал-інфо у прес-службі ЛМР, у Львові стартував проєкт ʺВеликий день маленьких громадянʺ, приурочений 30-річчю від дня прийняття Конвенції ООН про права дитини."/>
  </head>
  <body>
    <article>
      <h1>Юні львів’яни на 1 день стануть посадовцями міськради</h1>
      <h2>Як повідомили Гал-інфо у прес-службі ЛМР, у Львові стартував проєкт ʺВеликий день маленьких громадянʺ, приурочений 30-річчю від дня прийняття Конвенції ООН про права дитини.</h2>
      <address>
        <time datetime="2019-11-20T11:06:00+00:00">20 Nov 2019, 11:06</time>
      </address>
      <slideshow>
        <figure>
          <img src="https://galinfo.com.ua/media/gallery/full/m/a/malenkilvivyany3.jpg"/>
          <figcaption>Сьогодні юні львів’яни на 1 день стануть посадовцями міськради</figcaption>
        </figure>
        <figure>
          <img src="https://galinfo.com.ua/media/gallery/full/m/a/malenkilvivyany.jpg"/>
          <figcaption>Сьогодні юні львів’яни на 1 день стануть посадовцями міськради</figcaption>
        </figure>
        <figure>
          <img src="https://galinfo.com.ua/media/gallery/full/m/a/malenkilvivyany1.jpg"/>
          <figcaption>Сьогодні юні львів’яни на 1 день стануть посадовцями міськради</figcaption>
        </figure>
        <figure>
          <img src="https://galinfo.com.ua/media/gallery/full/m/a/malenkilvivyany2.jpg"/>
          <figcaption>Сьогодні юні львів’яни на 1 день стануть посадовцями міськради</figcaption>
        </figure>
        <figure>
          <img src="https://galinfo.com.ua/media/gallery/full/m/a/malenkilvivyany4.jpg"/>
          <figcaption>Сьогодні юні львів’яни на 1 день стануть посадовцями міськради</figcaption>
        </figure>
        <figure>
          <img src="https://galinfo.com.ua/media/gallery/full/m/a/malenkilvivyany5.jpg"/>
          <figcaption>Сьогодні юні львів’яни на 1 день стануть посадовцями міськради</figcaption>
        </figure>
        <figure>
          <img src="https://galinfo.com.ua/media/gallery/full/m/a/malenkilvivyany7.jpg"/>
          <figcaption>Сьогодні юні львів’яни на 1 день стануть посадовцями міськради</figcaption>
        </figure>
        <figure>
          <img src="https://galinfo.com.ua/media/gallery/full/m/a/malenkilvivyany8.jpg"/>
          <figcaption>Сьогодні юні львів’яни на 1 день стануть посадовцями міськради</figcaption>
        </figure>
        <figure>
          <img src="https://galinfo.com.ua/media/gallery/full/m/a/malenkilvivyany6.jpg"/>
          <figcaption>Сьогодні юні львів’яни на 1 день стануть посадовцями міськради</figcaption>
        </figure>
      </slideshow>
      <p>Сьогодні, 20 листопада, юні львів’яни випробують на собі ролі посадовців міськради: проведуть день за графіком міського голови та його заступників, візьмуть участь у виїздах на локації по районах Львова чи навіть проведуть робочі наради. Стартував проєкт із зустрічі дітей з мером міста Андрієм Садовим та іншими посадовцями, розподілу обов’язків та формування робочого графіку.</p>
      <p>ʺСьогодні я дуже радий, адже ви готові брати відповідальність за місто. Коли хтось робить роботу добре, то львів’яни завжди щасливі, але, з іншого боку, мешканці завжди мають нарікання. Тому мій принцип дуже простий: все, що добре, зробили львів’яни, а те, що погано, те зробив мер. У нас є багато керівників департаментів та управлінь, з якими ви всі сьогодні познайомитесь і будете плідно працювати. Наша робота — це служба, тому нас можна в будь-яку секунду підняти, щоб терміново виконувати свої обов’язки. Поки львів’яни відпочивають, місто має продовжувати працюватиʺ, — зазначив Андрій Садовий.</p>
      <p>Сьогодні обов’язки міського голови Львова виконуватиме Вікторія Кравець, якій Андрій Садовий вручив ключі від кабінету мера.</p>
      <p>Нагадаємо, мета проєкту ʺВеликий день маленьких громадянʺ — дати дітям відчути свою важливість, незважаючи на вік. У межах програми дня — апаратна нарада для керівників структурних підрозділів міськради за участі юних ʺпосадовцівʺ. Проводитиме її Вікторія Кравець, яка цього дня виконуватиме обов’язки міського голови Львова. Також опісля відбудуться екскурсія для дітей молодшого віку (4−5 років) Львівською міською радою та захід ʺІсторія успіхуʺ незвичайного формату, на якому діти ділитимуться з дорослими своїми досягненнями.</p>
      <p>Організатори заходу: Дитяча дорадча рада при Львівській міській раді, КУ Інститут міста, КУ Молодвіж.Центр.Львів, Управління ʺСлужба у справах дітейʺ та інші підрозділи Львівської міської ради.</p>
      <p>Нагадаємо, як писало Гал-інфо, у Львові перебудують дитячу бібліотеку "Під Високим Замком" у <a href="https://galinfo.com.ua/news/u_lvovi_perebuduyut_dytyachu_biblioteku_pid_vysokym_zamkom_u_suchasnu_mediateku_331162.html">сучасну медіатеку</a>.</p>
    </article>
  </body>
</html>