<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-teamball-23502520-handbal-ivona-pavicevic-lasata-acasa-muntenegru-dupa-scandalul-dopaj-corona-brasov.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T11:30:00+00:00"/>
    <meta property="og:title" content="CM Handbal (f): Ivona Pavicevic, lăsată acasă de Muntenegru după scandalul de dopaj de la Corona Brașov"/>
    <meta property="og:description" content="Federaţia de Handbal din Muntenegru a anunțat că Ivona Pavicevic, jucătoare legitimată la Corona Brașov, nu va face deplasarea în Japonia pentru Campionatul Mondial, după ce clubul din"/>
  </head>
  <body>
    <article>
      <h1>CM Handbal (f): Ivona Pavicevic, lăsată acasă de Muntenegru după scandalul de dopaj de la Corona Brașov</h1>
      <address><time datetime="2019-11-20T11:30:00+00:00">20 Nov 2019, 11:30</time> by <a rel="author">Diana Ene</a></address>
      <p><b>Federaţia de Handbal din Muntenegru a anunțat că Ivona Pavicevic, jucătoare legitimată la Corona Bra</b><b>șov, nu va face deplasarea în Japonia pentru Campionatul Mondial, după ce clubul din România este suspectat că a utilizat terapia cu laser intravenos, procedură interzisă de WADA. </b><br/><br/>"Îmi exprim regretul că m-am expus într-o astfel de situație. Respect decizia federației și a selecționerilor de a nu merge în Japonia pentru a nu pune echipa într-o eventuală situație neplăcută. Cu toată inima sunt alături de fete și sper să fac și eu parte din echipă cât mai repede",<b> a comentat Ivona Pavicevic.<br/></b><br/>"Îmi pare foarte rău că Ivona se află în această situație. Rămâne în continuare leoaica noastră. O susținem în orice situație dificlă", <b>a declarat Per Johansson, selecționerul Muntenegrului.<br/></b><b><br/></b>Din lotul României pentru Campionatul Mondial au fost excluse două jucătoare de la Corona Brașov: Cristina Laslo și Bianca Bazaliu. Ele au fost înlocuite de Anca Polocoșer (CS Minaur Baia Mare) și Patricia Vizitiu (SCM Craiova). Legitimate tot la Corona Brașov, Eliza Buceschi și Daria Bucur merg până la urmă în Japonia.<br/><b><br/></b>Campionatul Mondial de handbal feminin va avea loc între 30 noiembrie şi 15 decembrie, în Japonia. Jucătoarele române vor pleca miercuri, 20 noiembrie, în Japonia.<br/><br/>Naţionala Muntenegrului face parte din Grupa C la turneul final, alături de România, Ungaria, Muntenegru, Spania, Senegal şi Kazahstan, urmând să debuteze cu o partidă în faţa Spaniei, la 30 noiembrie. Pentru a avansa în Main Round, România trebuie să se claseze în Top 3 în Grupa C.<br/><br/><br/>  </p>
    </article>
  </body>
</html>