<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/crime/artikel/4928211/nicky-verstappen-pop-moest-verdachte-laten-breken-tijdens-verhoor"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T11:08:36+00:00"/>
    <meta property="og:title" content="'Nicky Verstappen-pop moest verdachte laten breken'"/>
    <meta property="og:description" content="De rechercheurs die Jos B. hebben ondervraagd, de man die wordt verdacht van het ombrengen van de 11-jarige Nicky Verstappen in 1998, hebben bij de verhoren 'werkelijk alles uit de kast gehaald'."/>
  </head>
  <body>
    <article>
      <h1>'Nicky Verstappen-pop moest verdachte laten breken'</h1>
      <address>
        <time datetime="2019-11-20T11:08:36+00:00">20 Nov 2019, 11:08</time>
      </address>
      <p>De rechercheurs die Jos B. hebben ondervraagd, de man die wordt verdacht van het ombrengen van de 11-jarige Nicky Verstappen in 1998, hebben bij de verhoren 'werkelijk alles uit de kast gehaald'.</p>
      <p>Dat zei B.'s advocaat Gerald Roethof voor aanvang van de vijfde inleidende zitting in deze zaak. Zo werd er volgens Roethof een pop gebruikt die 'kennelijk Nicky moest voorstellen'.</p>
      <h3>Foto's van plaatsen delict</h3>
      <p>Die pop werd de verhoorkamer binnengedragen met de bedoeling om de verdachte 'te laten breken'. Ook werden overal in de verhoorkamer foto's opgehangen van de plaatsen delict en bleven de rechercheurs een spervuur van vragen op B. afvuren. Volgens zijn advocaat is B. tijdens de verhoren blijven zwijgen.</p>
      <figure>
        <iframe data-src="https://twitter.com/thejermaine/status/1197092349945495552" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Zaanse verhoormethode</h3>
      <p>Roethof noemt het een 'Zaanse verhoormethode light'. De Zaanse verhoormethode is een omstreden - en sinds 1996 verboden - methode waarbij verdachten dagenlang intensief worden verhoord. Zo worden verdachten tijdens het verhoor bijvoorbeeld met vergaande foto's geconfronteerd om de misdaadsituatie te laten herleven.</p>
      <p>B. is vandaag zelf aanwezig in de rechtszaal in Maastricht, waar hij hoorde hoe het Openbaar Ministerie de verdenkingen tegen hem wil verzwaren van doodslag naar gekwalificeerde doodslag. Dat laatste wil zeggen dat iemand is gedood om een ander strafbaar feit te verdoezelen.Â </p>
      <p>Volgens het OM heeft B. de 11-jarige Nicky Verstappen gedood nadat hij hem seksueel had misbruikt. Voor moord en gekwalificeerde doodslag geldt dezelfde maximale straf, het verschil tussen deze twee is dat een moord met voorbedachten rade is gepleegd.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/crime/artikel/4821211/journalisten-spannen-kort-geding-aan-zaak-nicky-verstappen"/>
        <a href="https://www.rtlboulevard.nl/entertainment/news/artikel/4819716/deel-brunssummerheide-afgezet-wegens-zaak-nicky-verstappen"/>
        <a href="https://www.rtlboulevard.nl/video/tv-fragmenten/video/4927386/ex-verloofde-johnny-de-mol-dient-tuchtklacht"/>
        <a href="https://www.rtlboulevard.nl/entertainment/news/artikel/4927021/boef-krijgt-geen-straf-voor-snelheidsovertredingen"/>
        <a href="https://www.rtlboulevard.nl/video/tv-fragmenten/video/4924711/jeugdjournaal-presentatrice-duikt-wereld-forensische-opsporing"/>
        <a href="https://www.rtlboulevard.nl/video/tv-fragmenten/video/4921696/uitspraken-ex-vriend-proces-humeyra-zorgen-voor-ophef"/>
      </related>
      <related>
        <a href="https://www.rtlboulevard.nl/crime/artikel/4827296/advocaat-jos-b-ziet-geen-meerwaarde-schouw"/>
      </related>
      <related>
        <a href="https://www.rtlboulevard.nl/crime/artikel/4736006/jos-b-nicky-verstappen-blijft-vastzitten-plaats-delict-bezoeken"/>
      </related>
    </article>
  </body>
</html>