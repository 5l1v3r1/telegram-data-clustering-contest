<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/kabmin-vnis-zmini-do-planu-vikonannya-asociaciji-z-jes-641173.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T11:05:32+00:00"/>
    <meta property="og:title" content="Кабмін вніс зміни до плану виконання асоціації з ЄС"/>
    <meta property="og:description" content="Уряд також відкрив для громадськості доступ до «Пульсу Угоди» – онлайн-системи моніторингу реалізації угоди про асоціацію з ЄС"/>
  </head>
  <body>
    <article>
      <h1>Кабмін вніс зміни до плану виконання асоціації з ЄС</h1>
      <address>
        <time datetime="2019-11-20T11:05:32+00:00">20 Nov 2019, 11:05</time>
      </address>
      <h4>Уряд також відкрив для громадськості доступ до «Пульсу Угоди» – онлайн-системи моніторингу реалізації угоди про асоціацію з ЄС</h4>
      <p>Кабінет міністрів ухвалив постанову, якою вніс зміни до плану заходів з виконання угоди про асоціацію між Україною та Європейським Союзом.</p>
      <p>Про це повідомляє <a href="https://www.kmu.gov.ua/news/uryad-vnis-zmini-do-planu-zahodiv-z-vikonannya-ugodi-pro-asociaciyu-ukrayini-z-yes">Урядовий портал</a>.</p>
      <p>«Оновлений план враховує поглиблення двосторонніх відносин Україна-ЄС та низку ухвалених двосторонніми органами асоціації рішень за останні роки. План заходів спрямований на виконання цілей програми діяльності уряду, а саме досягнення відповідності України критеріям членства в Європейському Союзі», - йдеться у повідомленні.</p>
      <p>Зазначається, що оновлений документ актуалізує, доповнює та узгоджує завдання із правом ЄС, яке динамічно розвивається.</p>
      <p>Завдання, які були оновлені, належать до таких сфер: митна і фінансова політика, оподаткування, підприємництво, фінансові послуги та конкуренція; юстиція, соціальні та гуманітарні питання; транспорт; енергетика та енергоефективність; цифрова сфера, наука, технології та інновації; природокористування та інші.</p>
      <p>«Рішення уряду дозволяє «перепрошити» програмне забезпечення для операційної системи європейської інтеграції України. Це пришвидшить рух України до ЄС, паралельно зробити такий рух більш прозорим, а владу - реально підзвітною громадянам України», - зазначають в уряді.</p>
      <p>Раніше  уряд також відкрив для громадськості доступ до <a href="http://pulse.eu-ua.org/">«Пульсу угоди</a>» - онлайн-системи моніторингу реалізації плану заходів з виконання угоди про асоціацію між Україною та Європейським Союзом.</p>
      <related>
        <a href="https://glavcom.ua/news/v-ukrajini-nabuv-chinnosti-zakon-pro-institut-ekonomichnogo-operatora--638279.html"/>
        <a href="https://glavcom.ua/news/noviy-uryad-hoche-pidkrutiti-deshcho-v-ugodi-pro-asociaciyu-z-jes--635220.html"/>
        <a href="https://glavcom.ua/country/politics/nova-glava-jevrokomisiji-hoche-priskoriti-asociaciyu-z-ukrajinoyu-624294.html"/>
      </related>
    </article>
  </body>
</html>