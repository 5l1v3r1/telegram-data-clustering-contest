<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/20/koleden-bonus-ot-40-lv-za-nai-bednite-pensioneri.430216"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T11:03:00+00:00"/>
    <meta property="og:title" content="Коледен бонус от 40 лв. за най-бедните пенсионери"/>
    <meta property="og:description" content="Добавката ще получат възрастните хора с пенсия до 363 лв. | Dnes.bg"/>
  </head>
  <body>
    <article>
      <h1>Коледен бонус от 40 лв. за най-бедните пенсионери</h1>
      <h2>Добавката ще получат възрастните хора с пенсия до 363 лв.</h2>
      <address><time datetime="2019-11-20T11:03:00+00:00">20 Nov 2019, 11:03</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Традиционният "коледен бонус" от 40 лв. ще получат най-бедните пенсионери.</p>
      <p>Правим за осми път, това означава, че близо половин милиард са дадени повече за пенсионерите по време на нашето управление, коментира премиерът Бойко Борисов в началото на днешното правителствено заседание.</p>
      <p>Добавката ще получат възрастните хора с пенсия или сбор от пенсиите им за декември до 363 лв. включително. Толкова е размерът на линията на бедност за следващата 2020 г. определен от Министерския съвет.</p>
      <p>По този начин ще бъдат подпомогнати 1 276 200 пенсионери, съобщи социалният министър Бисер Петков.</p>
      <p>За целта кабинетът отпуска по бюджета на ДОО около 51 млн. лв. за еднократното изплащане на допълнителните пари. Тези средства ще бъдат за сметка на преструктуриране на разходите и трансферите по централния бюджет за 2019 г.</p>
      <p>Премиерът Бойко Борисов напомни и че от 1 юли догодина пенсиите ще се увеличат с 6.7%, а минималната пенсия ще бъде 250 лв. Мисля, че програмата в пълния й обем се изпълнява между ГЕРБ и Обединените патриоти, коментира той.<br/> </p>
    </article>
  </body>
</html>