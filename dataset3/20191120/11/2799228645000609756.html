<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/entertainment/mehmood-comedy-scenes-from-movies-watch-padosan-sadhu-aur-shaitaan-do-phool-gumnaam-pyar-kiye-ja-ziddi-meherbaan-some-comedy-scenes"/>
    <meta property="og:site_name" content="inkhabar"/>
    <meta property="article:published_time" content="2019-11-20T11:25:00+00:00"/>
    <meta property="og:title" content="Mehmood Comedy Scenes From Movies: बॉलीवुड में कॉमेडी किंग कहे जाने वाले महमूद के सबसे यादगार सीन जिन्हें देखकर आप भी खिलखिला उठेंगे"/>
    <meta property="og:description" content="Mehmood Comedy Scenes From Movies: बॉलीवुड में कॉमेडी किंग के नाम से मशहूर रहे एक्टर महमूद अली ने अपने फिल्मी करियर के दौैरान सिने प्रेमियों को खूब हंसाया. पर्दे पर जिस तरह की कॉमेडी उन्होंने की वैसी कॉमेडी आज तक कोई हास्य कलाकार नहीं कर सका. महमूद ने दर्जनों फिल्मों में हास्य अभिनेता की भूमिका निभाई. 1932 में मुंबई में जन्में महमूद ने बाल कलाकार के तौर पर फिल्मों में काम करना शुरू किया. लेकिन आगे जाकर वह कॉमडी किंग साबित हुए. फिल्मों में अपने किरदारों से लोगों के हंसाने वाले महमूद ने साल 2004 में इस दुनिया को अलविदा कह दिया."/>
  </head>
  <body>
    <article>
      <h1>Mehmood Comedy Scenes From Movies: बॉलीवुड में कॉमेडी किंग कहे जाने वाले महमूद के सबसे यादगार सीन जिन्हें देखकर आप भी खिलखिला उठेंगे</h1>
      <h2>Mehmood Comedy Scenes From Movies: बॉलीवुड में कॉमेडी किंग के नाम से मशहूर रहे एक्टर महमूद अली ने अपने फिल्मी करियर के दौैरान सिने प्रेमियों को खूब हंसाया. पर्दे पर जिस तरह की कॉमेडी उन्होंने की वैसी कॉमेडी आज तक कोई हास्य कलाकार नहीं कर सका. महमूद ने दर्जनों फिल्मों में हास्य अभिनेता की भूमिका निभाई. 1932 में मुंबई में जन्में महमूद ने बाल कलाकार के तौर पर फिल्मों में काम करना शुरू किया. लेकिन आगे जाकर वह कॉमडी किंग साबित हुए. फिल्मों में अपने किरदारों से लोगों के हंसाने वाले महमूद ने साल 2004 में इस दुनिया को अलविदा कह दिया.</h2>
      <address><time datetime="2019-11-20T11:25:00+00:00">20 Nov 2019, 11:25</time> by <a rel="author">इनखबर टीम</a></address>
      <p><b>बॉलीवुड डेस्क, मुंबई.</b> हिंदी फिल्मों में अगर हास्य कलाकारों पर नजर डाली जाए तो एक्टर महमूद का नाम सबसे ऊपर आता है. फिल्मी करियर के दौरान महमूद ने अपने अभिनय से सिने प्रेमियों को लहालोट कर दिया. फिल्मों में जब कभी हास्य कलाकारों की चर्चा होती है तो महमूद का नाम बड़ी शिद्दत से लिया जाता है. उन्होंने फिल्मों में ऐसे कई हास्य किरदार निभाए जिनके चलते सिने प्रेमी आज भी ठहाके लगाने पर मजबूर हो जाते हैं. गुजर जमाने में हास्य कलाकारों में महमूद शीर्ष पर थे. कहने के लिए उनके बाद फिल्मों में कई हास्य कलाकार आए लेकिन जो मुकाम महमूद ने हासिल किया दूसरे कलाकार नहीं कर पाए. महमूद का पूरा नाम महमूद अली था. आज हम आपके लिए उनकी कुछ फिल्मों कॉमेडी सीन लेकर आए हैं.<br/><br/>महमूद का जन्म 1932 में मुंबई में हुआ. 11 वर्ष की ही उम्र में उन्होंने फिल्मों में काम करना शुरू कर दिया. उनकी पहली हिंदी फिल्म किस्मत थी जो 1943 में आई. इस फिल्म में उन्होंने बाल कलाकार के रूप में काम किया. इसके बाद 1945 में उन्होंने फिल्म संन्यासी में एक्टिंग की. इस फिल्म में वह बांके की भूमिका में थे.<br/><br/><b>फिल्म गुमनाम 1966</b><br/><br/>साल 1966 में डायरेक्टर राजा नवाथे की फिल्म गुमनाम आई. इस फिल्म में मनोज कुमार और नंदा लीड रोल में थी. वहीं भारी भरकम आवाज वाले प्राण दूसरी तरफ थे. लेकिन इन स्टार्स के बीच सबसे ज्यादा सिने प्रेमियों को महमूद ने हंसाया. इस मूवी में महमूद बटलर की भूमिका में थे.</p>
      <figure>
        <iframe src="https://www.youtube.com/embed/N4pGeKg0Ads" width="962" height="541" data-service="Youtube" scrolling="no"/>
      </figure>
      <p><b>प्यार किए जा (1966)</b><br/><br/>इसी साल यानी 1966 में ही उनकी एक और  फिल्म आई प्यार किए जा. इस फिल्म में शशि कपूर और मुमता मुख्य भूमिका में थे. उनके अलावा किशोर कुमार और राजश्री भी थीं.  इस मूवी में महमूद ने आत्माराम की भूमिका निभाई. उनकी कॉमेडी से सिने प्रेमी लोट पोट हो गए. फिल्म में ओमप्रकाश के साथ उनकी जोड़ी खूब जमी.</p>
      <figure>
        <iframe src="https://www.youtube.com/embed/JFVH4oSjqOE" width="500" height="375" data-service="Youtube" scrolling="no"/>
      </figure>
      <p><b>साधू और शैतान (1969)</b><br/><br/>1969 में साधू और शैतान फिल्म आई जो कॉमेडी पर आधारित थी. इस मूवी में महमूद ने सिने प्रेमियों का जबरदस्त मनोरंजन किया. महमूद के अलावा ओमप्रकाश और प्राण ने भी अपने किरदारों से सिने प्रेमियोें के दिल जीते. </p>
      <figure>
        <iframe src="https://www.youtube.com/embed/4tAGgjUtNwY" width="500" height="375" data-service="Youtube" scrolling="no"/>
      </figure>
      <p><b>जिद्दी 1964</b><br/><br/>साल 1964 में प्रमोद चक्रवर्ती की फिल्म आई जिद्दी  इस मूवी में ज्वॉय मुखर्जी और आशा पारेख लीड रोल में थे. महमूद ने फिल्म जिद्दी में महेश का रोल किया. इस फिल्म के कई कॉमेडी सीन आज भी हंसने पर मजबूर कर देते हैं. </p>
      <figure>
        <iframe src="https://www.youtube.com/embed/nmhzYl61bdQ" width="962" height="541" data-service="Youtube" scrolling="no"/>
      </figure>
      <p><b>दो फूल 1968</b><br/><br/>साल 1968 में दो फूल फिल्म रिलीज हुई. इस फिल्म के निर्देशक एस रामनाथन थे. लीड एक्टर्स के तौर पर अशोक कुमार और विनोद मेहरा थे. फिल्म दो फूल में महमूद ने पवित्र कुमार राय की भूमिका निभाई.  अपने इस किरदार से उन्होंने दर्शकों को खूब हंसाया. </p>
      <figure>
        <iframe src="https://www.youtube.com/embed/CwGV1m68MR0" width="500" height="375" data-service="Youtube" scrolling="no"/>
      </figure>
      <p><b>दिल तेरा दीवाना 1962</b><br/><br/>शम्मी कपूर और माला सिन्हा के अभिनय से सजी फिल्म दिल तेरा दीवाना साल 1962 में रिलीज हुई. इस फिल्म के निर्देशक बीआर पांथुलू थे. महमूद ने फिल्म दिल तेरा दीवाना में अनोखे का किरदार निभाया. फिल्म में जैसा उनका नाम उन्होंने वैसा ही काम किया. </p>
      <figure>
        <iframe src="https://www.youtube.com/embed/?list=TLPQMjAxMTIwMTlUnVF_DEV3wA" width="1027" height="541" data-service="Youtube" scrolling="no"/>
      </figure>
      <p><b>मेहरबान 1967</b><br/><br/>फिल्म मेहरबान में वह महमूद के गधे वाला सीन भला कौन भूल सकता है. मेहरबान फिल्म 1967 में आई. महमूद इस फिल्म में मधू की भूमिका में थे. इस फिल्म  में महमूद के गधे वाला सीन इतना लोकप्रिय हुआ कि लोग आज भी उस सीन को देखकर ठहाका लगाने पर मजबूर हो जाते हैं.</p>
      <figure>
        <iframe src="https://www.youtube.com/embed/?list=TLPQMjAxMTIwMTlUnVF_DEV3wA" width="962" height="541" data-service="Youtube" scrolling="no"/>
      </figure>
      <p><b>पड़ोसन 1968</b><br/><br/>ज्योति स्वरूप निर्देशित फिल्म पड़ोसन साल 1968 में रिलीज हुई. पड़ोसन में सुनील दत्त और सायरा बानों लीड रोल में थे. इस फिल्म में महमूद ने मास्टर पिल्लई की  किरदार निभाया. महमूद द्वारा पड़ोसन में की  गई कॉमेडी आज भी सिने प्रेमियों द्वारा याद की जाती है. </p>
      <figure>
        <iframe src="https://www.youtube.com/embed/VLdE7TnC8Rw" width="500" height="375" data-service="Youtube" scrolling="no"/>
      </figure>
      <p>
        <b>Also Read:</b>
        <br/>
        <br/>
        <a href="https://www.inkhabar.com/entertainment/kader-khan-comedy-scenes-from-movies-watch-dulahe-raja-coolie-no-1-actor-and-comedian-kader-khan-some-comedy-videos-here">Kader Khan Comedy Scenes From Movies: बॉलीवुड फिल्मों में अपनी शानदार कॉमेडी से सभी को गुदगुदाने वाले कादर खान की इन वीडियो को देख आप भी हंसते-हंसते पकड़ लेंगे पेट</a>
        <br/>
        <br/>
        <a href="https://www.inkhabar.com/entertainment/good-newwz-trailer-review-akshay-kumar-kareena-kapoor-kiara-advani-diljit-dosanjh-film-good-news-will-be-the-blockbuster-at-box-office">Good Newwz Trailer Review: कॉमेडी का ओवर डोज है अक्षय कुमार, करीना कपूर की गुड न्यूज, क्रिसमस पर बॉक्स ऑफिस पर करेगी धमाल</a>
        <br/>
        <br/>
        <a href="https://www.inkhabar.com/entertainment/tabu-hot-sexy-video-tabu-aka-tabassum-in-open-dress-watch-her-sexy-hot-video">Tabu Hot Sexy Video: तब्बू के सेक्सी वीडियो ने इंटरनेट पर मचाई सनसनी, फैंस बोले- OMG</a>
      </p>
      <figure>
        <iframe src="https://www.youtube.com/embed/?list=TLPQMjAxMTIwMTlUnVF_DEV3wA" width="1027" height="541" data-service="Youtube" scrolling="no"/>
      </figure>
      <p> </p>
    </article>
  </body>
</html>