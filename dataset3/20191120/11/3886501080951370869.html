<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119553-djilas-doktor-mali-falsifikuje-javne-podatke-o-zaduzivanju?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-20T11:25:04+00:00"/>
    <meta property="og:title" content="Djilas: Doktor Mali falsifikuje javne podatke o zaduživanju"/>
    <meta property="og:description" content="Predsednik Stranke slobode i pravde (SSP) Dragan Djilas ocenio je danas da je ministar finansija Siniša Mali falsifikovao javne podatke kada je izjavio da se država više ne zadužuje, jer na sajtu ministarstva na čijem je čelu piše da se Srbija zadužila za dodatnih milijardu evra samo od početka godine, što ukupno čini devet milijardi evra duga od početka vlasti Srpske napredne stranke.&quot;Doktore ekonomskih nauka, kako je moguće da se hvalite da smo smanjili javni dug i da ne uzimamo skupe kredite, a budžetom za 2020. ste predvideli 111 milijardi dinara za kamate, dok smo 2011. godine, kada smo bili pred navodnim bankrotstvom, za kamate plaćali 40 milijardi dinara? Da li ste svesni da samo za kamate izdvajamo skoro 50 odsto svih neto zarada koje se isplaćuju iz budžeta? Kako je moguće da smo tada za prateće troškove zaduživanja plaćali 290 miliona dinara, a da u 2020. planiramo da za to nekome isplatimo čak 11 milijardi dinara?!&quot;, upitao je Djilas u saopštenju.On je dodao da je budžetom za 2020. godinu predvidjeno…"/>
  </head>
  <body>
    <article>
      <h1>Djilas: Doktor Mali falsifikuje javne podatke o zaduživanju</h1>
      <address>
        <time datetime="2019-11-20T11:25:04+00:00">20 Nov 2019, 11:25</time>
      </address>
      <p><b>Predsednik Stranke slobode i pravde (SSP) Dragan Djilas ocenio je danas da je ministar finansija Siniša Mali falsifikovao javne podatke kada je izjavio da se država više ne zadužuje, jer na sajtu ministarstva na čijem je čelu piše da se Srbija zadužila za dodatnih milijardu evra samo od početka godine, što ukupno čini devet milijardi evra duga od početka vlasti Srpske napredne stranke.</b><br/><br/>"Doktore ekonomskih nauka, kako je moguće da se hvalite da smo smanjili javni dug i da ne uzimamo skupe kredite, a budžetom za 2020. ste predvideli 111 milijardi dinara za kamate, dok smo 2011. godine, kada smo bili pred navodnim bankrotstvom, za kamate plaćali 40 milijardi dinara? Da li ste svesni da samo za kamate izdvajamo skoro 50 odsto svih neto zarada koje se isplaćuju iz budžeta? Kako je moguće da smo tada za prateće troškove zaduživanja plaćali 290 miliona dinara, a da u 2020. planiramo da za to nekome isplatimo čak 11 milijardi dinara?!", upitao je Djilas u saopštenju.<br/><br/>On je dodao da je budžetom za 2020. godinu predvidjeno da država potpiše nove zajmove i garancije vredne 8,6 milijardi evra, od čega najmanje šest milijardi bez tendera, "za projekte na kojima će graditi i zaraditi stranci".<br/>"Neodgovornim zaduživanjem zemlje osiromašujete buduće generacije, svakom stanovniku ove zemlje natovarićete 3.000 evra duga i nikakvo veštačko povećanje plata u jednom mesecu nas neće spasiti od siromaštva! Zato odmah podnesite ostavku i na miru pišite novi doktorat", poručio je Djilas ministru Siniši Malom.</p>
    </article>
  </body>
</html>