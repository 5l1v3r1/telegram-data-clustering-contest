<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10271536/pis-chce-wycofac-kolejnego-kandydata-do-tk-nie-wiem-skad-taka-decyzja.html"/>
    <meta property="og:site_name" content="Wprost"/>
    <meta property="article:published_time" content="2019-11-20T11:24:00+00:00"/>
    <meta property="og:title" content="PiS chce wycofać kolejnego kandydata do TK. „Nie wiem, skąd taka decyzja”"/>
    <meta property="og:description" content="PiS chce wycofać kandydaturę Roberta Jastrzębskiego do Trybunału Konstytucyjnego – podaje Onet. Co ciekawe, Jastrzębski zastąpił wycofaną wcześniej kandydaturę Elżbiety Chojny-Duch."/>
  </head>
  <body>
    <article>
      <h1>PiS chce wycofać kolejnego kandydata do TK. „Nie wiem, skąd taka decyzja”</h1>
      <address>
        <time datetime="2019-11-20T11:24:00+00:00">20 Nov 2019, 11:24</time>
      </address>
      <p>
        <b>PiS chce wycofać kandydaturę Roberta Jastrzębskiego do Trybunału Konstytucyjnego – podaje Onet. Co ciekawe, Jastrzębski zastąpił wycofaną wcześniej kandydaturę Elżbiety Chojny-Duch.</b>
      </p>
      <p>Z ustaleń dziennikarza Onetu Kamila Dziubki wynika, że posłowie PiS namawiają kolegów, by wycofywali swoje poparcie dla Roberta Jastrzębskiego. Informacje portalu potwierdził poseł Marek Ast. – To prawda, ale nie wiem, skąd taka decyzja – przyznał w rozmowie z Onetem. W środę o godzinie 17 przed sejmową Komisją Sprawiedliwości i Praw Człowieka ma się odbyć przesłuchanie kandydatów do TK.</p>
      <p>Przypomnijmy, że PiS zgłosił nowych kandydatów w związku z tym, że 3 grudnia 2019 r. kończą się kadencje trzech sędziów TK: Marka Zubika, Piotra Tulei i Stanisława Rymara. <a href="https://www.wprost.pl/polityka/10267573/pawlowicz-bezpartyjna-piotrowicz-wrazliwy-sa-uzasadnienia-kandydatur-na-sedziow-tk.html">Ryszard Terlecki</a> zapowiadał, że kandydatami będą: Elżbieta Chojna-Duch, Krystyna Pawłowicz i Stanisław Piotrowicz. Gdy ostatecznie doszło do zgłaszania, okazało się, że <a href="https://www.wprost.pl/kraj/10270327/pis-zglosilo-kandydatury-na-sedziow-tk-wymieniono-jedna-osobe.html">Chojnę-Duch zastąpiono Robertem Jastrzębskim</a>.</p>
      <p>Taka decyzja była zaskoczeniem dla samej zainteresowanej. – Były wcześniej rozmowy, że rozważają taką możliwość. Ale odpowiedź mieli mi dać w poniedziałek. Czemu zmienili zdanie na temat mojej kandydatury? Nie mam pojęcia. Nie tłumaczyli tego – relacjonowała Chojna-Duch w <a href="https://wiadomosci.onet.pl/kraj/pis-zglosil-sedziow-do-tk-pawlowicz-piotrowicz-i-jastrzebski-kandydatami/04gb483?utm_source=t.co_viasg_wiadomosci&amp;utm_medium=social&amp;utm_campaign=leo_automatic&amp;srcc=ucs&amp;utm_v=2&amp;fbclid=IwAR2mSC2B-V2pDgc9KwA8rRWMKI5IfEy-br4yR5QegKbH1N8h6DtDJwSMc-U">rozmowie z dziennikarzami Onetu</a>.</p>
      <related>
        <h4>Czytaj także:</h4>
        <a href="https://www.wprost.pl/kraj/10270461/pawlowicz-tlumaczy-przepisy-internauci-tworza-memy-tak-widza-sprawe-trybunalu-konstytucyjnego.html"/>
      </related>
      <footer>Źródło: <a href="http://onet.pl/">Onet.pl</a></footer>
    </article>
  </body>
</html>