<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598250/arxigos-gia-van-yparxoun-ekselikseis-poly-sovari-ypothesi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T11:11:00+00:00"/>
    <meta property="og:title" content="Αρχηγός για βαν: Υπάρχουν εξελίξεις – Πολύ σοβαρή υπόθεση"/>
    <meta property="og:description" content="Δεν ωφελεί σε τίποτα να λέμε καθημερινά τα ίδια πράγματα για την υπόθεση του κατασκοπευτικού βαν, είπε ο Αρχηγός Αστυνομίας. Σε δηλώσεις του στο..."/>
  </head>
  <body>
    <article>
      <h1>Αρχηγός για βαν: Υπάρχουν εξελίξεις – Πολύ σοβαρή υπόθεση</h1>
      <address><time datetime="2019-11-20T11:11:00+00:00">20 Nov 2019, 11:11</time> by <a rel="author">SigmaLive</a></address>
      <p>
        <b>Δεν ωφελεί σε τίποτα να λέμε καθημερινά τα ίδια πράγματα για την υπόθεση του κατασκοπευτικού βαν, είπε ο Αρχηγός Αστυνομίας.</b>
      </p>
      <p>Σε δηλώσεις του στο περιθώριο της επίσκεψής του στην Αστυνομική Διεύθυνση Λευκωσίας, ο Κύπρος Μιχαηλίδης, κληθείς να απαντήσει στις ερωτήσεις δημοσιογράφων για τις εξελίξεις γύρω απ’ την πολύκροτη υπόθεση, είπε ότι υπάρχουν εξελίξεις, ωστόσο πρόκειται για μια πολύ σοβαρή υπόθεση, για την οποία συνεχίζονται οι έρευνες.</p>
      <p>«Το θέμα εξαντλήθηκε σε ό,τι αφορά δηλώσεις», είπε χαρακτηριστικά.</p>
      <p><a href="https://www.sigmalive.com/news/politics/598236/xamos-sto-sigma-gia-kataskopeftiko-alonizoun-oi-israilinoi-ampeloxorafo">Εντωμεταξύ ένταση επικράτησε το πρωί της Τετάρτης (20/11) στο στούντιο του ΣΙΓΜΑ και στην εκπομπή «Πρωτοσέλιδο»</a>, κατά τη διάρκεια της οποίας συζητήθηκε το φλέγον θέμα του κατασκοπευτικού βαν.</p>
      <p>Κληθείς να σχολιάσει τις φωνές που ζητούν παρέμβασή του στο θέμα με τη διεξαγωγή ανεξάρτητης έρευνας, <a href="https://www.sigmalive.com/news/local/598230/ge-den-dikaiologeitai-epi-tou-parontos-paremvasi-mou-gia-kataskopeftiko">ο Γενικός Εισαγγελέας ανέφερε ότι μέχρι στιγμής δεν δικαιολογείται παρέμβασή του. </a></p>
      <figure>
        <iframe src="https://www.youtube.com/embed/Y11nDb4lz7c" width="560" height="315" data-service="Youtube" scrolling="no"/>
      </figure>
    </article>
  </body>
</html>