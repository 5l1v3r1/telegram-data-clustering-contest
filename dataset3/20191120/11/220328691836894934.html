<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/nedovolni-pernichani-shchurmuvat-sgradata-na-v-i-k-407179.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T11:00:02+00:00"/>
    <meta property="og:title" content="Недоволни перничани щурмуват сградата на &quot;В и К&quot;"/>
    <meta property="og:description" content="Мълчало се е дълго време от страна на отговорните институции, каза една от отговорничките за протеста"/>
  </head>
  <body>
    <article>
      <h1>Недоволни перничани щурмуват сградата на "В и К"</h1>
      <address>
        <time datetime="2019-11-20T11:00:02+00:00">20 Nov 2019, 11:00</time>
      </address>
      <p>Десетки перничани се събраха пред сградата на "В и К" в града с искания за оставката на управителя на водното дружество Иван Витанов, а също и за търсене на отговорност на виновниците за водната криза в Перник, предаде репортер на Канал 3. </p>
      <p>"Ние не сме срещу водния режим, защото той е неизбежен", заяви Зорница Димова, която е сред организаторите на протеста. По думите й, мълчало се е дълго време от страна на отговорните институции и се е стигнало до критично ниските 4 млн. 800 хил. куб. м вода в язовир "Студена".</p>
      <p>Димова настоя исканията да бъдат адресирани до настоящия министър на регионалното развитие Петя Аврамова и до бившия - Лиляна Павлова, до министъра на околната среда и водите Нено Димов, а също и да бъде сезирана прокуратурата.</p>
      <p>С викове "Оставка" протестиращите направиха опит да влязат в сградата на "В и К", но бяха спрени от полицията.</p>
    </article>
  </body>
</html>