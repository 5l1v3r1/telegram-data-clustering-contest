<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Blaha-ODS-Mereni-potvrdilo-zvyseni-hluku-z-D11-604030"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T11:49:00+00:00"/>
    <meta property="og:title" content="Bláha (ODS): Měření potvrdilo zvýšení hluku z D11"/>
    <meta property="og:description" content="Kontrolní měření v Plačicích dalo místním za pravdu, hluk z přilehlého úseku dálnice D11 se zvyšuje. Město na žádost obyvatel a komise místní samosprávy Plačic nechalo provést oponentní posudek hlukového zatížení, k tomu, který zpracovalo Ředitelství silnic a dálnic (ŘSD)."/>
  </head>
  <body>
    <article>
      <h1>Bláha (ODS): Měření potvrdilo zvýšení hluku z D11</h1>
      <address>
        <time datetime="2019-11-20T11:49:00+00:00">20 Nov 2019, 11:49</time>
      </address>
      <p>
        <b>Kontrolní měření v Plačicích dalo místním za pravdu, hluk z přilehlého úseku dálnice D11 se zvyšuje. Město na žádost obyvatel a komise místní samosprávy Plačic nechalo provést oponentní posudek hlukového zatížení, k tomu, který zpracovalo Ředitelství silnic a dálnic (ŘSD).</b>
      </p>
      <p> Ačkoliv se prokázalo, že hluková zátěž je vyšší, k instalaci protihlukových opatření zatím nedojde. Město chce v kontrolních měřeních, které zatím vyšla na 95 tisíc korun včetně DPH, nadále pokračovat.</p>
      <p>„Ukázalo se, že hluk sice není nad přípustnou normou, aby muselo ŘSD okolí dálnice upravit, nicméně jeho intenzita zatím stále stoupá, což právě toto měření jasně prokázalo. Někteří obyvatelé Plačic to mají vzdušnou čarou k dálnici necelých 400 metrů, houstnoucí provoz je tedy může skutečně obtěžovat. Úroveň hluku chceme nechat pravidelně sledovat, jelikož se dá očekávat zvýšení provozu v souvislosti se zprovozněním dálnice na Jaroměř,“ říká Jiří Bláha, náměstek primátora pro oblast investic, s tím že v návaznosti na otevření nového úseku dálnice by mělo proběhnout další měření.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Blaha-ODS-Hruby-odhad-nakladu-na-investici-je-predbezne-70-milionu-603230"/>
        <a href="https://www.parlamentnilisty.cz/politika/politici-volicum/Blaha-ODS-Mesto-se-chysta-se-spolecenstvim-vlastniku-z-Benesovky-podepsat-smlouvu-o-spolupraci-601099"/>
        <a href="https://www.parlamentnilisty.cz/politika/politici-volicum/Blaha-ODS-Studie-proveri-moznost-parkovani-pod-povrchem-Velkeho-Namesti-599882"/>
        <a href="https://www.parlamentnilisty.cz/politika/politici-volicum/Blaha-ODS-Na-Pouchove-se-bude-stavet-nova-telocvicna-hala-i-s-parkovistem-598346"/>
      </related>
    </article>
  </body>
</html>