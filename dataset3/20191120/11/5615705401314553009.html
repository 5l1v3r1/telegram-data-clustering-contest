<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204683-golova-pravlinnya-rajffajzen-bank-aval-pisaruk-uvijshov-do-skladu-pravlinnya-eba"/>
    <meta property="og:site_name" content="Mind UA"/>
    <meta property="article:published_time" content="2019-11-20T11:40:00+00:00"/>
    <meta property="og:title" content="Голова правління Райффайзен банк Аваль Писарук увійшов до складу правління ЄБА"/>
    <meta property="og:description" content="За підсумками річного ювілейного зібрання асоціації також було змінено представників компаній Radisson Blu Hotel, Arzinger, Farmgate"/>
  </head>
  <body>
    <article>
      <h1>Голова правління Райффайзен банк Аваль Писарук увійшов до складу правління ЄБА</h1>
      <h2>За підсумками річного ювілейного зібрання асоціації також було змінено представників компаній Radisson Blu Hotel, Arzinger, Farmgate</h2>
      <address>
        <time datetime="2019-11-20T11:40:00+00:00">20 Nov 2019, 11:40</time>
      </address>
      <p>Голова правління Райффайзен банку Аваль Олександр Писарук увійшов до складу правління Європейської бізнес асоціації (ЄБА). Про це <a href="https://interfax.com.ua/news/economic/625671.html">повідомляє</a> Інтерфакс-Україна.</p>
      <p>До складу правління також входятьТомаш Фіала з інвестиційної компанії «Dragon Capital», Василь Бовідов (Unilever Ukraine), Дмитро Грищенко (Danone), Тіберіу Діма (BASF), Ніна Домбровська (Henkel Ukraine), а також представник компанії Google Ukraine Дмитро Шоломко.</p>
      <p>За підсумками річного ювілейного зібрання асоціації вони змінили представників компаній Radisson Blu Hotel, Arzinger, Farmgate.</p>
      <p>Нагадаємо: Олександру Писаруку <a href="https://mind.ua/news/20204345-golovi-pravlinnya-rajffajzen-bank-aval-pisaruku-ogolosili-pro-pidozru">оголосили про підозру</a> 12 листопада. Через це у НБУ <a href="https://mind.ua/news/20204363-smolij-terminovo-povertaetsya-v-ukrayinu-iz-sluzhbovogo-vidryadzhennya-cherez-spravu-viejbi-banku-nbu">заявили</a>, що Смолій терміново повертається в Україну із службового відрядження через справу «ВіЕйБі Банку».</p>
      <p>Згодом, Антикорупційний суд <a href="https://mind.ua/news/20204496-antikorupcijnij-sud-vidmovivsya-areshtuvati-pisaruka">відмовив</a> Спеціалізованій антикорупційній прокуратурі в арешті колишнього першого заступника голови Національного банку Олександра Писарука.</p>
      <p>Нагадаємо: НАБУ та САП <a href="https://mind.ua/news/20204339-spivrobitniki-nabu-zatrimali-glavu-pravlinnya-rajffajzen-banku-onovleno">затримали 7 осіб</a>, зокрема й Писарука, за підозрою у заволодінні 1,2 млрд грн стабілізаційного кредиту, наданого Нацбанком України у 2014 році ПАТ «ВіЕйБі Банк».</p>
      <p>Як <a href="https://mind.ua/news/20201049-ukrayinskij-rajffajzen-bank-aval-zminiv-glavu-pravlinnya">повідомлялось</a>, 20 серпня 2019 року український Райффайзен Банк Аваль змінив голову правління. Олександр Писарук змінив на посаді Володимира Лавренчука, який керував Raiffeisen Bank Aval' протягом 14 років.</p>
      <p>Писарук 2015 року пішов із НБУ через <a href="https://mind.ua/news/20201174-novij-glava-pravlinnya-rajffajzen-bank-aval-pisaruk-u-2015-roci-pishov-z-nbu-cherez-kriminalnu-spravu">кримінальну справу</a>. Правоохоронці розслідували розкрадання майже 500 млн грн через рахунки УПБ за сприяння банку НБУ «Розрахунковий центр».</p>
      <related>
        <h4>Також читайте</h4>
        <a href="https://mind.ua/news/20204345-golovi-pravlinnya-rajffajzen-bank-aval-pisaruku-ogolosili-pro-pidozru"/>
        <a href="https://mind.ua/news/20204339-spivrobitniki-nabu-zatrimali-glavu-pravlinnya-rajffajzen-banku-onovleno"/>
        <a href="https://mind.ua/news/20203044-nizka-ukrayinskih-bankiv-pidpisala-z-ebrr-kreditnu-ugodu-na-majzhe-70-mln-evro"/>
      </related>
    </article>
  </body>
</html>