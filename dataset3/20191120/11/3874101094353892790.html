<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/tutku-ekonomisi-devri_85135.html"/>
    <meta property="og:site_name" content="CHIP Online"/>
    <meta property="article:published_time" content="2019-11-20T11:05:00+00:00"/>
    <meta property="og:title" content="Tutku Ekonomisi Devri"/>
    <meta property="og:description" content="Girişimci Ruha Sahip Freelancerlar İçin &quot;Tutku Ekonomisi&quot; Devri Başlıyor"/>
  </head>
  <body>
    <article>
      <h1>Tutku Ekonomisi Devri</h1>
      <h2>Girişimci Ruha Sahip Freelancerlar İçin "Tutku Ekonomisi" Devri Başlıyor</h2>
      <address><time datetime="2019-11-20T11:05:00+00:00">20 Nov 2019, 11:05</time> by <a rel="author">CHIP Online</a></address>
      <p>Girişimci ruha sahip freelancerlar artık yeni nesil tutku ekonomisine hizmet eden online platformlar üzerinde pazarlama ve satış gibi süreçlerde daha aktif rol alarak platformlar üzerinde kendi işletmelerini kurmuş gibi çalışabilecekler!</p>
      <p>Tüm Dünyada freelance iş yapma eğilimi her geçen gün hızla artıyor. Uber ve Airbnb gibi iş modelleri bir yandan yıkıcı iş modelleriyle son 5 sene içinde ortalığı kasıp kavururken, servis ekonomisine hizmet eden kişilerin bu gibi platformlar içerisinde farklılaşmaları ve kendi girişimci yönlerini ortaya koymaları günden güne zorlaşıyor. İşte bu eksikliği farkeden yeni SaaS girişimlerini yakında daha da çok duyuyor olacağız.</p>
      <p>Girişimciler bir yandan popüler pazaryeri platformlarının müşteriye ulaşma gücünden faydalanırken, bir yandan da kendilerini farklılaştırabilecekleri yapılara yöneliyorlar. Bu durumun farkında olan ve yeni iş modelleri ve özelliklerle platformu çekici kılan girişimler de yok değil. Örneğin bir online eğitim platformu olan Udemy, girişimcilere dışarıdan kendi müşterilerini de platforma getirmeleri durumunda bu satışlarından kredi kartı komisyonu hariç ek bir komisyon almıyor. Eğitmen girişimcinin halihazırda sosyal medya platformları üzerindeki kitlesini kullanarak kendi eğitim arayan müşterisini platforma yönlendirerek sanki kendi sitesinden satış yaparmış gibi bir gelir elde etmesi böylece mümkün oluyor. Halihazırda bir takipçi kitlesi olan, bugün "Creator" olarak da nitelendirilen, kimi zaman niş alanlarda mikro-influencer olarak önümüze çıkan spesifik konulardaki uzman kişiler, bu şekilde kendi işlerini kurmuş gibi tutkularını ve girişimci ruhlarını destekleyen yeni iş kurma fırsatlarından faydalanabiliyor.</p>
      <h3>Yeni bir platform</h3>
      <figure>
        <img src="https://cdn.chip.gen.tr/images/content/2019/11/20/2019112014213449837.jpg"/>
      </figure>
      <p>Yeni model girişimciliği destekleyen platformlardan biri olan Shopify, sunduğu e-ticaret altyapı hizmeti ile, pazarlama ve ürün veya hizmetleri konusunda kendi becerilerine güvenen kişilerin pratik bir şekilde e-ticarete atılmalarını ve uçtan uca işi kolaylaştıran araçlarla işlerini büyütmelerini sağlıyor. Kullanıcının yaratıcılığına herhangi bir üst limit koymayan bu yapılar, standart e-ticaret altyapılarından da pek çok farklı alandaki platfrom ile API entegrasyonu ve esnek yapısı ile farklılaşıyor. Shopify tarzı girişimler, büyük oranda platformu kullanan girişimci ciro kazandıkça onlarla beraber büyümeyi hedefliyor.  Amazon vs. gibi pazaryerlerinde satış yapan kişilerin, bir sonraki adım olarak gördükleri Shopify gibi platformlar, girişimcilerin e-ticaret konusunda özgürlüklerine kavuşmalarında önemli bir adım.</p>
      <p>Kendi müşterilerini yaratan ve onlarla direkt iletişimde kalma modeline dayanan tutku ekonomisini benimsemiş platformlarda kolay kullanılabilen iç araçlar ile girişimcilerin müşterilerine en kolay şekilde pazarlama ve müşteri yönetimi gibi faaliyetlerini sürdürebilmeleri sağlanıyor. Bunları yaparken de girişimcilerin ihtiyaçları olan CRM, faturalama ve ön muhasebe altyapı çözümleri gibi kısımlar da onlara platformun sunduğu hizmetler arasında en ücret talep edilmeden veriliyor.</p>
      <p>Hizmet odaklı altyapılarını yakın zamanda parça parça tutku ekonomisine hizmet eden bir SaaS altyapıya çevirdiklerini belirten <b><a href="https://www.protranslate.net/tr/">Protranslate tercüme</a></b> hizmetleri platformu Genel Müdürü Kerem Kalkancı, "Sektörde eskiden 'alaylı' olarak tabir edilen ancak yeteneğini ve tutkusunu öne koyan yazılımcılar, freelance grafikerler, UI/UX uzmanları ve tercümanların hepsi günümüzde bu platformlar sayesinde birer girişimci oldu. Eski tip 'diploma yoksa iş yok' modeline adeta meydan okuyan bu yapılar, yıkıcı bir etki yaratarak oyun alanını herkes için aynı seviyeye çekti. Biz de bu modeli destekler bir yaklaşımda kişilerin diplomalarından ziyade testlerde ortaya koydukları yeteneklerini göz önünde bulundurarak Protranslate üzerinde hizmet verebilmeleri için kabul ediyor ve sonrasında girişimcilik yolundaki ilk adımları atmalarını sağlıyoruz." şeklinde bildiriyor.</p>
      <h3>Model nerede farklılaşıyor?</h3>
      <figure>
        <img src="https://cdn.chip.gen.tr/images/content/2019/11/20/2019112014225821737.jpg"/>
      </figure>
      <p>Peki Protranslate'in sunduğu tercüme veya Uber'in sunduğu sürücü paylaşım sistemleri gibi yapılarda hizmet veren freelancerlar diğerlerinden nasıl farklılaşıyor? Bu konuda görüşlerini belirten Kalkancı, "Girişimci eğilim gösteren, farklı yeteneği olan freelancerların gelişerek daha da büyümesine izin veren pazaryeri yapıları, hizmet vereni bağımlı ve tek düze yapıda bir hizmet veren olmaktan çıkartıp, 'Bu senin girişimin' hissiyatını yaratabildiklerinde girişimcilerin de sadık kalacağı platformlar haline gelecek" şeklinde belirtiyor.</p>
      <p>Tercümanların, tercüme bürolarının, veya yolu ithalat / ihracat yapan işletmelerle kesişen herkesin, Protranslate tarafından sunulan "satış ortaklığı" modelinde, kendi bünyelerinde barındırmadıkları dillerde tercüme hizmeti için platforma yönlendirdikleri müşterilerden gelir elde ettiğini de belirten Kalkancı, kendilerine özel linkler üzerinden platforma müşteri refere ederek, aslında halihazırda sektörde tercüme büroları arasında yapılan paslaşmanın, dijital halini tercümanlarına ve iş ortaklarına sunduklarını belirtiyor. Kalkancı, SaaS altyapılarının bir ön testi olarak konumladıkları bu yapıyı, bağımsız olarak kendi müşterilerine satış yapmak ve sadece Protranslate'in oturmuş altyapısından ve geniş tercüman havuzundan sadece gereken yerde istifade etmek isteyen tercümanlar ve tercüme büroları için de bir deneme ortamı olarak bu yapıyı konumladıklarını belirtiyor.</p>
      <p>Peki halihazırdaki alıştığımız Uber, Fiverr gibi hizmet pazaryerleri yok mu olacak? Kalkancı, "Onlar da hayatımızda kalmaya devam edecek. Sadece yeni jenerasyon, çevresini, müşteri ilişkilerini, pazarlama yeteneklerini veya satış becerilerini de bu platformlarda utilize etmek isteyen freelancerlar için yeni imkanlarla donatılmış mecralar devreye girecek. Böylece sadece hizmeti vermekten öteye gitmek isteyen girişimciler için farklılaşmalarına izin vererek pazaryeri platfromlarında hizmet verenler arasındaki homojen yapılardan sıyrılmalarına olanak sağlayacak mecralar oluşacak." şeklinde görüşlerini bildirdi.</p>
      <p>"Kendi işinizin patronu olun" söyleminin arkasında duran, bağımsızlığını ilan etmeye hazırlanan ve kendi müşteri kitlesini yaratabilen freelancerlar için yeni jenerasyon SaaS girişimleri yolda. Sıkı durun!  </p>
    </article>
  </body>
</html>