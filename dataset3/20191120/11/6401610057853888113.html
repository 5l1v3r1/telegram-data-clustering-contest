<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/typisch-biefstuk-pvdaer-ad-melkert-die-van-demonisering-pim-fortuyn-ja-is-tegen-ziekenhuisstaking/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-20T11:00:33+00:00"/>
    <meta property="og:title" content="Typisch! Biefstuk-PvdA’er Ad Melkert (die van demonisering Pim Fortuyn, ja) is tegen ziekenhuisstaking"/>
    <meta property="og:description" content="Kijk, eens een niksige “Derde Weg”-sociaaldemocraat die gewoon kil neoliberaal beleid bij het land naar binnen stouwt, altijd zo’n gecompromitteerd politicus. Ja mensen, Ad Melkert. U weet wel: de man die eerst op de voorste rij zat van de demoniserende krachten tegen Pim Fortuyn. De man die de nieuwe premier van Nederland moest worden, maar flopte toen zijn demonisering net iets té succesvol was. De man die daarna voor de Verenigde Naties en de Werelbank mooie posten heeft mogen bekleden en z’n zakken flink heeft mogen vullen. Die man is daarna weer teruggekeerd naar Nederland, waar hij z’n bankrekening verder kon spekken. Ditmaal op kosten van verplegers en ander onderwijspersoneel, dat moet rondkomen met hongerloontjes. En denk maar niet dat die lui zomaar mogen gaan staken van Ad “je wordt wakker met Le Pen” Melkert. Nee, ze moeten gewoon hun armzalige loon, onmenselijke werkomstandigheden en hun belabberde behandeling gewoon helemaal en voor de volle 100% pikken. Stakingen? Uit den boze! Werken zullen ze!…"/>
  </head>
  <body>
    <article>
      <h1>Typisch! Biefstuk-PvdA’er Ad Melkert (die van demonisering Pim Fortuyn, ja) is tegen ziekenhuisstaking</h1>
      <address><time datetime="2019-11-20T11:00:33+00:00">20 Nov 2019, 11:00</time> by <a rel="author">Tim Engelbart</a></address>
      <p>
        <b>Kijk, eens een niksige “Derde Weg”-sociaaldemocraat die gewoon kil neoliberaal beleid bij het land naar binnen stouwt, altijd zo’n gecompromitteerd politicus.</b>
      </p>
      <p>Ja mensen, Ad Melkert. U weet wel: de man die eerst op de voorste rij zat van de demoniserende krachten tegen Pim Fortuyn. De man die de nieuwe premier van Nederland moest worden, maar flopte toen zijn demonisering net iets té succesvol was. De man die daarna voor de Verenigde Naties en de Werelbank mooie posten heeft mogen bekleden en z’n zakken flink heeft mogen vullen. Die man is daarna weer teruggekeerd naar Nederland, waar hij z’n bankrekening verder kon spekken. Ditmaal op kosten van verplegers en ander onderwijspersoneel, dat moet rondkomen met hongerloontjes.</p>
      <p>En denk maar niet dat die lui zomaar mogen gaan staken van Ad “je wordt wakker met Le Pen” Melkert. Nee, ze moeten gewoon hun armzalige loon, onmenselijke werkomstandigheden en hun belabberde behandeling gewoon helemaal en voor de volle 100% pikken. Stakingen? Uit den boze! Werken zullen ze! De laatst overgebleven vakbondslui binnen Melkerts PvdA worden er waarschijnlijk kotsmisselijk van. Maar ja. Dan moet je ook maar geen lid worden van de partij van Ad <i>freaking</i> Melkert. Want dan krijg je inderdaad <a href="https://www.telegraaf.nl/financieel/509643307/met-looneis-ziekenhuizen-in-de-rode-cijfers"><b>dit soort walgelijke teksten</b></a>:</p>
      <blockquote>„Volgens mij vinden velen ons bod van twee keer 4% plus een eenmalige uitkering redelijk. Eigenlijk kan niemand zeggen dat het een onredelijk bod is. De actiebereidheid komt volgens mij door een al langer oplopende ervaren werkdruk. We proberen hieraan tegemoet te komen door opleidingen vol te laten stromen en onregelmatigheid beter te belonen. Ik begrijp de acties dus wel, maar na morgen moeten we wel weer naar de onderhandelingstafel. Ik zie namelijk de frustratie bij duizenden patiënten, waarvan hun afspraak voor een operatie naar veel later is verplaatst. Die overlast voor patiënten moet na morgen echt afgelopen zijn.”</blockquote>
      <p>Of de niet-tl;dr-versie: ‘Kijk eens, lastige verplegers: jullie krijgen er een schijntje bij. En nu weer aan het werk, luie verzakers. Hup!’ Wat zeiden ze ook alweer over de PvdA in de tijd van Ad Melkert? Sterk en sociaal? Hahaha! Wat een grap was dat, en is het ook nog steeds!</p>
    </article>
  </body>
</html>