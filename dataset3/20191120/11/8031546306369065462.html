<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109232-Federer%253A-Shte-igraya%252C-dokato-tyaloto-mi-pozvolyava"/>
    <meta property="og:site_name" content="Канал 3"/>
    <meta property="article:published_time" content="2019-11-20T11:37:00+00:00"/>
    <meta property="og:title" content="Федерер: Ще играя, докато тялото ми позволява"/>
    <meta property="og:description" content="Носителят на 20 титли от Големия шлем Роджър Федерер заяви, че за първи път е помислил за отказване още през 2009-та"/>
  </head>
  <body>
    <article>
      <h1>Федерер: Ще играя, докато тялото ми позволява</h1>
      <h2>Носителят на 20 титли от Големия шлем Роджър Федерер заяви, че за първи път е помислил за отказване още през 2009-та</h2>
      <address>
        <time datetime="2019-11-20T11:37:00+00:00">20 Nov 2019, 11:37</time>
      </address>
      <p>
        <b>Носителят на 20 титли от Големия шлем Роджър Федерер заяви, че възнамерява да играе тенис професионално, докато тялото му позволява. 38-годишният швейцарец призна, че за първи път е помислил за отказване още през 2009-та, но 10 г. по-късно е все така в елита на играта.</b>
      </p>
      <p><i>„Моето оттегляне зависи от здравословното ми състояние. В момента не виждам причина да спирам с тениса"</i>, заяви швейцарската легенда пред репортери в Южна Африка, където ще изиграе демонстративни мачове. „<i>Преди години не мислех, че ще играя след 35, 36-годишна възраст, но ето ме тук. Чувствам се добре физически. Не мога да предвидя, когато ще настъпи времето да спра"</i>, добави носителят на 103 трофея в кариерата си тенисист.</p>
      <p><i>„Мисля, че за първи път си поставих този въпрос през 2009 г. От тогава изминаха 10 години и аз се намирам точно, където искам на тази възраст. С възрастта всичко става в известен смисъл по-трудно, а от друга страна имаш опит и се наслаждаваш на момента. Не знам как ще приключи всичко. Надявам се, че ще бъде емоционално и хубаво. Просто се надявам да е добре и да не е толкова трудно"</i>, каза още Федерер.</p>
      <related>
        <h4>Още по темата</h4>
        <a href="http://kanal3.bg/news/sport/tennis/103738-Svetovnite-medii-ostanaha-vpechatleni-ot-pobedata-na-Grigor-Dimitrov-nad-Roddzar-Federer"/>
        <a href="http://kanal3.bg/news/sport/tennis/103690-Grigor-go-napravi%2521-Federer-e-na-kolene-v-Nyu-York"/>
      </related>
    </article>
  </body>
</html>