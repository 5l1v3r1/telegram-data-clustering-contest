<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/v-ukrayini-zapratsyuvaly-shtrafy-za-perevezennya-ditej-bez-avtokrisla-usi-podrobytsi/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T11:24:59+00:00"/>
    <meta property="og:title" content="В Україні запрацювали штрафи за перевезення дітей без автокрісла: усі подробиці"/>
    <meta property="og:description" content="20 листопада в Україні набрав чинності закон, який запроваджує штрафи за перевезення дітей без автокрісла. Штраф за перше порушення - 510 грн."/>
  </head>
  <body>
    <article>
      <h1>В Україні запрацювали штрафи за перевезення дітей без автокрісла: усі подробиці</h1>
      <h2>Штраф за перше порушення - 510 грн</h2>
      <address>
        <time datetime="2019-11-20T11:24:59+00:00">20 Nov 2019, 11:24</time>
      </address>
      <p>У середу, 20 листопада, в Україні набрав чинності закон, який запроваджує <a href="https://narodna-pravda.ua/2019/11/19/v-ukrayini-vstupaye-v-sylu-zakon-yakyj-dozvolyaye-shtrafuvaty-vodiyiv-za-perevezennya-ditej-bez-avtokrisel/">штрафи за перевезення дітей без автокрісла</a> – “Про внесення змін до Кодексу України про адміністративні правопорушення щодо встановлення відповідальності за порушення правил перевезення дітей”.</p>
      <p>Про це розповідає НАРОДНА ПРАВДА.</p>
      <p>Loading...</p>
      <p>Відтепер, згідно з новим законом, перевезення дітей без автокрісла каратиметься штрафами – перше порушення коштуватиме 510 грн, а в разі повторного порушення протягом року штраф складе вже 850 грн.</p>
      <p>Зазначимо, що згідно з пунктом 21.11.б Правил дорожнього руху України, “забороняється перевозити дітей, зріст яких менш ніж 145 см або тих, що не досягли 12-річного віку в транспортних засобах, оснащених ременями безпеки, без використання спеціальних засобів, які дають змогу пристебнути дитину за допомогою ременів безпеки, передбачених конструкцією цього транспортного засобу; на передньому сидінні легкового автомобіля – без використання встановлених спеціальних засобів; на задньому сидінні мотоцикла та мопеда”.</p>
      <p>За даними Всесвітньої організації охорони здоров’я, правильно встановлені дитячі автомобільні крісла зменшують ймовірність смерті немовлят приблизно на 70%, а дітей – на 54-80%.</p>
      <p>Разом із тим, в Україні новий закон вже став приводом для суперечок та дискусій. Зокрема, виникли проблеми з перевезенням дітей у таксі. Так, в Києві служби таксі виявилися не готові надати пасажирам з дітьми автокрісла. Також не зовсім зрозуміло, хто буде змушений платити штраф у разі порушення – водій, чи батьки.</p>
      <p>Нагадаємо, розгляд справ про адміністративні правопорушення щодо порушень правил перевезення дітей <a href="https://narodna-pravda.ua/2019/11/16/zelenskyj-pidpysav-skandalnyj-zakon-pro-shtrafy-shho-zminylosya/">покладається на органи Національної поліції.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>