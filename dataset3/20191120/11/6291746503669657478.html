<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/20/scioperi-28-29-novembre-milano/"/>
    <meta property="og:site_name" content="Il Post"/>
    <meta property="article:published_time" content="2019-11-20T11:05:02+00:00"/>
    <meta property="og:title" content="Gli scioperi del 28 e del 29 novembre, a Milano e in tutta Italia"/>
    <meta property="og:description" content="Il primo riguarderà Milano e il suo trasporto pubblico, mentre il secondo sarà generale e riguarderà tutti i lavoratori pubblici e privati"/>
  </head>
  <body>
    <article>
      <h1>Gli scioperi del 28 e del 29 novembre, a Milano e in tutta Italia</h1>
      <h2>Il primo riguarderà Milano e il suo trasporto pubblico, mentre il secondo sarà generale e riguarderà tutti i lavoratori pubblici e privati</h2>
      <address>
        <time datetime="2019-11-20T11:05:02+00:00">20 Nov 2019, 11:05</time>
      </address>
      <p>Giovedì 28 e venerdì 29 novembre ci saranno due scioperi: il primo riguarderà solo la città di Milano e il suo trasporto pubblico, il secondo sarà generale e nazionale e riguarderà tutte le categorie di lavoratori pubblici e privati.</p>
      <p>Lo sciopero del 28 novembre è stato indetto dal sindacato CUB Trasporti (Confederazione Unitaria di Base), che in un <a href="https://www.cub.it/index.php/175-organizzazioni-cub/cub-trasporti/13251-sciopero-atm-milano-giovedi-28-novembre-stop-di-24-ore-a-tram-bus-e-metropolitane">comunicato</a> ha scritto che lo sciopero durerà 24 ore ma che non sono ancora state comunicate le fasce di garanzia da ATM, l’azienda dei trasporti di Milano. Il sito del ministero dei Trasporti dice che lo sciopero riguarderà anche NET, compagnia che gestisce le linee nel comune di Monza e in alcune province della Lombardia.</p>
      <p>Lo sciopero del 29 novembre è stato invece indetto dal sindacato USB (Unione Sindacale di Base), per <a href="https://www.usb.it/leggi-notizia/litalia-pronta-a-piegarsi-ad-arcelormittal-impediamolo-il-29-novembre-sciopero-generale-1147.html">protestare contro</a> la gestione del caso dell’ex ILVA di Taranto e contro le richieste di ArcelorMittal avanzate durante la trattativa con il governo. USB ha quindi indetto uno sciopero generale per tutte le categorie di lavoratori pubblici e privati e una manifestazione a Taranto.</p>
      <related>
        <h4>Articoli Correlati</h4>
        <a href="https://www.ilpost.it/2019/11/20/milano-masneri/"/>
        <a href="https://www.ilpost.it/2019/11/19/arcelormittal-sospeso-piano-spegnimento-ilva-taranto/"/>
        <a href="https://www.ilpost.it/2019/11/17/anonymous-project-midcentury-memories-taschen/"/>
      </related>
    </article>
  </body>
</html>