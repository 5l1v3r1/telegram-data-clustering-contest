<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640920/%D8%AC%D8%A7%D9%86-%D8%A8%D9%88%D9%84%D8%AA%D9%88%D9%86-%D8%A8%D8%A7%D8%B1-%D8%AF%DB%8C%DA%AF%D8%B1-%D8%A8%D9%87-%DA%AF%D8%B1%D9%88%D9%87-%D8%A7%D8%AA%D8%AD%D8%A7%D8%AF-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D9%87%D8%B3%D8%AA%D9%87%E2%80%8C%D8%A7%DB%8C-%D9%BE%DB%8C%D9%88%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T11:39:00+00:00"/>
    <meta property="og:title" content="جان بولتون بار دیگر به گروه اتحاد علیه ایران هسته‌ای پیوست"/>
    <meta property="og:description" content="مشاور سابق امنیت ملی آمریکا به عنوان مشاور ارشد به گروه اتحاد علیه ایران هسته‌ای بازگشت؛ گروهی که متشکل از طرفداران دو حزب دموکرات و جمهوریخواه..."/>
  </head>
  <body>
    <article>
      <h1>
        <a href="https://www.bultannews.com/fa/news/640920/%D8%AC%D8%A7%D9%86-%D8%A8%D9%88%D9%84%D8%AA%D9%88%D9%86-%D8%A8%D8%A7%D8%B1-%D8%AF%DB%8C%DA%AF%D8%B1-%D8%A8%D9%87-%DA%AF%D8%B1%D9%88%D9%87-%D8%A7%D8%AA%D8%AD%D8%A7%D8%AF-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D9%87%D8%B3%D8%AA%D9%87%E2%80%8C%D8%A7%DB%8C-%D9%BE%DB%8C%D9%88%D8%B3%D8%AA">جان بولتون بار دیگر به گروه اتحاد علیه ایران هسته‌ای پیوست</a>
      </h1>
      <h2>مشاور سابق امنیت ملی آمریکا به عنوان مشاور ارشد به گروه اتحاد علیه ایران هسته‌ای بازگشت؛ گروهی که متشکل از طرفداران دو حزب دموکرات و جمهوریخواه...</h2>
      <address><time datetime="2019-11-20T11:39:00+00:00">20 Nov 2019, 11:39</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از پایگاه اینترنتی گروه اتحاد علیه ایران هسته‌ای (UANI)، مشاور سابق امنیت ملی آمریکا به عنوان مشاور ارشد به گروه اتحاد علیه ایران هسته‌ای بازگشت؛ گروهی که متشکل از طرفداران دو حزب دموکرات و جمهوریخواه بوده و تلاش می‌کنند به شرکت‌ها و دولت‌ها در سراسر جهان در مورد خطرات ناشی از هسته‌ای شدن ایران هشدار دهند.<br/>در یادداشت منتشر شده از سوی این گروه آمده است: جان بولتون که پیش از این و تا سال ۲۰۱۸ به عنوان عضو هیئت مشورتی گروه اتحاد علیه ایران هسته‌ای مشغول به کار بوده، وکیلی برجسته، دیپلماتی ماهر و صدایی برجسته در سراسر جهان برای بیان سیاست‌ها و شیوه‌هایی است که انزوا اقتصادی و دیپلماتیک ایران را تضمین می‌کند.<br/>جان بولتون در واکنش به عضویت مجددش در این گروه مدعي شد: ایران یکی از جدی‌ترین و پایدارترین تهدید‌ها برای آمریکا و متحدانش است. من مشتاقانه منتظر بازگشت به گروه اتحاد علیه ایران هسته‌ای به عنوان سازمانی که به علت تمرکز صرف بر تهدیدات ایران و انجام موفقیت آمیز این کار توانسته طی چند سال گذشته نتایج خارق العاده‌ای را بدست بیاورد، هستم.<br/>در همین حال مارک والاس مدیر اجرایی گروه اتحاد علیه ایران هسته‌ای گفت: فداکاری بولتون در مبارزه با رژیم ایران در سراسر جهان شناخته شده و مورد احترام است. ما خوشحالیم که وارد همکاری با او می‌شویم.<br/>در این زمینه جوزف لیبرمن رئیس گروه اتحاد علیه ایران هسته‌ای هم گفت: با کنار گذاشته شدن رسمی برنامه جامع اقدام مشترک یا (JCPOA) این بسیار مهم است که از تخصص بولتون در پیشبرد بحث سیاستگذاری استفاده شود.</p>
    </article>
  </body>
</html>