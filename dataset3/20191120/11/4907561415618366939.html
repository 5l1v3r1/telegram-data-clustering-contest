<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/elif-bayram/unluler-arasinda-yeni-trend-instagramdaki-tum-fotograflari-silmek-2220714"/>
    <meta property="og:site_name" content="Posta"/>
    <meta property="article:published_time" content="2019-11-20T11:21:19+00:00"/>
    <meta property="og:title" content="Ünlüler arasında yeni trend: Instagram'daki tüm fotoğrafları silmek"/>
    <meta property="og:description" content="Birkaç haftadır dikkatimi çeken bir detay var; ünlüler özellikle de erkek ünlüler Instagramdaki tüm fotoğraflarını siliyor.Bunu ilk olarak; kısa bir süre önce eşi Chloeden boşanıp sıkıntılı dönemler geçiren ve Bir süre Instagram kullanmayacağım diyen Serdar Ortaç yaptı. Tüm fotoğraflarını sildi, ardından da hesabını kapattı ama fazla dayanamayıp bir hafta sonra falan açtı."/>
  </head>
  <body>
    <article>
      <h1>Ünlüler arasında yeni trend: Instagram'daki tüm fotoğrafları silmek</h1>
      <address><time datetime="2019-11-20T11:21:19+00:00">20 Nov 2019, 11:21</time> by <a rel="author">Elif Bayram</a></address>
      <p>Birkaç haftadır dikkatimi çeken bir detay var; ünlüler özellikle de erkek ünlüler Instagram'daki tüm fotoğraflarını siliyor. Bunu ilk olarak; kısa bir süre önce eşi Chloe'den boşanıp sıkıntılı dönemler geçiren ve 'Bir süre Instagram kullanmayacağım' diyen Serdar Ortaç yaptı. Tüm fotoğraflarını sildi, ardından da hesabını kapattı ama fazla dayanamayıp bir hafta sonra açtı.</p>
      <h3>Saçlar sarıya Instagram hesabı beyaza boyandı</h3>
      <p>Bir sonraki isim ise imajını değiştirip; saçlarını sarıya boyatan Edis. Edis de tüm fotoğraflarını sildi. Ardından yeni fotoğraflar koydu. En son koyduğu fotoğrafların hepsinde yeni imajını sergilediği pozları vardı. </p>
      <figure>
        <img src="https://i.pstimaj.com/img/75/640x0/5dd52171ae298b5d90984c86"/>
      </figure>
      <h3>'Geçmişe çizgi çektim, temiz bir sayfa açtım'</h3>
      <p>Şimdi de aynısını 3,5 yıldır aşk yaşadığı Yağmur Tanrısevsin'den ayrılan Oğuzhan Koç yaptı. Serdar Ortaç bunu 'Geçmişe bir çizgi çektim, temiz bir sayfa açtım' mesajı vermek için yapmış olabilir.</p>
      <figure>
        <img src="https://i.pstimaj.com/img/75/640x0/5dd5218866a97ceef9b927cd"/>
      </figure>
      <h3>Edis'e alıştık artık sorgulamıyoruz</h3>
      <p>Edis'e gelince; Edis bu. Genç adam sonuçta. Değişiklik, farklılık peşinde, yapar yani normal. Zaten attığı tweetleri de bir iki gün sonra siliyor, alıştık ve sorgulamıyoruz.</p>
      <p>Konu Oğuzhan Koç'a gelince kafalar biraz karışıyor. Çünkü Instagram'ını temizlemesinin 3 sebebi olabilir; </p>
      <p><b>1-</b> Yağmur Tanrısevsin'e çok kızgın ve kendince böyle bir tepki gösteriyor. (Yağmur Tanrısevsin'in çevredeki evlilik baskısından etkilenip, evlenmek istemesinden bahsediyorum)</p>
      <h3>'Ben sadece seni değil, herkesi sildim'</h3>
      <p><b>2-</b> Oğuzhan Koç'un, "Şu anda ayrıyız fotoğraflarımızı sileyim ama barışırsak da 'Ben sadece seninle olanları değil hepsini silmiştim, derim geçerim" şeklinde bir düşünceye kapılmış olması.</p>
      <h3>'Gelsin yeni postlar, gitsin eski dostlar'</h3>
      <p><b>3- </b>Son sebebi de 'Kendime temiz bir sayfa açtım, gelsin yeni postlar, gitsin eski dostlar' düşüncesi olabilir.</p>
      <figure>
        <img src="https://i.pstimaj.com/img/75/640x0/5dd524b7ae298b5d8fafbe5b"/>
      </figure>
      <p>İlerleyen zamanlarda bu sebeplerden hangisi Oğuzhan Koç'un sebebiymiş, anlarız. Ama bu süreç içinde sizin de fark ettiğiniz Instagram sıfırlayan ünlüler varsa bana yazın onları da ifşa edeyim :) </p>
    </article>
  </body>
</html>