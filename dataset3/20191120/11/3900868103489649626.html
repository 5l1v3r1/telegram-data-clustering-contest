<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562433/toyrkia-apelasi-15-xenwn-tromokratwn-mesa-se-mia-ebdomada"/>
    <meta property="og:site_name" content="NOOZ."/>
    <meta property="article:published_time" content="2019-11-20T11:11:00+00:00"/>
    <meta property="og:title" content="Τουρκία: Απέλαση 15 «ξένων τρομοκρατών» μέσα σε μια εβδομάδα"/>
    <meta property="og:description" content="Η Τουρκία απέλασε συνολικά 15 &quot;ξένους τρομοκράτες μαχητές&quot; μέσα σε μια εβδομάδα και δέκα από αυτούς εστάλησαν στη Γερμανία, όπως μετέδωσε σήμερα το τουρκικό κρατικό πρακτορείο ειδήσεων Anadolu."/>
  </head>
  <body>
    <article>
      <h1>Τουρκία: Απέλαση 15 «ξένων τρομοκρατών» μέσα σε μια εβδομάδα</h1>
      <address>
        <time datetime="2019-11-20T11:11:00+00:00">20 Nov 2019, 11:11</time>
      </address>
      <p>
        <b>Η Τουρκία απέλασε συνολικά 15 "ξένους τρομοκράτες μαχητές" μέσα σε μια εβδομάδα και δέκα από αυτούς εστάλησαν στη Γερμανία, όπως μετέδωσε σήμερα το τουρκικό κρατικό πρακτορείο ειδήσεων Anadolu.</b>
      </p>
      <p>Στους υπόπτους, οι οποίοι απελάθηκαν μεταξύ της 11ης και της 19ης Νοεμβρίου, περιλαμβάνεται επίσης ένας πολίτης της Δανίας, ένας της Βρετανίας, ένας των ΗΠΑ και δύο της Ολλανδίας. Ορισμένοι από τους υπόπτους απελάθηκαν μαζί με τα μέλη των οικογενειών τους.</p>
      <p>Η Τουρκία άρχισε τον επαναπατρισμό ξένων μαχητών του Ισλαμικού Κράτους στις 11 Νοεμβρίου.</p>
      <p>Η Άγκυρα εμμένει στο γεγονός ότι οι απελάσεις θα συνεχιστούν ακόμη κι αν οι χώρες από τις οποίες προέρχονται οι φερόμενοι μαχητές έχουν ανακαλέσει την υπηκοότητά τους.</p>
      <p>Οι δύο Ολλανδές που φέρεται ότι υποστήριζαν το Ισλαμικό Κράτος τέθηκαν αμέσως υπό κράτηση κατά την άφιξή τους στο αεροδρόμιο του Άμστερνταμ αργά χθες Τρίτη το βράδυ, σύμφωνα με το πρακτορείο ειδήσεων ANP.</p>
      <p>Στη μία από αυτές αφαιρέθηκε η ολλανδική υπηκοότητα, ενώ η άλλη τη διατήρησε. Οι δύο γυναίκες ταξίδεψαν πίσω στην Ολλανδία μαζί με δύο μικρά παιδιά, σύμφωνα με τις πληροφορίες που μεταδόθηκαν από το πρακτορείο, το οποίο επικαλέστηκε εισαγγελείς και το υπουργείο Δικαιοσύνης και Ασφάλειας.</p>
      <p>Την περασμένη εβδομάδα ένας Αμερικανός πολίτης ιορδανικής καταγωγής ήταν ο πρώτος που ανακοινώθηκε ότι απελάθηκε από την Τουρκία. Τοπικά μέσα ενημέρωσης μετέδωσαν ότι αυτός συνελήφθη κατά τη διάρκεια της επίθεσης που εξαπέλυσε η Τουρκία στη βορειοανατολική Συρία τον περασμένο μήνα.</p>
    </article>
  </body>
</html>