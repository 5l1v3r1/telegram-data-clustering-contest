<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90080"/>
    <meta property="og:site_name" content="Denník politika"/>
    <meta property="article:published_time" content="2019-11-20T11:35:12+00:00"/>
    <meta property="og:title" content="Aplikácie od AuresLabu bodujú v zahraničí, v Británii ich budú používať Lexus a Toyota"/>
    <meta property="og:description" content="20.11.2019 (Webnoviny.sk) – Namiesto intuície či skúseností sa obchodníci s automobilmi stále častejšie spoliehajú na prácu dátových robotov a umelú inteligenciu. Práve v týchto oblastiach je lídrom inovačné laboratórium AuresLab. To je súčasťou spoločnosti AURES Holdings, ktorá prevádzkuje sieť autocentier AAA AUTO. Technológie z dielne AuresLabu budú využívať všetci oficiálni dealeri značiek Lexus a Toyota vo Veľkej Británii. Pomocou sady aplikácií AuresApps, vyvinutých v AuresLabe, tak budú môcť napríklad dynamicky oceňovať vozidlá alebo riadiť svoje skladové zásoby s využitím umelej inteligencie. Vďaka týmto aplikáciám britskí dealeri očakávajú zvýšenie počtu predaných áut a v konečnom dôsledku profit každého z nich."/>
  </head>
  <body>
    <article>
      <h1>Aplikácie od AuresLabu bodujú v zahraničí, v Británii ich budú používať Lexus a Toyota</h1>
      <address><time datetime="2019-11-20T11:35:12+00:00">20 Nov 2019, 11:35</time> by <a rel="author">Webnoviny</a></address>
      <p>20.11.2019 (Webnoviny.sk) – <b>Namiesto intuície či skúseností sa obchodníci s automobilmi stále častejšie spoliehajú na prácu dátových robotov a umelú inteligenciu. Práve v týchto oblastiach je lídrom inovačné laboratórium AuresLab. To je súčasťou spoločnosti AURES Holdings, ktorá prevádzkuje sieť autocentier AAA AUTO. Technológie z dielne AuresLabu budú využívať všetci oficiálni dealeri značiek Lexus a Toyota vo Veľkej Británii. Pomocou sady aplikácií AuresApps, vyvinutých v AuresLabe, tak budú môcť napríklad dynamicky oceňovať vozidlá alebo riadiť svoje skladové zásoby s využitím umelej inteligencie. Vďaka týmto aplikáciám britskí dealeri očakávajú zvýšenie počtu predaných áut a v konečnom dôsledku profit každého z nich.</b></p>
      <p>Viac než 280 obchodníkov Toyoty a Lexusu vo Veľkej Británii si od AuresLabu obstará nástroje, ktoré prostredníctvom moderných dátových technológií zefektívňujú proces výkupu a predaja vozidiel. „<i>Obchodníkom budeme poskytovať základnú sadu aplikácií Leads Generator, Algorithmic Pricing a Stock Allocation,“ </i>hovorí Stanislav Gálik, výkonný riaditeľ AuresLabu, ktorý v tuzemsku rovnaké aplikácie dodáva aj do siete autocentier AAA AUTO. Britskí dealeri za tieto služby zaplatia zhruba 27 000 eur mesačne.</p>
      <p>Aplikácia Leads Generator napríklad neustále samostatne prechádza weby a vyhľadáva všetky dostupné ponuky vozidiel a vyhodnocuje ich hodnotu. Aplikácia Stock Allocation potom pomocou umelej inteligencie spravuje zásoby skladových vozidiel podľa aktuálneho dopytu v jednotlivých lokalitách.</p>
      <p>Trendom v tejto oblasti sa stalo dynamické oceňovanie, teda zmena ceny automobilov v reálnom čase podľa vývoja na trhu. <i>„Aplikácia sleduje zvýšený alebo klesajúci dopyt po určitých typoch áut a podľa toho upravuje ceny vozidiel v ponuke príslušným smerom,“ </i>popisuje Gálik. Vďaka optimalizácii ceny v aplikácii Algorithmic Pricing potom v priemere na jednom aute obchodník získa o 3 percentá viac, než pri bežnom oceňovaní.</p>
      <p>Aplikácie AuresApps už viac ako rok používa okrem iných aj najväčšia sieť predajcov automobilov v Juhoafrickej republike. Vďaka nej predajcovia zobchodovali zhruba o 5 100 áut viac v porovnaní s predchádzajúcimi rokmi.<i> „Na juhoafrickom trhu to pri priemernej marži 2 000 dolárov na jednom automobile prináša zisk vyšší o viac než 10 miliónov dolárov za rok,“</i> konštatuje Gálik. Firma pritom za využívanie aplikácii platí približne 270 000 eur ročne.</p>
      <p>Ruský TransTechServis (TTS), ktorý bol prvým zahraničným klientom AuresLabu, zaznamenal ročný nárast o takmer 1 500 zobchodovaných áut so ziskom blížiacim sa k trom miliónom dolárov. <i>„Najväčšou výhodou je pre nás naozaj detailný prehľad o trhu, ktorý nám aplikácia poskytuje,“ </i>hovorí Maxim Krivoshey z TTS.</p>
      <p>Inzercia</p>
      <p>Viac k témam: <a href="https://www.webnoviny.sk/tag/aaa-auto/"><u>AAA AUTO</u></a>, <a href="https://www.webnoviny.sk/tag/aplikacie/"><u>aplikácie</u></a>, <a href="https://www.webnoviny.sk/tag/aureslab/"><u>AuresLab</u></a>, <a href="https://www.webnoviny.sk/tag/pr/"><u>PR</u></a><br/>Zdroj: Webnoviny.sk – <a href="https://www.webnoviny.sk/aplikacie-od-aureslabu-boduju-v-zahranici-v-britanii-ich-budu-pouzivat-lexus-a-toyota/"><u>Aplikácie od AuresLabu bodujú v zahraničí, v Británii ich budú používať Lexus a Toyota</u></a> © SITA Všetky práva vyhradené.</p>
    </article>
  </body>
</html>