<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/591989/%E0%A6%B0%E0%A6%BF%E0%A6%9C%E0%A6%BE%E0%A6%B0%E0%A7%8D%E0%A6%AD-%E0%A6%9A%E0%A7%81%E0%A6%B0%E0%A6%BF-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%A4%E0%A6%A6%E0%A6%A8%E0%A7%8D%E0%A6%A4-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A7%87%E0%A6%A6%E0%A6%A8-%E0%A7%A8%E0%A7%A9-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T11:01:00+00:00"/>
    <meta property="og:title" content="রিজার্ভ চুরি মামলার তদন্ত প্রতিবেদন ২৩ ডিসেম্বর"/>
    <meta property="og:description" content="বাংলাদেশ ব্যাংকের রিজার্ভ চুরি মামলার তদন্ত প্রতিবেদন জমা দেওয়ার জন্য আগামী ২৩ ডিসেম্বর তারিখ নির্ধারণ করা হয়েছে। বুধবার (২০ নভেম্বর) নির্ধারিত তারিখে তদন্ত কর্মকর্তা প্রতিবেদন জমা না দেওয়ায় ঢাকা মেট্রোপলিটন ম্যাজিস্ট্রেট আদালত এই নতুন তারিখ ধার্য করেন। এই নিয়ে তদন্ত প্রতিবেদন ৩৮ বারের..."/>
  </head>
  <body>
    <article>
      <h1>রিজার্ভ চুরি মামলার তদন্ত প্রতিবেদন ২৩ ডিসেম্বর</h1>
      <address><time datetime="2019-11-20T11:01:00+00:00">20 Nov 2019, 11:01</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2018/12/04/de5b51466a452210b15dd923f443ac07-5c06482a785f1.jpg"/>
      </figure>
      <p>বাংলাদেশ ব্যাংকের রিজার্ভ চুরি মামলার তদন্ত প্রতিবেদন জমা দেওয়ার জন্য আগামী ২৩ ডিসেম্বর তারিখ নির্ধারণ করা হয়েছে। বুধবার (২০ নভেম্বর) নির্ধারিত তারিখে তদন্ত কর্মকর্তা প্রতিবেদন জমা না দেওয়ায় ঢাকা মেট্রোপলিটন ম্যাজিস্ট্রেট আদালত এই নতুন তারিখ ধার্য করেন।</p>
      <p>এই নিয়ে তদন্ত প্রতিবেদন ৩৮ বারের মতো পেছালো। এর আগে ৩৭ বার তদন্ত প্রতিবেদন জমা দেওয়ার তারিখ পেছানো হয়।</p>
      <p>প্রসঙ্গত, ২০১৬ সালের ফেব্রুয়ারি মাসে যুক্তরাষ্ট্রের ফেডারেল রিজার্ভ ব্যাংক থেকে জালিয়াতি করে সুইফট কোডের মাধ্যমে বাংলাদেশ ব্যাংকের ৮ কোটি ১০ লাখ ডলার চুরি করা হয়। ওই বছরের ১৫ মার্চ এ বিষয়ে মতিঝিল থানায় মামলা করেন বাংলাদেশ ব্যাংকের অ্যাকাউন্টস অ্যান্ড বাজেটিং বিভাগের যুগ্ম পরিচালক জুবায়ের বিন হুদা। পরদিন ১৬ মার্চ মামলাটি তদন্ত করে সিআইডিকে প্রতিবেদন দাখিলের নির্দেশ দেন আদালত।</p>
      <footer>/টিএইচ/এমএনএইচ/</footer>
    </article>
  </body>
</html>