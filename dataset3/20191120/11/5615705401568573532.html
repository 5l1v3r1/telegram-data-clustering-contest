<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204679-glava-gucci-zapustiv-ekologichnu-programu-i-zaklikav-inshi-modni-brendi-stati-vuglecevo-nejtralnimi"/>
    <meta property="og:site_name" content="Mind UA"/>
    <meta property="article:published_time" content="2019-11-20T11:00:00+00:00"/>
    <meta property="og:title" content="Глава Gucci запустив екологічну програму і закликав інші модні бренди стати вуглецево-нейтральними"/>
    <meta property="og:description" content="Щоб взяти участь в Carbon Neutral Challenge компанії повинні протягом року вимірювати рівень своїх викидів на всіх ділянках ланцюжка поставок, оголосити свій план дій та публікувати чесні звіти"/>
  </head>
  <body>
    <article>
      <h1>Глава Gucci запустив екологічну програму і закликав інші модні бренди стати вуглецево-нейтральними</h1>
      <h2>Щоб взяти участь в Carbon Neutral Challenge компанії повинні протягом року вимірювати рівень своїх викидів на всіх ділянках ланцюжка поставок, оголосити свій план дій та публікувати чесні звіти</h2>
      <address>
        <time datetime="2019-11-20T11:00:00+00:00">20 Nov 2019, 11:00</time>
      </address>
      <p>Генеральний директор Gucci Марко Біззаррі написав відкритого листа лідерам інших модних будинків, в якому закликав своїх колег по бізнесу прийняти кліматичну концепцію «Відповідальність 360» і не тільки скоротити викиди в атмосферу, а й компенсувати їх. Про це <a href="https://www.fastcompany.com/90432341/gucci-took-action-on-climate-change-now-its-daring-other-companies-to-do-the-same?utm_source=feedly&amp;utm_medium=webfeeds">повідомляє</a> журнал Fast Company.</p>
      <p>Він запустив програму під назвою Carbon Neutral Challenge та запропонував й іншим долучитись до боротьби із змінами клімату.</p>
      <p>В своєму листі Біззаррі наголошує, що компанії не можуть просто зосередитись на довгострокових стратегіях, які дозволять скоротити викиди вуглецю і перейти на більш екологічні методи ведення бізнесу, вони також повинні негайно компенсувати свої викиди, що відноситься до інвестицій в проєкти або технології, які видаляють вуглець із атмосфери.</p>
      <p>Будучи генеральним директором компанії вартістю $8,8 млрд в індустрії моди – галузі, яка продукує більше викидів парникових газів, ніж усі міжнародні рейси та морські перевезення разом узяті – Біззррі, ймовірно,отримає відгук у лідерів інших модних будинків.</p>
      <p>Глава Gucci підкреслив, що його звернення відноситься також і до керівників інших галузей.</p>
      <p>«Ми не можемо дозволити собі розкіш нічого не робити», – заявив Біззаррі.</p>
      <p>Він закликав керівників звернути увагу на весь ланцюжок поставок, так як найбільший викид вуглецю відбувається не в офісах при підписанні документів, а набагато раніше – ще на стадіях вирощування сировини і виробництва продукції.</p>
      <p>Щоб взяти участь в цій програмі, компанії повинні зареєструватися на сайті і протягом року вимірювати рівень своїх викидів на всіх ділянках ланцюжка поставок. Вони повинні оголосити свій план дій, графік заходів та публікувати звіти, доступні для громадськості.</p>
      <p>Сама Gucci не буде контролювати чи перевіряти компанії, які вирішать брати участь у програмі. Проєкт має на меті спонукати керівників до відповідальності за прозоре документування їх прогресу у звіті, який буде доступним для суспільства.</p>
      <p>Видання пише, що Біззаррі відчуває себе впевнено, оскільки його компанія усі ці кроки виконує протягом останніх дох років.</p>
      <p>Компанія ще в 2015 році почала 10-річну програму по скороченню викидів на 50%, і станом на 2019 рік вона виконала свою обіцянку вже на третину – скоротила викиди парникових газів на 16%.   </p>
      <related>
        <h4>Також читайте</h4>
        <a href="https://mind.ua/news/20204684-zmini-klimatu-mozhut-zmenshiti-svitovu-ekonomiku-na-3-za-30-rokiv-doslidzhennya"/>
        <a href="https://mind.ua/news/20204571-glava-wizz-air-zaklikav-vidmovitisya-vid-biznes-klasu-v-litakah-dlya-borotbi-iz-zminami-klimatu"/>
        <a href="https://mind.ua/publications/20204565-sim-dniv-nafti-j-gazu-chim-rizikuyut-saudivci-hto-i-navishcho-zaperechue-globalne-poteplinnya-shcho-take"/>
      </related>
    </article>
  </body>
</html>