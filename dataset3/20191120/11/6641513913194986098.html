<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/tekirdag-da-286-milyar-metrekup-dogalgaz-rezervi-bulundu-turkiye-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-20T11:59:00+00:00"/>
    <meta property="og:title" content="Tekirdağ’da 286 milyar metreküp doğalgaz rezervi bulundu"/>
    <meta property="og:description" content="Tekirdağ’da 286 milyar metreküp doğalgaz rezervi bulundu | aydinlik.com.tr"/>
  </head>
  <body>
    <article>
      <h1>Tekirdağ’da 286 milyar metreküp doğalgaz rezervi bulundu</h1>
      <address>
        <time datetime="2019-11-20T11:59:00+00:00">20 Nov 2019, 11:59</time>
      </address>
      <p>
        <b>Norveçli Equinor ve Kanadalı Valeura firmasının Tekirdağ'ın Muratlı İlçesi'nde yürüttüğü keşif çalışmaları kapsamında 286 milyar metreküplük doğalgaz rezervi tespit edildiği belirtildi.</b>
      </p>
      <p>Norveçli Equinor ve Kanadalı Valeura firmasının Tekirdağ’ın Muratlı İlçesi'nde yürüttüğü keşif çalışmaları kapsamında bir köylünün tarlasında 286 milyar metreküplük doğalgaz rezervi tespit edildiği belirtildi.</p>
      <p>Yukarısırt Muhtarı Şerif Yıldırım, köylerinde çıkan doğalgazın kendilerini mutlu ettiğini ifade ederek, bir yıldan beri devam eden çalışmalarda diğer bölgelerde de gaz bulunduğunu ancak ne kadar olduğunun açıklanmadığını söyledi.</p>
      <p>Türkiye’nin tahıl ambarı Trakya, yeraltı zenginlikleri ile dikkat çekiyor. Tekirdağ’da son günlerde yeraltı zenginlikleri konusunda gelen haber heyecanla karşılandı.</p>
      <p>Norveçli Equinor ve Kanadalı Valeura firmasının Tekirdağ’ın Muratlı İlçesi'nde yürüttüğü keşif çalışmaları kapsamında 286 milyar metreküplük doğalgaz rezervi tespit edildiği belirtildi.</p>
      <p>Trakya bölgesinde gerçekleştirilen doğalgaz ve petrol keşif çalışmaları için Mayıs 2016’da sözleşme imzalayan Norveçli Equinor firması ile Kanadalı Valeura firmalarının keşfi, bölge halkı tarafından heyecanla karşılandı. Keşif çalışmaları kapsamında kanıtlanmış hidrokarbon kaynaklarına ulaştıklarını belirten yetkililer, bir köylünün tarlasında 286 milyar metreküp doğalgaz bulunduğunu ifade etti.</p>
      <p>Öte yandan, söz konusu keşif sonrası bölgedeki arazilerin fiyatı da yüzde 40 oranında arttı.</p>
      <p>
        <b>TÜRKİYE’NİN 5 YILLIK DOĞAL GAZ İHTİYACINA KARŞILIK GELİYOR</b>
      </p>
      <p>Firma, Muratlı İlçesi'ne bağlı Yeşilsırt, Yukarısırt ve Karacakılavuz köylerinde keşif çalışmalarına devam ederken, söz konusu 286 milyar metreküp doğalgaz rezervinin ise Türkiye’nin 5 yıllık ihtiyacına karşılık geldiği ifade edildi. Türkiye’nin yıllık gaz ihtiyacı açıklanan verilere göre yıllık 50 milyar metreküp olarak belirtiliyor.</p>
      <p>
        <b>KÖYLÜ MUTLU</b>
      </p>
      <p>Yukarısırt Köyü Muhtarı Şerif Yıldırım gazetecilere yaptığı açıklamada, köylerinde çıkan doğalgazın kendilerini mutlu ettiğini ifade ederek, bir yıldan beri devam eden çalışmalarda diğer bölgelerde de gaz bulunduğuna dikkat çekti. Yıldırım, firmaların bölgede yaptığı çalışmaları yakından takip ettiklerini belirterek, “Burada çalışanlardan çok büyük bir doğalgaz rezervi bulunduğunu duyduk. Ülkemiz için hayırlı olsun. Bu alanda 5 kilometre içinde 5 tane ocak açtılar. Araştırmalar devam ederken en fazla gazın bizim köyümüzde çıkması sevindirici. Köyümüz küçük inşallah gelişir. Arsa fiyatlarımız değerlendi. Köyümüzde bin metre arsa 10-20 bin liraya satılırken, doğalgazın çıkmasıyla bu fiyat 100 bin liraya çıktı” dedi.</p>
      <p>
        <b>TARLASINDA 286 MİLYAR METREKÜP DOĞALGAZ ÇIKTI</b>
      </p>
      <p>Yukarısırt Köyü'nde tarlasında 286 milyar metreküp doğalgaz rezervi olduğu tespit edilen Mehmet Özkan, “Tam da benim tarlamın ortasında, 40 dönümlük arazim içinde doğalgaz çıktı.Tarlamızın değeri arttı. Ben tarlamı şirkete kiralık olarak veriyorum. Benim diğer arazilerimde de doğalgaz çıktığını söylediler. Arazilerimde doğalgaz çıkması sevindirici” dedi.</p>
      <p>
        <b>ARAZİ FİYATLARI YÜZDE 40 ARTTI</b>
      </p>
      <p>Muratlı’da emlaçılık yapan Süleyman Berk de doğalgaz çıkmasıyla birlikte arazi fiyatlarının yüzde 40’a kadar arttığını belirterek, “Tarlalarında doğalgaz çıkacağını düşünen bazı vatandaşlar arazileri değer kazandığı için şu anda tarlalarını satmıyorlar. Doğalgaz arsa ve tarla fiyatlarını artırdı. Diğer emlakçılar da doğalgaz nedeniyle bölgede tarla fiyatlarının çok arttığına vurgu yaptı. Tekirdağ’ın Muratlı İlçesi'ne bağlı Yukarısırt Köyü ile Yeşilsırt ve Karacakılavuz köylerinde de doğalgaz rezervi olduğu öğrenildi" dedi.</p>
      <related>
        <h4>Benzer Haberler</h4>
        <a href="https://www.aydinlik.com.tr/cin-de-115-milyar-metrekupluk-dogalgaz-kesfi-ekonomi-ekim-2019"/>
        <a href="https://www.aydinlik.com.tr/ekonomi/2017-haziran/dunyada-en-fazla-dogalgaz-rezervi-iran-da"/>
        <a href="https://www.aydinlik.com.tr/dogalgaz-ithalati-yuzde-7-azaldi-ekonomi-mayis-2018"/>
        <a href="https://www.aydinlik.com.tr/tunca-nehri-nin-debisindeki-artis-suruyor-turkiye-mart-2018-1"/>
      </related>
    </article>
  </body>
</html>