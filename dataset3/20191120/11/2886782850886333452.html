<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/20/megerkezett-frerenc-papa-thaifoldre?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-20T11:25:07+00:00"/>
    <meta property="og:title" content="Megérkezett Ferenc pápa Thaiföldre"/>
    <meta property="og:description" content="A katolikus egyházfő egy szűk hetet tölt két ázsiai országban, Thaiföldön és Japánban. Tőle megszokottan toleranciát, a menedékkérőknek pedig emberséget kér. Japánban szó lesz a nukleáris leszerelésről is."/>
  </head>
  <body>
    <article>
      <h1>Megérkezett Ferenc pápa Thaiföldre</h1>
      <address><time datetime="2019-11-20T11:25:07+00:00">20 Nov 2019, 11:25</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/07/16/773x435_cmsv2_13efbab2-0de1-5ea6-90c1-ba80a2ad4f03-4310716.jpg"/>
      </figure>
      <h3>Megérkezett Ferenc pápa Thaiföldre. Vendéglátóin kívül másodunokatestvére fogadta, aki misszionárius Thaiföldön a hatvanas évek óta.</h3>
      <p>A katolikus egyházfő tiszteletet és emberséget kér a menedékkérőknek, mint mindenütt a világon. Szót emel az embercsempészet ellen, és megbékélést, elfogadást hirdet nemcsak a kicsiny thaiföldi katolikus közösségben, hanem a térség vallási és politikai vezetőinek körében is. A bangkoki stadionban misét celebrál, és felkeresi a katolikus mártírok sírjait.</p>
      <p>Thaiföld után Japánban tölt majd három napot Ferenc pápa, ott elsősorban a nukleáris leszerelés lesz a téma, illetve a térség stabilitása.</p>
      <p>Ebben a két ázsiai országban már harminc éve nem járt katolikus egyházfő. A 82 éves Ferenc pápa indulása előtt azt üzente a thaiföldieknek, hogy útjával a helyi katolikus közösségeket, általánosságban pedig a szolidaritást és a toleranciát szeretné erősíteni Ázsiában.</p>
    </article>
  </body>
</html>