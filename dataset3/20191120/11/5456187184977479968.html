<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://charter97.org/ru/news/2019/11/20/356272/"/>
    <meta property="og:site_name" content="charter97.org"/>
    <meta property="article:published_time" content="2019-11-20T11:42:00+00:00"/>
    <meta property="og:title" content="Лідар Gods Tower: Жыве Беларусь!"/>
    <meta property="og:description" content="Знакаміты метал-гурт сёлета адзначае 30-годдзе."/>
  </head>
  <body>
    <article>
      <h1>Лідар Gods Tower: Жыве Беларусь!</h1>
      <h2>Знакаміты метал-гурт сёлета адзначае 30-годдзе.</h2>
      <address>
        <time datetime="2019-11-20T11:42:00+00:00">20 Nov 2019, 11:42</time>
      </address>
      <p>Нядаўна Gods Tower даў канцэрты ў Менску, Кіеве і Гомелі. Вакаліст і лідар Gods Tower <b>Уладзіслаў Наважылаў</b>, таксама вядомы як <b>Лэслі Найф</b>, распавёў <a href="https://www.racyja.com/kultura/lidar-gurta-gods-tower-zhyve-belarus/">«Радыё Рацыя»</a> пра канцэртныя планы: «Мы яшчэ ў Балтыю збіраемся, дакладна не ведаю, але Латвію, Літву, Эстонію трэба наведаць – гэта сапраўдныя сябры. Ёсць дамоўленасць, што гэта будзе, а яле я пакуль не ведаю наконт датаў. Трэба туды ездзіць. У Польшчу канешне трэба было б з’ездзіць, але не атрымліваецца неяк. Уладзіслаў Наважылаў узгадаў гісторыю звязаную з гастролямі, калі яго прынялі за ірландца: – Мы прыехалі здаецца ва Украіну, там мне кажуць: «Як ты так добра па-расейску размаўляеш?» Я кажу: «А што такое?» «Мы ж ведаем, што ты ірландзец, які прыехаў, захапіўся нашымі прыгажосцямі і застаўся тут жыць». Псеўданім сыграў са мной такі жарт».</p>
      <p>Гурт плануе правядзенне канцэртаў у Латвіі, Эстоніі, Літве. Гурт Gods Tower быў заснаваны ў 1989 годзе ў Гомелі. Прыпыніў сваё існаванне на некалькі год, пасля чаго зноў сабраўся і пачаў выступаць.</p>
    </article>
  </body>
</html>