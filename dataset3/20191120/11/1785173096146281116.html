<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/camera-reprezentantilor-adopta-o-lege-care-prelungeste-finantarea-guvernului-pana-la-20-decembrie-si-evita-un-shutdown-incepand-de-joi-1922403820262019111119175529"/>
    <meta property="og:site_name" content="News.ro"/>
    <meta property="article:published_time" content="2019-11-20T11:38:26+00:00"/>
    <meta property="og:title" content="Camera Reprezentanţilor adoptă o lege care prelungeşte finanţarea Guvernului până la 20 decembrie şi evită un &quot;shutdown&quot; începând de joi"/>
    <meta property="og:description" content="Camera Reprezentanţilor a adoptat o lege care prelungeşte finanţarea Guvernului federal până la 20 decembrie, evitând astfel o închidere parţială (&quot;shutdown&quot;) începând de joi a administraţiilor americane, la expirarea fondurilor actuale, relatează Reuters."/>
  </head>
  <body>
    <article>
      <h1>Camera Reprezentanţilor adoptă o lege care prelungeşte finanţarea Guvernului până la 20 decembrie şi evită un "shutdown" începând de joi</h1>
      <address><time datetime="2019-11-20T11:38:26+00:00">20 Nov 2019, 11:38</time> by <a rel="author">Valentin Vidu</a></address>
      <p>
        <b>Camera Reprezentanţilor a adoptat o lege care prelungeşte finanţarea Guvernului federal până la 20 decembrie, evitând astfel o închidere parţială ("shutdown") începând de joi a administraţiilor americane, la expirarea fondurilor actuale, relatează Reuters.</b>
      </p>
      <p>Această lege numită ”stop-gap", a doua de acest fel din septembrie, este necesar să fie adoptată de Senat. Ea era necesară deoarece Congresul nu a adoptat toate creditele necesare în anul fiscal în curs, care a început la 1 octombrie.</p>
      <p>Această întârziere este în parte imputabilă dezacordurilor între administraţia lui Donald Trump şi democraţi, majoritari în Camera reprezentanţilor din ianuarie, cu privire la miliardele de dolari pe care locatarul Casei Albe vrea să le folosească pentru a construi un zid împotriva imigranţilor la frontiera dintre Statele Unite şi Mexic.</p>
      <p>Aceste dezacorduri au condus la un "shutdown"-record de 35 de zile în decembrie 2018-ianuarie 2019.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>