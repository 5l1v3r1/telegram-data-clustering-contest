<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187377/"/>
    <meta property="og:site_name" content="Janam TV"/>
    <meta property="article:published_time" content="2019-11-20T11:59:59+00:00"/>
    <meta property="og:title" content="ടിക്കറ്റില്ലാതെ യാത്ര; അനധികൃത യാത്രക്കാരില്‍ നിന്നും പശ്ചിമ റെയില്‍വെ ഈടാക്കിയത് 80 കോടി രൂപ"/>
    <meta property="og:description" content="ന്യൂഡല്‍ഹി: 2019 ഏപ്രില്‍ മാസം മുതല്‍ ഒക്ടോബര്‍ വരെ അനധികൃത യാത്രക്കാരില്‍ നിന്നും പശ്ചിമ റെയില്‍വെ ഈടാക്കിയത് 80 കോടിയിലധികം രൂപ. 17 ലക്ഷം കേസുകളിലായി"/>
  </head>
  <body>
    <article>
      <h1>ടിക്കറ്റില്ലാതെ യാത്ര; അനധികൃത യാത്രക്കാരില്‍ നിന്നും പശ്ചിമ റെയില്‍വെ ഈടാക്കിയത് 80 കോടി രൂപ</h1>
      <address><time datetime="2019-11-20T11:59:59+00:00">20 Nov 2019, 11:59</time> by <a rel="author">Janam TV Web Desk</a></address>
      <p>ന്യൂഡല്‍ഹി: 2019 ഏപ്രില്‍ മാസം മുതല്‍ ഒക്ടോബര്‍ വരെ അനധികൃത യാത്രക്കാരില്‍ നിന്നും പശ്ചിമ റെയില്‍വെ ഈടാക്കിയത് 80 കോടിയിലധികം രൂപ. 17 ലക്ഷം കേസുകളിലായി 83.36 കോടി രൂപയാണ് ഈടാക്കിയിരിക്കുന്നത്. ടിക്കറ്റില്ലാതെ അനധികൃതമായി യാത്ര ചെയ്തവരില്‍ നിന്നും റെയില്‍വെയുടെ അനുമതിയില്ലാതെ ചരക്ക് കടത്തിയവരില്‍ നിന്നുമാണ് പിഴത്തുക ഈടാക്കിയിരിക്കുന്നത്.</p>
      <p>മുഖ്യ പബ്ലിക്ക് റിലേഷന്‍ ഓഫീസര്‍ രവീന്ദര്‍ ബക്കര്‍ വാര്‍ത്താക്കുറിപ്പിലൂടെയാണ്‌ ഇക്കാര്യം അറിയിച്ചത്. 1,605 പരിശോധനകളാണ് 2019 ഏപ്രില്‍ മുതല്‍ ഓക്ടോബര്‍ വരെ നടന്നത്. പരിശോധനയുടെ ഫലമായി റെയില്‍വെ നിയമത്തിലെ വിവിധ വകുപ്പുകള്‍ പ്രകാരം 1,595 പേരെ പ്രോസിക്യൂട്ട് ചെയ്യാനും പിഴ വിധിക്കാനും കഴിഞ്ഞു. 1,238 യാചകരെ റെയില്‍വെ സ്റ്റേഷന്‍ പരിസരത്ത് നിന്നും ഒഴിപ്പിക്കാനും സുരക്ഷിനി സ്‌ക്വാഡിന് കഴിഞ്ഞിട്ടുണ്ട്.</p>
      <p>സെപ്തംബര്‍, ഒക്ടോബര്‍ മാസങ്ങളില്‍ നടത്തിയ പരിശോധനയില്‍ മാത്രം 25.66 കോടി രൂപയാണ് ലഭിച്ചത്. 5.07 ലക്ഷം കേസുകളാണ് സെപ്തംബര്‍, ഒക്ടോബര്‍ മാസങ്ങളില്‍ രജിസ്റ്റര്‍ ചെയ്തത്.</p>
    </article>
  </body>
</html>