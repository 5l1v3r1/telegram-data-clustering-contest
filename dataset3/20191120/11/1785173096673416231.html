<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/islanda-sau-scotia-viitorul-adversar-din-play-off-cum-ajunge-romania-la-euro-2020-1922403120162019111119175523"/>
    <meta property="og:site_name" content="News.ro"/>
    <meta property="article:published_time" content="2019-11-20T11:31:16+00:00"/>
    <meta property="og:title" content="Islanda sau Scoţia, viitorul adversar din play-off: cum ajunge România la EURO 2020"/>
    <meta property="og:description" content="Vineri,de la ora 13:00, la Nyon va avea loc tragerea la sorţi a play-off-ului Nations League, ultima şansă pentru naţionala României de a fi prezentă la EURO 2020."/>
  </head>
  <body>
    <article>
      <h1>Islanda sau Scoţia, viitorul adversar din play-off: cum ajunge România la EURO 2020</h1>
      <address><time datetime="2019-11-20T11:31:16+00:00">20 Nov 2019, 11:31</time> by <a rel="author">Luminiţa Turcu</a></address>
      <p>
        <b>Vineri,de la ora 13:00, la Nyon va avea loc tragerea la sorţi a play-off-ului Nations League, ultima şansă pentru naţionala României de a fi prezentă la EURO 2020.</b>
      </p>
      <p>Se va stabili cine dintre Bulgaria, Israel, Ungaria şi România va evolua în play-off-ul Diviziei C, urmând a întâlni Scoţia, în deplasare. Celelalte trei selecţionate vor disputa play-off-ul Diviziei A. Dacă tricolorii vor fi repartizaţi în ”A”, atunci primul joc va fi în Islanda, informează frf.ro.</p>
      <h3>Cum ajungem la EURO 2020</h3>
      <p>Varianta 1</p>
      <ul>
        <li>Semifinală cu Islanda în deplasare.</li>
        <li>Finală cu Bulgaria/Israel/Ungaria acasă sau în deplasare, în funcţie de tragerea la sorţi.</li>
      </ul>
      <p>Varianta 2</p>
      <ul>
        <li>Semifinală cu Scoţia în deplasare.</li>
        <li>Finală cu câştigătoarea dintre Norvegia şi Serbia acasă sau în deplasare, în funcţie de tragerea la sorţi.</li>
      </ul>
      <h3>S-au calificat în play-off</h3>
      <p><b>Divizia A:</b> Islanda<br/><b>Divizia B:</b> Bosnia-Herţegovina, Slovacia, Irlanda, Irlanda de Nord<br/><b>Divizia C:</b> Scoţia, Norvegia, Serbia, Bulgaria/Israel/Ungaria/România<b>*</b><br/><b>Divizia D:</b> Georgia, Macedonia de Nord, Kosovo, Belarus</p>
      <p><b>*</b> Una dintre aceste 4 echipe va rămâne în play-off-ul ”C”, restul vor merge în play-off-ul ”A”.</p>
      <h3>Semifinale play-off, 26 martie</h3>
      <p><b>”A”</b><br/>Islanda – Bulgaria/Israel/Ungaria/România<b>**</b><br/>Bulgaria/Israel/Ungaria/România<b>**</b> – Bulgaria/Israel/Ungaria/România<b>**</b><br/><b>”B”</b><br/>Bosnia-Herţegovina – Irlanda de Nord<br/>Slovacia – Irlanda<br/><b>”C”</b><br/>Scoţia – Bulgaria/Israel/Ungaria/România<b>**</b><br/>Norvegia – Serbia<br/><b>”D”</b><br/>Georgia – Belarus<br/>Macedonia de Nord – Kosovo</p>
      <p><b>**</b> Aceste jocuri vor fi stabilite în urma tragerii la sorţi din 22 noiembrie.</p>
      <p>Finalele play-off-ului se vor disputa pe 31 martie. Gazdele vor fi stabilite tot pe 22 noiembrie, prin tragere la sorţi.</p>
      <h3>Urnele pentru tragerea la sorţi a grupelor EURO 2020</h3>
      <p>Pe 30 noiembrie, la Bucureşti (Romexpo), va avea loc şi tragerea la sorţi a grupelor EURO 2020. 20 de participante sunt deja cunoscute, ultimele 4 vor fi stabilite în urma play-off-ului din martie 2020.</p>
      <p>Toate cele 12 gazde EURO 2020 au fost repartizate dinainte în grupe.</p>
      <p>Între cele 20 de echipe calificate direct din preliminarii se află şi 7 ţări gazdă. Alte 4 vor evolua în play-off. Câştigătoarea play-off-ului ”B” în care evoluează Irlanda va merge în grupa E.</p>
      <p>Câştigătoarele play-off-urilor ”A” şi ”C”, în care poate fi cel puţin una dintre România şi Ungaria, de asemenea gazde EURO, vor avea mai multe posibilităţi la repartizarea în faza grupelor a turneului final. Dacă învingătoarea play-off-ului ”C” va fi Scoţia, atunci aceasta va merge în grupa D.</p>
      <p>Ucraina nu va putea fi în aceeaşi grupă cu Rusia. Astfel, Ucraina va fi repartizată în grupa C, în timp ce Belgia va merge în grupa B.</p>
      <p>În cazul calificării, tricolorii vor juca în grupa C, alături de Olanda, Ucraina şi o echipă din urna 3.</p>
      <table bordered="">
        <tr>
          <td colspan="2">
            <b>Urna 1</b>
          </td>
          <td colspan="2">
            <b>Urna 2</b>
          </td>
          <td colspan="2">
            <b>Urna 3</b>
          </td>
          <td colspan="2">
            <b>Urna 4</b>
          </td>
        </tr>
        <tr>
          <td>Belgia</td>
          <td>–</td>
          <td>Franţa</td>
          <td>–</td>
          <td>Portugalia</td>
          <td>–</td>
          <td>Ţara Galilor</td>
          <td>–</td>
        </tr>
        <tr>
          <td>Italia</td>
          <td>Gr. A</td>
          <td>Polonia</td>
          <td>–</td>
          <td>Turcia</td>
          <td>–</td>
          <td>Finlanda</td>
          <td>–</td>
        </tr>
        <tr>
          <td>Anglia</td>
          <td>Gr. D</td>
          <td>Elveţia</td>
          <td>–</td>
          <td>Danemarca</td>
          <td>Gr. B</td>
          <td>Câştigătoare<br/>play-off ”A”</td>
          <td>–</td>
        </tr>
        <tr>
          <td>Germania</td>
          <td>Gr. F</td>
          <td>Croaţia</td>
          <td>–</td>
          <td>Austria</td>
          <td>–</td>
          <td>Câştigătoare<br/>play-off ”B”</td>
          <td>Gr. E</td>
        </tr>
        <tr>
          <td>Spania</td>
          <td>Gr. E</td>
          <td>Olanda</td>
          <td>Gr. C</td>
          <td>Suedia</td>
          <td>–</td>
          <td>Câştigătoare<br/>play-off ”C”</td>
          <td>–</td>
        </tr>
        <tr>
          <td>Ucraina</td>
          <td>–</td>
          <td>Rusia</td>
          <td>Gr. B</td>
          <td>Cehia</td>
          <td>–</td>
          <td>Câştigătoare<br/>play-off ”D”</td>
          <td>–</td>
        </tr>
      </table>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>