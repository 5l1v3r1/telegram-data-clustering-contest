<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2406794,Z-kim-zagramy-na-Euro-2020-Mozliwe-scenariusze-dla-Polski"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T11:32:00+00:00"/>
    <meta property="og:title" content="Z kim zagramy na Euro 2020? Możliwe scenariusze dla Polski"/>
    <meta property="og:description" content="Gdy opadają emocje po kolejnym awansie reprezentacji Polski na wielką imprezę, uwaga kibiców zwrócona jest na sprawdzanie, które kraje mogą być naszymi rywalami podczas nadchodzącego czempionatu. Przed Euro 2020 sytuacja jest szczególnie skomplikowana, gdyż znamy już częściowe przyporządkowania do finałowych grup. "/>
  </head>
  <body>
    <article>
      <h1>Z kim zagramy na Euro 2020? Możliwe scenariusze dla Polski</h1>
      <address>
        <time datetime="2019-11-20T11:32:00+00:00">20 Nov 2019, 11:32</time>
      </address>
      <p>
        <b>Gdy opadają emocje po kolejnym awansie reprezentacji Polski na wielką imprezę, uwaga kibiców zwrócona jest na sprawdzanie, które kraje mogą być naszymi rywalami podczas nadchodzącego czempionatu. Przed Euro 2020 sytuacja jest szczególnie skomplikowana, gdyż znamy już częściowe przyporządkowania do finałowych grup. </b>
      </p>
      <ul>
        <li>
          <b>Euro 2020 nie będzie mieć jednego czy dwóch gospodarzy, a odbędzie się w dniach 12 czerwca - 12 lipca na 12 stadionach w 12 krajach</b>
        </li>
        <li>
          <b>Decyzja o tym formacie ME zapadła w grudniu 2012 na spotkaniu Komitetu Wykonawczego UEFA</b>
        </li>
        <li>
          <b>W ten sposób władze futbolu na Starym Kontynencie chciały uczcić 60. rocznicę pierwszych mistrzostw Europy</b>
        </li>
      </ul>
      <p>
        <b>&gt;&gt;&gt; <a href="https://polskieradio24.pl/5/4147/Artykul/2281057,El-Euro-2020-kiedy-nastepny-mecz-Polakow-TERMINARZ-i-TABELA">TERMINARZ I TABELA GRUPY G EL. EURO 2020</a> </b>
      </p>
      <related>
        <a href="https://polskieradio24.pl/43/7669"/>
      </related>
      <p>W Kopenhadze, Bukareszcie, Amsterdamie, Dublinie, Bilbao, Budapeszcie, Glasgow, Monachium, Baku, Sankt Petersburgu, Rzymie oraz w Londynie rywalizować będą 24 zespoły, które zostaną podzielone na sześć grup. Ich losowanie odbędzie się 30 listopada w Bukareszcie, choć nie będą jeszcze wtedy znani wszyscy uczestnicy.<br/><br/>Czterech ostatnich wyłonią marcowe turnieje barażowe z udziałem najlepszych drużyn pierwszej edycji Ligi Narodów UEFA, które nie przeszły klasycznych kwalifikacji.<br/><br/><b>Drużyny pewne udziału w Euro 2020:</b><br/>grupa A: Anglia, Czechy<br/>grupa B: Ukraina, Portugalia<br/>grupa C: Niemcy, Holandia<br/>grupa D: Szwajcaria, Dania<br/>grupa E: Chorwacja, Walia<br/>grupa F: Hiszpania, Szwecja<br/>grupa G: Polska, Austria<br/>grupa H: Francja, Turcja<br/>grupa I: Belgia, Rosja<br/>grupa J: Włochy, Finlandia</p>
      <related>
        <a href="https://polskieradio24.pl/5/4147/Artykul/2402697,El-Euro-2020-obiecujacy-napastnik-wielki-obronca-Reprezentacja-zegna-Piszczka"/>
      </related>
      <p>W teoretycznie najmocniejszym koszyku znajduje się sześć najlepszych drużyn eliminacji. Są to zwycięzcy grup z najlepszym bilansem bramkowym i punktowym. Pozostałych czterech triumfatorów grup znajdzie się w drugim koszyku razem z dwiema drużynami z drugich miejsc, które będą miały najlepszy dorobek. </p>
      <p>
        <b>Podział na koszyki przed losowaniem fazy grupowej Euro 2020:</b>
      </p>
      <ul>
        <li><b>I koszyk:</b> Włochy, Belgia, Anglia, Niemcy, Ukraina, Hiszpania</li>
        <li><b>II koszyk:</b> Francja, Polska, Szwajcaria, Chorwacja, Holandia, Rosja</li>
        <li><b>III koszyk:</b> Portugalia, Turcja, Dania, Czechy, Szwecja, Austria</li>
        <li><b>IV koszyk:</b> Walia, Finlandia, zwycięzcy czterech barażów</li>
      </ul>
      <p>Do grup przydzieleni zostali już ich gospodarze. Okazało się, że w I koszyku zostają jedynie Belgia i Ukraina. Druga z reprezentacji nie może zagrać z Rosją z przyczyn politycznych, dlatego wiadomym stało się, że to Belgowie trafią na podopiecznych Czerczesowa, a Ukraińcy zmierzą się z Holandią. </p>
      <ul>
        <li><b>Grupa A:</b> Włochy (gosp.)</li>
        <li><b>Grupa B:</b> Belgia, Rosja (gosp.), Dania (gosp.)</li>
        <li><b>Grupa C:</b> Ukraina, Holandia (gosp.)</li>
        <li><b>Grupa D:</b> Anglia (gosp.)</li>
        <li><b>Grupa E:</b> Hiszpania (gosp.)</li>
        <li><b>Grupa F:</b> Niemcy (gosp.)</li>
      </ul>
      <p>W barażach zagrają poza Macedonią Północną i Izraelem z "polskiej" grupy, także m.in. współgospodarze imprezy, czyli Węgrzy, Rumuni, Szkoci i Irlandczycy. Dodatkową szansę otrzymają też: Islandia, Bułgaria, Bośnia i Hercegowina, Irlandia Płn., Serbia, Słowacja, Norwegia, Gruzja, Kosowo i Białoruś. Na podstawie wyników LN zostaną one podzielone na cztery grupy, w których rozegrane zostaną półfinały i finał.</p>
      <p>W grupie A na pewno zobaczymy Islandię oraz trzy zespoły spośród wymienionych czterech: Bułgaria, Izrael, Węgry, Rumunia. Jeden z nich zagra przeciwko Szkocji w grupie C. Drugą parą tej grupy będzie starcie Norwegia - Serbia.</p>
      <p>Pozostałe duety są już znane, o awans z grupy B zawalczą w półfinale Bośnia i Hercegowina z Irlandią Północną oraz Słowacja z Irlandią, zaś grupa D czeka na mecze Gruzja - Białoruś i Macedonia Północna - Kosowo.</p>
      <p>
        <b>Baraże:</b>
      </p>
      <ul>
        <li>
          <b>Liga Narodów A: </b>
        </li>
        <li>Islandia - Bułgaria/Izrael/Węgry/Rumunia</li>
        <li>druga para powstanie z losowania z grona następujących drużyn: Bułgaria, Izrael, Węgry, Rumunia</li>
        <li>
          <b>Liga Narodów B:  </b>
        </li>
        <li>Bośnia i Hercegowina - Irlandia Północna</li>
        <li>Słowacja - Irlandia</li>
        <li>
          <b>Liga Narodów C:</b>
        </li>
        <li>Szkocja - Bułgaria/Izrael/Węgry/Rumunia</li>
        <li>Norwegia - Serbia</li>
        <li>
          <b>Liga Narodów D:</b>
        </li>
        <li>Gruzja - Białoruś</li>
        <li>Macedonia Północna - Kosowo</li>
      </ul>
      <p>Jak w tym wszystkim swoich szans szukać mają Polacy? Niestety, w pierwszym koszyku nie ominie ich konieczność zmierzenia się z faworytami turnieju: Włochami, Niemcami, Anglikami lub Hiszpanami. Pocieszający jest fakt, że wykluczone jest wylosowanie mistrzów świata, Francuzów. Z trzeciego koszyka każdy z zespołów będzie równorzędnym rywalem, ale choćby reprezentacja Czech wydaje się być lepszym scenariuszem niż Portugalia.</p>
      <related>
        <a href="https://polskieradio24.pl/5/4147/Artykul/2406726,Kontrowersje-po-meczu-Pilkarze-poprosili-premiera-o-wsparcie"/>
      </related>
      <p>Co do ostatniego rywala, najgorsze losowanie połączy nas z silnymi Walijczykami. Finlandia, mimo udanych eliminacji, nie zapowiada się na zespół, który wiele namiesza podczas głównego turnieju. Wobec czterech niewiadomych - każdy z zespołów z grupy D Ligi Narodów poza Kosowem nie powinien sprawić Lewandowskiemu i kolegom najmniejszych kłopotów. Wychodząc na boisko przeciwko komuś z pozostałej "dwunastki" podopieczni Jerzego Brzęczka również będą faworytami.</p>
      <p>kp/sport.pl</p>
      <related>
        <a href="https://www.polskieradio.pl/5/4147/Artykul/2406622,El-Euro-2020-Kamil-Jozwiak-debiut-ma-juz-za-soba-Poradzilismy-sobie-na-takiej-murawie"/>
      </related>
      <related>
        <a href="https://www.polskieradio.pl/5/4147/Artykul/2406627,El-Euro-2020-wielka-radosc-Sebastiana-Szymanskiego-To-dla-mnie-piekne-chwile"/>
      </related>
    </article>
  </body>
</html>