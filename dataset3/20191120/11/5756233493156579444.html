<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622474/%D8%A7%D8%B0%D8%B9%D8%A7%D9%86-%D8%A2%DA%98%D8%A7%D9%86%D8%B3-%D8%A7%D8%B7%D9%84%D8%A7%D8%B9%D8%A7%D8%AA-%D8%AF%D9%81%D8%A7%D8%B9%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%A7%D9%81%D8%B2%D8%A7%DB%8C%D8%B4-%DA%86%D8%B4%D9%85%DA%AF%DB%8C%D8%B1-%D8%AA%D9%88%D8%A7%D9%86-%D9%86%D8%B8%D8%A7%D9%85%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T11:09:00+00:00"/>
    <meta property="og:title" content="اذعان آژانس اطلاعات دفاعی آمریکا به افزایش چشمگیر توان نظامی ایران"/>
    <meta property="og:description" content="آژانس اطلاعات دفاعی آمریکا گزارشی درباره قابلیت‌های نظامی ایران، اهداف و ساختار آن ارائه و اذعان کرده که توان نظامی ایران افزایش چشمگیری داشته است."/>
  </head>
  <body>
    <article>
      <h1>اذعان آژانس اطلاعات دفاعی آمریکا به افزایش چشمگیر توان نظامی ایران</h1>
      <address>
        <time datetime="2019-11-20T11:09:00+00:00">20 Nov 2019, 11:09</time>
      </address>
      <p>
        <i>آژانس اطلاعات دفاعی آمریکا گزارشی درباره قابلیت‌های نظامی ایران، اهداف و ساختار آن ارائه و اذعان کرده که توان نظامی ایران افزایش چشمگیری داشته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از پایگاه اینترنتی آژانس اطلاعات دفاعی آمریکا، این آژانس روز سه‌شنبه، گزارشی درباره «قدرت نظامی ایران» منتشر کرده است که به بررسی توان نظامی ایران می‌پردازد.</p>
      <figure>
        <img src="https://aftabnews.ir/files/fa/news/1398/8/29/361475_934.jpg"/>
      </figure>
      <p>این گزارش، جزئیاتی درباره اهداف دفاعی و نظامی، استراتژی، برنامه‌ها و تمایلات ایران[در زمینه نظامی] ارائه داده و همچنین به بررسی تشکیلات، ساختار و توان نیروهای نظامی پشتیبان این اهداف و توانمندسازی زیرساخت‌ها و زیربنای صنعتی آن می‌پردازد.</p>
      <p>ژنرال رابرت.پی.اشلی، مسئول آژانس اطلاعات دفاعی آمریکا در این گزارش آورده است: همچنان‌ که تهران، قابلیت‌های خود و نقشش را هم به عنوان «یک تهدید غیرمعمول و معمول» در خاورمیانه، گسترش می‌دهد، اهمیت این که ما توان نظامی ایران و تهدید ناشی از آن علیه منافع، متحدان و امنیتمان را بدانیم، بیش از پیش اهمیت دارد.</p>
      <p>در طول این چهل سال، ایران به طور غیرمنعطفی با آمریکا و حضور آن در خاورمیانه مقابله کرده است. ایران، قدرت نظامی خود را برای دو هدف مهم ایجاد کرده است که آن، تامین بقای خود و محفوظ داشتن یک موقعیت برتر در خاورمیانه است.</p>
      <p>این گزارش همچنین می‌گوید: «ایران، بیش از پیش، خود را به دستیابی به اهدافش نزدیک می‌داند. تهران از آن‌چه در دست داشته در موقعیت‌هایی همچون سقوط صدام، آشوب سوریه، ظهور و عقب‌نشینی داعش و درگیری در یمن، به نفع خود استفاده کرده است».</p>
      <p>مسئول آژانس اطلاعات دفاعی آمریکا به قدرت نظامی ایران گفت: اگرچه ایران، هنوز از نظر فنی در جایگاه پایین‌تری از بسیاری از رقیبانش قرار دارد، اما قوای نظامی ایران به طور قابل ملاحظه‌ای در چند دهه گذشته، پیش‌رفت کرده است.</p>
    </article>
  </body>
</html>