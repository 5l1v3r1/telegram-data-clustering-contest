<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/skaei-vomva-o-pitino-epistrefei-ston-panathinaiko/2919738/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T11:40:22+00:00"/>
    <meta property="og:title" content="Σκάει… βόμβα! Ο Πιτίνο επιστρέφει στον Παναθηναϊκό"/>
    <meta property="og:description" content="Πιτίνο... reloaded! Ο Αμερικανός τεχνικός επιστρέφει στον Παναθηναϊκό. Δεδομένη θα πρέπει να θεωρείται η συμφωνία των δύο πλευρών..."/>
  </head>
  <body>
    <article>
      <h1>Σκάει… βόμβα! Ο Πιτίνο επιστρέφει στον Παναθηναϊκό</h1>
      <h2>Πιτίνο... reloaded! Ο Αμερικανός τεχνικός επιστρέφει στον Παναθηναϊκό. Δεδομένη θα πρέπει να θεωρείται η συμφωνία των δύο πλευρών...</h2>
      <address><time datetime="2019-11-20T11:40:22+00:00">20 Nov 2019, 11:40</time> by <a rel="author">Newsit Newsroom</a></address>
      <p>Μια δοκιμασμένη και ηχηρή λύση βάζει ο Παναθηναϊκός στον πάγκο του! Λίγα 24ωρα μετά το “διαζύγιο” τους με τον Αργύρη Πεδουλάκη, οι “πράσινοι” είναι έτοιμοι να ανακοινώσουν την επιστροφή του Ρικ <a href="https://www.newsit.gr/tags/pitino/">Πιτίνο</a> στην ομάδα.</p>
      <p>Μετά από συζητήσεις που είχε με τον Δημήτρη Γιαννακόπουλο, ο Αμερικανός κόουτς πείσθηκε να έρθει και πάλι στην Ελλάδα για να αναλάβει τις τύχες του “τριφυλλιού”.</p>
      <p>Σύμφωνα με όσα γίνονται γνωστά, ο Γιώργος Βόβορας θα ολοκληρώσει τη “διαβολοβδομάδα” στη Euroleague και καθίσει τον πάγκο του Παναθηναϊκού και στο παιχνίδι με την Μπάγερν Μονάχου. Ο Πιτίνο θα αρχίσει να κοουτσάρει από το ματς με την Μπασκόνια.</p>
      <p>Να θυμίσουμε ότι ο Πιτίνο έχει αναλάβει και την τεχνική ηγεσία της Εθνικής Ελλάδας, την οποία θα οδηγήσει στο Προολυμπιακό τουρνουά, με στόχο την πρόκριση στους Ολυμπιακούς του Τόκιο.</p>
    </article>
  </body>
</html>