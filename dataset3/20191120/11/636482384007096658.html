<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/lovitura-de-teatru-in-cazul-caracal-doua-cranii-descoperite-in-odaia-lui-soreata-20096400"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T11:21:56+00:00"/>
    <meta property="og:title" content="Lovitură de teatru în cazul Caracal: Două cranii, descoperite în „Odaia lui Soreață”"/>
    <meta property="og:description" content="Lovitură de teatru în cazul Caracal. Fragmente osoase şi două cranii au fost găsite pe un câmp de lângă satul Mărgheni, judeţul Olt. A fost deschis un"/>
  </head>
  <body>
    <article>
      <h1>Lovitură de teatru în cazul Caracal: Două cranii, descoperite în „Odaia lui Soreață”</h1>
      <address><time datetime="2019-11-20T11:21:56+00:00">20 Nov 2019, 11:21</time> by <a rel="author">Cristian Lisandru</a></address>
      <p>
        <b>Lovitură de teatru în cazul Caracal. Fragmente osoase şi două cranii au fost găsite pe un câmp de lângă satul Mărgheni, judeţul Olt. A fost deschis un dosar penal pentru omor calificat asupra a două sau mai multe persoane. Informația este foarte importantă în contextul în care, de mai multe luni, anchetatorii nu reușesc să descopere rămășițele umane ale Luizei Melencu, spre exemplu, deși Gheorghe Dincă a declarat că a ucis-o și pe ea. </b>
      </p>
      <p>Satul Mărgheni e situat la 25 de kilometri de Caracal, iar cercetările sunt în curs de desfășurare. Potrivit unui comunicat al Parchetului de pe lângă Tribunalul Olt, pe rolul Parchetului s-a înregistrat marți seara un dosar penal pentru omor calificat, comis asupra a două sau mai multe persoane. Pe un câmp de lângă satul Mărgheni, comuna Brîncoveni, judeţul Olt – în zona cunoscută sub denumirea „Odaia lui Soreaţă” – au fost găsite mai multe fragmente osoase şi două cranii<i>.</i></p>
      <p><i><b>„Ca urmare a aspectelor sesizate, o echipă operativă constituită din procurorul criminalist din cadrul Parchetului de pe lângă Tribunalul Olt şi comisari de poliţie din cadrul Serviciului Investigaţii Criminale Olt, s-au deplasat la locul indicat, iar în urma cercetării locului faptei au fost găsite mai multe oase şi fragmente osoase, precum şi două cranii. În urma examinării macroscopice, medicul legist din cadrul Serviciului de Medicină Legală Olt a apreciat că acestea sunt de natură umană”</b></i>, arată Parchetul de pe lângă Tribunalul Olt.</p>
      <h3>S-a dispus o expertiză antropologică</h3>
      <p>Persoanele care au găsit fragmentele osoase au fost audiate şi s-a dispus o expertiză antropologică de către Institutul Naţional de Medicină Legală Bucureşti.</p>
      <p><i><b>„În cauză se efectuează acte de urmărire penală cu sprijinul Direcţiei de Investigaţii Criminale din cadrul I.G.P.R. Bucureşti şi Institutului de Criminalistă din cadrul I.G.P.P.R Bucureşti</b></i>”, anunță aceeași sursă.</p>
    </article>
  </body>
</html>