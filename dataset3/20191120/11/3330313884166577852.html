<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904481/ajax-niet-eens-met-uefa-uitspraken-amsterdammers-stappen-naar-cas.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T11:15:00+00:00"/>
    <meta property="og:title" content="Ajax niet eens met UEFA-uitspraken: Amsterdammers stappen naar CAS"/>
    <meta property="og:description" content="Ajax is het niet eens met de uitspraken van de UEFA die onder meer leidden tot het niet mogen meenemen van uitsupporters naar de Champions League-wedstrijd tegen Chelsea. De Amsterdammers stappen met de zaak naar het internationaal sporttribunaal CAS. Ajax tekende voor de wedstrijd tegen Chelsea al beroep aan tegen meerdere uitspraken van de UEFA, maar heeft nu ook besloten om naar het sporttribunaal te stappen. Dit is het hoogste rechtsorgaan binnen de sport."/>
  </head>
  <body>
    <article>
      <h1>Ajax niet eens met UEFA-uitspraken: Amsterdammers stappen naar CAS</h1>
      <address>
        <time datetime="2019-11-20T11:15:00+00:00">20 Nov 2019, 11:15</time>
      </address>
      <p>
        <b>Ajax is het niet eens met de uitspraken van de UEFA die onder meer leidden tot het niet mogen meenemen van uitsupporters naar de Champions League-wedstrijd tegen Chelsea. De Amsterdammers stappen met de zaak naar het internationaal sporttribunaal CAS.</b>
      </p>
      <p>Ajax tekende voor de wedstrijd tegen Chelsea al beroep aan tegen meerdere uitspraken van de UEFA, maar heeft nu ook besloten om naar het sporttribunaal te stappen. Dit is het hoogste rechtsorgaan binnen de sport.</p>
      <p>De UEFA legde Ajax meerdere straffen op, waaronder één duel zonder uitsupporters in de Champions League. Hierdoor waren er geen uitsupporters aanwezig op Stamford Bridge tijdens de wedstrijd tegen Chelsea. Daar kwam ook nog eens bij dat er wederom een voorwaardelijke straf van één wedstrijd zonder uitsupporters werd opgelegd, waardoor de Amsterdammers wederom gestraft kunnen worden mochten de supporters de fout in gaan.</p>
      <p>Daarnaast kreeg Ajax twee geldboetes opgelegd door de UEFA. Ook hiermee gaat de club niet akkoord, waardoor het zich genoodzaakt ziet naar het CAS te stappen.</p>
      <figure>
        <iframe data-src="https://twitter.com/AFCAjax/status/1197093621339688961?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>