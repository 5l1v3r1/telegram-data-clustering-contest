<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/trabzon-buyuksehir-meclisinde-dunun-gerginligi-bugune-yansidi-h374893.html"/>
    <meta property="og:site_name" content="HABER 61"/>
    <meta property="article:published_time" content="2019-11-20T11:40:48+00:00"/>
    <meta property="og:title" content="Trabzon Büyükşehir Meclisi’nde dünün gerginliği bugüne yansıdı!"/>
    <meta property="og:description" content="Trabzon Büyükşehir Belediyesi Kasım ayı meclis toplantıları devam ediyor."/>
  </head>
  <body>
    <article>
      <h1>Trabzon Büyükşehir Meclisi’nde dünün gerginliği bugüne yansıdı!</h1>
      <h2>Trabzon Büyükşehir Belediyesi Kasım ayı meclis toplantıları devam ediyor.</h2>
      <address>
        <time datetime="2019-11-20T11:40:48+00:00">20 Nov 2019, 11:40</time>
      </address>
      <p>
        <b>Haber61 - Haber Serivisi</b>
      </p>
      <p><a href="https://www.haber61.net/haberleri/trabzon">Trabzon</a> Büyükşehir Belediyesi Kasım ayı meclis toplantısında dün Bahar Ayvazooğlu gerginliği yaşanmıştı. Meclisi yöneten Büyükşehir Başkan Vekili Atilla Ataman, İYİ Parti Grup Başkan Vekili Davut Çakıroğlu’nun daha önce Trabzon Milletvekili Bahar Ayvazoğlu için yaptığı açıklamayı dün gündeme getirmiş ve “Sizin Milletvekiliniz yok mu?” sorusunu sormuştu.</p>
      <p>Bugün gerçekleşen Meclis toplantısında ise dün yaşanan gerginliğin devamı niteliğinde açıklamalar gerçekleşti.</p>
      <p>İlk olarak söz alan CHP Grup Başkan Vekili Tugay Şahin, Ataman’ı eleştirerek “Turgay Şahin: 10 yıllık meclis hayatımda ilk kez bir olayla karşılaştım. Bir meclis üyemiz dışarıda sarf ettiği sözler buraya taşındı ve sanki mecliste konuşmuş ve kabul görüş gibi, meclis saygınlığına halel getirdiği ölçüsünde özür dilemesi istendi. Bunlar doğru şeyler değildir. Cumhurbaşkanımıza ABD tarafından mektubu kendime yediremedim ve Bir CHP’li olarak buradan kınadım. Ne bir alkış nede bir aferin aldım. Ama buradaki özrü konuşması alkış aldı. Biz bir milli mutabakat içinde tavır sergilememiz lazım. Mecliste konuşulmayan şeyleri de buraya taşıyıp birbirimizi rencide etmememiz lazım. Sayın ataman sizin siyasi tecrübenizi be bürokratlığınızı asla tartışmam ama dünkü davranışınızla meclis iç tüzüğüne aykırı bir davranışta bulundunuz. Bunu da acemiliğinize veriyorum. Bundan sonra birlik beraberlik içerisinde kentimizin sorunlarını ve geleceğini tartışmamız için inşallah bir daha olmaz diyorum.“ ifadelerini kullandı.</p>
      <p>Daha sonra söz alan Davut Çakıroğlu ise “ Benim de 6. Yılım. Bugüne kadar meclisin onurunu, haysiyetini çatısı altında temsil ettiğim tüzel kişiliğine halel gelmemesi için tek bir tane siyasi kuruşmuş cümlem yoktur. Bizler bir tüzel kişiliği ve partilerimizin bize verdiği bir sorumluluğu temsil etmekteyiz. Parti büyüklerimize yapılan hakaretleri, eleştirileri, mecrasında benim konuştuklarım meclis çatısı altında değildir. Dışarıda olmuş bir olayı meclise taşıyıp da meclisi siyasallaştırma yönünde bir şey değildi. Kurmuş olduğum cümlelerde de bir cinsiyet farkı gözetmeksizin, divana hitaben, insana hitaben cümleler vardır. Ben birçok konunun detayını bilmem oralardan da gitmem ama bizi rahatsız eden bir şey var. Her defasında PKK ile iş tutan deniyor. Bu şehirde hangi partiden olursa olsun PKK ile iş tutacak insan yoktur. Bu yaşıma kadar kimseyi kırmamaya çalıştım. Dün böyle bir hırsla şahsıma yapılmış ve ailemin büyüklüğü, geçmişi ve genetik mirasından bana gelen konu edilip sonrasında bunun bir alkışa dönüştürülmesi inciticidir. Bu meclisin saygınlığına bir gölge ise biz bu şehrin taraftarlarıyız. Bizim yakamızda herhangi bir parti rozeti yok. Sadece görüşlerimizi şehrin menfaati doğrultusunda seslendiriyoruz. Biz kararların yüzde 95’ine evet diyoruz. Çünkü şehir için düşünülüyor. Farklı düşündüğümüz noktada da bunlara sizin tahammül etmeniz gerekiyor. Tahammül edemiyorsanız da nezaket kuralları içerisinde olması lazım. Çok büyük olumsuz bir cümle sarf edilmiş değil. Eleştireceğim konu bir atamanın, görevlendirmenin şekli. Herkes tarafından beğenilmek zorunda değil. Benim tarafından da beğenilmemiş seslendirilmiştir. Bundan sonrada burada kararlar alınacak. Bunlara olumlu olumsuz görüşlerimiz olacak. Ben her türlü eleştiriye açığım yalnız burada olmayan bir konunun buraya gelip de burada alkışla taçlandırılıp sonra da söz verilmemesi doğru değil. Konu ile ilgili şahsıma partime aynı şey devam ettiği sürece arkasında duracağım. Söylediklerimiz suç teşkil ederse mahkemeler var. Bir siyasi partiye girerken söylediklerimizin sonuçlarını göze alarak girdik. “ ifaadelerini kullandı.</p>
      <p>Son olarak söz alan Atilla Ataman ise “Söylediğim kelimelerin her biri çok özenle seçilmiş ve katiyen rencide edecek hiçbir şey içinde yok. Okuduktan sonra ve akşam dökümüne baktım. Benim değerlendirmem o şekilde olmuştur ama dün dünde kaldı cancazım yeni şeyler söylemek lazım. Bizim gündemimizde şehri idare etmek var. Şehrin su sorunu, yol sorunu, problemler var. Her birimizin daha özenli davranması gerektiğini altını çiziyorum.” Şeklinde konuştu</p>
      <p>
        <i>Güncelleme Tarihi: 20 Kasım 2019, 15:54</i>
      </p>
    </article>
  </body>
</html>