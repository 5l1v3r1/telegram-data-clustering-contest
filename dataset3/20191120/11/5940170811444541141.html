<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/ethniki/1-logika%E2%80%A6-pame-moyntial"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T11:47:00+00:00"/>
    <meta property="og:title" content="Λογικά… πάμε Μουντιάλ"/>
    <meta property="og:description" content="Με βάση τις πρακτικές που ακολουθούν εκεί στην ΚΟΠ ή αν θες την επικοινωνιακή πολιτική τους, ο επόμενος στόχος του αντιπροσωπευτικού μας συγκροτήματος είναι η πρόκριση στο Μουντιάλ του 2022."/>
  </head>
  <body>
    <article>
      <h1>Λογικά… πάμε Μουντιάλ</h1>
      <h2>Τα ίδια και τα ίδια μας λεν… τα ίδια πρόσωπα</h2>
      <address><time datetime="2019-11-20T11:47:00+00:00">20 Nov 2019, 11:47</time> by <a rel="author">24sports team</a></address>
      <p>Με βάση τις πρακτικές που ακολουθούν εκεί στην ΚΟΠ ή αν θες την επικοινωνιακή πολιτική τους, ο επόμενος στόχος του αντιπροσωπευτικού μας συγκροτήματος είναι η πρόκριση στο Μουντιάλ του 2022.</p>
      <p>Κάθε φορά που ολοκληρώνονται οι υποχρεώσεις, θέτουν ένα στόχο ο οποίος ομολογουμένως αρχικά μοιάζει ανέφικτος και στη συνέχεια τον αλλάζουν ανάλογα με την κλήρωση και ακολούθως τα αποτελέσματα.</p>
      <p>Στην αρχή μας λεν ότι είναι καιρός να φτάσουμε ως Κύπρος σε μια μεγάλη διοργάνωση, ακολούθως γίνεται η κλήρωση, πέφτουμε με δύο μεγαθήρια, αλλάζει το τροπάριο και μιλάμε για τρίτη θέση ενώ στη συνέχεια και ανάλογα με τα αποτελέσματα επανακαθορίζεται ο στόχος και κυνηγούμε μια «τιμητική» θέση.</p>
      <p>Κάθε φορά τα ίδια και τα ίδια, όπως ίδια είναι και τ’ άτομα που χειρίζονται τα θέματα εθνικής ομάδας και ανάπτυξης του κυπριακού ποδοσφαίρου.</p>
      <p>Αν μη τι άλλο, ολοκληρώθηκαν οι υποχρεώσεις για τα προκριματικά του Euro… τώρα πάμε Μουντιάλ.</p>
    </article>
  </body>
</html>