<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/daniela-daritkova-kandidaturata-na-sotir-tsatsarov-e-konsensusna_news710370.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T11:34:00+00:00"/>
    <meta property="og:title" content="Даниела Дариткова: Кандидатурата на Сотир Цацаров е консенсусна"/>
    <meta property="og:description" content="Трайна парламентарна практика е, когато парламентарните групи предлагат депутат за зам.-председател на парламента, да се подкрепя това предложение"/>
  </head>
  <body>
    <article>
      <h1>Даниела Дариткова: Кандидатурата на Сотир Цацаров е консенсусна</h1>
      <h2>Трайна парламентарна практика е, когато парламентарните групи предлагат депутат за зам.-председател на парламента, да се подкрепя това предложение</h2>
      <address>
        <time datetime="2019-11-20T11:34:00+00:00">20 Nov 2019, 11:34</time>
      </address>
      <p>https://blitz.bg/obshtestvo/daniela-daritkova-kandidaturata-na-sotir-tsatsarov-e-konsensusna_news710370.html Blitz.bg</p>
      <figure>
        <img src="https://static.blitz.bg/documents/thumbnails/730/201907/1563351227-img-4729jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p>
        <b>Трайна парламентарна практика е, когато парламентарните групи предлагат депутат за зам.-председател на парламента, да се подкрепя това предложение. Това каза председателят на ПГ на ГЕРБ д-р Даниела Дариткова пред журналисти в НС.</b>
      </p>
      <p>"Има вакантно място, което се полага на "Обединени патриоти" за заместник-председател на парламента. Ние го подкрепихме, защото такава е практиката в Народното събрание", обясни д-р Дариткова.<br/><br/>"Няма недоразумение, кандидатурата на Сотир Цацаров е консенсусна", коментира Дариткова във връзка с твърдението на Валери Сименово, че с НФСБ не е обсъждана кандидатурата на Сотир Цацаров за председател на КПКОНПИ.<br/><br/>"Ще има среща и изслушване на г-н Цацаров от групата на "Обединени патриоти". Всичко ще се изясни, така или иначе не беше възможно всеки един народен представител от двете парламентарни групи да се подпише под това предложение. Времето не позволяваше да се случи това, но наистина кандидатурата е консенсусна", подчерта д-р Дариткова.</p>
    </article>
  </body>
</html>