<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1030955/thessaloniki-se-leitoyrgia-ta-diodia-oraiokastroy-adikoymaste-katafora"/>
    <meta property="og:site_name" content="Newsbomb"/>
    <meta property="article:published_time" content="2019-11-20T11:07:13+00:00"/>
    <meta property="og:title" content="Θεσσαλονίκη: Σε λειτουργία τα διόδια Ωραιοκάστρου - «Αδικούμαστε κατάφωρα»"/>
    <meta property="og:description" content="Σε λειτουργία τέθηκε από σήμερα ο νέος σταθμός διοδίων Θεσσαλονίκης, στο ύψος του Ωραιοκάστρου και για τη διέλευση τους τα Ι.Χ. αυτοκίνητα θα πρέπει να καταβάλουν το ποσό των 0,50 ευρώ."/>
  </head>
  <body>
    <article>
      <h1>Θεσσαλονίκη: Σε λειτουργία τα διόδια Ωραιοκάστρου - «Αδικούμαστε κατάφωρα»</h1>
      <h2>Σε λειτουργία τέθηκε από σήμερα ο νέος σταθμός διοδίων Θεσσαλονίκης, στο ύψος του Ωραιοκάστρου και για τη διέλευση τους τα Ι.Χ. αυτοκίνητα θα πρέπει να καταβάλουν το ποσό των 0,50 ευρώ.</h2>
      <address><time datetime="2019-11-20T11:07:13+00:00">20 Nov 2019, 11:07</time> by <a rel="author">Newsroom</a></address>
      <p>Για «<i>δυσάρεστη εξέλιξη</i>» κάνει λόγο ο <b>δήμαρχος Ωραιοκάστρου Παντελής Τσακίρης</b>, τονίζοντας πως θα συνεχιστούν οι πιέσεις προς την ηγεσία του υπουργείου Μεταφορών ώστε να επανεξετάσει το θέμα διότι «<i>αδικείται κατάφωρα</i>» η περιοχή.</p>
      <p>Εκτός από τους οδηγούς των Ι.Χ., τα δίκυκλα που θα περνούν από τα ταμεία θα πληρώνουν 0,30 ευρώ, τα φορτηγά οχήματα με ή χωρίς ρυμουλκούμενο με δύο ή τρεις άξονες και ύψος μεγαλύτερο από 2,70 μ. θα πληρώνουν 1 ευρώ, ενώ τα οχήματα με ή χωρίς ρυμουλκούμενο με τέσσερις ή περισσότερους άξονες και ύψος μεγαλύτερο από 2,70 μ. θα καταβάλουν 1,5 ευρώ.</p>
      <p>«<i>Πρόκειται για μία συνολικότερη υποβάθμιση της δυτικής Θεσσαλονίκης το να χρειάζεται να καταβάλεις, έστω κι αυτό το μικρό αντίτιμο, για να πας στην εργασία σου. Μικρό, αλλά για άλλους σεβαστό ποσό, των 20 - 22 ευρώ το μήνα, εάν υποθέσουμε ότι οι οδηγοί περνούν μία φορά την ημέρα από τα διόδια</i>» είπε ο κ. Τσακίρης μιλώντας στον ραδιοφωνικό σταθμό του Αθηναϊκού-Μακεδονικού Πρακτορείου Ειδήσεων «Πρακτορείο 104,9 FM».</p>
      <p>Ο δήμαρχος Ωραιοκάστρου πρόσθεσε πως <b>η πίεση προς την ηγεσία του υπουργείου θα συνεχιστεί</b> και πως το θέμα των διοδίων θα συζητηθεί -ύστερα από δική του πρόταση- στο επόμενο Διοικητικό Συμβούλιο της Περιφερειακής Ένωσης Δήμων Κεντρικής Μακεδονίας (ΠΕΔΚΜ).</p>
      <p>«<i>Μπορεί να λέγονται διόδια Ωραιοκάστρου, όμως το θέμα αφορά τους πάντες, ιδιαίτερα τους Θεσσαλονικείς που ζουν στην ανατολική πλευρά της πόλης και έρχονται καθημερινά προς τα δυτικά για την εργασία τους</i>» υπογράμμισε ο κ. Τσακίρης.</p>
      <p>Ανέφερε ακόμα ότι, λόγω των διοδίων, αρκετοί οδηγοί, στην προσπάθεια να αποφύγουν να πληρώσουν το αντίτιμο, θα χρησιμοποιούν από δω και στο εξής τους παράδρομους με αποτέλεσμα να δημιουργείται έντονο κυκλοφοριακό φορτίο.</p>
      <p>Πηγή πληροφοριών: Αθηναϊκό/Μακεδονικό Πρακτορείο Ειδήσεων</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1030920/sok-prosgeiothike-aeroplano-fantasma-meta-apo-35-xronia-deite-tin-tyxi-ton-epivaton">ΣΟΚ: Προσγειώθηκε αεροπλάνο - φάντασμα μετά από 35 χρόνια - Δείτε την τύχη των επιβατών</a>
      </p>
      <p>
        <a href="https://www.newsbomb.gr/ellada/story/1030848/ektakto-deltio-kairoy-sfodri-kakokairia-tin-tetarti-poy-tha-einai-entona-ta-fainomena">Έκτακτο δελτίο καιρού: Σφοδρή κακοκαιρία την Τετάρτη - Πού θα είναι έντονα τα φαινόμενα</a>
      </p>
      <related>
        <a href="https://www.newsbomb.gr/ellada/story/1030915/zakynthos-voyliaxe-apo-tin-kakokairia-eikones-vivlikis-katastrofis"/>
        <a href="https://www.newsbomb.gr/ellada/story/1030904/friki-stin-kriti-viaze-tin-kori-toy-h-dikaiologia-poy-exorgise-to-dikastirio"/>
        <a href="https://www.newsbomb.gr/ellada/story/1030901/nea-kampana-ston-foititi-poy-ekspermatise-stin-plati-foititrias"/>
      </related>
    </article>
  </body>
</html>