<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/sony-chysta-pro-rok-2020-ctyri-vlajkove-modely-jeden-s-sesti-fotoaparaty/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-20T11:30:18+00:00"/>
    <meta property="og:title" content="Sony chystá pro rok 2020 čtyři vlajkové modely, jeden s šesti fotoaparáty"/>
    <meta property="og:description" content="I přesto, že prodeje chytrých telefonů společnosti Sony i nadále klesají, dočkali jsme se od výrobce několika očekávaných modelů. Jednoznačně nejzajímavějším přírůstkem se stal aktualizovaný model s poměrem stran 21: 9.  Sony chystá pořádnou nálož telefonů Ovšem podle nejnovějších informací se zdá, že stejnojmenná společnost připravuje další čtyři nová zařízení, která budou představena v průběhu […]"/>
  </head>
  <body>
    <article>
      <h1>Sony chystá pro rok 2020 čtyři vlajkové modely, jeden s šesti fotoaparáty</h1>
      <address><time datetime="2019-11-20T11:30:18+00:00">20 Nov 2019, 11:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>I přesto, že prodeje chytrých telefonů společnosti Sony i nadále klesají, dočkali jsme se od výrobce několika očekávaných modelů. Jednoznačně nejzajímavějším přírůstkem se stal aktualizovaný model s poměrem stran 21: 9. </p>
      <h3>Sony chystá pořádnou nálož telefonů</h3>
      <p>Ovšem podle nejnovějších informací se zdá, že stejnojmenná společnost připravuje další čtyři nová zařízení, která budou představena v průběhu příštího roku. V tomto případě se bude jednat o vlajkové modely. Dále bychom se měli dočkat dalších tří telefonů, které budou spadat pod střední třídu.</p>
      <p>Předpokládá se, že všechny čtyři vlajkové telefony budou poháněny teprve připravovanou čipovou sadou Snapdragon 865. K tomu budou vybaveny 5G modemem. Naopak telefony pro střední třídu by měly být vybaveny procesorem Snapdragon 735, který by taktéž měl přinést podporu 5G sítí. </p>
      <h4>Sony u hlavního telefonu nabídne šest fotoaparátů</h4>
      <p>Nový vlajkový model by údajně měl nést název Xperia 0 a na trhu se objeví v průběhu roku 2020. Podle všeho bude podporovat 5G a nabídne slušnou sestavu fotoaparátů. Konkrétně se jedná o hlavní 48megapixelový senzor s variabilní clonou f 1.2/2.4. Dále se zde objeví druhý 12megapixelový fotoaparát se stejnou clonou. Třetím hlavním fotoaparátem bude 16megapixelový senzor s clonou f / 2.4. Ostatní fotoaparáty pak nabídnou 20 Mpx (f / 2.4), 16 Mpx (f / 2.4), 8 Mpx (f / 2.4) a 0,5 Mpx (ToF senzor). Dohromady se tak bude jednat o šest fotoaparátů. Jako možné datum představení byla označena konference IFA 2020. </p>
      <figure>
        <img src="https://dotekomanie.cz/wp-content/uploads/2019/11/gsmarena_001-727x427x.jpg"/>
      </figure>
      <p>Nedávno jsme se také dočkali prvních informací o připravované Xperii 3. Zařízení by mělo disponovat displejem s poměrem stran 21: 9. K tomu by měl být k dispozici procesor Snadragon 865. Nejnovější informace pak naznačují přítomnost 5G konektivity a QHD displeje. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/gsmarena_005-1200x750x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/gsmarena_006-1200x673x.jpg"/>
        </figure>
      </slideshow>
      <p>Xperia 1, která byla první vlajkovým modelem společnosti Sony v roce 2019, dorazí příští rok pod názvem Xperia 1.1. Předpokládá se, že telefon bude mít na zadní straně k dispozici hned čtyři fotoaparáty, přičemž displej bude vybaven 4K panelem. </p>
      <p>Naopak letošní Xperia 5 se v průběhu příštího roku dočká svého nástupce Xperia 5.1. Očekává se, že se bude jednat o poněkud kompaktnější verzi většího modelu Xperia 1.1 se stejnými parametry, jen s jiným displejem – QHD. Oba modely by měly být představeny během MWC 2020. </p>
      <slideshow>
        <figure>
          <img src="https://dotekomanie.cz/wp-content/uploads/2019/11/gsmarena_007-727x454x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/gsmarena_010-727x454x.jpg"/>
        </figure>
      </slideshow>
      <p>Co se střední třídy týká, letošní Xperia 10 se dočká svého nástupce v podobě Xperia 10.1, která se s největší pravděpodobností dočká 5G modulu. Dále se očekává příchod Xperia 9.1, což bude náhrada za současnou Xperii 10 Plus – taktéž nabídne podporu 5G sítě. </p>
      <footer>Zdroj: <a href="https://www.gsmarena.com/new_leak_suggests_sony_will_release_4_flagship_xperias_alongside_at_least_3_midrangers_in_2020-news-40142.php#735b9/">gsmarena.com</a></footer>
    </article>
  </body>
</html>