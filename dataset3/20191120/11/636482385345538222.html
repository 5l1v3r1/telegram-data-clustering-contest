<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/agresorii-politistilor-din-valcea-au-fost-prinsi-in-olt-oamenii-legii-batuti-crunt-si-deposedati-de-armament-detalii-socante-video-20096403"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T11:48:07+00:00"/>
    <meta property="og:title" content="Agresorii poliţiştilor din Vâlcea au fost prinși în Olt. Oamenii legii, bătuți crunt și deposedați de armament – detalii șocante (VIDEO)"/>
    <meta property="og:description" content="Doi dintre bărbații care i-au bătut şi dezarmat pe poliţiştii din Vâlcea au fost prinşi în judeţul Olt. Agresorii urmează să fie duşi la audieri, în"/>
  </head>
  <body>
    <article>
      <h1>Agresorii poliţiştilor din Vâlcea au fost prinși în Olt. Oamenii legii, bătuți crunt și deposedați de armament – detalii șocante (VIDEO)</h1>
      <address><time datetime="2019-11-20T11:48:07+00:00">20 Nov 2019, 11:48</time> by <a rel="author">Elena Ailuțoaei</a></address>
      <p>Doi dintre bărbații care i-au bătut şi dezarmat pe poliţiştii din Vâlcea au fost prinşi în judeţul Olt. Agresorii urmează să fie duşi la audieri, în judeţul vecin. <b>(VEZI AICI: <a href="https://www.cancan.ro/doi-politisti-din-valcea-au-fost-batuti-in-trafic-dupa-o-urmarire-20096363">DOI POLIŢIŞTI DIN VÂLCEA AU FOST BĂTUŢI ÎN TRAFIC, DUPĂ O URMĂRIRE CU FOCURI DE ARMĂ)</a></b></p>
      <p><i><b>„Noi informații revoltătoare apar în cazul colegilor agresați. Se pare că, după ce i-au deposedat de arme și i-au sechestrat într-o curte a imobilului, romii au îndreptat pistoalele înspre politiști, iar unul dintre ei ar fi apăsat și trăgaciul, doar că încărcătorul era gol, polițistul folosind toate cartuşele pe parcursul urmăririi”</b></i>, au postat sindicaliştii EUROPOL pe pagina de socializare.</p>
      <figure>
        <img src="https://www.cancan.ro/wp-content/uploads/2019/11/unul-dintre-politistii-agresati.jpg"/>
        <figcaption>Unul dintre polițiștii agresați (Foto: Facebook/Sindicatul Europol)</figcaption>
      </figure>
      <h3>Traumatisme cranio-faciale, fractură piramidă nazală și arcadă</h3>
      <p>Sindicaliștii au relatat că în localitatea Călina, comuna Prundeni, din Vâlcea, un echipaj format din doi agenți de poliție, unul din cadrul Postului de Poliție Ionești, iar celălalt de la Postul de Poliție Olanu, au urmărit în trafic o autoutilitară în care se aflau două persoane de etnie romă, cunoscute cu antecedente penale. <i><b>„După somațiile legale, polițiștii au executat 12 focuri de armă, fără a fi înregistrate victime”</b></i>, au precizat reprezentanții EUROPOL.</p>
      <figure>
        <video src="https://www.cancan.ro/wp-content/uploads/2019/11/WhatsApp-Video-2019-11-20-at-1.31.15-PM.mp4?_=1"/>
      </figure>
      <p>Ulterior, autoutilitara a oprit în fața locuinței suspecților, unde aceștia, împreună cu ceilalți membri ai familiei, i-ar fi bătut cu bestialitate pe cei doi polițiști, deposedându-i de armamentul și muniția din dotare, respectiv de două pistoale și două încărcătoare.</p>
      <p><i><b>„În urma agresiunii, cei doi polițiști au suferit vătămări corporale grave (traumatisme cranio-faciale, fractură piramidă nazală și arcadă), fiind transportați la CPU Drăgășani. La fața locului s-a deplasat un echipaj SAS și șase jandarmi, adjunctul IPJ Vâlcea și prim-procurorul Parchetului de pe lângă Judecătoria Drăgășani”</b></i>, au mai spus sindicaliștii.</p>
      <figure>
        <video src="https://www.cancan.ro/wp-content/uploads/2019/11/WhatsApp-Video-2019-11-20-at-1.31.32-PM.mp4?_=2"/>
      </figure>
    </article>
  </body>
</html>