<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-saakashvili-sud-readmisia/30282551.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T11:48:09+00:00"/>
    <meta property="og:title" content="Саакашвілі планує оскаржити у Страсбурзі рішення суду про законність його реадмісії"/>
    <meta property="og:description" content="Експрезидент Грузії, колишній голова Одеської обласної державної адміністрації Міхеіл Саакашвілі заявляє, що оскаржить рішення українського суду, який визнав законною його реадмісію до Польщі. Він н"/>
  </head>
  <body>
    <article>
      <h1>Саакашвілі планує оскаржити у Страсбурзі рішення суду про законність його реадмісії</h1>
      <address>
        <time datetime="2019-11-20T11:48:09+00:00">20 Nov 2019, 11:48</time>
      </address>
      <p>Експрезидент Грузії, колишній голова Одеської обласної державної адміністрації Міхеіл Саакашвілі заявляє, що оскаржить рішення українського суду, який визнав законною його реадмісію до Польщі.</p>
      <p>Він написав про це у <a href="https://www.facebook.com/SaakashviliMikheil/posts/2851890854841277?__xts__[0]=68.ARBYQ8EwRIktivPKwFeoKWAf-oksI4sstWnxWV6-1zmpGidXP1S3OnR7BmgeVVf5ZoxVuUBifxBqCcOnKlOQY7fSDV5jP-MqMEv8ZVkGTi2LamG1sWUndORG__h8tdY3K_10BGILbYr63mAKuaN8NhuWoW4PeA8tJjL4YS55THoquzztpvNclxo7BfVIjpsvxGG95Omeh29glvrTDKQCN6IuhdXZopNvoWlNzzlN_k5KSwkkTFvmgYwI8KG4PMJpRdFZWy7DKma5usgAbvvjSZzfGbd5b9KiREY3BPmD6FF_WfFkKu0B9jlF7-NKKyZmvZdgp_DAbR6XfCgxjowZnrMA-A&amp;__tn__=-R">фейсбуці</a>, реагуючи на рішення Верховного суду.</p>
      <p>«Звісно, я оскаржу це рішення в Страсбурзі, де 100% виграю, але це беззаконня, вчинене Верховним судом, ще раз показує наскільки все ще сильний вплив має Порошенко у всіх держструктурах України. І наскільки ця система буде всіляко противитися і підривати починання президента і його команди», – написав Саакашвілі.</p>
      <p>19 листопада <a href="https://www.radiosvoboda.org/a/news-saakashvili-verkhovnyi-sud-rishennya/30282294.html">Верховний суд «залишив без задоволення</a> касаційну скаргу Міхеіла Саакашвілі у справі за його позовом до адміністрації Державної прикордонної служби України, Державної міграційної служби України, Міністерства внутрішніх справ України стосовно визнання незаконними і скасування рішення та вчинення дій щодо реадмісії позивача до Польщі. Позивач просив визнати незаконними дії цих органів влади від <a href="https://www.radiosvoboda.org/a/news/29055154.html">12 лютого 2018 року </a>щодо виконання рішення компетентного органу про повернення позивача до країни попереднього перебування».</p>
      <p>Верховний суд залишив у силі рішення судів попередньої інстанції. Постанова набрала законної сили з моменту її ухвалення. Вона є остаточною та оскарженню не підлягає.</p>
      <figure>
        <video src="https://flashvideo.rferl.org/Videoroot/Pangeavideo/2019/05/3/30/304c21e9-3e51-4f36-932d-01ffaf672c5b_mobile.mp4?download=1"/>
      </figure>
      <p>Колишній президент Грузії й ексголова Одеської обласної державної адміністрації Міхеїл Саакашвілі 29 травня цього року повернувся в Україну, де він не був з лютого 2018-го (коли був видворений із країни)​. 28 травня президент України Володимир Зеленський <a href="https://www.radiosvoboda.org/a/news-saakashvili/29968338.html">повернув Саакашвілі українське громадянство</a>, яке той втратив у липні 2017 року, що було зафіксовано указом тодішнього президента Петра Порошенка.</p>
    </article>
  </body>
</html>