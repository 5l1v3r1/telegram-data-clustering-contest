<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391479-%d7%a1%d7%9e%d7%95%d7%98%d7%a8%d7%99%d7%a5-%d7%91%d7%90%d7%aa%d7%92%d7%a8-%d7%9c%d7%a0%d7%aa%d7%a0%d7%99%d7%94%d7%95-%d7%90%d7%9c-%d7%aa%d7%aa%d7%9f-%d7%9c%d7%90%d7%a8%d7%94%d7%91-%d7%9c%d7%a2"/>
    <meta property="og:site_name" content="סרוגים"/>
    <meta property="article:published_time" content="2019-11-20T11:10:39+00:00"/>
    <meta property="og:title" content="סמוטריץ' בפנייה לנתניהו: אמץ את דו&quot;ח אדמוני לוי"/>
    <meta property="og:description" content="שר התחבורה בצלאל סמווטריץ' פנה לראש הממשלה לאמץ את הדו&quot;ח הקובע כי ההתיישבות ביו&quot;ש חוקית: &quot;ולמנוע מצב בו הממשל האמריקאי עוקף את מדינת ישראל ביחסו להתיישבות&quot;"/>
  </head>
  <body>
    <article>
      <h1>סמוטריץ' בפנייה לנתניהו: אמץ את דו"ח אדמוני לוי</h1>
      <h2>שר התחבורה בצלאל סמווטריץ' פנה לראש הממשלה לאמץ את הדו"ח הקובע כי ההתיישבות ביו"ש חוקית: "ולמנוע מצב בו הממשל האמריקאי עוקף את מדינת ישראל ביחסו להתיישבות"</h2>
      <address><time datetime="2019-11-20T11:10:39+00:00">20 Nov 2019, 11:10</time> by <a rel="author">, חדשות סרוגים</a></address>
      <p>שר החקלאות בצלאל סמוטריץ', מאתגר את נתניהו בעקבות ה<u><a href="https://www.srugim.co.il/390822-%d7%91%d7%93%d7%a8%d7%9a-%d7%9c%d7%a8%d7%99%d7%91%d7%95%d7%a0%d7%95%d7%aa-%d7%90%d7%a8%d7%94%d7%91-%d7%aa%d7%a9%d7%a0%d7%94-%d7%90%d7%aa-%d7%9e%d7%93%d7%99%d7%a0%d7%99%d7%95%d7%aa%d7%94-%d7%a2%d7%9c">אישור שנתנה ארה"ב</a></u> להתיישבות ביו"ש.</p>
      <figure>
        <img src="https://www.srugim.co.il/i/wp-content/uploads/2019/03/F180926AOGPO02-e1553519876715__w1980.jpg"/>
      </figure>
      <h4>עוד באותו נושא</h4>
      <h4>ארה"ב בהצהרה דרמטית: ההתיישבות ביו"ש חוקית</h4>
      <p>לכתבה המלאה בסרוגים &gt;</p>
      <p>בעקבות שינוי עמדת הממשל האמריקאי ביום שני בנוגע להתנחלויות, שיגר הבוקר (ד') שר התחבורה בצלאל סמוטריץ' מכתב לראש הממשלה, בו ביקש לעלות את דו"ח אדמונד לוי כבר בישיבת הממשלה הקרובה. הדו"ח שנערך על ידי השופט בדימוס, קובע כי הקמת ההתנחלויות נעשתה בצורה חוקית, ולכן יש להתייחס להתיישבות כחוקית אלא אם כן הוכח אחרת.</p>
      <p>זהו דו"ח הפוך מהדו"ח של טליה ששון, שקבע בגדול כי כל ההתנחלויות אינן חוקיות, אלא אם כן הוכח אחרת. דו"ח ששון גרם למעשה לממשלה לפנות מאחזים וישובים שהוקמו על שטחי מדינה בלא אישור.</p>
      <p>במכתב כתב סמוטריץ' בין השאר: "אך לפני יומיים שמחנו לשמוע את הכרזתו של מזכיר המדינה האמריקאי מר פומפאו בנוגע לשינוי עמדת הממשל האמריקאי ביחס להתיישבות היהודית ביהודה ושומרון. הצהרה זו מצטרפת כמובן לשינוי המגמה בתקופת כהונתו של הנשיא טראמפ והשגריר פרידמן שבאה לידי ביטוי בהעברת השגרירות האמריקאית לירושלים, בהכרה בריבונות ישראל בגולן וכעת גם בהכרזה זו."</p>
      <p>"בשנת 2012 הקימה ממשלת ישראל את הוועדה לבחינת מצב הבניה ביהודה ושומרון בראשות שופט בית המשפט העליון בדימוס אדמונד לוי ז"ל. מסקנות הוועדה פורסמו במסמך המכונה "דו"ח לוי". דו"ח לוי כלל שני חלקים: הראשון ביסס את מעמדה המשפטי של ההתיישבות ופרש תשתית משפטית ובינלאומית רחבה ללגיטימציה של ההתיישבות הישראלית, והשני שרטט את קווי המתאר להסדרת ההתיישבות ולאופן הטיפול בסכסוכי מקרקעין באזור."</p>
      <h3>הדו"ח מוכן לאימוץ, דרושה רק החלטה</h3>
      <p>סמוטריץ' מוסיף וכותב: "כפי שבוודאי ידוע לך, בסמוך לאחר הגשת הדו"ח התקיימה במזכירות הממשלה עבודת מטה להכנת הצעת מחליטים שעניינה אימוץ הדו"ח, ואולם זו טרם הובאה לממשלה עד היום."</p>
      <p>ואת המכתב הוא מסכם באזהרה לנתניהו שטראמפ לא יעקוף אותו מימין: "אבקשך להביא כבר בישיבת הממשלה הקרובה את ההחלטה על אימוץ מסקנות הדו"ח ולמנוע מצב בו הממשל האמריקאי עוקף את מדינת ישראל ביחסו להתיישבות."</p>
    </article>
  </body>
</html>