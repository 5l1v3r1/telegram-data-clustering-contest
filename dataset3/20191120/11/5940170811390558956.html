<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/apollon-o-apologismos-ton-diethnwn"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T11:10:00+00:00"/>
    <meta property="og:title" content="Απόλλων: Ο απολογισμός των διεθνών"/>
    <meta property="og:description" content="Δελτίο Τύπου εξέδωσε ο Απόλλωνας για την παρουσία των διεθνών ποδοσφαιριστών με τις εθνικές τους ομάδες."/>
  </head>
  <body>
    <article>
      <h1>Απόλλων: Ο απολογισμός των διεθνών</h1>
      <h2>Οκτώ ποδοσφαιριστές βρέθηκαν με τις Εθνικές ομάδες των χωρών τους</h2>
      <address>
        <time datetime="2019-11-20T11:10:00+00:00">20 Nov 2019, 11:10</time>
      </address>
      <p>Δελτίο Τύπου εξέδωσε ο Απόλλωνας για την παρουσία των διεθνών ποδοσφαιριστών με τις εθνικές τους ομάδες.</p>
      <p>
        <b>Αναλυτικά:</b>
      </p>
      <p>Ολοκληρώθηκαν οι διεθνείς υποχρεώσεις των ποδοσφαιριστών μας για τον μήνα Νοέμβριο.</p>
      <p>Συνολικά, οκτώ ποδοσφαιριστές βρέθηκαν με τις Εθνικές ομάδες των χωρών τους με τους πέντε από αυτούς να έχουν πάρει χρόνο συμμετοχής.</p>
      <p>Τρεις ποδοσφαιριστές συμπεριλήφθηκαν στην κλήση της Εθνικής Ανδρών Κύπρου με τους Κυριάκου και Παπουλή να μετρούν από δύο συμμετοχές στους προκριματικούς αγώνες του UEFA EURO 2020 με αντιπάλους τη Σκωτία και Βέλγιο. Ο πρώτος αγωνίστηκε ως βασικός και στους δύο αγώνες ενώ ο δεύτερος αγωνίστηκε τη μια φορά ως βασικός και την άλλη ως αναπληρωματικός. Δεν αγωνίστηκε ο Ιωάννης Πίττας.</p>
      <p>Στον πάγκο της Εθνικής ομάδας του Λουξεμβούργου παρέμεινε ο Βαχίντ Σελίμοβιτς και στις δύο αναμετρήσεις του Λουξεμβούργου με αντίπαλους τη Σερβία και την Πορτογαλία.</p>
      <p>Στην Εθνική ομάδα της Ισημερινής Γουινέας συμπεριλήφθηκε ο Εμίλιο Ενσούε ο οποίος φόρεσε το περιβραχιόνιο του αρχηγού και στους δύο αγώνες με αντίπαλους την Τανζανία και Τυνησία.</p>
      <p>Ο Αττίλα Σάλαϊ εκπλήρωσε ένα από τα παιδικά του ποδοσφαιρικά όνειρα πραγματοποιώντας το επίσημο του ντεμπούτο με την Εθνική Ανδρών της Ουγγαρίας στον φιλικό αγώνα με αντίπαλο την Ουρουγουάη. Δεν αγωνίστηκε στον αγώνα της τελευταίας αγωνιστικής των προκριματικών του UEFA EURO 2020.</p>
      <p>Στους αγώνες τις Εθνικής Ανδρών του Τρινιντάντ και Τομπάγκο συμμετείχε ο επιθετικός της ομάδας μας Νταν Καρ ο οποίος αγωνίστηκε ως βασικός στον εκτός έδρας φιλικό αγώνα με αντίπαλο το Εκουαδόρ ενώ παρέμεινε στον πάγκο στον επίσης εκτός έδρας αγώνα με αντίπαλο την Ονδούρα ο οποίος πραγματοποιήθηκε στο πλαίσιο της τελευταίας αγωνιστικής του πρωταθλήματος Εθνών της CONCACAF.</p>
      <p>Ο Δημήτρης Δημητρίου δεν πήρε χρόνο συμμετοχής στην εντός έδρας αναμέτρηση με αντίπαλο τη Νορβηγία στο πλαίσιο της 5ης αγωνιστικής των προκριματικών του Ευρωπαϊκού Πρωταθλήματος.</p>
      <p> Γραφείο Τύπου</p>
      <p>Απόλλων Ποδόσφαιρο (Δημόσια) Λτδ</p>
    </article>
  </body>
</html>