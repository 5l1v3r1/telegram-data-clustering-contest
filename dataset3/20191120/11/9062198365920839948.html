<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381294/hamastan-abdye-cevap-isgal-sona-erene-dek-mucadeleye-devam-edecegiz"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T11:19:00+00:00"/>
    <meta property="og:title" content="Hamas'tan ABD'ye cevap: İşgal sona erene dek mücadeleye devam edeceğiz"/>
    <meta property="og:description" content="Filistin İslami Direniş Hareketi (Hamas) resmi sözcüsü Hazım Kasım, ABD Dışişleri Bakanı Mike Pompeo'nun siyonist işgal rejiminin işgali altındaki Batı Şeria bölgesinde Filistinlilerin arazilerinin zorla gasp edilmesi suretiyle inşa edilen yahudi işgal merkezlerini yasal saydıklarına dair açıklamasına verdiği cevapta ABD'nin bu tutumunun Filistin halkına ve haklarına karşı düşmanca tutuma ortak olduğunu gösterdiğini dile getirdi. "/>
  </head>
  <body>
    <article>
      <h1>Hamas'tan ABD'ye cevap: İşgal sona erene dek mücadeleye devam edeceğiz</h1>
      <h2>ABD Dışişleri Bakanı Mike Pompeo'nun açıklamasına sert tepki gösteren Hamas'tan yapılan açıklamada "Yahudi yerleşimi savaş suçudur ve ABD'nin tavrı halkımıza karşı düşmanlıktır" denildi.</h2>
      <address>
        <time datetime="2019-11-20T11:19:00+00:00">20 Nov 2019, 11:19</time>
      </address>
      <p>Filistin İslami Direniş Hareketi (Hamas) resmi sözcüsü Hazım Kasım, ABD Dışişleri Bakanı Mike Pompeo'nun siyonist işgal rejiminin işgali altındaki Batı Şeria bölgesinde Filistinlilerin arazilerinin zorla gasp edilmesi suretiyle inşa edilen yahudi işgal merkezlerini yasal saydıklarına dair açıklamasına verdiği cevapta ABD'nin bu tutumunun Filistin halkına ve haklarına karşı düşmanca tutuma ortak olduğunu gösterdiğini dile getirdi. </p>
      <p>Filistin Enformasyon Merkezi'nde yer alan habere göre Kasım konuyla ilgili olarak yaptığı basın açıklamasında şu ifadelere yer verdi:</p>
      <blockquote>"ABD Dışişleri Bakanı'nın Batı Şeria bölgesine inşa edilen yahudi işgal merkezlerinin uluslararası yasalara aykırı olmadığını söylemesi tüm uluslararası yasalara ve insan hakları ilkelerine aykırı bir tutumdur."</blockquote>
      <p>Bütün bu işgal merkezlerinin inşasının gerçekte bir savaş suçu olduğunu vurgulayan Kasım, işgalci İsrail rejiminin bu toprakların asıl sahipleri olan Filistinlileri evlerinden, yurtlarından kovduğunu, sonra onların arazilerini zorla gasp ettiğini ve üzerine bu topraklarla ilgileri olmayan insanları getirip yerleştirdiğini hatırlattı. </p>
      <p>Kasım, bu topraklar üzerindeki işgalin gayri meşru olması gibi o topraklar üzerine kurulan yahudi işgal merkezlerinin de tamamen gayri meşru olduğunu dile getirerek Filistin halkının bu işgal merkezlerini ortadan kaldırıncaya, gasp edilmiş toprakları üzerindeki işgale son verinceye kadar mücadeleye devam edeceğini söyledi. </p>
    </article>
  </body>
</html>