<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134812-riversas-ne-pagrindinis-kandidatas-zaisti-zalgiryje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-20T11:26:00+00:00"/>
    <meta property="og:title" content="Riversas – ne pagrindinis kandidatas žaisti „Žalgiryje“"/>
    <meta property="og:description" content="Tarp kandidatų papildyti Kauno „Žalgirio“ gynėjų grandį minimas KC Riversas kol kas nieko apie galimą išvykimą nėra informavęs savo dabartinio klubo, Sevilijos „Real Betis“. Anot vietos dienraščio „Diario de Sevilla“, nei žaidėjas, nei jo agentas, nei „Žalgiris“ nėra kreipęsi į Ispanijos komandą. „Be žinių iš „Žalgirio“ – skelbia šios dienos Sevilijos dienraščio antraštė. Straipsnyje primenama, ..."/>
  </head>
  <body>
    <article>
      <h1>Riversas – ne pagrindinis kandidatas žaisti „Žalgiryje“</h1>
      <address><time datetime="2019-11-20T11:26:00+00:00">20 Nov 2019, 11:26</time> by <a rel="author">https://www.facebook.com/jmiklovas</a></address>
      <p>Nuotr.: LaPresse – Scanpix</p>
      <figure>
        <a href="https://www.basketnews.lt/paveikslelis-140168-any1000x1000.jpg">
          <img src="https://www.basketnews.lt/paveikslelis-140168-any630x500.jpg"/>
        </a>
      </figure>
      <p>Nuotr. LaPresse – Scanpix</p>
      <p>Tarp kandidatų papildyti Kauno „Žalgirio“ gynėjų grandį minimas <a href="https://www.basketnews.lt/zaidejai/10078-kelvin-rivers.html">KC Riversas</a> kol kas nieko apie galimą išvykimą nėra informavęs savo dabartinio klubo, Sevilijos „Real Betis“. Anot vietos dienraščio „Diario de Sevilla“, nei žaidėjas, nei jo agentas, nei „Žalgiris“ nėra kreipęsi į Ispanijos komandą.</p>
      <p>„Be žinių iš „Žalgirio“ – skelbia šios dienos Sevilijos dienraščio antraštė. Straipsnyje primenama, kad Riversas gali išvykti į Eurolygos arba Kinijos klubą, jeigu už jį būtų sumokėta išpirka, tačiau pažymima, kad kol kas jokių kalbų dėl išsiskyrimo nėra.</p>
      <p>„<a href="https://www.basketnews.lt/">BasketNews.lt</a>“ žiniomis, Riversas nėra pagrindinis „Žalgirio“ taikinys ieškant naujo gynėjo, o veikiau trečias-ketvirtas pasirinkimas sąraše.</p>
      <p>Kauniečiai derina sutarties su Alexu Perezu nutraukimo sąlygas ir vakar Šarūnas Jasikevičius pripažino, kad yra ieškomas naujas krepšininkas ir jis nebūtinai bus tik įžaidėjas.</p>
      <p>„Gynėjų grandyje turime universalumo, galime žaidėjus judinti per pozicijas iš pirmos į antrą, iš antros į trečią ir iš trečios į ketvirtą. Svarbiausia išsirinkti tokį variantą, kuris mums ir padėtų ir įeitų į rotaciją“, – sakė Jasikevičius, pridėjęs, kad bus renkamasis „geriausias rinkoje įmanomas“ variantas.</p>
      <p>„Žalgiris“, „BasketNews.lt“ žiniomis, ieško pirmo-antro numerio pozicijose galinčio žaisti krepšininko, o Riversas yra labiau antras-trečias.</p>
      <h3>Kauno Žalgiris / Tvarkaraštis</h3>
      <figure>
        <img src="https://www.basketnews.lt/paveikslelis-147661-tmlgs.jpg"/>
      </figure>
      <p>
        <a href="https://www.basketnews.lt/komandos/448-pasvalio-pieno-zvaigzdes.html">Pasvalio Pieno žvaigždės</a>
      </p>
      <figure>
        <img src="https://www.basketnews.lt/paveikslelis-3704-tmlgs.jpg"/>
      </figure>
      <p><a href="https://www.basketnews.lt/komandos/265-kauno-zalgiris.html">Kauno Žalgiris</a> <a href="https://www.basketnews.lt/rungtynes/ziureti/82836-pasvalio-pieno-zvaigzdes-kauno-zalgiris.html">64-108</a></p>
      <figure>
        <img src="https://www.basketnews.lt/paveikslelis-3704-tmlgs.jpg"/>
      </figure>
      <p>
        <a href="https://www.basketnews.lt/komandos/265-kauno-zalgiris.html">Kauno Žalgiris</a>
      </p>
      <figure>
        <img src="https://www.basketnews.lt/paveikslelis-89155-tmlgs.jpg"/>
      </figure>
      <p><a href="https://www.basketnews.lt/komandos/1419-alytaus-sintek-dzukija.html">Alytaus Sintek-Dzūkija</a> <a href="https://www.basketnews.lt/rungtynes/ziureti/82841-kauno-zalgiris-alytaus-sintek-dzukija.html">Sekm.<br/>17:20</a></p>
    </article>
  </body>
</html>