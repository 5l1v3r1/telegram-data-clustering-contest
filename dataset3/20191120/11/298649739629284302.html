<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/20/7mila-oculisti-italiani-ogni-anno-salvano-vista-a-13-mln-persone-pn_20191120_00095/"/>
    <meta property="og:site_name" content="Askanews"/>
    <meta property="article:published_time" content="2019-11-20T11:02:56+00:00"/>
    <meta property="og:title" content="7mila oculisti italiani ogni anno salvano vista a 1,3 mln persone"/>
    <meta property="og:description" content="Roma, 20 nov. (askanews) – Con oltre 120 eventi in programma, simposi, corsi, live surgery, incontri, prende il via a a Roma il 99mo Congresso della Società Oftalmologica Italiana (SOI) . Dalla cataratta al glaucoma, dalle retinopatie alla prevenzione “che si impara fin da piccoli”, i lavori dell’importante appuntamento quest’anno chiudono le celebrazioni per i […]"/>
  </head>
  <body>
    <article>
      <h1>7mila oculisti italiani ogni anno salvano vista a 1,3 mln persone</h1>
      <h2>Prende il via a Roma il Congresso della Società Oftalmologica SOI</h2>
      <address>
        <time datetime="2019-11-20T11:02:56+00:00">20 Nov 2019, 11:02</time>
      </address>
      <figure>
        <img src="http://www.askanews.it/wp-content/uploads/2019/11/20191120_120247_C9D51158.jpg"/>
      </figure>
      <p>Roma, 20 nov. (askanews) – Con oltre 120 eventi in programma, simposi, corsi, live surgery, incontri, prende il via a a Roma il 99mo Congresso della Società Oftalmologica Italiana (SOI) . Dalla cataratta al glaucoma, dalle retinopatie alla prevenzione “che si impara fin da piccoli”, i lavori dell’importante appuntamento quest’anno chiudono le celebrazioni per i 150 anni dalla nascita della SOI.</p>
      <p>“Ogni anno in Italia 7mila oculisti italiani salvano la vista a 1.300.000 persone. E il livello dell’oculistica italiana è fra i migliori al mondo – ha detto il presidente Soi, Matteo Piovella, presentando i lavori – . E se una volta, ad esempio nella chirurgia della cataratta, i risultati erano scarsi o addirittura nulli in termini di efficacia, e la sicurezza molto lontana, oggi siamo in condizione di operare 650mila pazienti l’anno con margini di sicurezza adeguati: eppure per motivi organizzativi e di carenze di badget il sistema sanitario italiano prevede un rimborso non sufficiente a sostenere il continuo aggiornamento che in oculistica si è fermato agli anni 2000”. “Visto che oggi abbiamo nelle nostre mani questi strumenti – osserva – è impensabile non utilizzarli su vasta scala e per tutti. Oggi io penso che ogni singola persona che vive in Italia deve avere il 100% di possibilità di salvaguardare la propria vista anche di fronte a malattie che un tempo lo avrebbero relegato a non vedere più”. Molte persone si stupiscono che al giorno d’oggi si possa ancora perdere la vista, come se la cecità fosse una tragica eventualità del passato, ormai dimenticata: mentre i dati in possesso confermano che entro il 2050 il numero delle Persone cieche triplicherà. Per questo la Società Oftalmologica Italiana si batte per far comprendere quanto la vista sia fondamentale e quanto si possa fare per salvaguardarla. Recarsi regolarmente dal medico oculista e sottoporsi ad una visita approfondita può infatti prevenire, diagnosticare e curare malattie insidiose e subdole che se non scoperte in tempo possono condurre inesorabilmente alla cecità”. E bisogna cominciare in tenera età. Ed è anche per proteggere tutti i bambini educando i genitori alla prevenzione, che è stata lanciata la Campagna “Una visita ti salva la vista” : 30mila visite oculistiche messe a disposizione dei cittadini che gli specialisti effettueranno negli studi privati. “Un regalo di 3 milioni di euro a vantaggio di tutti – ha sottolineato Piovella – perchè la vista è molto importante”.</p>
      <p>Oltre 100 gli eventi in programma, volti al confronto sui grandi temi indispensabili per tutti i Medici Oculisti. (segue)</p>
    </article>
  </body>
</html>