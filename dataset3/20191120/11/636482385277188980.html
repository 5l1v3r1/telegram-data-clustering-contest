<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/motivul-pentru-care-meghan-markle-a-divortat-printul-harry-trebuie-sa-stie-asta-i-a-trimis-verigheta-inapoi-20096286"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T11:01:57+00:00"/>
    <meta property="og:title" content="Motivul pentru care Meghan Markle a băgat divorț. Prințul Harry trebuie să știe asta: „I-a trimis verigheta înapoi”"/>
    <meta property="og:description" content="Prinţul Harry și Meghan Markle s-au căsătorit în mai 2018, după care au primit din partea reginei Elizabeth II titlurile de duce şi ducesă de Sussex. În"/>
  </head>
  <body>
    <article>
      <h1>Motivul pentru care Meghan Markle a băgat divorț. Prințul Harry trebuie să știe asta: „I-a trimis verigheta înapoi”</h1>
      <address><time datetime="2019-11-20T11:01:57+00:00">20 Nov 2019, 11:01</time> by <a rel="author">Loredana T.</a></address>
      <p>Prinţul Harry și Meghan Markle s-au căsătorit în mai 2018, după care au primit din partea reginei Elizabeth II titlurile de duce şi ducesă de Sussex. În mai 2019 s-a născut fiul lor, Archie Harrison Mountbatten-Windsor, al şaptelea în linia succesiunii la tronul britanic.</p>
      <p>Însă, actuala ducesă de Sussex, Meghan Markle, nu se află la primul mariaj, a mai fost căsătorită cu un producător de cinema şi televiziune, Trevor Engelson. Când cei doi s-au cunoscut, în 2004, Meghan lucra ca model. S-au logodit în anul 2010 și au făcut nunta anul următor, în Jamaica.</p>
      <p>Fericirea cuplului s-a destrămat însă, aceștia semnând actele de divorț. Deși motivul oficial invocat de cei doi pentru separare a fost „<b>diferenţe ireconciliabile</b>”, gurile rele spun că ambiţia personală a lui Meghan a cântărit mai mult decât dragostea față de Trevor. Meghan obținuse rolul lui Rachel Zane din serialul „Suits” şi a fost nevoită să se mute la Toronto, iar Trevor Engelson a rămas să lucreze la proiectele sale din Los Angeles.</p>
      <p>„<i><b>Un prieten antreprenor înstărit a susținut că mariajul celor doi s-a încheiat atât de brusc, încât Meghan i-a trimis verigheta înapoi lui Trevor prin poștă</b></i>„, a scris jurnalistul Andrew Morton, care mai susține„<i><b>Un altul a confirmat că decizia de a pune capăt căsătoriei a fost luată de Meghan și că a venit din senin</b></i>„.</p>
      <figure>
        <img src="https://www.cancan.ro/wp-content/uploads/2019/11/61961618.jpg"/>
        <figcaption>Meghan Markle și Trevor Engelson, primul ei soț</figcaption>
      </figure>
      <p>Ninaki Priddy, o fostă bună prietenă de-a lui Meghan, a declarat pentru The Sun: „<i><b>Cred că toată lumea care i-a cunoscut a fost în stare de șoc.</b></i> <i><b>Tot ce pot spune este că Meghan era calculată, foarte calculată, cu oamenii în general, dar și în relații”.</b></i></p>
      <h3>Meghan Markle, fără cetățenie britanică</h3>
      <p>Fosta actriță americană Meghan Markle, devenită ducesă de Sussex, încă nu a obținut cetățenia britanică, deși au trecut 18 luni de la căsătoria cu prințul Harry al Marii Britanii, potrivit gala.fr. Potrivit legilor din regat, ducesa Meghan trebuie să aștepte încă un an până să poată obține cetățenia britanică. Fostul star al serialului „Suits” a inițiat demersurile în acest sens chiar după ce a fost anunțată logodna ei cu prințul Harry, în toamna anului 2017, însă trebuie să se supună legilor britanice, chiar dacă între timp a devenit membru al familiei regale, potrivit Daily Mail.</p>
      <p>În momentul în care a fost cerută de soție, reprezentanții palatului Kensington, reședința oficială a prințului Harry, au anunțat că Meghan nu va beneficia de tratament preferențial.</p>
      <p>Fosta actriţă americană Meghan Markle, în vârstă de 38 de ani, și Prinţul Harry, în vârstă de 35 de ani, al șaselea în ordinea succesiunii la tronul Marii Britanii, s-au căsătorit pe 19 mai 2018, după o relație de doi ani. Archie Harrison Mountbatten-Windsor, primul lor copil, s-a născut pe 6 mai.</p>
    </article>
  </body>
</html>