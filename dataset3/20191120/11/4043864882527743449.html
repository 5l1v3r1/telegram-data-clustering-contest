<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232518/"/>
    <meta property="og:site_name" content="Українська правда"/>
    <meta property="article:published_time" content="2019-11-20T11:52:00+00:00"/>
    <meta property="og:title" content="Лихач на Столичному шосе розігнався до 222 км за годину"/>
    <meta property="og:description" content="Електронна система TruSign зафіксувала перевищення швидкості до 222 кілометрів за годину на Столичному шосе."/>
  </head>
  <body>
    <article>
      <h1>Лихач на Столичному шосе розігнався до 222 км за годину</h1>
      <address>
        <time datetime="2019-11-20T11:52:00+00:00">20 Nov 2019, 11:52</time>
      </address>
      <p>Електронна система TruSign зафіксувала перевищення швидкості до 222 кілометрів за годину на Столичному шосе.</p>
      <p><b>Джерело:</b> <a href="https://www.facebook.com/kyivtrafficmanagement/photos/a.691895090973134/1389202144575755/?type=3&amp;theater">пресслужба</a> Центру організації дорожнього руху, "Українська правда"</p>
      <p><b>Дослівно:</b> "Жахливе перевищення швидкості зафіксувала минулої доби електронна система TruSign на Столичному шосе. 222 км/год. – з такою швидкістю рухалося одне з авто".</p>
      <p><b>Деталі:</b> Загалом результати моніторингу швидкості на Столичному шосе називають "невтішними".</p>
      <p>Зокрема, дозволену швидкість порушили 19 556 транспортних засобів, це – 67,8% від загальної кількості авто, які проїхали трасою за добу.</p>
      <p>При цьому, повідомляється, що 6,88% (1 983) автівок перевищили швидкість більше, ніж на 50 км від дозволеної.</p>
      <p>Таким чином середня швидкість руху Столичним шосе за добу становила 76,4 км/год.</p>
      <p>"Українська правда" звернулася по коментар до Центру аби дізнатися подальшу долю порушника. Водночас, там не змогли дати відповідь на це питання оперативно, а лише відзначили, що TruSign працює в тестовому режимі. Крім того, УП не змогли відповісти, коли саме почали тестувати систему.</p>
      <p><b>Довідка:</b> Максимально дозволена швидкість руху столичними магістралями у зимовий період - 50 км/год. Перевищення швидкості - основна причина ДТП в Україні. Через неї відбувається близько 35% усіх аварій.</p>
      <p>
        <b>Нагадаємо: </b>
      </p>
      <ul>
        <li>З 20 листопада прилади вимірювання швидкості <a href="https://www.pravda.com.ua/news/2019/11/19/7232383/">TruCAM</a> здійснюватимуть вимірювання на 186 ділянках і покриють майже всі великі траси України.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/19/7232420/"/>
        <a href="https://life.pravda.com.ua/society/2019/11/19/238967/?fbclid=IwAR32DxkNhmHhSUpqYavLBOHFvI1HbpvkZY9zAHHriM2_3zG3J5gLKTfXR6k"/>
        <a href="https://www.epravda.com.ua/news/2019/11/13/653670/"/>
      </related>
    </article>
  </body>
</html>