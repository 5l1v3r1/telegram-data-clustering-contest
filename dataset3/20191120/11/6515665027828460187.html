<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3361287/detalji-pokusaja-otmice-mladog-fudbalera-jurili-ga-po-auto-putu-i-trazili-5000-evra-evo-ko-je-spasao-aleksu-terzica"/>
    <meta property="og:site_name" content="kurir.rs"/>
    <meta property="article:published_time" content="2019-11-20T11:01:00+00:00"/>
    <meta property="og:title" content="DETALJI POKUŠAJA OTMICE MLADOG FUDBALERA: Jurili ga po auto-putu i tražili 5.000 evra! EVO KO JE SPASAO ALEKSU TERZIĆA"/>
    <meta property="og:description" content="Policija je brzom akcijom u sredu ujutru uhapsila dvoje, od troje, napadača na fudbalera Aleksu Terzića (20).U Policijskoj upravi grada Beograda utvrđuju se razlozi i detalji incidenta, a mladi reprezentativac Srbije i prvotimac Fiorentine zadobio je lakše ..."/>
  </head>
  <body>
    <article>
      <h6 class="kicker">Kad su ga stigli nastao je HAOS</h6>
      <h1>DETALJI POKUŠAJA OTMICE MLADOG FUDBALERA: Jurili ga po auto-putu i tražili 5.000 evra! EVO KO JE SPASAO ALEKSU TERZIĆA</h1>
      <address>
        <time datetime="2019-11-20T11:01:00+00:00">20 Nov 2019, 11:01</time>
      </address>
      <p>Policija je brzom akcijom u sredu ujutru uhapsila dvoje, od troje, napadača na fudbalera Aleksu Terzića (20).</p>
      <p>U Policijskoj upravi grada Beograda utvrđuju se razlozi i detalji incidenta, a mladi reprezentativac Srbije i prvotimac Fiorentine zadobio je lakše telesne povrede: frakturu nosa, iščašenje ruke, hematome na glavi i licu.</p>
      <p>Po povratku iz Niša, gde je Terzić igrao u nacionalnom dresu utakmicu protiv Rusije, na auto-putu oko Autokomande primetio je Audi A6 da ga prati i da se unosi u njegov automobil marke BMW italijanskih tablica. Aleksa je procenio da nije bezbedan i ubrzao, ali su napadači krenuli da ga jure i da voze paralelno sa njim tražeći mu da otvori prozor što je on i učinio.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361175/drama-u-novom-beogradu-dvojac-u-audiju-pokusao-da-otme-mladog-fudbalera-oteo-im-se-dok-su-ga-gepekovali"/>
        <a href="https://www.kurir.rs/sport/fudbal/3361207/evo-ko-je-fudbaler-kojeg-su-pokusali-da-otmu-aleksa-terzic-je-kao-biser-od-milion-i-po-evra-presao-iz-zvezde-u-italiju"/>
      </related>
      <p>Tada su od njega tražili da stane i da im da 5.000 evra. Terzić je nastavio da vozi i u jednom momentu, već na Novom Beogradu, udario u taksi koje se našao na putu. Tu je trka prestala i usledio je fizički napad. Dva momka su izašla iz A6, izvukla ga iz automobila i nanela mu lakše telesne povrede.</p>
      <p>Svemu tome je svedočio taksista, koji je bio priseban i pozvao policiju. Policija i hitna pomoć su brzo stigli na lice mesta, a napadači su pobegli. Terzić je prevezen u Zemunsku bolnicu gde su mu ustanovljene povrede.</p>
      <p>U audiju A6 je bila i devojka, koja je rano jutros uhapšena sa jednim momkom, dok se za drugim još traga.</p>
      <p>
        <b>(Kurir.rs)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361279/evo-ko-je-zoran-jelicic-koji-je-sebi-prerezao-vrat-nasred-sudnice-pripadnik-valjevskog-klana-2009-izresetao-biznismena"/>
        <a href="https://www.kurir.rs/crna-hronika/3361259/drama-u-specijalnom-sudu-jelicic-prerezao-sebi-vrat-za-govornicom-optuzeni-iz-valjevske-grupe-pokusao-da-se-ubije"/>
        <a href="https://www.kurir.rs/crna-hronika/3361065/sudjenje-za-ubistvo-ispred-kluba-nana-menadzer-navijac-prvi-s-ledja-napao-sefa-obezbedjenja"/>
        <a href="https://www.kurir.rs/crna-hronika/3361113/totalno-ludilo-policajac-preskocio-balkon-i-sa-bakom-gledao-sebe-na-vestima-reakcija-starice-ce-vas-slediti"/>
      </related>
    </article>
  </body>
</html>