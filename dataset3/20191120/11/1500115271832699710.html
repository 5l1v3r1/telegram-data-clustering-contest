<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/news/artikel/4928151/first-dates-barman-victor-openhartig-over-zieke-vriendin"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T11:02:37+00:00"/>
    <meta property="og:title" content="Vriendin First Dates-barman Victor heeft MS"/>
    <meta property="og:description" content="Victor Albein (35) ziet dankzij zijn rol het programma First Dates de ene na het andere verliefde stelletje voorbijkomen. Gelukkig is de barman met de opvallende blauwe ogen nu ook gelukkig in de liefde, maar het stel heeft onlangs zeer slecht nieuws te horen gekregen."/>
  </head>
  <body>
    <article>
      <h1>Vriendin First Dates-barman Victor heeft MS</h1>
      <address>
        <time datetime="2019-11-20T11:02:37+00:00">20 Nov 2019, 11:02</time>
      </address>
      <p>Victor Albein (35) ziet dankzij zijn rol het programma First Dates de ene na het andere verliefde stelletje voorbijkomen. Gelukkig is de barman met de opvallende blauwe ogen nu ook gelukkig in de liefde, maar het stel heeft onlangs zeer slecht nieuws te horen gekregen.</p>
      <blockquote>"Het was meteen een hele heftige aanval"</blockquote>
      <p>Victor vertelt in de <i>VARAGIDS</i> dat hij al twee jaar dolgelukkig is met zijn vriendin, maar onlangs kreeg het stel slecht nieuws te horen. De barman vertelt dat hij momenteel regelmatig een psycholoog bezoekt. “Ik heb mijn zwarte, depressieve periodes wel gehad. En met Koning alcohol heb ik ook een haat-liefdeverhouding. (…) Mijn leven kent hoge pieken en diepe dalen. Dat is iets waarmee ik op dit moment ook met een psycholoog mee bezig ben.” Ook de balans tussen zijn persoonlijke leven en zijn leven in de schijnwerpers vond hij moeilijk te combineren.</p>
      <p>“Er gebeurt zo veel dat ik soms ook denk: tering. En dan moet ik ook nog bij een psych mijn eigen handelen gaan analyseren, ik hou nergens meer ademruimte over”, vertelt Victor. “Mijn vriendin heeft begin maart de diagnose MS gehad, begin januari kreeg ze klachten. Dus dat komt er ook nog bij dit jaar. Het was meteen een heel heftige aanval. Ze kon haar benen steeds minder bewegen. (…) Ze heeft onder meer een plekje in haar ruggenmerg, waardoor ze uitvalverschijnselen kreeg.”</p>
      <p>Victor vertelt dat het nu een stuk beter gaat met haar, maar dat hij ook goed weet dat hij hier niet op moet blijven rekenen. “Na die heftige aanval ging er voor mijn gevoel wel echt een streep door een aantal toekomstdromen. (…) Twee maanden geleden heeft ze op Kreta een enorme sprong gemaakt. We gingen er met een rolstoel heen en zijn zonder krukken teruggekomen. Dat was ontzettend fijn. Het herstel gaat nog in baby steps, maar in de liefde maken we reuzensprongen.”</p>
      <related>
        <h4>MIS DIT NIET!</h4>
        <a href="https://www.rtlboulevard.nl/video/tv-fragmenten/video/4874816/blind-date-barman-victor-heeft-datingstips-die-gegarandeerd"/>
        <a href="https://www.rtlboulevard.nl/entertainment/tv/artikel/4853441/bnnvara-werkt-aan-first-dates-met-bners"/>
        <a href="https://www.rtlboulevard.nl/entertainment/artikel/4928796/britse-prins-andrew-legt-koninklijke-taken-neer"/>
        <a href="https://www.rtlboulevard.nl/crime/artikel/4928546/bram-moszkowicz-advocaat-terugkeren"/>
        <a href="https://www.rtlboulevard.nl/entertainment/news/artikel/4928331/nikkie-plessen-openhartig-over-overleden-broertje"/>
        <a href="https://www.rtlboulevard.nl/entertainment/news/artikel/4928256/eva-van-de-wijdeven-verwachting-van-eerste-kind"/>
      </related>
      <related>
        <a href="https://www.rtlboulevard.nl/entertainment/tv/artikel/4917416/dit-hoe-barman-victor-er-vroeger-uitzag"/>
      </related>
      <related>
        <a href="https://www.rtlboulevard.nl/video/online-video/video/4876196/first-dates-barman-victor-dolgelukkig-de-liefde"/>
      </related>
    </article>
  </body>
</html>