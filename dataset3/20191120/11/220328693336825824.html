<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/khrvatiya-shche-pregovarya-s-merkel-za-volkswagen-407182.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T11:33:50+00:00"/>
    <meta property="og:title" content="Хърватия ще преговаря с Меркел за Volkswagen"/>
    <meta property="og:description" content="Министър Хорват твърди, че правителството е подготвило оферта"/>
  </head>
  <body>
    <article>
      <h1>Хърватия ще преговаря с Меркел за Volkswagen</h1>
      <address>
        <time datetime="2019-11-20T11:33:50+00:00">20 Nov 2019, 11:33</time>
      </address>
      <p>Хърватското правителство започва днес разговори с германския канцлер Ангела Меркел за идването на "Фолксваген" в Хърватия, съобщи вчера на конференция във Вараждин министърът на икономиката Дарко Хорват, цитиран от БТА.</p>
      <p>Преди три седмици Андреас Тостман, член на съвета на "Фолксваген", отговарящ за производството, заяви, че компанията не търси алтернативна локация на турския град Измир за своя нов завод.</p>
      <p>Въпреки това министър Хорват твърди, че правителството е подготвило оферта за германския инвеститор и ще се бори тази инвестиция от милиард и половина евро да се реализира в Хърватия.</p>
      <p>Хорват каза, че правителството предварително е получило и обработило всички изисквания на ръководството на Фолксваген и дори е избрало три възможни места за завода.</p>
      <p>"Утре започват разговори с госпожа Меркел "Фолксваген" да реализира инвестицията си в Хърватия, а правителството подготви оферта за компанията и намери три места, на които има свободни един милион квадратни метра площ и изпълняват всички други условия", каза вчера Хорват.</p>
    </article>
  </body>
</html>