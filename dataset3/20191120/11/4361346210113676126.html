<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ertekes-picasso-kepet-lehet-nyerni-sorsjegyekkel-franciaorszagban/187012"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T11:22:00+00:00"/>
    <meta property="og:title" content="Értékes Picasso-képet lehet nyerni sorsjegyekkel Franciaországban"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Értékes Picasso-képet lehet nyerni sorsjegyekkel Franciaországban</mark>
      </h1>
      <address><time datetime="2019-11-20T11:22:00+00:00">20 Nov 2019, 11:22</time> by <a rel="author">MTI</a></address>
      <p>
        <b>Értékes Picasso-képet lehet nyerni sorsjegyekkel Franciaországban. A jótékony célú játékban a résztvevők Pablo Picasso egymillió euró (333 millió forint) értékű alkotását nyerhetik meg. </b>
        <b>Értékes Picasso-képet lehet nyerni sorsjegyekkel Franciaországban. A jótékony célú játékban a résztvevők Pablo Picasso egymillió euró (333 millió forint) értékű alkotását nyerhetik meg.</b>
      </p>
      <p>Az érdeklődők január 6-ig 100 euróért megvásárolhatják a 200 ezer darab sorsjegy egyikét - közölték a szervezők. A szerencsés nyertes a Csendélet (Natura morte) című 1921-es kép tulajdonosa lesz.<br/><br/>A szervezők a projekttel összesen 20 millió eurót akarnak (6,6 milliárd forintot) összegyűjteni. A festmény tulajdonosa, David Nahmad műgyűjtő egymillió eurót megtart, a bevétel többi része pedig a Care in Africa nevű segélyszervezethez kerül.</p>
      <p>A jelenleg a párizsi Picasso Múzeumban kiállított festmény egy újság és egy abszintos üveg geometriai kompozícióját ábrázolja. A kép egy olyan korban született, amelyben Picasso "a realista és kubista áramlatokat szintetizálta" - mondta Laurent Le Bon múzeumigazgató.</p>
      <figure>
        <img src="http://media.borsonline.hu/cikk/20/192618/big-lead/650x360/2029650_1551461-nagy-1973-halala-elott-afp.jpg"/>
        <figcaption>© AFP</figcaption>
      </figure>
    </article>
  </body>
</html>