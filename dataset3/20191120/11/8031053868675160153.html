<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%ac%cf%84%cf%81%ce%b1-%ce%b1%cf%80%ce%bf%ce%b6%ce%b7%ce%bc%ce%af%cf%89%cf%83%ce%b7-170-000-%ce%b5%cf%85%cf%81%cf%8e-%ce%b3%ce%b9%ce%b1-%cf%84%ce%bf-%cf%80%ce%b1%ce%b9%ce%b4%ce%ac%ce%ba%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T11:24:06+00:00"/>
    <meta property="og:title" content="Πάτρα: Αποζημίωση 170.000 ευρώ για το παιδάκι που τυφλώθηκε στο καρναβάλι – Ποιος καλείται να πληρώσει…"/>
    <meta property="og:description" content="Το ατύχημα που σημειώθηκε στην τελετή έναρξης του Πατρινού καρναβαλιού το 2014, όταν ένα αγόρι 11 χρονών τότε, τραυματίστηκε από πυροτέχνημα είχε απασχολήσει όχι μόνο την Πάτρα αλλά και το πανελλήνιο…"/>
  </head>
  <body>
    <article>
      <h1>Πάτρα: Αποζημίωση 170.000 ευρώ για το παιδάκι που τυφλώθηκε στο καρναβάλι – Ποιος καλείται να πληρώσει…</h1>
      <address>
        <time datetime="2019-11-20T11:24:06+00:00">20 Nov 2019, 11:24</time>
      </address>
      <p>
        <b>Το ατύχημα που σημειώθηκε στην τελετή έναρξης του Πατρινού καρναβαλιού το 2014, όταν ένα αγόρι 11 χρονών τότε, τραυματίστηκε από πυροτέχνημα είχε απασχολήσει όχι μόνο την Πάτρα αλλά και το πανελλήνιο…</b>
      </p>
      <p>Το Πρωτοδικείο Πατρών στο οποίο προσέφυγε η οικογένεια του παιδιού, ζητώντας αποζημίωση για την τύφλωσή του, επιδίκασε αποζημίωση 170.000 ευρώ. Από το ατύχημα το παιδί έχασε το 90% της όρασής του από το αριστερό μάτι.</p>
      <p>Σύμφωνα με την Εφημερίδα Πελοπόννησος και το thebest.gr το δικαστήριο υποχρεώνει τον πυροτεχνουργό της εταιρείας που ήταν υπεύθυνος για τη ρίψη των ελαττωματικών πυροτεχνημάτων να πληρώσει το παραπάνω ποσό στην οικογένεια του παιδιού.</p>
      <p>Σύμφωνα με το σκεπτικό της απόφασης ο πυροτεχνουργός δεν έλαβε τα νόμιμα μέτρα για την πρόληψη τυχόν αυχήματος και την προστασία όσων παρακολουθούσαν την εκδήλωση.</p>
      <p>Όπως αναφέρεται στην απόφαση, στα πυροτεχνήματα είχε εισχωρήσει υγρασία με αποτέλεσμα τον εκσφενδονισμό κατά τη ρίψη τους θραυσμάτων που τραυμάτισαν βαρύτατα τον 11χρονο.</p>
      <p>Αυτό σύμφωνα με την απόφαση, θα μπορούσε να αποφευχθεί αν τα πυροτεχνήματα είχαν ελεγχθεί παραμονές της εκδήλωσης και όχι τρεις μήνες πριν που είχε γίνει η παραλαβή τους από την Κίνα.</p>
      <p>Ως προς το ποινικό σκέλος της υπόθεσης ο πυροτεχνουργός είχε καταδικαστεί σε 2 χρόνια και 11 μήνες φυλάκιση αλλά άσκησε έφεση</p>
    </article>
  </body>
</html>