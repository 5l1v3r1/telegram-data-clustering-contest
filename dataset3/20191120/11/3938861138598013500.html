<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_trubagejt-direktor-dbr-potrapiv-u-kasetnij-skandal-zmi/939037"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T11:58:00+00:00"/>
    <meta property="og:title" content="Труба-гейт. Директор ДБР потрапив у касетний скандал - ЗМІ"/>
    <meta property="og:description" content="На телеграм-каналі &quot;Трубу прорвало&quot; з'явилися записи ніби-то розмов директора Державного бюро розслідувань Романа Труби у своєму кабінеті. У них йдеться про вказівки з Офісу президента. Про це у публікації на Цензор.нет пише журналіст Юрій Бутусов. На записах зокрема голос, схожий на ..."/>
  </head>
  <body>
    <article>
      <h1>Труба-гейт. Директор ДБР потрапив у касетний скандал - ЗМІ</h1>
      <address><time datetime="2019-11-20T11:58:00+00:00">20 Nov 2019, 11:58</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939037_w_300.jpg?v=0"/>
        <figcaption>Труба отримує вказівки від Богдана, пишуть ЗМІ. Фото: УНІАН</figcaption>
      </figure>
      <p>На телеграм-каналі "Трубу прорвало" з'явилися записи ніби-то розмов директора Державного бюро розслідувань <b>Романа Труби</b> у своєму кабінеті. У них йдеться про вказівки з Офісу президента.</p>
      <p>Про це у публікації на <a href="https://censor.net.ua/ua/resonance/3160695/udar_truboyu_kasetnyyi_skandal_prezydenta_zelenskogo">Цензор.нет</a> пише журналіст <b>Юрій Бутусов</b>.</p>
      <p>На записах зокрема голос, схожий на Трубу каже: "Ну що я і казав. Не трогати Приватбанк і НБУ"</p>
      <p>- Це хто написав?</p>
      <p>- Б.А.Й. ( ймовірно Богдан Андрій Йосипович, керівник ОП).</p>
      <p>"Записи розмов викладені у такому обсязі, що очевидно - це не підробка. Це реальна прослушка, - пише Бутусов. - Джерела це підтверджують.</p>
      <p>На записах кілька епізодів:</p>
      <p>Роман Труба за дзвінком і смсками від генерального прокурора <b>Руслана Рябошапки</b> і керівника Офісу президента <b>Андрія Богдана</b> дає команди призупинити на час візиту місії МВФ обшуки у Дніпровській міськраді, "Приватбанку" і НБУ.</p>
      <p>Справи проти Порошенка, які веде ДБР, управляються ОП і контролюються особисто Богданом.</p>
      <p>19 вересня, за словами Труби, президент поставив йому завдання з відкриття справ щодо конкретних державних структурах і галузях, тоді він буде працювати після 31 грудня.</p>
      <p>Директор НАБУ <b>Артем Ситник</b> дзвонить Трубі і повідомляє, що на скандальних записах розмов у кабінеті судді <b>Вовка</b> фігурують заступники Труби.</p>
      <p>Проект підозри екс-в.о.міністра охорони здоров'я <b>Уляні Супрун</b> Труба, за його словами, возив особисто президенту.</p>
      <p>Голова компанії-виробника спальних мішків для Міноборони <b>Михайло Немировський</b> обговорював з Трубою хід розслідування по закупкам в армії, щоб уникнути свого потрапляння в скандал".</p>
      <p>Політично - це катастрофа, пише журналіст.</p>
      <p>"Андрій Богдан не є державним службовцем і не має права на отримання інформації про хід слідства, а тим більше - не має права впливати на розслідування. Підозри про це можуть призвести до кримінальної справи.</p>
      <p>І тепер західним дипломатам і значній частині українського суспільства не доведеш, що резонансні справи не мають політичного підґрунтя", - вказує Бутусов.</p>
      <p>"У президента Зеленського є вибір - діяти як старий український політик - тобто зробити вигляд, що записів немає, не коментувати і "відмазатися". Або діяти як Лі Куан Ю - тобто зробити публічну заяву, дати свою оцінку фактам, дати розпорядження розслідувати достовірність записів і подій за участю своїх "трьох друзів", - також вказує журналіст.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_poroshenko-18j-raz-ne-zyavivsya-na-dopit/937618"/>
      </related>
      <blockquote>Слідчі Державного бюро розслідувань скерували до Генеральної прокуратури проект повідомлення про підозру Петру Порошенку.<br/>Порошенкові <a href="https://gazeta.ua/articles/politics/_dbr-prosit-radu-dozvoliti-prityagti-poroshenka-do-kriminalnoyi-vidpovidalnosti/938640">інкримінують зловживання владою</a>.</blockquote>
    </article>
  </body>
</html>