<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151190/"/>
    <meta property="og:site_name" content="AgroNews"/>
    <meta property="article:published_time" content="2019-11-20T11:18:00+00:00"/>
    <meta property="og:title" content="На Кіровоградщині триває будівництво сучасного елеваторного комплексу"/>
    <meta property="og:description" content="ТОВ «Долинське ХПП» продовжує роботи по будівництву першої черги сучасного елеваторного комплексу, в яке підприємство інвестувало 36 млн. грн. Загалом бюджет проекту складає 112 млн. грн. Потужність автоприйому нового елеватора становитиме 2000 тонн/добу, автовідвантаження ‒ 1000 тонн/добу...."/>
  </head>
  <body>
    <article>
      <h1>На Кіровоградщині триває будівництво сучасного елеваторного комплексу</h1>
      <address><time datetime="2019-11-20T11:18:00+00:00">20 Nov 2019, 11:18</time> by <a rel="author">agronews.uaode/author</a></address>
      <p>
        <b>ТОВ «Долинське ХПП» продовжує роботи по будівництву першої черги сучасного елеваторного комплексу, в яке підприємство інвестувало 36 млн. грн. Загалом бюджет проекту складає 112 млн. грн.</b>
      </p>
      <p>Потужність автоприйому нового елеватора становитиме 2000 тонн/добу, автовідвантаження ‒ 1000 тонн/добу. Підприємство матиме змогу приймати зернові вантажі з залізничного транспорту обсягом до 800 тонн/добу та вантажити на залізницю також 1600 тонн/добу. На елеваторі буде встановлено технологічне обладнання від провідних європейських фірм LAW та TORNUM, повідомляє сайт Долинської міськради.</p>
      <p>Наразі на проведенні будівельно-монтажних робіт на вищеназваному об’єкті працює 12 чоловік. На повну потужність елеватор запрацює у 2021 році, хоча першу чергу планують ввести в експлуатацію до кінця поточного зернового сезону. На підприємстві буде створено до 50 нових робочих місць.</p>
    </article>
  </body>
</html>