<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/sok-sti-rodo-nekros-apo-ptosi-aytokinitoy-sti-thalassa/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-20T11:38:10+00:00"/>
    <meta property="og:title" content="Σοκ στη Ρόδο: Νεκρός από πτώση αυτοκινήτου στη θάλασσα"/>
    <meta property="og:description" content="Τραγωδία συνέβη το μεσημέρι της Τετάρτης στο λιμάνι της Ακαντιάς, στη Ρόδο, όταν ένα αυτοκίνητο με δύο επιβάτες έπεσε μέσα στη θάλασσα."/>
  </head>
  <body>
    <article>
      <h1>Σοκ στη Ρόδο: Νεκρός από πτώση αυτοκινήτου στη θάλασσα</h1>
      <address>
        <time datetime="2019-11-20T11:38:10+00:00">20 Nov 2019, 11:38</time>
      </address>
      <p><b>Τραγωδία</b> συνέβη το μεσημέρι της Τετάρτης στο λιμάνι της Ακαντιάς, στη <a href="https://neaselida.gr/tag/rodos/"><b>Ρόδο</b></a>, όταν ένα αυτοκίνητο με δύο <b>επιβάτες</b> έπεσε μέσα στη θάλασσα.</p>
      <p>Η γυναίκα πρόλαβε να ανοίξει την πόρτα, να βγει έξω από το όχημα και να αρχίσει <b>να κολυμπά προς τον μώλο</b> καλώντας σε βοήθεια, ωστόσο, ο οδηγός εγκλωβίστηκε μέσα στο αυτοκίνητο και κατέληξε στο βυθό.</p>
      <p>Παρότι η κινητοποίηση των αρμόδιων υπηρεσιών ήταν άμεση και μέσα σε λίγα λεπτά βούτηξε στα νερά ο επαγγελματίας δύτης <b>Βασίλης Μαντικός</b> ήταν ήδη αργά για τον οδηγό.</p>
      <p>Σύμφωνα με αυτόπτες μάρτυρες, ο <b>οδηγός του οχήματος</b> επιχείρησε να κάνει αναστροφή στο τέλος του μώλου, όμως, φαίνεται πως δεν έκανε σωστό υπολογισμό.</p>
      <p>Στο σημείο βρίσκονται αξιωματικοί του <b>Κεντρικού Λιμεναρχείου της Ρόδου</b>, οι οποίοι παίρνουν καταθέσεις απ’ όσους βρίσκονταν στο σημείο και από τη συνοδηγό.</p>
      <p>Πηγή/ΦΩΤΟ: rodiaki.gr</p>
      <related>
        <a href="https://neaselida.gr/ellada/fotia-tora-stin-kriti-ischyroi-anemoi/"/>
      </related>
    </article>
  </body>
</html>