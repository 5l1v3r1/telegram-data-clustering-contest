<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/vw-odhaluje-studii-id-space-vizzion-elektrickeho-kombiku-se-opravdu-dockame"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-20T11:30:00+00:00"/>
    <meta property="og:title" content="VW odhaluje studii ID. Space Vizzion. Elektrického kombíku se opravdu dočkáme"/>
    <meta property="og:description" content="VW nepolevuje v představování dalších konceptů reflektujících budoucí rozšíření nabídky elektromobilů. Nadšenci do kombíků budou určitě nadšeni."/>
  </head>
  <body>
    <article>
      <h1>VW odhaluje studii ID. Space Vizzion. Elektrického kombíku se opravdu dočkáme</h1>
      <h2>VW nepolevuje v představování dalších konceptů reflektujících budoucí rozšíření nabídky elektromobilů. Nadšenci do kombíků budou určitě nadšeni.</h2>
      <address><time datetime="2019-11-20T11:30:00+00:00">20 Nov 2019, 11:30</time> by <a rel="author">Daniel Fuglevič</a></address>
      <p>Další koncept předvádějící budoucnost rodiny elektromobilů ID od Volkswagenu. Německá automobilka už má takových studií <a href="https://www.autorevue.cz/dalsi-elektromobil-od-vw-vrcholem-rodiny-id-bude-luxusni-sedmimistne-suv">celou hromádku</a> a se spuštěním produkce <a href="https://www.autorevue.cz/novy-volkswagen-id3-poprve-nazivo-dulezitejsi-auto-tady-uz-dlouho-nebylo">hatchbacku ID.3</a> pomalu plní své plány. V těch je nyní i elektrický kombík, který bude vycházet z odhaleného konceptu ID. Space Vizzion.</p>
      <p>Není tedy překvapením, že po designové stránce nový koncept využívá již viděné stylistické prvky ostatních konceptů a pochopitelně stojí na platformě MEB, stejně jako ID.3 a další nadcházející elektromobily automobilky. Kombík se rovněž vyznačuje nízkým koeficientem odporu vzduchu Cx jen 0,24.</p>
      <related>
        <a href="https://www.autorevue.cz/novy-volkswagen-id3-poprve-nazivo-dulezitejsi-auto-tady-uz-dlouho-nebylo"/>
      </related>
      <p>Co dalšího? Kliky na dveřích nenajdete, nahradily je osvětlené dotykové plochy, po jejichž přejetí rukou se dveře automaticky otevřou. Objem kufru čítá 586 litrů (pod jeho podlahou najdete dva elektrické skateboardy), kabina spoléhá na recyklované materiály včetně nové umělé kůže AppleSkin, využívající zbytky z produkce jablečných džusů a barevný head-up displej před řidičem využívá technologii rozšířené reality.</p>
      <p>Dalšími titulkem je vzadu umístěný elektromotor o výkonu 202 kW (275 koní) a točivém momentu 550 N.m pohánějící zadní kola. S modularitou platformy však VW zmiňuje možnost zástavby dalšího elektromotoru (74 kW/101 k) pro pohon i předních kol, čímž by kombík povýšil na systémový výkon až 250 kW (340 koní).</p>
      <related>
        <a href="https://www.autorevue.cz/skoda-citigoe-iv-vs-vw-e-up-cena-v-cr-vybava-technicka-data-priplatky"/>
      </related>
      <p>S pohonem všech kol by měl tedy ID. Space Vizzion zvládnout akceleraci na 100 km/h za 5,4 vteřiny. Maximálně pak limitovaných 175 km/h. S bateriovým modulem o kapacitě 82 kWh mluví VW o dojezdu až 590 kilometrů (WLTP), přičemž s dobíjením výkonem až 150 kW má trvat dobití na 80 % asi 30 minut.</p>
      <p>Volkswagen již potvrzuje, že ID. Space Vizzion je konkrétní vizí produkčního modelu, jehož premiéru máme čekat na konci roku 2021. V různých variantách chce přitom model nabízet jak pro trh Evropy, tak pro Severní Ameriku a Čínu.</p>
      <related>
        <h4>Určitě si přečtěte</h4>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.auto.cz/hyundai-i30-1-4i-a-i20-1-25i-kdyz-mate-limit-tri-sta-132150"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/skoda-130-rs-typ-739-wiki-historie"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/skoda-superb-1-generace-dobovy-cenik-2002"/>
      </related>
    </article>
  </body>
</html>