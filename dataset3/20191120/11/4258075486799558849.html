<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/viral-video-man-goes-217-km-per-hour-in-jcb-tractor-to-break-guinness-world-record-dgtl-1.1073066"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-20T11:40:42+00:00"/>
    <meta property="og:title" content="ঘণ্টায় ২১৭ কিমি বেগে ছুটছে জেসিবি-র ট্র্যাক্টর! ভাইরাল গতির ভিডিয়ো"/>
    <meta property="og:description" content="জুন মাসে এমনই একটি ট্র্যাক্টর দ্রুত গতিতে ছোটানো হয়। সেবার লক্ষ ছিল ঘণ্টায় ১০০ মাইল বা ১৬০ কিলোমিটার গতি। কিন্তু এবার ইয়র্ক শহরে পেশাদার বাইক ও গাড়ি রেসার গাই মার্টিন সেই গণ্ডি পার করে দিলেন। তিনি ২১৭ কিলোমিটার প্রতি ঘণ্টায় ছোটালেন ‘জেসিবি ফাসট্র্যাক টু’।"/>
  </head>
  <body>
    <article>
      <h1>ঘণ্টায় ২১৭ কিমি বেগে ছুটছে জেসিবি-র ট্র্যাক্টর! ভাইরাল গতির ভিডিয়ো</h1>
      <address><time datetime="2019-11-20T11:40:42+00:00">20 Nov 2019, 11:40</time> by <a rel="author">সংবাদ সংস্থা</a></address>
      <p>কিছুদিন আগে টুইটারে হঠাত্ই ট্রেন্ডিং হয়ে উঠেছিল ‘হ্যাসট্যাগ জেসিবি কি খুদাই’। সেবার একটি মাটি খোঁড়ার <a href="https://www.anandabazar.com/topic/jcb">জেসিবি</a> মেশিনের ভিডিয়ো হঠাত্ সবাই শেয়ার করছিলেন, মিম বানাচ্ছিলেন। কিন্তু এবার যা ভাইরাল হল তা সত্যিই চমকে দেওয়ার মতো। একটি ট্র্যাক্টরকে আপনি কত <a href="https://www.anandabazar.com/topic/speed">গতি</a>তে ছুটতে দেখেছেন? এখানে যে ট্র্যাক্টরটি বিশ্বরেকর্ড গড়ল, তার গতি দেখলে আপনি সত্যিই অবাক হয়ে যাবেন।</p>
      <p>ব্রিটিশ বহুজাতিক সংস্থা জেসিবি মূলত নির্মাণ কাজে ব্যবহৃত বড় বড় যন্ত্র তৈরি করে। এবার তাদেরই তৈরি ট্র্যাক্টর পেরিয়ে গেল দু’শো কিলোমিটার প্রতি ঘণ্টার গণ্ডি! নাম তুলে ফেলল গিনেস বুক অব ওয়ার্ল্ড রেকর্ডে।</p>
      <p>ইংল্যান্ডের স্ট্যাফোর্ডশায়ারে একদল তরুণ ইঞ্জিনিয়ার জেসিবি-র এই ট্র্যাক্টরটি তৈরি করেছেন। জুন মাসে এমনই একটি ট্র্যাক্টর দ্রুত গতিতে ছোটানো হয়। সেবার লক্ষ ছিল ঘণ্টায় ১০০ মাইল বা ১৬০ কিলোমিটার গতি। কিন্তু এবার ইয়র্ক শহরে পেশাদার বাইক ও গাড়ি রেসার গাই মার্টিন সেই গণ্ডি পার করে দিলেন। তিনি ২১৭ কিলোমিটার প্রতি ঘণ্টায় ছোটালেন ‘জেসিবি ফাসট্র্যাক টু’।</p>
      <p>
        <b>আরও পড়ুন: <a href="https://www.anandabazar.com/business/after-bharti-airtel-and-vodafone-idea-now-reliance-jio-announce-they-will-hike-mobile-tariffs-dgtl-1.1072785">এয়ারটেল, ভোডাফোনের পথেই এ বার কল চার্জ বাড়াচ্ছে জিয়ো-ও</a></b>
      </p>
      <p>গিনেস বুক অব ওয়ার্ল্ড রেকর্ডের প্রতিনিধি উপস্থিত ছিলেন এই মডিফায়েড ট্র্যাক্টরের রেকর্ড ভাঙা দৌড় দেখতে। গিনেসের তরফে একটি ভিডিয়ো প্রকাশ করা হয়েছে। সেখানে দেখা যাচ্ছে বিশাল গাড়িটি কী গতিতে ছুটে যাচ্ছে। একাধিক ক্যামেরায় রেকর্ড করা হয় সেই ভিডিয়ো। সোশ্যাল মিডিয়ায় ইতিমধ্যেই ভাইরাল হয়েছে ভিডিয়োটি।</p>
      <p>
        <b>আরও পড়ুন: <a href="https://www.anandabazar.com/international/viral-video-10-foot-long-python-at-a-spa-in-southern-china-s-foshan-dgtl-1.1073058">১০ বছর অজ্ঞাতবাসে থাকার পর সামনে এল ১০ ফুটের পাইথন!</a></b>
      </p>
      <p>
        <b>দেখুন সেই ভিডিয়ো</b>
        <b>:</b>
      </p>
      <figure>
        <iframe src="https://www.youtube.com/embed/H8QIyVQ29-Y" width="640" height="360" data-service="Youtube" scrolling="no"/>
      </figure>
    </article>
  </body>
</html>