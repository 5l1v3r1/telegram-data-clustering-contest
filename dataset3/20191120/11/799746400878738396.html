<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103268/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T11:17:02+00:00"/>
    <meta property="og:title" content="Уряд вніс зміни до плану виконання Угоди про асоціацію з ЄС"/>
    <meta property="og:description" content="20 листопада Кабінет міністрів України ухвалив постанову, якою вніс зміни до Плану заходів з виконання Угоди про асоціацію між Україною та ЄС."/>
  </head>
  <body>
    <article>
      <h1>Уряд вніс зміни до плану виконання Угоди про асоціацію з ЄС</h1>
      <address>
        <time datetime="2019-11-20T11:17:02+00:00">20 Nov 2019, 11:17</time>
      </address>
      <p>20 листопада Кабінет міністрів України ухвалив постанову, якою вніс зміни до Плану заходів з виконання Угоди про асоціацію між Україною та ЄС.</p>
      <p>Про це повідомляє "Європейська правда" з посиланням на "Урядовий портал".</p>
      <p>Оновлений план враховує поглиблення двосторонніх відносин Україна – ЄС та низку ухвалених двосторонніми органами асоціації рішень за останні роки, кажуть у Кабміні.</p>
      <p>План заходів спрямований на виконання цілей Програми діяльності Уряду, а саме досягнення відповідності України критеріям членства в Європейському Союзі.</p>
      <p>Оновлений документ актуалізує, доповнює та узгоджує завдання із правом ЄС, яке динамічно розвивається.</p>
      <p>Завдання, які були оновлені, відносяться до таких сфер: митна і фінансова політика, оподаткування, підприємництво, фінансові послуги та конкуренція; юстиція, соціальні та гуманітарні питання; транспорт; енергетика та енергоефективність; цифрова сфера, наука, технології та інновації; природокористування та інші.</p>
      <p>Рішення, кажуть в уряді, дозволяє "перепрошити" програмне забезпечення для операційної системи європейської інтеграції України.</p>
      <p>"Це пришвидшить рух України до ЄС, паралельно зробить такий рух більш прозорим, а владу – реально підзвітною громадянам України", - йдеться у повідомленні.</p>
      <p>Нагадаємо, уряд також <b><a href="https://www.eurointegration.com.ua/news/2019/11/20/7103256/">відкрив для громадськості доступ</a></b> до "Пульсу Угоди" – онлайн-системи моніторингу реалізації Плану заходів з виконання Угоди про асоціацію між Україною та Європейським Союзом. </p>
      <related>
        <a href="https://www.eurointegration.com.ua/news/2019/11/20/7103266/"/>
      </related>
    </article>
  </body>
</html>