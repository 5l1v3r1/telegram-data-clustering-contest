<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/20/germania-ucciso-a-coltellate-il-figlio-dellex-presidente-weizsaecker_1d5db1d8-1279-4001-b85d-86de813b300d.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T11:30:50+00:00"/>
    <meta property="og:title" content="Germania, ucciso a coltellate il figlio dell'ex presidente Weizsaecker"/>
    <meta property="og:description" content="L'uomo, medico primario, è stato aggredito in clinica. Preso l'aggressore (ANSA)"/>
  </head>
  <body>
    <article>
      <h1>Germania, ucciso a coltellate il figlio dell'ex presidente Weizsaecker</h1>
      <h2>L'uomo, medico primario, è stato aggredito in clinica. Preso l'aggressore</h2>
      <address><time datetime="2019-11-20T11:30:50+00:00">20 Nov 2019, 11:30</time> by <a rel="author">Redazione ANSA</a></address>
      <p>Il figlio dell'ex presidente tedesco Richard von Weizsaecker è stato accoltellato e ucciso ieri sera tardi<b> in una clinica in Germania, a Chalottenburg.</b></p>
      <p>Fritz von Weizsaecker, 59 anni, primario, è stato <b>aggredito mentre teneva un discorso</b> davanti a un platea di venti persone.</p>
      <p>L'aggressore è stato <b>arrestato sul posto, </b>subito dopo l'omicidio. Al momento del fatto, uno degli spettatori, <b>un poliziotto in borghese, è intervenuto </b>in difesa del medico ed è rimasto a sua volta<b> gravemente ferito</b>. Il movento del delitto è ancora ignoto.</p>
      <p>Weizsaecker era un medico internista <b>molto rinomato</b> ed amato da colleghi e pazienti, sottolineano oggi i media tedeschi. Oltre che in Germania, aveva lavorato e insegnato in Svizzera e negli Usa.</p>
      <p>Il <b>padre della vittima</b>, Richard von Weizsaecker, morto nel gennaio 2015, fu sindaco di Berlino fra il 1981 e il 1984, e presidente della Repubblica federale, fra il 1984 e il 1994.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>