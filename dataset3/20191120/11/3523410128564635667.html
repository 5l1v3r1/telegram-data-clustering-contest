<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640915/%D8%A7%D9%81%D8%B2%D8%A7%DB%8C%D8%B4-%D8%A7%D9%85%D8%B6%D8%A7%DB%8C-%D8%B7%D8%B1%D8%AD-%D8%A7%D8%B3%D8%AA%DB%8C%D8%B6%D8%A7%D8%AD-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1%D8%A7%D9%85%D8%B6%D8%A7%DB%8C-52-%D9%86%D9%85%D8%A7%DB%8C%D9%86%D8%AF%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T11:32:00+00:00"/>
    <meta property="og:title" content="افزایش امضای طرح استیضاح رئیس جمهور/امضای 52 نماینده"/>
    <meta property="og:description" content="عضو فراکسیون امید مجلس با اشاره به تهیه طرح استیضاح حسن روحانی رئیس جمهور در مجلس گفت: این طرح تا دیروز چهارشنبه به امضای 52 نماینده مجلس رسید."/>
  </head>
  <body>
    <article>
      <h1>
        <a href="https://www.bultannews.com/fa/news/640915/%D8%A7%D9%81%D8%B2%D8%A7%DB%8C%D8%B4-%D8%A7%D9%85%D8%B6%D8%A7%DB%8C-%D8%B7%D8%B1%D8%AD-%D8%A7%D8%B3%D8%AA%DB%8C%D8%B6%D8%A7%D8%AD-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1%D8%A7%D9%85%D8%B6%D8%A7%DB%8C-52-%D9%86%D9%85%D8%A7%DB%8C%D9%86%D8%AF%D9%87">افزایش امضای طرح استیضاح رئیس جمهور/امضای 52 نماینده</a>
      </h1>
      <h2>عضو فراکسیون امید مجلس با اشاره به تهیه طرح استیضاح حسن روحانی رئیس جمهور در مجلس گفت: این طرح تا دیروز چهارشنبه به امضای 52 نماینده مجلس رسید.</h2>
      <address><time datetime="2019-11-20T11:32:00+00:00">20 Nov 2019, 11:32</time> by <a rel="author">بولتن نیوز | bultannews.com</a></address>
      <p><b>گروه سیاسی:</b> عضو فراکسیون امید مجلس با اشاره به تهیه طرح استیضاح حسن روحانی رئیس جمهور در مجلس گفت: این طرح تا دیروز چهارشنبه به امضای 52 نماینده مجلس رسید.</p>
      <p>جلال محمود زاده نماینده مهاباد در مجلس در گفتگو باخبرنگار بولتن نیوز با بیان اینکه نمایندگان برای استیضاح ريیس جمهور جدی هستند، گفت: در همین راستا تا ظهر دیروز چهارشنبه این طرح به امضای 52 نماینده رسیده است.</p>
      <p>وی با اشاره به آئی نامه داخلی مجلس و با بیان اینکه برای رسیدن تعداد امضاها به حد نصاب استیضاح، باید 44 نماینده دیگر این طرح را امضاء کنند، گفت: استقبال نمایندگان از استیضاح حسن روانی تا کنون خوب بوده است.</p>
      <p>عضو فراکسیون امید مجلس با تاکید بر اینکه استیضاح رئیس جمهور به هیچ وجه سیاسی نیست، افزود: چون امضا کنندگان این طرح از طیف های سیاسی مختلف مجلس از جمله تعدای از اعضای فراکسیون امید، مستقلین و اصولگراها هستند.</p>
      <p>به گفته محمودزاده؛ نارضایتی مردم از گرانی بنزین و گران شدن 300 درصدی قیمت بنزین بدون اطلاع قبلی، نابسامانی در بازار، گرانی و تورم، ناتوانی در کنترل قیمت ارز، افزایش بیکاری و ایجاد نکردن شغل از جمله محورهای سوال از رئیس جمهور است.</p>
      <p>طرح استیضاح حسن روحانی رییس جمهور در حاشیه جلسه روز یکشنبه این هفته تهیه شد.</p>
    </article>
  </body>
</html>