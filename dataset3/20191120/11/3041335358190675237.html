<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/greece/eksoudeterosan-vomva-tou-v-pagkosmiou-polemou-sto-irakleio/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T11:13:47+00:00"/>
    <meta property="og:title" content="Εξουδετέρωσαν βόμβα του Β' Παγκοσμίου Πολέμου στο Ηράκλειο"/>
    <meta property="og:description" content="Στην εξουδετέρωση ενός βλήματος του  ‘Β Παγκοσμίου Πολέμου, με ελεγχόμενη έκρηξη, στην περιοχή του Αρίνα, στο Ηράκλειο, προχώρησε νωρίς το πρωί της Τετάρτης, το κλιμάκιο ειδικών αποστολών του Λιμεναρχείου Ηρακλείου"/>
  </head>
  <body>
    <article>
      <h6 class="kicker">Στο βυθό της θάλασσας</h6>
      <h1>Εξουδετέρωσαν βόμβα του Β' Παγκοσμίου Πολέμου στο Ηράκλειο</h1>
      <h2>Στην εξουδετέρωση ενός βλήματος του  ‘Β Παγκοσμίου Πολέμου, με ελεγχόμενη έκρηξη, στην περιοχή του Αρίνα, στο Ηράκλειο, προχώρησε νωρίς το πρωί της Τετάρτης, το κλιμάκιο ειδικών αποστολών του Λιμεναρχείου Ηρακλείου</h2>
      <address><time datetime="2019-11-20T11:13:47+00:00">20 Nov 2019, 11:13</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Στην εξουδετέρωση ενός βλήματος του Β' Παγκοσμίου Πολέμου, με ελεγχόμενη έκρηξη, στην περιοχή του Αρίνα, στο Ηράκλειο, προχώρησε νωρίς το πρωί της Τετάρτης, το κλιμάκιο ειδικών αποστολών του Λιμεναρχείου Ηρακλείου με την συνδρομή και βατραχανθρώπων του Πολεμικού Ναυτικού.</p>
      <p>Σύμφωνα με το neakriti.gr το βλήμα,  είχε εντοπιστεί από λουόμενο το περασμένο καλοκαίρι, ωστόσο με γνώμονα την προστασία των λουομένων αλλά και λόγω τουριστικής περιόδου τότε, αποφασίστηκε να μετατεθεί χρονικά η εξουδετέρωση.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Την Τρίτη, κλιμάκιο βατραχανθρώπων του Πολεμικού Ναυτικού, με οδηγίες  ομάδας αρχαιολόγων, προχώρησε σε αναγνώριση του ευρήματος.</p>
      <p>Σήμερα το πρωί, παρουσία κλιμακίου των Ειδικών Αποστολών του Λιμεναρχείου Ηρακλελιου και σκάφους του Λιμενικού, έγινε η εξουδετέρωση έχοντας προηγουμένως ληφθεί όλα τα απαραίτητα μέτρα ασφάλειας σε στεριά και θάλασσα.</p>
      <p>Να σημειωθεί ότι η βόμβα, που βρισκόταν σε βάθος τεσσάρων με πέντε μέτρων και είχε μήκος 70 εκατοστών και διάμετρο 155mm, εντοπίστηκε σε απόσταση 70 μέτρων από την στεριά.</p>
      <figure>
        <iframe src="https://www.youtube.com/embed/slvJ2YCCu4Y" width="640" height="480" data-service="Youtube" scrolling="no"/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>