<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/no-ai-pagamenti-in-contanti-per-lo-stipendio-di-colf-e-badanti-lo-stop-della-corte-dei-conti/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T11:57:54+00:00"/>
    <meta property="og:title" content="No ai pagamenti in contanti per lo stipendio di colf e badanti: lo stop della Corte dei Conti"/>
    <meta property="og:description" content="Stipendio colf e badanti: non si può pagare in contanti. Ecco che cosa potrebbe cambiare dal 2020."/>
  </head>
  <body>
    <article>
      <h1>No ai pagamenti in contanti per lo stipendio di colf e badanti: lo stop della Corte dei Conti</h1>
      <h2>Stipendio colf e badanti: non si può pagare in contanti. Ecco che cosa potrebbe cambiare dal 2020.</h2>
      <address><time datetime="2019-11-20T11:57:54+00:00">20 Nov 2019, 11:57</time> by <a rel="author" href="https://www.investireoggi.it/fisco/author/alessandra-da-redazione-investireoggi/" target="_blank">Alessandra De Angelis</a></address>
      <p>Non si potranno pagare gli <b>stipendi di colf e badanti in contanti</b>: lo ha proposto la Corte dei Conti, in audizione sulla Legge di Bilancio 2020. Sottoporre a metodi di pagamento tracciabili le retribuzioni di colf, badanti, baby sitter e collaboratori domestici in genere, servirebbe a contrastare il nero nel settore.</p>
      <p>Si tratterebbe, in pratica, di includere nell’obbligo di pagamento con carta, bonifico o altro metodo tracciabile, anche gli stipendi di colf, badanti e collaboratori domestici (espressamente esclusi dalla previsione del 1° luglio 2018). Eppure proprio questo è uno degli ambiti maggiormente esposto all’evasione fiscale: secondo recenti statistiche 6 domestici su 10 lavorano in nero, più della metà (dati Assindatcolf-Idos). 1,2 milioni di lavoratori domestici sarebbero irregolari. La percentuale di stranieri che lavora come colf o badante, spesso senza contratto, è molto alta. Allora perché non prevedere il <b>divieto di pagamento in contanti</b>?</p>
    </article>
  </body>
</html>