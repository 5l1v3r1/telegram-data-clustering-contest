<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/chytre-hodinky-honor-watch-magic-2-se-predstavi-jeste-behem-listopadu-39426"/>
    <meta property="og:site_name" content="mobilenet.cz"/>
    <meta property="article:published_time" content="2019-11-20T11:00:00+00:00"/>
    <meta property="og:title" content="Podívejte se na první fotografie chytrých hodinek Honor Watch Magic 2"/>
    <meta property="og:description" content="Design by měl velmi připomínat klasické hodinky s tenkými rámečky a kruhovým tvarem Ovládání bude kromě displeje zajišťovat i dvojice tlačítek K představen by mohlo dojít 26. listopadu"/>
  </head>
  <body>
    <article>
      <h1>Podívejte se na první fotografie chytrých hodinek Honor Watch Magic 2</h1>
      <address><time datetime="2019-11-20T11:00:00+00:00">20 Nov 2019, 11:00</time> by <a rel="author">Michal Pavlíček, Ioannis Papadopoulos</a></address>
      <p>
        <b>   •  Design by měl velmi připomínat klasické hodinky s tenkými rámečky a kruhovým tvarem <br/>   •  Ovládání bude kromě displeje zajišťovat i dvojice tlačítek <br/>   •  K představen by mohlo dojít 26. listopadu</b>
      </p>
      <h3>Aktualizováno 20. 11. 2019</h3>
      <p>Společnost Honor se v současnosti připravuje na představení nových chytrých hodinek Honor Watch Magic 2, které mají být odhaleny 26. listopadu společně s vlajkovými loděmi <a href="https://mobilenet.cz/clanky/honory-v30-pro-se-blizi-nabidnou-spoustu-fotoaparatu-a-dojde-i-na-5g-39143">Honor V30 a V30 Pro</a>.</p>
      <figure>
        <iframe data-src="https://twitter.com/techradar/status/1196488744070725637?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pár dní před oznámením unikají první oficiální fotografie hodinek, které se příliš neliší od nedávno testovaných <a href="https://mobilenet.cz/katalog/huawei-watch-gt-2">Huawei Watch GT2</a>.</p>
      <slideshow>
        <figure>
          <img src="https://cdn.24net.cz/1/obrazek/honor-watch-magic-2-309161/727w"/>
        </figure>
        <figure>
          <img src="https://cdn.24net.cz/1/obrazek/honor-watch-magic-2-309162/728w"/>
        </figure>
        <figure>
          <img src="https://cdn.24net.cz/1/obrazek/honor-watch-magic-2-309163/727w"/>
        </figure>
      </slideshow>
      <h3>Původní informace z 13. 11. 2019</h3>
      <p>Segment chytrých hodinek by se měl za necelé dva týdny rozšířit o Honor Watch Magic 2. Jejich přibližnou podobu přináší formou skic <a href="https://www.gsmarena.com/sketches_offer_first_glimpse_of_the_honor_magic_watch_2_design-news-40066.php">gsmarena.com</a>. Ty odhalují hodinky jemných tvarů připomínající spíše klasické ručičkové hodinky, než moderní smartwatch. Budou kulaté a mít kovový rámeček + 2.5D krycí sklíčko. V průměru budou mít hodinky 46 milimetrů a v tuto chvíli není jisté, zda bude k dispozici i menší varianta.</p>
      <slideshow>
        <figure>
          <img src="https://cdn.24net.cz/1/obrazek/honor-watch-magic-2-308616/209w"/>
        </figure>
        <figure>
          <img src="https://cdn.24net.cz/1/obrazek/honor-watch-magic-2-308617/220w"/>
        </figure>
      </slideshow>
      <p>Ovládání bude obstaráváno nejen pomocí dotykového displeje, ale také skrze dvě boční tlačítka. Očekává se, že hodinky budou zaměřeny rovněž na fitness funkce a sledování aktivity. Na spodní straně by se proto měl objevit senzor srdeční frekvence. Samozřejmostí bude alespoň základní zvýšená odolnost. První generace <a href="https://mobilenet.cz/katalog/honor-watch-magic">Watch Magic</a> nabídla operační systém Light OS a lze předpokládat, že se tentýž objeví i v chystané novince. Ta by se měla oficiálně představit 26. listopadu po boku <a href="https://mobilenet.cz/clanky/honory-v30-pro-se-blizi-nabidnou-spoustu-fotoaparatu-a-dojde-i-na-5g-39143">Honoru V30</a>.</p>
      <related>
        <h4>Přečtěte si také</h4>
        <a href="https://mobilenet.cz/clanky/recenze-honor-watch-magic-dokazi-okouzlit-ale-zazraky-neumi-37159"/>
      </related>
      <related>
        <h4>Související články</h4>
        <a href="https://mobilenet.cz/clanky/recenze-honor-watch-magic-dokazi-okouzlit-ale-zazraky-neumi-37159"/>
        <a href="https://mobilenet.cz/clanky/honor-predstavil-zbrusu-nove-chytre-hodinky-naramek-i-bezdratova-sluchatka-36975"/>
        <a href="https://mobilenet.cz/clanky/obchod-play-na-wear-os-se-chysta-na-zmenu-designu-39448"/>
        <a href="https://mobilenet.cz/clanky/prodeje-apple-watch-vzrostly-mezirocne-o-polovinu-prakticky-nemaji-konkurenci-39403"/>
        <a href="https://mobilenet.cz/clanky/detekce-padu-apple-watch-spustila-falesny-poplach-v-primem-prenosu-39404"/>
        <a href="https://mobilenet.cz/clanky/fossil-hybrid-hr-jsou-elegantni-chytre-hodinky-s-dvoutydenni-vydrzi-39378"/>
      </related>
    </article>
  </body>
</html>