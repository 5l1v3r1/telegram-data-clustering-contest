<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/nekilnojamas-turtas/perkunkiemyje-pradedamas-procesas-del-zemes-sklypu-paemimo-vaiku-darzelio-statybai/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T11:56:09+00:00"/>
    <meta property="og:title" content="Perkūnkiemyje pradedamas procesas dėl žemės sklypų paėmimo vaikų darželio statybai"/>
    <meta property="og:description" content="Nacionalinės žemės tarnybos prie Žemės ūkio ministerijos direktorius Laimonas Čiakas pradėjo Vilniaus miesto Perkūnkiemio mikrorajone vaikų darželiui statyti reikalingų žemės sklypų paėmimo visuomenės poreikiams procedūrą. Nacionalinės žemės tarnybos direktoriaus įsakymu patvirtintas visuomenės poreikiams reikalingų žemės sklypų sąrašas, ir, atsižvelgiant į Vilniaus miesto teritorijos tarp Gabijos g. ir Ukmergės pl. detalųjį..."/>
  </head>
  <body>
    <article>
      <h1>Perkūnkiemyje pradedamas procesas dėl žemės sklypų paėmimo vaikų darželio statybai</h1>
      <address><time datetime="2019-11-20T11:56:09+00:00">20 Nov 2019, 11:56</time> by <a rel="author">Made in Vilnius</a></address>
      <p>Nacionalinės žemės tarnybos prie Žemės ūkio ministerijos direktorius Laimonas Čiakas pradėjo Vilniaus miesto Perkūnkiemio mikrorajone vaikų darželiui statyti reikalingų žemės sklypų paėmimo visuomenės poreikiams procedūrą.</p>
      <p>Nacionalinės žemės tarnybos direktoriaus įsakymu patvirtintas visuomenės poreikiams reikalingų žemės sklypų sąrašas, ir, atsižvelgiant į Vilniaus miesto teritorijos tarp Gabijos g. ir Ukmergės pl. detalųjį planą, visuomenės poreikiams bus paimti privačios nuosavybės teise fiziniams ir juridiniams asmenims priklausantys žemės sklypai, esantys Bieliūnų g. 5, Bieliūnų g. 9 ir Perkūnkiemio g. 22.</p>
      <p>Sprendimas šiuos sklypus paimti visuomenės poreikiams padės Vilniaus miesto savivaldybei spręsti sostinei itin opią ikimokyklinio ugdymo įstaigų trūkumo problemą ypač intensyviai užstatytuose ir sparčiai besiplečiančiuose gyvenamuosiuose kvartaluose.</p>
      <p>Pradėjus sklypų paėmimo visuomenės poreikiams procedūrą, Vilniaus miesto savivaldybė paimamų žemės sklypų savininkams turės atlyginti sklypo ir jame esančių statinių ar įrenginių vertę, ją nustačiusi lyginamuoju metodu pagal Turto ir verslo vertinimo metodikas, patvirtintas finansų ministro įsakymu.</p>
      <p>Nacionalinė žemės tarnyba yra valstybės institucija, kuri teisės aktų nustatyta tvarka priima sprendimus paimti visuomenės poreikiams reikalingus žemės sklypus.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>14 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/nekilnojamas-turtas/pilaitiskiams-pristatomas-naujos-mokyklos-projektas-vizualizacijos/"/>
        <a href="https://madeinvilnius.lt/verslas/nekilnojamas-turtas/kaunieciai-jau-optimistiskesni-del-busto-kainu-negu-vilnieciai/"/>
        <a href="https://madeinvilnius.lt/verslas/nekilnojamas-turtas/lb-valdybos-narys-t-garbaravicius-butu-nuomai-pirkimas-nemazeja/"/>
        <a href="https://madeinvilnius.lt/verslas/nekilnojamas-turtas/bendradarbystes-erdves-renkasi-tiek-it-milzinai-tiek-nepriklausomi-konsultantai/"/>
        <a href="https://madeinvilnius.lt/verslas/nekilnojamas-turtas/isrinkti-geriausi-2019-metu-interjerai/"/>
        <a href="https://madeinvilnius.lt/verslas/nekilnojamas-turtas/savivaldybe-pristatys-gelezinkelio-stoties-teritorijos-pertvarkos-projekto-naujienas/"/>
      </related>
    </article>
  </body>
</html>