<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/disposto-dissequestro-dei-beni-la-compagna-aldo-ruffini/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-20T11:20:33+00:00"/>
    <meta property="og:title" content="Disposto il dissequestro dei beni per la compagna di Aldo Ruffini"/>
    <meta property="og:description" content="REGGIO EMILIA – La prima sezione penale della corte d’Appello di Bologna ha disposto il dissequestro dei beni di Carla Benevelli. La donna, titolare del bar Silvano di via Emilia all’Angelo, è la compagna di Aldo Ruffini, il commerciante di 74 anni accusato dalla Procura di una gigantesca evasione fiscale e di altri reati. A Ruffini […]"/>
  </head>
  <body>
    <article>
      <h1>Disposto il dissequestro dei beni per la compagna di Aldo Ruffini</h1>
      <address>
        <time datetime="2019-11-20T11:20:33+00:00">20 Nov 2019, 11:20</time>
      </address>
      <p>
        <b>Nel 2016, oltre a quelli del 74enne, erano finiti sotto sequestro diversi beni intestati a Carla Benevelli: conti correnti, polizze assicurative, appartamenti. Secondo la corte di Appello, sono però frutto di legittime entrate</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/02/corte-appello-tribunale-bologna-2.jpg"/>
        <figcaption>La corte d'Appello di Bologna</figcaption>
      </figure>
      <p><b>REGGIO EMILIA</b> – La prima sezione penale della corte d’Appello di Bologna ha disposto il dissequestro dei beni di <b>Carla Benevelli</b>. La donna, titolare del bar Silvano di via Emilia all’Angelo, è la compagna di <b>Aldo Ruffini</b>, il commerciante di 74 anni accusato dalla Procura di una gigantesca evasione fiscale e di altri reati. A Ruffini sono stati prima sequestrati e poi confiscati beni per 24 milioni di euro.</p>
      <p>Nel 2016 erano finiti sotto sequestro anche diversi beni intestati alla Benevelli: conti correnti, polizze assicurative, appartamenti a Reggio Emilia, Forte dei Marmi e Desenzano sul Garda. La Procura ne aveva ottenuto il sequestro perché considerava la donna una prestanome di Ruffini. Una ricostruzione respinta in Appello, con i giudici che hanno ritenuto quei beni frutto dell’attività di ristoratrice della Benevelli e di altre legittime entrate, disponendo il dissequestro. La Procura non proporrà appello.</p>
    </article>
  </body>
</html>