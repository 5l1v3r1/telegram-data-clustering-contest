<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_aka-pogoda-chekaye-na-ukrayinciv-uzimku/939027"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T11:05:00+00:00"/>
    <meta property="og:title" content="Яка погода чекає на українців узимку"/>
    <meta property="og:description" content="Синоптики cпрогнозували, якою буде зима 2020 року. Вона має бути доволі &quot;м'якою&quot;, повідомили в Укргідрометцентрі. &quot;Щодо прогнозів на зиму 2020 року, то більшість погодних моделей показують, що у Європі температури будуть вищими за норму, і зима буде доволі &quot;м'якою&quot;. Проте любителям ..."/>
  </head>
  <body>
    <article>
      <h1>Яка погода чекає на українців узимку</h1>
      <address><time datetime="2019-11-20T11:05:00+00:00">20 Nov 2019, 11:05</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939027_w_300.jpg?v=0"/>
        <figcaption>За словами синоптиків, не обов'язково, що "м'яка погода" протримається всі три місяці зими. Фото:narodna-pravda.ua</figcaption>
      </figure>
      <p>Синоптики cпрогнозували, якою буде зима 2020 року.</p>
      <p>Вона має бути доволі "м'якою", повідомили в Укргідрометцентрі.</p>
      <p>"Щодо прогнозів на зиму 2020 року, то більшість погодних моделей показують, що у Європі температури будуть вищими за норму, і зима буде доволі "м'якою". Проте любителям зими все-таки не варто засмучуватись. Сезонні прогнози - це усереднена картина за 3 місяці (грудень-січень-лютий), що може показати лише переважаючі синоптичні процеси", - написали у повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_moroz-nastupaye-sinoptiki-prognozuyut-postupove-znizhennya-temperaturi/938998"/>
      </related>
      <p>За словами синоптиків, не обов'язково, що "м'яка погода" протримається всі три місяці зими.</p>
      <p>"Як завжди спостерігатимуться періоди більш холодної погоди. Проте вони можуть бути менш тривалими і, наприклад, замість 20 днів з морозною погодою буде спостерігатись лише 8 або 10 днів", - пояснили в Укргідрометцентрі.</p>
      <p>Погодні моделі не показують, якою буде погода протягом всього зимового періоду, вони швидше підказують, якою вона може бути впродовж 40-60% часу.</p>
      <blockquote>8 вихідних днів матимуть українці на новорічно-різдвяні свята у грудні-січні 2019-2020 року. Кабмін раніше оприлюднив <a href="https://gazeta.ua/articles/life/_skilki-vihidnih-bude-na-novorichni-svyata/939013">розпорядження</a>, в якому рекомендував очільникам підприємств перенести робочі дні з понеділка, 30 грудня, на суботу, 21 грудня, а з вівторка, 31 грудня, на суботу, 28 грудня.</blockquote>
    </article>
  </body>
</html>