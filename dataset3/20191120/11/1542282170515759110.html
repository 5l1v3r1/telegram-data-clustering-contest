<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/20/souhdia-mhteres-enwmenes-enantia-sth-via?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-20T11:15:48+00:00"/>
    <meta property="og:title" content="Σουηδία: Μητέρες ενωμένες ενάντια στη βία"/>
    <meta property="og:description" content="Οι μητέρες κινητοποιήθηκαν με τον δικό τους τρόπο μετά τα πρόσφατα περιστατικά βίας στο Μάλμε"/>
  </head>
  <body>
    <article>
      <h1>Σουηδία: Μητέρες ενωμένες ενάντια στη βία</h1>
      <address><time datetime="2019-11-20T11:15:48+00:00">20 Nov 2019, 11:15</time> by <a rel="author">Klelia Avatagelou</a></address>
      <figure>
        <img src="https://static.euronews.com/articles/stories/04/31/07/78/773x435_cmsv2_320bcc77-c3bf-5a6d-a72a-3f658d11fa91-4310778.jpg"/>
      </figure>
      <p>Ο πρόσφατος θάνατος ενός 15χρονου στη μέση του δρόμου στην πόλη Μάλμε έχει σοκάρει τη σουηδική κοινωνία.</p>
      <p>Ο νεαρός έχασε τη ζωή του σε ένοπλη σύγκρουση μεταξύ συμμοριών που διακινούν ναρκωτικά στην πόλη.</p>
      <p>Άλλοτε υπόδειγμα ασφάλειας, η χώρα βλέπει να καταγράφει έξαρση η εγκληματικότητα που προέρχεται κυρίως από συμμορίες.</p>
      <p>Η Ρεμπέκα Έρικσον, κάτοικος του Μάλμε, σημείωσε: <i>«Εδώ ζούμε μέσα στην πολυπολιτισμικότητα, αλλά ορισμένοι λένε ότι αυτό είναι επικίνδυνο. Εύχομαι απλά να μπορούσαν να έρ θουν στο σχολείο των παιδιών μου και να δουν τη ζεστασιά και τη συνοχή. Δεν θα φύγω από το Μάλμε και δε δίνω ούτε ένα χιλιοστό της πόλης μου σε εκείνους που θέλουν να μας βλάψουν».</i></p>
      <p>Μια ομάδα από μητέρες δημιούργησαν πρόσφατα την ένωση «MUM» (Mamma Utopia Malmö) για να υποστηρίζουν τις υπόλοιπες μητέρες στο Μάλμε όταν λαμβάνουν χώρα παρόμοια βίαια γεγονότα.</p>
      <p>Στόχος της ένωσης είναι να συνδέσει τα διάφορα προβλήματα που οι μητέρες νιώθουν στην κοινωνία να τις βοηθήσει όταν αντιμετωπίζουν δυσκολίες με το παιδί τους.</p>
      <p>Η κινητοποίηση τους ξεκίνησε από το Facebook, όταν δημιούργησαν την ομάδα «Εξέγερση Μητέρων». Αφορμή ήταν η δολοφονία μιας νεαρής τον Αύγουστο με το παιδί στην αγκαλιά της.</p>
      <p>Η Μάριαμ Μπάγκερ που ξεκίνησε την ομάδα «Εξέγερση Μητέρων» στο Facebook, τόνισε: <i>«Πρέπει να μιλήσουν με τους απλούς ανθρώπους που ζουν σε αυτές τις περιοχές, να επικεντρωθούν στους απλούς ανθρώπους».</i></p>
      <p><i>«'Εχουμε κουραστεί από τα κενά λόγια»</i>, δήλωσε η Μπαχαρέχ Μοχαμάντ Άντερσον.</p>
      <p><i>«Θέλω η κόρη μου να νιώσει την ίδια αγάπη για το Μάλμε και να νιώσει τόσο ασφαλής εδώ όσο ένιωσα κι εγώ»</i>, υπογράμισε η Ματίλντα Μπένγκτσον.</p>
      <p>Ενώ η Μάριαμ Μπάγκερ είπε δυνατά: <i>«Αρκετά πια με τη βία στους δρόμους του Μάλμε»</i>.</p>
    </article>
  </body>
</html>