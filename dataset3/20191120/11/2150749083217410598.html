<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zdachu-natsionalnih-interesiv-nam-budut-podavati-yak-veliku-peremogu-pavlenko/"/>
    <meta property="og:site_name" content="Прямий"/>
    <meta property="article:published_time" content="2019-11-20T11:53:00+00:00"/>
    <meta property="og:title" content="Здачу національних інтересів нам будуть подавати як &quot;велику перемогу&quot; - Павленко"/>
    <meta property="og:description" content="Команда президента Володимира Зеленського намагається переключити увагу суспільства з важливих тем, влаштовуючи численні шоу. Таким чином, зокрема,"/>
  </head>
  <body>
    <article>
      <h1>Здачу національних інтересів нам будуть подавати як "велику перемогу" - Павленко</h1>
      <address>
        <time datetime="2019-11-20T11:53:00+00:00">20 Nov 2019, 11:53</time>
      </address>
      <p>
        <b>Команда президента Володимира Зеленського намагається переключити увагу суспільства з важливих тем, влаштовуючи численні шоу. Таким чином, зокрема, Банкова відволікає увагу від підсумків Нормандської зустрічі 9 грудня, які вже фактично погоджені, але українці про них нічого не знають.</b>
      </p>
      <p>Про це в ефірі телеканалу "Прямий" заявив народний депутат з фракції "Європейська Солідарність" <b>Ростислав Павленко.</b></p>
      <p>"Влада намагається відвернути увагу від серйозніших речей. Від 9 грудня, від того, що нас чекає тем. Від бюджету, від економічних проблем, бо не можуть навіть наповнити бюджет цього року. Від продажу землі. Влада через те, що не вміє дати хліба, намагається давати видовища", – наголосив Павленко.</p>
      <p>Він також нагадав, що Україна на переговорах у Нормандському форматі має відстоювати свої інтереси, а не йти на поступки державі-агресору. "Війна триває 6 років не тому, що хтось в Україні не хоче миру, а тому що Путін не хоче миру, а хоче відновлення Радянського Союзу. І він робив і робитиме все, аби цього досягти. Для нього мета на 9 грудня – просунутися до цієї мети", – зазначив Ростислав Павленко.</p>
      <p>Він звернув увагу на інформацію про узгоджений чотирма країнами текст комюніке за підсумками Нормандської зустрічі, про який в Україні наразі нічого не відомо. Чи не стане цей документ актом про капітуляцію України перед Росією – застерігає Павленко і нагадує, що голова профільного комітету Верховної Ради Герус вже запропонував знову купувати газ в Росії, як це було за Януковича.</p>
      <p>"І пан Пристайко говорив про те, що комюніке існує, воно було погоджене чотирма сторонами. Єдине, що він каже, що якщо буде прорив, то мовляв там змінять це комюніке. Але я боюся того, до яких саме змін готова українська сторона. Бо вчора пан Герус сказав, що так а яка біда, що будуть прямі постачання газу з Росії. Ну до третини? Аби не вийшло так, що в обмін на якісь ефемерні речі ми не поступилися в дуже принципових питаннях національної безпеки і потім всією країною не заплатили втридорога за те, що хтось буде продавати, як велику перемогу", – застерігає Ростислав Павленко.</p>
      <p>Нагадаємо, що <a href="https://prm.ua/v-kremli-pidtverdili-uchast-putina-u-normandskiy-zustrichi/">речник російського президента Дмитро Пєсков заявив, що Володимир Путін прийме участь у зустрічі нормандського формату в Парижі 9 грудня.</a></p>
      <p>Також раніше президент РФ Володимир <a href="https://prm.ua/do-normandskogo-formatu-zustrichi-z-zelenskim-ne-bude-putin/">Путін повідомив, що до переговорів в Нормандському форматі не має наміру зустрічатися з українським президентом Володимиром Зеленським</a>.</p>
      <p>Також голова фракції ратії "Слуга народу" у парламенті <a href="https://prm.ua/metoyu-zustrichi-u-normandskomu-formati-ye-vihid-z-minskih-domovlenostey-arahamiya/">Давид Арахамія заявив, що метою зустрічі у Нормандському форматі є вихід з Мінських домовленостей</a>.</p>
      <p>
        <a href="https://prm.ua/pislya-zustrichi-unormandskomu-formati-u-zelenskogo-budut-dva-shlyahi-i-obidva-hibni-goncharenko/">ПІСЛЯ ЗУСТРІЧІ У НОРМАНДСЬКОМУ ФОРМАТІ У ЗЕЛЕНСЬКОГО БУДУТЬ ДВА ШЛЯХИ, І ОБИДВА ХИБНІ - ГОНЧАРЕНКО</a>
      </p>
      <related>
        <h4>Схожі новини</h4>
        <a href="https://prm.ua/u-rosiyi-vzhe-svyatkuyut-peremogu-u-pitanni-okupovanogo-donbasu-zelenskogo-zaklikali-oprilyudniti-domovlenosti-z-kremlem/"/>
        <a href="https://prm.ua/poroshenko-ye-vorogom-nomer-odin-dlya-putina-smoliy-pro-spravi-dbr-proti-p-yatogo-prezidenta/"/>
        <a href="https://prm.ua/yakshho-truba-ne-dast-poyasnen-to-dlya-nogo-tse-pogano-zakinchitsya-ekspert-pro-oprilyudneni-skandalni-audiozapisi/"/>
      </related>
    </article>
  </body>
</html>