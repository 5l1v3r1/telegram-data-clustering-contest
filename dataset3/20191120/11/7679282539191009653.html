<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-indian-navy-is-adding-state-of-the-art-resources-to-its-fleet-says-president-2859530.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T11:29:04+00:00"/>
    <meta property="og:title" content="भारतीय नौसेना अपने बेड़े में अत्याधुनिक संसाधन शामिल कर रही है: राष्ट्रपति"/>
    <meta property="og:description" content="राष्ट्रपति रामनाथ कोविंद ने बुधवार को कहा कि भारतीय वायु सेना उच्च क्षमता वाले तथा अत्याधुनिक संसाधन एवं उपकरण अपने बेड़े में शामिल कर रही है। राष्ट्रपति ने देशवासियों के कल्याण में समुद्रों की..."/>
  </head>
  <body>
    <article>
      <h1>भारतीय नौसेना अपने बेड़े में अत्याधुनिक संसाधन शामिल कर रही है: राष्ट्रपति</h1>
      <address><time datetime="2019-11-20T11:29:04+00:00">20 Nov 2019, 11:29</time> by <a rel="author">एजेंसी,नई दिल्ली</a></address>
      <p>राष्ट्रपति रामनाथ कोविंद ने बुधवार को कहा कि भारतीय वायु सेना उच्च क्षमता वाले तथा अत्याधुनिक संसाधन एवं उपकरण अपने बेड़े में शामिल कर रही है। राष्ट्रपति ने देशवासियों के कल्याण में समुद्रों की सामरिक अहमियत को भी रेखांकित किया। भारतीय नौसेना अकादमी को ध्वज प्रदान करके सम्मानित करने के बाद कोविंद ने कहा कि भारत समुद्री राष्ट्र है। उन्होंने देश की लंबी तटरेखा और कई द्वीपों के रणनीतिक मूल्यों को रेखांकित किया जो देश के लिए ''राष्ट्रीय चौकियों के रूप में काम कर रहे हैं। </p>
      <p>उन्होंने कहा, ''समुद्र के माध्यम से भारत की व्यापार और ऊर्जा जरूरतों के बड़े हिस्से की पूर्ति की जाती है। उन्होंने कहा कि भूमि पर आर्थिक और आधारभूत संरचना विकास और लोगों का कल्याण सुनिश्चित करने के लिए समुद्रों की सुरक्षा महत्वपूर्ण जरूरत बनी हुई है।</p>
      <p>देश के समक्ष पारंपरिक और गैर पारंपरिक सुरक्षा चुनौतियों को रेखांकित करते हुए कोविंद ने कहा ''चाहे पूर्ण संघर्ष हो, प्राकृतिक आपदा हो, कानून एवं व्यवस्था की चुनौती हो या फिर हमारा राजनयिक मिशन हो, हर बार देश सेवा के लिए आप की ओर देखता है। समुद्र सुरक्षा सुनिश्चित करने के लिए नौसेना की प्रशंसा करते हुए राष्ट्रपति ने कहा, '' आपको जानकर खुशी होगी कि हमारी नौसेना बड़ी संख्या में उच्च क्षमता वाले और अत्याधुनिक संसाधन और उपकरण अपने बेड़े में शामिल कर रही है।</p>
      <p>उन्होंने कहा, ''हम डिजिटल युग में रहते हैं और भविष्य के युद्ध भी सूचना एवं प्रौद्योगिकी के क्षेत्र में लड़े जाएंगे। राष्ट्रपति ने कमांडेन्ट, सभी प्रशिक्षकों और अधिकारियों को नौसेना के लिए बहु आयामी अधिकारी तैयार करने की बधाई दी। उन्होंने कहा, ''मैं आश्वस्त हूं कि आप कभी भी अपने देश को झुकने नहीं देंगे। पिछले 50 साल से भारतीय नौसेना अधिकारियों को तैयार करने और उन्हें बेहतरीन प्रशिक्षण देने के लिए राष्ट्रपति ने ध्वज प्रदान कर भारतीय नौसेना अकादमी को सम्मानित किया है।<br/> </p>
    </article>
  </body>
</html>