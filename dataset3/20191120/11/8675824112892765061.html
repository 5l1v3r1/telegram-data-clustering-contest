<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/saurav-ganguly-excited-about-first-day-night-test-of-india-against-bangladesh-143420"/>
    <meta property="og:site_name" content="Wah Cricket"/>
    <meta property="article:published_time" content="2019-11-20T11:47:48+00:00"/>
    <meta property="og:title" content="डे नाइट टेस्ट को लेकर उत्साहित हैं गांगुली, हर चीज पर रख रहे हैं नज़र"/>
    <meta property="og:description" content="भारतीय टीम ने लंबे समय तक डे नाइट टेस्ट खेलने से इंकार किया था. लेकिन गांगुली के अध्यक्ष बनने के बाद टीम इंडिया इसके लिए तैयार हो गई."/>
  </head>
  <body>
    <article>
      <h1>डे नाइट टेस्ट को लेकर उत्साहित हैं गांगुली, हर चीज पर रख रहे हैं नज़र</h1>
      <h2>भारतीय टीम ने लंबे समय तक डे नाइट टेस्ट खेलने से इंकार किया था. लेकिन गांगुली के अध्यक्ष बनने के बाद टीम इंडिया इसके लिए तैयार हो गई.</h2>
      <address>
        <time datetime="2019-11-20T11:47:48+00:00">20 Nov 2019, 11:47</time>
      </address>
      <p><b>कोलकाता:</b> भारत और बांग्लादेश के बीच 22 नवंबर को पहला डे नाइट मुकाबला खेला जाने वाला है. लंबे समय तक डे नाइट टेस्ट का विरोध करती टीम इंडिया सौरव गांगुली के BCCI अध्यक्ष बनने के बाद इसके लिए तैयार हुई. अब टीम इंडिया के पूर्व कप्तान सौरभ गांगुली ने कहा है कि वह इस मैच के लिए काफी उत्साहित हैं.</p>
      <p>इस अहम मैच में सभी कुछ अच्छा हो इसकी पूरी जिम्मेदारी गांगुली ने ले रखी है और वह हर चीज पर बारीकी से नजर रखे हुए हैं. गांगुली ने ईडन गार्डन्स स्टेडियम की पिच का मुआयने करने के बाद मीडिया से बात की जिसमें साफ देखा जा सकता था कि गांगुली इस ऐतिहासिक दिन के लिए कितने उत्साहित हैं. गांगुली ने बताया कि मैच के शुरुआती चार दिनों के टिकट काफी पहले ही बिक चुके हैं.</p>
      <p>
        <b>3 सेकेंड में विराट को मनाया</b>
      </p>
      <p>गांगुली ने कहा, "पिच शानदार लग रही है. मैं काफी उत्साहित हूं. आपने आखिरी टेस्ट मैच कौनसा देखा था जिसमें शुरुआती चार दिनों के सभी टिकट बिक गए थे. आप भारतीय क्रिकेट के दिग्गजों को खाली स्टैंड में नहीं देख सकते. यहां शुरुआती तीन दिन आपको फुल हाउस देखने को मिलेगा."</p>
      <p>गांगुली के बीसीसीआई अध्यक्ष बनने के बाद भारत के गुलाबी गेंद से खेलने का रास्ता साफ हुआ है. उन्होंने कहा था कि कप्तान विराट कोहली इसके लिए सिर्फ तीन सेकेंड में मान गए थे. गांगुली ने कहा, "वह (कोहली) महान बल्लेबाज हैं और उन्हें भरे हुए स्टेडियम में खेलना चाहिए. वह फुल हाउस देखकर खुश होंगे. आप ईडन का वातावरण पसंद करेंगे."</p>
      <p>
        <a href="https://www.wahcricket.com/news/rohit-may-be-rested-for-west-indies-series-dhawan-form-may-lead-to-fire-143418">
          <b>वेस्टइंडीज सीरीज से रोहित शर्मा को दिया जा सकता आराम, धवन पर भी होगी बात</b>
        </a>
      </p>
      <p>वहीं टीम इंडिया ने बांग्लादेश पर दो मैचों की सीरीज में 1-0 से बढ़त बना रखी है. अगर टीम इंडिया दूसरा टेस्ट जीतने में कामयाब होती है तो टेस्ट चैंपियनशिप में उसके 360 प्वाइंट्स हो जाएंगे. दूसरे नंबर पर न्यूजीलैंड है जिसके सिर्फ 60 प्वाइंट्स हैं.</p>
    </article>
  </body>
</html>