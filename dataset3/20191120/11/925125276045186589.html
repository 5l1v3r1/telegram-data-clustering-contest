<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/m-skriniaro-agentas-prakalbo-apie-derybas-su-madrido-real/73298"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-20T11:53:16+00:00"/>
    <meta property="og:title" content="M. Škriniaro agentas prakalbo apie derybas su Madrido &quot;Real&quot;"/>
    <meta property="og:description" content="Milano &quot;Inter&quot; komandos vidurio gynėją Milaną Škriniarą atstovaujantis Mithatas Halis tvirtina, kad Italijos klubas negali būti ramus dėl slovako ateities."/>
  </head>
  <body>
    <article>
      <h1>M. Škriniaro agentas prakalbo apie derybas su Madrido "Real"</h1>
      <address>
        <time datetime="2019-11-20T11:53:16+00:00">20 Nov 2019, 11:53</time>
      </address>
      <p>Milano "Inter" komandos vidurio gynėją Milaną Škriniarą atstovaujantis Mithatas Halis tvirtina, kad Italijos klubas negali būti ramus dėl slovako ateities.</p>
      <p>Vienu geriausių gynėjų "Serie A" pirmenybėse laikomas M. Škriniaras dar gegužę pasirašė naują sutartį su "Inter". Visgi, kaip tvirtina jo agentas, pretendentų, norinčių įsigyti žaidėją, tik daugėja.</p>
      <p>Pasak agento, kol kas didžiausią susidomėjimą gynėju yra parodęs Madrido "Real" klubas.</p>
      <p>"Matau jį "Real" komandoje", – pasisakė M. Halis. – Jie pirmauja šiose lenktynėse. "Barcelona" taip pat juo domisi, tačiau ji yra už "Real" nugaros. Jie dėl žaidėjo parašo kovoje jau prieš dvejus metus".</p>
      <p>"Škriniaras šiuo metu yra vertas 100 mln. eurų. "Real" yra gerokai arčiau susitarimo nei "Barcelona", nes paprasčiausiai rodo daugiau noro įsigyti jį.</p>
      <p>Madrido klubas žvalgosi į alternatyvas, jeigu klubą paliktų Ramosas ar Varane. Būtent dėl šios priežasties jie jau kalbėjosi su "Inter". Aš įsivaizduoju, kad sandoris gali įvykti", – pridūrė gynėjas agentas.</p>
      <p>M. Škriniaras "Inter" komandoje rungtyniauja nuo 2017 metų.</p>
    </article>
  </body>
</html>