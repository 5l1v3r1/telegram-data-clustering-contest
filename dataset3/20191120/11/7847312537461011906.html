<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473794-kod-wyszedl-na-ulice-protestowac-po-wyroku-tsue-wideo"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T11:03:39+00:00"/>
    <meta property="og:title" content="Porażka &quot;totalnych&quot;! KOD wyszedł na ulice protestować po wyroku TSUE. Liczono na tłumy, a ledwo uzbierano kilkanaście osób. WIDEO"/>
    <meta property="og:description" content="W Krakowie czy Poznaniu przed sądami pojawiła się dosłownie garstka sympatyków Komitetu Obrony Demokracji."/>
  </head>
  <body>
    <article>
      <h1>Porażka "totalnych"! KOD wyszedł na ulice protestować po wyroku TSUE. Liczono na tłumy, a ledwo uzbierano kilkanaście osób. WIDEO</h1>
      <address><time datetime="2019-11-20T11:03:39+00:00">20 Nov 2019, 11:03</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Cała opozycja czekała na ten dzień, jak dziecko na św. Mikołaja, który w Boże Narodzenie ma przynieść prezenty. Wyrok TSUE miał zmieść reformę sądownictwa autorstwa ministra Zbigniewa Ziobry. I choć na Twitterze politycy i dziennikarze sympatyzujący z opozycją próbowali zaklinać rzeczywistość, to prezentów pod choinką nie było. Trybunał Sprawiedliwości Unii Europejskiej umył ręce i zdystansował się do polskich sporów o sądownictwo. Na dzień ogłoszenia wyroku zapowiedziano również liczne manifestacje w obronie sądów. Co z tego wyszło? Zobaczmy.</b>
      </p>
      <p>CZYTAJ WIĘCEJ:</p>
      <p>
        <a href="https://wpolityce.pl/polityka/473589-jest-orzeczenie-tsue-to-sn-powinien-badac-niezaleznosc-izby">Jest orzeczenie Trybunału Sprawiedliwości UE! „To Sąd Najwyższy powinien badać niezależność Izby Dyscyplinarnej”</a>
      </p>
      <p>
        <a href="https://wpolityce.pl/polityka/473630-wiceminister-sprawiedliwosci-ten-wyrok-jest-porazka-kasty">TYLKO U NAS. TOP 6 najważniejszych punktów orzeczenia TSUE! Wiceminister sprawiedliwości: To porażka „nadzwyczajnej kasty”</a>
      </p>
      <p>„Gazeta Wyborcza” zilustrowała tekst informujący o szykowanych manifestacjach zdjęciami z ubiegłorocznych letnich protestów. Tysiące osób, które wyszło wtedy na ulice polskich miast, miało pojawić się na ich również teraz. Nic z tego. W Krakowie czy Poznaniu przed sądami pojawiła się dosłownie garstka sympatyków Komitetu Obrony Demokracji.</p>
      <p>Skromne „manifestacje” odbyły się m.in. w Kielcach, Krakowie czy Poznaniu. Wszędzie tam, zebrało się góra po kilkanaście osób.</p>
      <p>
        <b>Kielce:</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FVidKOD%2Fvideos%2F935438066855779%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>
        <b>Kraków:</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FVidKOD%2Fvideos%2F2872154972796598%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <figure>
        <iframe data-src="https://twitter.com/RazemKrakow/status/1196844811384426496" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/kobuz3/status/1196897099255832576" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Protest zorganizowano również w Poznaniu przy Sądzie Okręgowym i Rejonowym przy Al. Marcinkowskiego.</b>
      </p>
      <blockquote>Dzisiejszy wyrok TSUE dotyczący Krajowej Rady Sądownictwa i Izby Dyscyplinarnej Sądu Najwyższego całkowicie potwierdza, że nasze obawy, zastrzeżenia i protesty wobec zmian wprowadzanych przez Prawo i Sprawiedliwość w wymiarze sprawiedliwości. Partia rządząca nie dąży do zreformowania sądownictwa, ale pragnie jedynie politycznej kontroli nad sądami i sędziami</blockquote>
      <p>—powiedział przez protestem w Poznaniu Tomasz Adamiec, rzecznik prasowy KOD WIELKOPOLSKA.</p>
      <blockquote>Jako obywatele państwa będącego członkiem Unii Europejskiej domagamy się teraz zastosowania unijnego prawa i niezwłocznego wykonania wyroku TSUE. Nie zgadzamy się na podporządkowanie wymiaru sprawiedliwości politykom jednej partii. Bez niezawisłego i niezależnego sądownictwa nie ma przecież wolnej i demokratycznej Polski</blockquote>
      <p>—dodał.</p>
      <figure>
        <iframe data-src="https://twitter.com/KominiarzEU/status/1196873568543485952" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>kk/Facebook/Video-KOD/epoznan.pl</p>
    </article>
  </body>
</html>