<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/roma-avanza-friedkin-titolo-in-borsa-sospeso-per-eccesso-di-rialzo/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-20T11:15:01+00:00"/>
    <meta property="og:title" content="Roma, avanza Friedkin: titolo in borsa sospeso per eccesso di rialzo"/>
    <meta property="og:description" content="La notizia del possibile ingresso in società del tycoon ha fatto schizzare le azioni giallorosse, con una variazione teorica positiva del 12,87%"/>
  </head>
  <body>
    <article>
      <h1>Roma, avanza Friedkin: titolo in borsa sospeso per eccesso di rialzo</h1>
      <h2>La notizia del possibile ingresso in società del tycoon ha fatto schizzare le azioni giallorosse, con una variazione teorica positiva del 12,87%</h2>
      <address><time datetime="2019-11-20T11:15:01+00:00">20 Nov 2019, 11:15</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Dan <b>Friedkin</b> ha messo nel mirino la <b>Roma</b>. Il tycoon americano ha mandato degli emissari nella capitale e avviato una due diligence, nell’ordine di capire i margini per entrare nel club giallorosso. La prospettiva di nuovi investitori, con la possibilità di un cessione delle quote di maggioranza del club, ha influito anche sull’andamento in borsa della <b>Roma</b>. Il titolo della società giallorossa, infatti, è stato addirittura sospeso per eccesso di rialzo, con una variazione teorica positiva del <b>12,87%</b> (quella effettiva è di <b>11,29%</b>). Il picco del valore delle azioni (0,562) si è avuto alle <b>9.50.</b></p>
      <blockquote>
        <a href="https://www.forzaroma.info/contenuti-sponsorizzati/nsl-radio-tv-90-fm-ecco-il-nuovo-palinsesto-pronti-alla-rivoluzione/">
          <b>Nsl Radio Tv è il canale ibrido di Roma pronto a rivoluzionare il mondo della comunicazione. Lavoro, ambizione, fantasia, competenza: tutto questo è Nsl Radio Tv, in onda su i 90.0 FM, sul canale 74 del digitale terrestre e su nslradiotv.it – Contenuto sponsorizzato</b>
        </a>
      </blockquote>
      <p>Non è la prima volta nell’ultimo periodo che i titoli giallorossi in borsa fanno registrare un segno positivo con <b>cifre importanti</b>: a settembre, <b>nella settimana tra il 17 e il 24</b>, le <b>azioni</b> hanno fatto un balzo arrivando al massimo di 0,589 il 19. In quei giorni in molti hanno acquistato i titoli della <b>Roma</b>: proprio il <b>19 settembre</b>, infatti, alla voce ‘<b>volume</b>‘ (dei contratti) <b>la cifra è schizzata a più di 3 milioni e 600mila</b>, rispetto a una media che – ad esempio – a ottobre si è attestata a meno di 400mila. Oggi, in seguito alle notizie sul gruppo texano che ha messo pesantemente nel mirino la Roma, il nuovo picco e la gioia degli azionisti.</p>
    </article>
  </body>
</html>