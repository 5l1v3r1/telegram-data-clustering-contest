<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3361289/kako-je-jovana-smuvala-zeljka-joksimovic-prvi-put-otkrio-kako-je-upoznao-sa-voditeljkom-dvoumio-se-kad-je-usao-u-kola"/>
    <meta property="og:site_name" content="kurir.rs"/>
    <meta property="article:published_time" content="2019-11-20T11:05:00+00:00"/>
    <meta property="og:title" content="KAKO JE JOVANA SMUVALA ŽELJKA? Joksimović prvi put otkrio kako je upoznao sa voditeljkom! DVOUMIO SE KAD JE UŠAO U KOLA"/>
    <meta property="og:description" content="Pevač Željko Joksimović se prisetio jednog od prvih sastanaka sa lepom voditeljkom, pa priznao da ga je nakon kratkotrajnog dvoumljenja s nogu oborilo kada je u njenom automobilu pronašao - svoj album.Popularni par Jovana i Željko Joksimović već godinama uživaju ..."/>
  </head>
  <body>
    <article>
      <h6 class="kicker">Iskren</h6>
      <h1>KAKO JE JOVANA SMUVALA ŽELJKA? Joksimović prvi put otkrio kako je upoznao sa voditeljkom! DVOUMIO SE KAD JE UŠAO U KOLA</h1>
      <address>
        <time datetime="2019-11-20T11:05:00+00:00">20 Nov 2019, 11:05</time>
      </address>
      <p>Pevač <a href="https://www.kurir.rs/tag/3211/zeljko-joksimovic">Željko Joksimović</a> se prisetio jednog od prvih sastanaka sa lepom voditeljkom, pa priznao da ga je nakon kratkotrajnog dvoumljenja s nogu oborilo kada je u njenom automobilu pronašao - svoj album.</p>
      <p>Popularni par Jovana i Željko Joksimović već godinama uživaju u skladnom braku, a kako je pevač otkrio, u njihovoj ljubavi presudila je upravo njegova muzika. Na početku njihovog zabavljanja Jovana ga je provozala, a ono što se tada dogodilo Željko prepričava kao anegdotu.</p>
      <figure>
        <img src="https://www.kurir.rs/data/images/2019/10/08/16/2012725_screenshot-4_ff.jpg?ver=1574244189"/>
        <figcaption>
          <cite>foto: Printscreen/Paparazzo lov</cite>
        </figcaption>
      </figure>
      <p>- Kad smo se upoznali‚ ona me je jednom prilikom vozila kolima, i sećam se da je imala neki super, besan auto. Vozi me, a ja čisto da otvorim ladicu i da vidim šta ima napred, kad ono neki divljaci, CD-ovi na kojim ništa ne piše, i vidim, moj CD! Kažem: “Čekaj, čekaj, pa ti slušaš mene”! I to je presudilo. Nešto sam se malo dvoumio jedno vreme, ali kad sam video CD to je bilo to - kaže Željko, dok Jovana sa širokim osmehom na licu dodaje: Pevač je otkrio da se više ne seća momenta kada je svoju numeru prvi put čuo na radio-stanici.</p>
      <p>- Ne mogu da se setim kad sam prvi put čuo svoju pesmu na radiju. Ranije je radio bio baš popularan, ne kažem danas nije. Radio-stanice su pravile hitove i ono što se zavrti to je aktuelno. Ne znam da li je u poslednje vreme to značajno na našim prostorima, ali mislim, iako možda nije trenutno, da će se vratiti to staro pravilo da je ono što je hit na radiju - hit zaista - kaže Joksimović.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3309533/nenad-jezdic-je-vencani-kum-nasem-pevacu-znaju-se-od-malih-nogu-zajedno-su-isli-i-u-skolu-a-evo-sta-sad-misle-jedan-o-drugome"/>
        <a href="https://www.kurir.rs/zabava/pop-kultura/3309169/njih-dvojica-su-drugovi-jos-iz-skolske-klupe-malo-ko-zna-da-je-nenad-jezdic-vencani-kum-popularnom-pevacu"/>
      </related>
      <p>Bliže se praznici, a Željko otkriva da, iako će za novogodišnju noć raditi, planira i da se provede sa porodicom i članovima benda koji će ga pratiti.</p>
      <p>- Kao i svake godine imam tu sreću da radim za Novu godinu. U Sarajevu sam, a pre toga već tradicionalno u Dubrovniku i mislim da će biti jako lepo, mi napravimo i za nas, za bend i moju porodicu, da to bude interesantno. Nismo baš onako profesionalni da gledamo na to samo na koncert, već kada je Nova godina, to je malo drugačije - kaže pevač, dok Jovana dodaje da će mu se nakon poslovnih obaveza pridružiti u putu za Sarajevo:</p>
      <p>- Novu godinu ću provesti radno, a onda idem sa Željkom za Sarajevo.</p>
      <p>Jovana Joksimović je priznala da, i pored toga što obožava da sluša muziku, nema sluha, i dodala da su naslednici talenat povukli na oca.</p>
      <p>- Sluha nemam, ali volim muziku. Ali su deca, srećom, muzikalna! Deca su na Željka - zaključila je lepa voditeljka.</p>
      <figure>
        <img src="https://www.kurir.rs/data/images/2019/01/30/09/1751687_aga-3248_ff.jpg?ver=1574244268"/>
        <figcaption>
          <cite>foto: Damir Dervišagić</cite>
        </figcaption>
      </figure>
      <p>kurir.rs/Blic/Foto Kurir</p>
      <related>
        <h4>NE PROPUSTITE</h4>
        <a href="https://www.kurir.rs/stars/3321911/najpoznatija-kumstva-javne-scene-svi-znaju-za-viki-i-cecu-bekutu-i-miru-a-ovog-poznatog-pevaca-nikad-ne-biste-povezali-sa-nenadom-jezdicem-foto"/>
        <a href="https://www.kurir.rs/stars/3336063/joksimovici-se-ljube-nasred-ulice-zeljko-i-jovana-kao-da-su-tinejdzeri-ljudi-ih-gledaju-u-soku-foto"/>
        <a href="https://www.kurir.rs/stars/3305826/javnost-ovako-vrelu-minu-nije-videla-cerka-zeljka-joksimovica-istakla-atribute-a-ipak-svi-komentarisu-ovo-foto"/>
        <a href="https://www.kurir.rs/stars/3302967/joksimovici-nece-raditi-zajedno-jovana-ima-konkretne-razloge-da-pevacu-okrene-ledja-kada-mu-je-najpotrebnija"/>
      </related>
    </article>
  </body>
</html>