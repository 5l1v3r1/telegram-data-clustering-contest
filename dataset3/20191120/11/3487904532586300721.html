<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/stin-kalamata-sakis-theodosiadis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T11:45:00+00:00"/>
    <meta property="og:title" content="Στην Καλαμάτα ο Σάκης Θεοδοσιάδης"/>
    <meta property="og:description" content="Ο 44χρονος προπονητής θα αντικαταστήσει τον Βασίλη Βούζα στην τεχνική ηγεσία της «Μαύρης Θύελλας»"/>
  </head>
  <body>
    <article>
      <h1>Στην Καλαμάτα ο Σάκης Θεοδοσιάδης</h1>
      <h2>Ο 44χρονος προπονητής θα αντικαταστήσει τον Βασίλη Βούζα στην τεχνική ηγεσία της «Μαύρης Θύελλας»</h2>
      <address><time datetime="2019-11-20T11:45:00+00:00">20 Nov 2019, 11:45</time> by <a rel="author">Metrosport.gr Team</a></address>
      <p>Μόνο για λίγες ώρες έμεινε χωρίς δουλειά ο Σάκης Θεοδοσιάδης που ανακοινώθηκε απο την Καλαμάτα.</p>
      <p>Ο Ελληνας τεχνικός αποχώρησε από την Βέροια αλλά οι άνθρωποι της «Μαύρης Θύελλας» τον προσέγγισαν άμεσα και ήρθαν σε συμφωνία μαζί του.</p>
      <p>Ο Θεοδοσιάδης αντικαθιστά στον πάγκο των μεσσήνιων τον ΒΑσίλη Βούζα που απομακρύνθηκε μετά την ήττα από την Καβάλα στο «Ανθή Καραγιάννη»</p>
      <p>
        <b>Αναλυτικά η ανακοίνωση της Καλαμάτας:</b>
      </p>
      <p>«Η ΠΑΕ Καλαμάτα ανακοινώνει την έναρξη συνεργασίας με τον προπονητή κ. Θεοδόση Θεοδοσιάδη. Στελέχη της ΠΑΕ ταξίδεψαν στην Θεσσαλονίκη, συζήτησαν και συμφώνησαν με τον κ. Θεοδοσιάδη, στο πρόσωπο του οποίου βλέπουν τον άνθρωπο που θα μπορέσει να μεταμορφώσει προς το καλύτερο τη «Μαύρη Θύελλα» και να την οδηγήσει στην κορυφή, εκεί που όλοι επιθυμούν!</p>
      <p>Ο έμπειρος τεχνικός έχει εργαστεί στη καριέρα του στην Αναγέννηση Καρδίτσας (άνοδος απο Δ’ Εθνική στην Football League 2 και έπειτα στην Football League) και στον Απόλλωνα Λάρισας (άνοδος από Football League 2 στην Football League). Είχε σύντομο πέρασμα από την Σπάρτη, ενώ τελευταία του ομάδα ήταν η Βέροια.</p>
      <p>Παρά το νεαρό της ηλικίας του διαθέτει μεγάλη εμπειρία από τα εθνικά Πρωταθλήματα, με αρκετές επιτυχίες. Εχει σημαντική παρουσία στο Πρωτάθλημα της Football League, έχοντας κοουτσάρει σχεδόν 100 παιχνίδια στη Β’ Εθνική. Είναι 44 ετών και ως παίκτης (κεντρικός αμυντικός) θήτευσε σε Λεβαδειακό, Τρίκαλα, Λαμία, Παναιτωλικό, Καβάλα, Λάρισα, Νάουσα και Ηρόδοτο.</p>
      <p>Καλώς ήρθες Σάκη στην ομάδα μας και σου ευχόμαστε να είσαι γερός και καλή επιτυχία!»</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/episimo-elise-tin-sinergasia-tis-veria-me-theodosiadi"/>
        <a href="http://www.metrosport.gr/article/psalidaki-ala-zlatan-petiche-markopoulos-tis-kavalas-video"/>
        <a href="http://www.metrosport.gr/article/episodia-sta-trikala-opadi-tou-egaleo-tin-epesan-se-pekti-tous"/>
        <a href="http://www.metrosport.gr/article/me-anatropi-kavala-kollise-veria-stin-korifi-ta-trikala"/>
        <a href="http://www.metrosport.gr/article/itta-gia-ti-veria-patisan-korifi-ta-trikala"/>
        <a href="http://www.metrosport.gr/article/efkoles-nikes-ke-korifi-gia-veria-ke-kavala"/>
      </related>
    </article>
  </body>
</html>