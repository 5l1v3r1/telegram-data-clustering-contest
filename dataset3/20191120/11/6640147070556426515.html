<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/google-foto-video-editor-pc/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T11:07:00+00:00"/>
    <meta property="og:title" content="Google Foto: il video editor arriva anche nei PC, ma è ancora incompleto | MobileLabs"/>
    <meta property="og:description" content="Il video editor è appena arrivato in Google Foto: una funzionalità interessante, ma ancora incompleta. Ecco tutti i dettagli."/>
  </head>
  <body>
    <article>
      <h1>Google Foto: il video editor arriva anche nei PC, ma è ancora incompleto | MobileLabs</h1>
      <address>
        <time datetime="2019-11-20T11:07:00+00:00">20 Nov 2019, 11:07</time>
      </address>
      <p>La versione per computer di <b>Google Foto</b> è stata ufficialmente aggiornata: il <b>video editor</b> è arrivato! Google, spesso e volentieri, tende a offrire le principali novità quasi esclusivamente agli utenti Android, lasciando i servizi desktop un po’ da parte.</p>
      <p>Ad esempio, pochi mesi fa, la piattaforma per Android dedicata alla conservazioni di foto e video si è arricchita con un editor per filmati, lasciando indietro la variante per computer. Oggi, però, sembrerebbe che il video editor sia arrivato anche negli <b>altri dispositivi</b>.</p>
      <figure>
        <img src="https://www.tomshw.it/images/images/2019/11/aggiornamento-google-foto-video-editing-64080.768x432.jpg"/>
        <figcaption>Photo credit - Androidpolice.com</figcaption>
      </figure>
      <p>Purtroppo si tratta di uno strumento ancora <b>incompleto</b>. Non è possibile aspettarsi che esso riesca, quanto meno, ad affiancare i software base per l’editing. I consumatori potranno quindi <b>tagliare</b> i filmati, disporli nella <b><i>timeline</i> </b>come meglio credono e cambiare la <b>musica</b>, scegliendone una tra quelle disponibili.</p>
      <p>Mancano ancora i <b>filtri</b> e non c’è traccia di una funzionalità per sovrapporre il <b>testo</b> ai video. Si tratta, quindi, di un editor ideale per tutti coloro i quali vorrebbero effettuare dei piccoli ritocchi, magari per condividere dei brevi filmati nei vari social network.</p>
      <p>Speriamo che durante i prossimi mesi, Google possa decidere di includere <b>ulteriori funzioni</b>, così da rendere il video editor di<a href="http://www.tomshw.it/smartphone/google-foto-sara-possibile-disegnare-e-scrivere-sulle-immagini/"> Google Foto</a> ancora più allettante e utile.</p>
      <blockquote>Xiaomi Mi 9 Lite, con 6 GB di RAM e 128 GB di memoria interna, è disponibile su Amazon a circa 250 euro. Lo trovate a <a href="https://toms.it/ZrEHU">questo indirizzo</a>.</blockquote>
    </article>
  </body>
</html>