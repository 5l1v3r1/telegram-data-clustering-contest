<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%87%cf%81%cf%89%cf%83%cf%84%ce%bf%cf%8d%ce%bd-%cf%80%ce%b1%ce%bd%cf%84%ce%bf%cf%8d-%cf%84%ce%b1-%cf%84%ce%b7%ce%bb%ce%b5%ce%bf%cf%80%cf%84%ce%b9%ce%ba%ce%ac-%ce%ba%ce%b1%ce%bd%ce%ac%ce%bb%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T11:19:17+00:00"/>
    <meta property="og:title" content="Χρωστούν παντού τα τηλεοπτικά κανάλια: Ζημιές εκατομυρίων ευρώ – Ποιο είναι το μόνο κανάλι με κέρδη"/>
    <meta property="og:description" content="Σκληρός ανταγωνισμός στην τηλεόραση, με περισσότερους χαμένους και ελάχιστους κερδισμένους. Η Άλτερ Έγκο ΜΜΕ εισέρχεται σε μια αγορά όπου η διαφημιστική δαπάνη είναι περιορισμένη."/>
  </head>
  <body>
    <article>
      <h1>Χρωστούν παντού τα τηλεοπτικά κανάλια: Ζημιές εκατομυρίων ευρώ – Ποιο είναι το μόνο κανάλι με κέρδη</h1>
      <address>
        <time datetime="2019-11-20T11:19:17+00:00">20 Nov 2019, 11:19</time>
      </address>
      <p>
        <b>Σκληρός ανταγωνισμός στην τηλεόραση, με περισσότερους χαμένους και ελάχιστους κερδισμένους. Η Άλτερ Έγκο ΜΜΕ εισέρχεται σε μια αγορά όπου η διαφημιστική δαπάνη είναι περιορισμένη.</b>
      </p>
      <p>Μετά και τη δημοσίευση των ισολογισμών της Ραδιοτηλεοπτικής ΑΕ, ο συνολικός κύκλος εργασιών ανήλθε το 2018 σε 273 εκατ. ευρώ, από 247 εκατ. ευρώ το 2019. Κερδοφόρος είναι μόνο ο ΣΚΑΪ και ζημιογόνοι ο ΑΝΤ1 (-42 εκατ. ευρώ), ο Alpha (-4.2 εκατ. ευρώ), το Star (-3.9 εκατ. ευρώ) και το Open (-21 εκατ. ευρώ). Τις υψηλότερες υποχρεώσεις έχει ο ΑΝΤ1 (357 εκατ. ευρώ) και ακολουθούν ο Alpha (142 εκατ. ευρώ) το Star (131 εκατ. ευρώ), ο ΣΚΑΪ (96 εκατ. ευρώ) και το Open (46 εκατ. ευρώ).</p>
      <p>Σύμφωνα με το typologies.gr η ΕΡΤ αποτελεί τον δεύτερο πόλο, στηριζόμενη κατά κύριο λόγο στην ορθή διαχείριση του ανταποδοτικού τέλους, έχοντας κύκλο εργασιών 194 εκατ. ευρώ και προ φόρων κέρδη φόρων ύψους 54 εκατ. ευρώ και συνεχόμενη κερδοφορία μετά την επαναφορά της σε λειτουργία. Η Digea είναι η μεγάλη έκπληξη με αυξημένα προ φόρων κέρδη 3,3 εκατ. ευρώ για το 2018.</p>
      <p>Το σύνολο των υποχρεώσεων των τηλεοπτικών σταθμών ανέρχεται σε 869.961.000 ευρώ το 2019, έναντι 779.848.000 ευρώ το 2018. Τις υψηλότερες υποχρεώσεις το προηγούμενο οικονομικό έτος κατέγραψε ο ΑΝΤ1 με 375 εκατ. ευρώ, εκ των οποίων το μεγαλύτερο μέρος προέρχεται από δανεισμό της επιχείρησης.</p>
    </article>
  </body>
</html>