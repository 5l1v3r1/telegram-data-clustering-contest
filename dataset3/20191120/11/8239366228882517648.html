<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_lvivshchyni_zatrymaly_vodiya_yakyy_zbyv_pishohoda_331210.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T11:56:00+00:00"/>
    <meta property="og:title" content="На Львівщині затримали водія, який збив пішохода"/>
    <meta property="og:description" content="Як повідомили Гал-інфо у відділі комунікації поліції Львівської області, на Львівщині завдяки професійній та злагодженій роботі поліцейські встановили водія, котрий скоїв наїзд на пішохода та втік з місця ДТП"/>
  </head>
  <body>
    <article>
      <h1>На Львівщині затримали водія, який збив пішохода</h1>
      <h2>Як повідомили Гал-інфо у відділі комунікації поліції Львівської області, на Львівщині завдяки професійній та злагодженій роботі поліцейські встановили водія, котрий скоїв наїзд на пішохода та втік з місця ДТП</h2>
      <address>
        <time datetime="2019-11-20T11:56:00+00:00">20 Nov 2019, 11:56</time>
      </address>
      <p>Проведеними оперативно-розшуковими заходами працівники Городоцького відділення поліції розшукали автомобіль "Mercedes", яким було скоєно наїзд на пішохода, а невдовзі і водія – 21-річного жителя одного з сіл Пустомитівського району.</p>
      <related>
        <a href="https://galinfo.com.ua/news/na_lvivshchyni_rozshukuyut_vodiya_yakyy_zbyv_cholovika_330925.html"/>
      </related>
      <p>Нагадаємо, дорожньо-транспортна пригода сталась 16 листопада близько 20.45 на автодорозі "Львів-Самбір" неподалік села Поріччя у Городоцькому районі. Невідомий водій, керуючи невстановленим автомобілем, скоїв наїзд на пішохода – 31-річного мешканця Пустомитівського району, після чого втік з місця події. Внаслідок наїзду чоловік отримав тілесні ушкодження, зокрема переломи, та госпіталізований.</p>
      <p>За фактом відкрито кримінальне провадження за ч.1 ст.286 (порушення правил безпеки дорожнього руху) КК України. Санкція статті передбачає покарання – обмеження волі на строк до трьох років з позбавленням права керувати транспортними засобами на строк до трьох років або без такого.</p>
      <p>Автомобіль правоохоронці вилучили, досудове розслідування триває.</p>
    </article>
  </body>
</html>