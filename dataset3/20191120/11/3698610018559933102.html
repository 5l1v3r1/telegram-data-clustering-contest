<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/mourino-priznacheniy-novim-golovnim-trenerom-tottenhema-330282_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T11:06:00+00:00"/>
    <meta property="og:title" content="Моуріньо призначений новим головним тренером &quot;Тоттенхема&quot;"/>
    <meta property="og:description" content="Португальський наставник повернувся до роботи."/>
  </head>
  <body>
    <article>
      <h1>Моуріньо призначений новим головним тренером "Тоттенхема"</h1>
      <h2>Португальський наставник повернувся до роботи.</h2>
      <address>
        <time datetime="2019-11-20T11:06:00+00:00">20 Nov 2019, 11:06</time>
      </address>
      <p><b><a href="https://dt.ua/SPORT/mourino-anonsuvav-povernennya-do-roboti-trenerom-311726_.html">Жозе Моуріньо</a></b> призначений новим головним тренером "Тоттенхема". Контракт підписаний до кінця сезону 2022/23, повідомляє прес-служба англійського клубу.</p>
      <p>"Я схвильований і щасливий від приходу в клуб з такою багатою історією і такими пристрасними вболівальниками. Перебуваю у захваті від якості команди і роботи клубної академії. Можливість попрацювати з цими гравцями — головне, що привернуло мене", — наводить слова Моуріньо Sky Sports.</p>
      <p>Нагадаємо, вчора, 19 листопада, Маурісіо Почеттіно був відправлений у відставку з поста головного тренера "Тоттенхема".</p>
      <p>Причиною його звільнення стали незадовільні результати команди в кінці минулого і початку нинішнього сезону.</p>
      <p>У нинішньому сезоні команда йде 14-ю у Прем'єр-лізі, набравши 14 очок в 14 матчах.</p>
      <p>Останнім клубом Моуріньо був "Манчестер Юнайтед", який він залишив у грудні 2018 року.</p>
      <p>Раніше повідомлялося про те, що <b><a href="https://dt.ua/SPORT/mourino-posliznuvsya-na-vidkrittya-hokeynogo-matchu-v-rosiyi-301698_.html">Моуріньо послизнувся на відкритті хокейного матчу в Росії</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>