<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/anziano-tradito-dalla-moglie-reality-show/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T11:29:07+00:00"/>
    <meta property="og:title" content="Anziano signore tradito dalla giovane moglie con un altro anziano: è successo in un reality"/>
    <meta property="og:description" content="Un amore a 53 anni di distanza quello tra Milijana Bozic (21 anni) e il marito, che di anni ne ha 74. Ebbene, l’uomo ha scoperto la donna in tenera compagnia di un altro uomo, che  è sì più giovane di lui ma sempre più adulto di lei. Ed è successo in un reality Quando …"/>
  </head>
  <body>
    <article>
      <h1>Anziano signore tradito dalla giovane moglie con un altro anziano: è successo in un reality</h1>
      <address><time datetime="2019-11-20T11:29:07+00:00">20 Nov 2019, 11:29</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/11/Bozic.jpg"/>
        <figcaption>Ph CEN</figcaption>
      </figure>
      <p>
        <b>Un amore a 53 anni di distanza quello tra Milijana Bozic (21 anni) e il marito, che di anni ne ha 74. Ebbene, l’uomo ha scoperto la donna in tenera compagnia di un altro uomo, che  è sì più giovane di lui ma sempre più adulto di lei. Ed è successo in un reality</b>
      </p>
      <p>Quando <b>Milojko Bozic (74 anni)</b> ha sposato <b>Milijana</b>, una <b>giovane donna</b> che di anni ne aveva <b>21</b> (53 anni in meno rispetto a lui), ha probabilmente messo in conto che <b>prima o poi la ragazza avrebbe potuto trovare un amore più vicino alla sua età e al suo modo di vivere o che lo avesse sposato solo per denaro</b>. O forse non ci ha pensato e ha cercato di <b>godersi il più a lungo possibile questa nuova emozione</b> arrivata a un’età in cui l’amore è più difficile da riagguantare. Non lo sapremo mai. Quel che è certo è che sappiamo che <b>questo matrimonio è finito e a sancirlo è stata la richiesta di divorzio che Milojko Bozic ha avanzato</b> <b>dopo aver sorpreso la moglie in tenera compagnia</b>: non di un ragazzo suo coetaneo, come ci si sarebbe aspettato per “associazione di idee” o ragionando per stereotipi, <b>ma di un uomo che pur essendo più giovane rispetto al marito ha circa una quarantina d’anni in più della ragazza (parliamo di un 60enne)</b>. Ma, come scopriremo ora, questa vicenda non si limita al “semplice” tradimento.</p>
      <h3>Pensionato 74enne scopre il tradimento della moglie durante un reality, la sorpresa del tradimento con un uomo di 60 anni</h3>
      <p>Il <b><i>Daily Star</i></b> ha dato notizia di <b>un singolare triangolo amoroso</b> che si è svolto tra <b>due pensionati</b>, un uomo di 74 anni e un altro di 60, e <b>una giovane donna di 21 anni</b>. La ragazza in questione è la moglie del 74enne Milojko Bozic, e lo sarà ancora per poco perché il marito ha ufficialmente chiesto il divorzio. <b>Che cos’è accaduto tra i due?</b> Un bel giorno Milojko <b>ha trovato la moglie Milijana in compagnia di un uomo di 60 anni di nome Nemanja Stamatovic Zabac</b>. I due erano nella casa della coppia ed <b>erano intenti a baciarsi e a fare la doccia</b> <b>insieme</b> quando il marito li ha sorpresi in flagranza di tradimento. <b>E tutto questo è stato trasmesso in televisione</b>: Milojko e la moglie hanno partecipato a <b><i>un reality show</i></b> dedicato alle coppie.</p>
      <h3>Pensionato 74enne scopre il tradimento della moglie durante un reality, la lite in tv e un malore per il pensionato</h3>
      <p><b>La cosa che rende questo tradimento degno di nota</b> (del resto, molti altri ne avvengono nel mondo a ogni ora del giorno e ovviamente non se ne parla) è <b>il fatto che il dramma sentimentale di sia consumato all’interno di un reality tv serbo</b> <b>dedicato alle copie che si chiama “Parovi”</b> (che tradotto in inglese si rende, appunto, con il termine “coppie”).</p>
      <p>La coppia, che <b>si è sposata soltanto due mesi fa</b> e cioè nel settembre di quest’anno, ha affrontato <b>una feroce litigata</b> che è stata trasmessa in televisione. In seguito al violento diverbio il 74enne è stato portato via a causa di <b>un malore</b> che l’ha colpito e ha poi deciso di <b>divorziare</b>. <b>Nemanja Stamatovic Zabac</b>, almeno a stando a quanto riferisce il Daily Star, potrebbe davvero essere <b>il terzo che godrà tra i due litiganti</b> perché <b>sarebbe pronto a reclamare per sé 50mila sterline</b>: questo qualora la giovane donna ottenesse metà del denaro del marito dalla causa di divorzio.</p>
      <p>
        <i>Maria Mento</i>
      </p>
    </article>
  </body>
</html>