<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/viral/714404-h-%C2%ABtragodia%C2%BB-mathhton-%C2%ABsthn-palaiochora%C2%BB-poy-egine-viral.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T11:24:00+00:00"/>
    <meta property="og:title" content="Η «τραγωδία» μαθητών «στην Παλαιόχωρα» που έγινε viral"/>
    <meta property="og:description" content="Έναν ξεχωριστό τρόπο βρήκαν οι μαθητές του Γυμνασίου Παλαιόχωρας Χανίων να διαμαρτυρηθούν για τις ελλείψεις καθηγητών που υπάρχουν στο σχολείο τους τα τελευταία τρία χρόνια.Οι"/>
  </head>
  <body>
    <article>
      <h1>Η «τραγωδία» μαθητών «στην Παλαιόχωρα» που έγινε viral</h1>
      <address>
        <time datetime="2019-11-20T11:24:00+00:00">20 Nov 2019, 11:24</time>
      </address>
      <p>Έναν ξεχωριστό τρόπο βρήκαν οι μαθητές του Γυμνασίου Παλαιόχωρας Χανίων να διαμαρτυρηθούν για τις ελλείψεις καθηγητών που υπάρχουν στο σχολείο τους τα τελευταία τρία χρόνια.<br/><br/>Οι μαθητές γύρισαν ταινία μικρού μήκους με τίτλο "Τραγωδία στην Παλαιόχωρα", στην οποία παριστάνουν...τους νεκρούς.<br/><br/>Συγκεκριμένα, οι μαθητές αποφασίζουν να προβούν σε μία τραγική πράξη, σκηνοθετούν για την ακρίβεια, ένα ''δράμα'', ώστε να ακουστεί η φωνή τους και στέλνουν το μήνυμα «φέρτε μας καθηγητές τώρα».<br/><br/>Παριστάνουν ότι έχουν δώσει τέλος στην ζωή τους, καθώς εδώ και δύο μήνες δεν έχουν το απαραίτητο εκπαιδευτικό προσωπικό για να κάνουν μάθημα, οπότε προβαίνουν σε αυτή την πράξη για να ασχοληθεί η πολιτεία μαζί τους.<br/><br/>Στην Παλαιόχωρα, αν και τα σχολεία έχουν ανοίξει εδώ και πάνω από δύο μήνες, δεν υπάρχει μέριμνα για επαρκή αριθμό δασκάλων και καθηγητών. Έτσι, οι μαθητές περνούν πιο πολύ χρόνο έξω στους δρόμους παρά στην τάξη κάνοντας μάθημα.<br/><br/>Δείτε το βίντεο:</p>
      <figure>
        <iframe src="https://www.youtube.com/embed/JAkqvpY6fgk" width="560" height="315" data-service="Youtube" scrolling="no"/>
      </figure>
    </article>
  </body>
</html>