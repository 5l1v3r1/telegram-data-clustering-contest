<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/wielrennen/nieuwe-belastingwet-belgie-mogelijk-probleem-dumoulin-en-vd-poel/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T11:05:11+00:00"/>
    <meta property="og:title" content="Nieuwe belastingwet België mogelijk probleem voor Dumoulin en VD Poel"/>
    <meta property="og:description" content="Het Belgische (en internationale) wielrennen kijkt op dit moment gespannen naar wat er in de politiek van onze zuiderburen gebeurt. De regering wil daar een wet invoeren, waardoor sporters en sportploegen meer belasting moeten betalen. En daar zit niet iedereen op te wachten. De zogenaamde RSZ-gunstmaatregel zorgt er nu voor dat sporters en sportploegen een belastingvoordeel…"/>
  </head>
  <body>
    <article>
      <h1>Nieuwe belastingwet België mogelijk probleem voor Dumoulin en VD Poel</h1>
      <address>
        <time datetime="2019-11-20T11:05:11+00:00">20 Nov 2019, 11:05</time>
      </address>
      <p>
        <b>Het Belgische (en internationale) wielrennen kijkt op dit moment gespannen naar wat er in de politiek van onze zuiderburen gebeurt. De regering wil daar een wet invoeren, waardoor sporters en sportploegen meer belasting moeten betalen. En daar zit niet iedereen op te wachten.</b>
      </p>
      <p>De zogenaamde RSZ-gunstmaatregel zorgt er nu voor dat sporters en sportploegen een belastingvoordeel hebben ten opzichte van de normale inwoners. Vooral de sociale bijdrage is nu een stuk lager. Nu wil de Belgische overheid dat voordeel opheffen, waardoor iedereen 'gewoon' evenveel afdraagt. Dat kan voor sommige sporters/ploegen in het wielrennen flink in de papieren lopen.<br/><br/><b>Dumoulin en VD Poel</b><br/>Teams in België moeten volgens <a href="https://www.hln.be/sport/wielrennen/wielerwereld-beeft-voor-rsz-hervorming-5-miljoen-euro-extra-lasten-staat-gelijk-aan-het-dooddoen-van-een-volledige-wielerploeg~adf0ff04/"><i>Het Laatste Nieuws</i></a> jaarlijks hierdoor zo'n 3 miljoen euro extra betalen en soms wel 5 miljoen. Ook is het hierdoor voor sporters als Tom Dumoulin en Mathieu van der Poel minder aantrekkelijk om in België te wonen (wat ze nu doen). Zij moeten meer betalen, of verhuizen misschien naar een ander land.<br/><br/><b>'Doodsteek'</b><br/>Volgens Jos Smets, technisch directeur bij de Belgische wielerbond, kan dit mogelijk tot enorme problemen leiden. "Vlug gerekend is dat het budget van een modale profploeg genre Sport Vlaanderen. De bedragen liggen veel lager dan in het voetbal, omdat de lonen in het wielrennen lager liggen, maar de consequenties zouden even ­ingrijpend kunnen zijn." Ook zegt Smets dat hierdoor ploegen en sporters niet meer in België willen blijven wonen.<br/><br/>Hij heeft dan ook maar 1 conclusie: "Dit staat gelijk met de doodsteek van een volledige wielerploeg".</p>
    </article>
  </body>
</html>