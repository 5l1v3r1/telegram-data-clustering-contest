<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/20/aimatires-diadilwseis-kata-twn-auxisewn-stis-times-twn-kausimwn"/>
    <meta property="og:site_name" content="euronews"/>
    <meta property="article:published_time" content="2019-11-20T05:28:17+00:00"/>
    <meta property="og:title" content="Αιματηρές διαδηλώσεις κατά των αυξήσεων στις τιμές των καυσίμων"/>
    <meta property="og:description" content="Άγνωστος παραμένει ο ακριβής αριθμός των θυμάτων"/>
  </head>
  <body>
    <article>
      <h1>Αιματηρές διαδηλώσεις κατά των αυξήσεων στις τιμές των καυσίμων</h1>
      <address><time datetime="2019-11-20T05:28:17+00:00">20 Nov 2019, 05:28</time> by <a rel="author">euronews </a></address>
      <figure>
        <img src="https://static.euronews.com/articles/stories/04/31/04/88/773x435_cmsv2_b3f5e8a3-9098-5aca-b076-26030662f2b5-4310488.jpg"/>
      </figure>
      <p>Φόβοι εκφράζονται ότι δεκάδες άνθρωποι σκοτώθηκαν κατά τις μαζικές διαδηλώσεις στο Ιράν, με αφορμή την άνοδο των τιμών του πετρελαίου.</p>
      <p>Η κρατική τηλεόραση του Ιράν μετέδωσε νέες εικόνες από το αποτέλεσμα των κινητοποιήσεων.</p>
      <p>Η κυβέρνηση κατηγορεί όσους συμμετείχαν στις συγκεντρώσεις ταραξίες.</p>
      <p>Τουλάχιστον πέντε άνθρωποι έχασαν τη ζωή τους, όμως δεν είναι σαφές το πλήρες μέγεθος της αναταραχής.</p>
      <p>Η Τεχεράνη έκοψε το ίντερνετ, καθιστώντας εξαιρετικά δύσκολη την επικοινωνία των Ιρανών με τον έξω κόσμο.</p>
      <p>Οι διαδηλώσεις έγιναν την Παρασκευή μετά την ανακοίνωση της κυβέρνησης ότι αυξάνεται κατά 50% η τιμή του πετρελαίου.</p>
      <p>Η απόφαση αυτή προκάλεσε οργή σε όλη τη χώρα, η οικονομία της οποία κλυδωνίζεται από τις κυρώσεις των Ηνωμένων Πολιτειών Αμερικής.</p>
      <p>Έως την Κυριακή οι κινητοποιήσεις είχαν επεκταθεί σε τουλάχιστον 100 πόλεις της χώρας.</p>
      <p>«Με βάση αξιόπιστες αναφορές που λάβαμε, σε λιγότερες από τρεις ημέρες από την περασμένη Παρασκευή, τουλάχιστον 106 διαδηλωτές σκοτώθηκαν σε 21 πόλεις σε όλη τη χώρα. Υπάρχουν επίσης μαρτυρίες που συνοδεύονται από βίντεο, ότι ελεύθεροι σκοπευτές ανοίγουν πυρ εναντίον πολιτών από ταράτσες και τουλάχιστον σε μία περίπτωση από ελικόπτερα», δηλώνει η Ράχα Μπρεϊνί, δικηγόρος ανθρωπίνων δικαιωμάτων και ερευνήτρια Διεθνούς Αμνηστίας.</p>
      <p>«Είμαστε πολύ ανήσυχοι από την αναφερόμενη παραβίαση των διεθνών νόμων και των όσων ισχύων για τη χρήση βίας. Δεν γνωρίζουμε πόσοι σκοτώθηκαν και πόσοι τραυματίστηκαν, όμως η κατάσταση είναι πολύ σοβαρή», δήλωσε ο εκπρόσωπος του γραφείου της Ύπατης Αρμοστείας για τα Ανθρώπινα Δικαιώματα, Ρούπερτ Κόλβιλ.</p>
      <p>Στο μεταξύ η Ιρανική κρατική τηλεόραση μετέδωσε ότι χιλιάδες πολίτες έκαναν πορεία με στόχο να στηρίξουν την κυβέρνηση.</p>
      <p>Ακούγονται μάλιστα να φωνάζουν ότι πρέπει να θανατωθούν όσοι αντιτίθεται στους ανώτατους ηγέτες. Κατηγορούν μάλιστα τους διαδηλωτές ότι στηρίζονται από τις Ηνωμένες Πολιτείες.</p>
    </article>
  </body>
</html>