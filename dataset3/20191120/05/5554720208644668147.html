<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/kartik-aaryan-is-flooded-with-kisses-by-the-dheeme-dheeme-dancers/273117/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-20T05:37:47+00:00"/>
    <meta property="og:title" content="जब अभिनेता कार्तिक आर्यन को एक के बाद एक कई लड़कियों ने किया किस, देखें वीडियो"/>
    <meta property="og:description" content="कार्तिक आर्यन की इस समय अच्छी-खासी फैन फॉलोइंग है और इसमें अधिकतर महिलाएं भी शामिल हैं। कार्तिक का कुछ दिनों पहले एक वीडियो वायरल हुआ था"/>
  </head>
  <body>
    <article>
      <h1>जब अभिनेता कार्तिक आर्यन को एक के बाद एक कई लड़कियों ने किया किस, देखें वीडियो</h1>
      <address><time datetime="2019-11-20T05:37:47+00:00">20 Nov 2019, 05:37</time> by <a rel="author">JKR Staff</a></address>
      <p>अभिनेता <a href="http://www.jantakareporter.com/hindi/kartik-aaryan-fan-gets-down-on-her-knees-to-propose-the-actor/267776/">कार्तिक आर्यन</a> ने बॉलीवुड की बदौलत बहुत ही कम वक्त में अपना एक बहुत बड़ा फैन-बेस बना लिया है। कार्तिक आर्यन की इस समय अच्छी-खासी फैन फॉलोइंग है और इसमें अधिकतर महिलाएं भी शामिल हैं। कार्तिक का कुछ दिनों पहले एक वीडियो वायरल हुआ था, जिसमें महिला प्रशंसक उनके गाल खींचती हुई दिखाई दे रही थी। इस बीच, उनका फिर से एक वीडियो सामने आया है जो अब सोशल मीडिया पर तेजी से वायरल हो रहा है। इस वीडियो में कार्तिक को एक के बाद एक कई लड़कियां किस करती हुए नज़र आ रही हैं।</p>
      <figure>
        <img src="http://www.jantakareporter.com/wp-content/uploads/2019/11/kartik-aaryan.jpg"/>
      </figure>
      <p>दरअसल, इस समय अभिनेता कार्तिक आर्यन अपनी आने वाली फिल्म ‘पति पत्नी और वो’ की शूटिंग में बिजी हैं जिसमें उनके साथ अनन्या पांडे और भूमि पेडनेकर दिखाई देंगी। यह आने वाले 6 दिसंबर को रिलीज होगी। कुछ समय पहले ही फिल्म का ट्रेलर भी रिलीज किया गया जिसे दर्शकों ने खूब पसंद किया। फिल्म के ट्रेलर के अलावा फिल्म का गाना ‘धीमे धीमे’ भी रिलीज हुआ है जिसे काफी पसंद किया जा रहा है।</p>
      <p>अब इस गाने की शूटिंग के दौरान का एक बिहाइंड द सीन वीडियो सामने आया है। इस वीडियो में गाने में कार्तिक के साथ डांस कर रहीं सभी डांसर्स कार्तिक को किस कर रही हैं। ख़बरों के मुताबिक, कार्तिक ने यह गाना एक ही टेक में शूट कर लिया था और इसलिए सभी लड़कियां शूट पूरा होने के बाद बारी-बारी से कार्तिक को किस करती हैं।</p>
      <figure>
        <iframe data-src="https://twitter.com/etimes/status/1196797237088542720?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>काम की बात करे तो कार्तिक की कुछ दिनों पहले आई फिल्म ‘लुका छुपी’ ने 100 करोड़ के मार्क को छू लिया है। वर्क फ्रंट की बात करें तो कार्तिक आर्यन अब ‘पति पत्नी और वो’ के रीमेक में दिखाई देंगे। इस फिल्म में उनके साथ अनन्या पांडे और भूमि पेडनेकर दिखाई देंगी। इसके अलावा वह इम्तियाज अली के डायरेक्शन में बन रही ‘लव आज कल’ के सीक्वल में भी दिखाई देंगे। इस फिल्म में उनके ऑपोजिट सारा अली खान दिखाई देंगी।</p>
    </article>
  </body>
</html>