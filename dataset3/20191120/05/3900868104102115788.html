<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562351/adamantios-mantis-nea-stoicheia-gia-to-thanatiforo-trochaio-i-martyria-toy-filoy-toy-odigoy-toy-moiraioy-ich"/>
    <meta property="og:site_name" content="NOOZ."/>
    <meta property="article:published_time" content="2019-11-20T05:47:00+00:00"/>
    <meta property="og:title" content="Αδαμάντιος Μαντής: Νέα στοιχεία για το θανατηφόρο τροχαίο - Η μαρτυρία του φίλου του, οδηγού του μοιραίου Ι.Χ"/>
    <meta property="og:description" content="Νέα στοιχεία για τον θάνατο του πολίστα, Αδαμάντιου Μαντή φέρνει στο φως ο τηλεοπτικός σταθμός STAR."/>
  </head>
  <body>
    <article>
      <h1>Αδαμάντιος Μαντής: Νέα στοιχεία για το θανατηφόρο τροχαίο - Η μαρτυρία του φίλου του, οδηγού του μοιραίου Ι.Χ</h1>
      <address>
        <time datetime="2019-11-20T05:47:00+00:00">20 Nov 2019, 05:47</time>
      </address>
      <p>
        <b>Νέα στοιχεία για τον θάνατο του πολίστα, Αδαμάντιου Μαντή φέρνει στο φως ο τηλεοπτικός σταθμός STAR.</b>
      </p>
      <p>Σύμφωνα με πληροφορίες, το αυτοκίνητο, στο οποίο επέβαινε ο άτυχος πολίστας, ενώ κινούνταν στην Λεωφόρο Ποσειδώνος ξαφνικά σταμάτησε να λειτουργεί.</p>
      <p>«Το αυτοκίνητο άρχισε να κάνει διακοπές και μείωνε ταχύτητα. Άναψα τα αλάρμ, σταμάτησα το όχημα στην αριστερή λωρίδα, γιατί σταμάτησε να λειτουργεί. Ο Αδαμάντιος βγήκε από το αυτοκίνητο και νιώθω ένα δυνατό χτύπημα από πίσω και χάνω τις αισθήσεις μου», δήλωσε ο οδηγός του αυτοκινήτου.</p>
      <p>Όταν συνήλθε, ο οδηγός τόνισε ότι δεν είχε καταλάβει ότι ο πολίστας είχε χτυπήσει.</p>
      <h3>Στροφή 180 μοιρών στο αμάξι μετά τη σύγκρουση</h3>
      <p>Ο οδηγός του αλλού αυτοκίνητου ισχυρίστηκε ότι έτρεχε το πολύ με 70 χλμ, και είδε το ακινητοποιημένο όχημα στα 100 μέτρα. Προσπάθησε να το αποφύγει, αλλά βρήκε στο πίσω μέρος του Smart, το οποίο πήρε στροφή 180 μοιρών. Ενώ, αρχικά το αμάξι κοιτούσε προς Γλυφάδα, μετά τη σύγκρουση το αυτοκίνητο κοιτούσε προς Πειραιά.</p>
      <p>Το μεγάλο θύμα, βεβαίως, σε αυτό το τροχαίο ήταν ο άτυχος πολίστας, ο οποίος -σύμφωνα με το πόρισμα του ιατροδικαστή- πέθανε από κακώσεις στο κεφάλι που προκλήθηκαν από χτύπημα και ενώ βρισκόταν εκτός αυτοκίνητου.</p>
    </article>
  </body>
</html>