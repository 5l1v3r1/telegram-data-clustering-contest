<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473697-tylko-u-nas-skurkiewicz-w-expose-wazna-byla-kwestia-rodzin"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T05:34:54+00:00"/>
    <meta property="og:title" content="TYLKO U NAS. Skurkiewicz: W expose szczególnie ważne było odwołanie do kwestii wychowania dzieci oraz wsparcia dla rodzin"/>
    <meta property="og:description" content="&quot;Było to wystąpienie, które jednoznacznie wskazuje kierunki działania rządu Prawa i Sprawiedliwości na najbliższe lata&quot;."/>
  </head>
  <body>
    <article>
      <h1>TYLKO U NAS. Skurkiewicz: W expose szczególnie ważne było odwołanie do kwestii wychowania dzieci oraz wsparcia dla rodzin</h1>
      <address><time datetime="2019-11-20T05:34:54+00:00">20 Nov 2019, 05:34</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Szczególnie ważne było odwołanie do kwestii wychowania dzieci oraz wsparcia dla rodzin</b>
      </blockquote>
      <p>— mówi portalowi wPolityce.pl wiceminister Wojciech Skurkiewicz (PiS) odnosząc się do expose premiera Morawieckiego.</p>
      <p>
        <a href="https://wpolityce.pl/tag/exposepmm">
          <b>WSZYSTKO O EXPOSE premiera Mateusza Morawieckiego</b>
        </a>
      </p>
      <p>
        <a href="https://wpolityce.pl/polityka/473593-relacja-expose-premiera-mateusza-morawieckiego">RELACJA. Expose premiera Mateusza Morawieckiego: „Oto najważniejsze zadanie. Otwórzmy Polsce drzwi do nowoczesności”</a>
      </p>
      <p>
        <a href="https://wpolityce.pl/polityka/473600-rzad-wygra-kolejna-kadencje-jesli-zrealizuje-calosc-expose">Jacek Karnowski: Rząd wygra kolejną kadencję, jeśli z taką samą pasją zrealizuje całe przesłanie z exposé, także to cywilizacyjne. To ma być droga środka, ale bliżej prawej krawędzi</a>
      </p>
      <p>
        <a href="https://wpolityce.pl/polityka/473622-burza-w-sieci-po-expose-premiera-politycy-komentuja">Burza w sieci po expose premiera! Politycy z różnych stron barykady komentują wystąpienie Mateusza Morawieckiego. KOMENTARZE</a>
      </p>
      <p>
        <b>wPolityce.pl: Za nami expose premiera Morawieckiego. Jakie znaczenie będzie miało to wystąpienie?</b>
      </p>
      <p><b>Wojciech Skurkiewicz, wiceminister obrony narodowej:</b> Było to wystąpienie, które jednoznacznie wskazuje kierunki działania rządu Prawa i Sprawiedliwości na najbliższe lata. I to nie tylko na czas tej kadencji. Nie chcę mówić o wizjonerstwie, ale pan premier zapowiedział działania, które będą realizowane przez wiele lat</p>
      <p>
        <b>Coś szczególnie zwróciło pańską uwagę?</b>
      </p>
      <p>Szczególnie ważne było odwołanie do kwestii wychowania dzieci oraz wsparcia dla rodzin. To bardzo ważne słowa. Szczególnie dzisiaj, gdy rodzina jest atakowana przez środowiska liberalno-lewackie.</p>
      <p>
        <b>Można było odnieść wrażenie, że o obronności pan premier mówił wyjątkowo mało.</b>
      </p>
      <p>Działania podejmowane przez ministra Błaszczaka i resort obrony narodowej są jasno określone, sprecyzowane. W expose premier Morawiecki wymienił dwa elementy. Nasze relacje z najważniejszym sojusznikiem w ramach NATO, czyli Stanami Zjednoczonymi i odniesienie się do obecności wojsk amerykańskich w Polsce. Premier podziękował też prezydentowi Andrzejowi Dudzie i ministrowi obrony narodowej Mariuszowi Błaszczakowi. Drugi element to kwestia relacji wewnątrz Sojuszu, również w odniesieniu do państw, które są członkami Unii Europejskiej. Przypominamy, że są pewne zobowiązania, które należy realizować. Polska realizuje swoje zobowiązania.</p>
      <p>
        <b>Nie zabrakło Panu większej liczby konkretów dotyczących przyszłości polskiej armii i naszej obronności?</b>
      </p>
      <p>Odczytuję to w ten sposób, że premier ma pełne zaufanie do ministra obrony narodowej. Został przyjęty plan modernizacji technicznej do 2035 roku. Tam jest szczegółowo zapisane na co będą przeznaczane środki finansowe, co będziemy kupować i jak będziemy modernizować polską armię. Ten plan jest elementem dokumentów strategicznych odnoszących się do szczegółowych kierunków rozwoju sił zbrojnych. Pan premier wie, jakie będą kolejne kroki jeśli chodzi o zmiany w wojsku.</p>
      <p>not. TK</p>
    </article>
  </body>
</html>