<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/pets/qual-e-il-cane-giusto-per-te/645993/"/>
    <meta property="og:site_name" content="DiLei"/>
    <meta property="article:published_time" content="2019-11-20T05:53:03+00:00"/>
    <meta property="og:title" content="Qual è il cane giusto per te?"/>
    <meta property="og:description" content="Scegliere il cane giusto è fondamentale per una vita felice insieme"/>
  </head>
  <body>
    <article>
      <h1>Qual è il cane giusto per te?</h1>
      <h2>Scegliere il cane giusto è fondamentale per una vita felice insieme</h2>
      <address><time datetime="2019-11-20T05:53:03+00:00">20 Nov 2019, 05:53</time> by <a rel="author">Lauretana Satta</a></address>
      <p>Non tutti gli umani vanno bene per tutti i cani e non tutti i cani vanno bene per tutti gli umani. Scegliere il cane giusto è una condizione fondamentale per vivere felici insieme.</p>
      <p>Come scegliere il cane giusto?</p>
      <h3>Considera le caratteristiche di razza (o mix di) del cane</h3>
      <p>I cani hanno predisposizione genetica – ad esempio, al riporto, alla caccia, alla conduzione del gregge, alla difesa, alla guardia – che si riflette nel modo in cui interpretano e affrontano le situazioni. E’ importante scegliere un cane con caratteristiche compatibili con la vita che dovrà condurre e con lo stile di vita dei suoi umani.</p>
      <h3>Considera il tuo stile di vita</h3>
      <p>Hai grande movimento in casa? Vivi in solitudine? Sei molto attivo? Sei sedentario? Vivi in una casa con l’ascensore o senza? Ami lo sport e le attività all’aria aperta? Vivi in città o in una villetta isolata? E’ importante scegliere un cane con caratteristiche compatibili con il tuo stile di vita.</p>
      <h3>Considera le tue sensibilità</h3>
      <p>Hai problemi con la bava? Non li hai? Sei schizzinoso? Non lo sei per niente? Sei maniaco della pulizia? Non lo sei? Ami il contatto fisico? O al contrario, sei un tipo distaccato? Sei sensibile all’odore o non te ne importa niente? Prendere un cane con caratteristiche che rispettano le proprie sensibilità è importante.</p>
      <h3>Considera le tue caratteristiche fisiche</h3>
      <p>Hai la forza necessaria per tenere il cane nel caso si slanciasse o quando tira al guinzaglio? Sei in condizioni fisiche tali per poterlo portare fuori tutto il tempo e nel modo di cui ha bisogno?</p>
      <h3>Ricorda che l’estetica tradisce</h3>
      <p><a href="https://dilei.it/pets/sorpresa-i-cani-piccoli-non-sono-buoni/594183/"><b>Piccolo e bianco non vuol dire buono e calmo</b></a> (anzi…); grande e nero non vuol dire cattivo e agitato; a pelo corto non vuol dire che non spela, a pelo lungo non vuol dire che perde tanto pelo, il cucciolo che da piccolo è un battufolo bianco da grande diventa un orso, il presunto peluche azzanna tutti gli umani che incontra, compresi i suoi proprietari; etc. etc. La regola che l’abito non fa il monaco che vale per gli umani, è ancora più valida per i cani.</p>
      <h3>Scegli un cane con caratteristiche compatibili con le tue</h3>
      <p>Un cane da guardia (ad esempio il cane corso) in una famiglia con continuo movimento di persone o sclera o fa quello per cui è nato; un cane da caccia (ad esempio un weimeraner) in una famiglia che non lo stimola adeguatamente soffre; un bulldog è strutturalmente incompatibile con chi è ipersportivo/iperattivo; un un cane intelligente nato per lavorare (ad esempio il border collie) ha bisogno di una vita in cui è adeguatamente stimolato sia fisicamente sia mentalmente se no diventa un problema; i cani molto dipendenti emotivamente (ad esempio i flat coated) hanno bisogno di una famiglia che li riempie di attenzioni. etc. etc. Scegli un cane con caratteristiche compatibili alle tue, è fondamentale.</p>
      <related>
        <h4>Leggi anche</h4>
        <a href="https://dilei.it/pets/come-scegliere-il-cane/615251/"/>
        <a href="https://dilei.it/pets/sei-pronto-a-prendere-il-cane/645485/"/>
        <a href="https://dilei.it/pets/prendere-il-cane/614859/"/>
        <a href="https://dilei.it/pets/lo-sapevi-che-comunichi-con-il-tuo-cane-senza-accorgertene/581109/"/>
        <a href="https://dilei.it/pets/quello-che-sai-sui-cani-e-sbagliato/633475/"/>
      </related>
    </article>
  </body>
</html>