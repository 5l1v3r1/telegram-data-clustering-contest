<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918634/%D9%87%D8%B1%D9%85%D8%B2%DA%AF%D8%A7%D9%86-%D8%A7%D9%85%D8%B1%D9%88%D8%B2-%D8%A8%D8%A7%D8%B1%D8%A7%D9%86%DB%8C-%D8%A7%D8%B3%D8%AA-%D8%B4%D9%86%D8%A7%D9%88%D8%B1%D9%87%D8%A7%DB%8C-%D8%B3%D8%A8%DA%A9-%D8%A7%D8%B2-%D8%AA%D8%B1%D8%AF%D8%AF-%D8%AF%D8%B1%DB%8C%D8%A7%DB%8C%DB%8C-%D8%AE%D9%88%D8%AF%D8%AF%D8%A7%D8%B1%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-20T05:06:23+00:00"/>
    <meta property="og:title" content="هرمزگان امروز بارانی است/شناورهای سبک از تردد دریایی خودداری کنند"/>
    <meta property="og:description" content="ایسنا/هرمزگان طی امروز شاهد فعالیت سامانه بارشی در اکثر نقاط استان خواهیم بود."/>
  </head>
  <body>
    <article>
      <h6 class="kicker">کارشناس پیش بینی اداره کل هواشناسی استان هرمزگان:</h6>
      <h1>هرمزگان امروز بارانی است/شناورهای سبک از تردد دریایی خودداری کنند</h1>
      <address><time datetime="2019-11-20T05:06:23+00:00">20 Nov 2019, 05:06</time> by <a rel="author">امير حسين طالبي</a></address>
      <p>ایسنا/هرمزگان طی امروز شاهد فعالیت سامانه بارشی در اکثر نقاط استان خواهیم بود.</p>
      <p>کارشناس پیش بینی اداره کل هواشناسی استان هرمزگان در گفت و گو با ایسنا، افزود: در غالب نقاط استان شاهد بارش باران، طی ساعاتی در برخی نقاط غربی و جزایر خلیج فارس با رگبار باران و رعد وبرق و احتمال افزایش باد لحظه ای پیش بینی می شود.</p>
      <p>مرضیه سی سی پور اظهار کرد: از صبح پنجشنبه از میزان فعالیت سامانه بارشی در مناطق غربی استان کاسته شده و به تدریج در نیمه شرقی شاهد ادامه فعالیت موج بارشی خواهیم بود.<br/>وی خاطرنشان کرد: طی این مدت در مناطق دریایی به ویژه جزایر خلیج فارس و غرب تنگه هرمز شاهد افزایش باد و مواج شدن دریا خواهیم بود که توصیه می شود شناورهای سبک از تردد دریایی خودداری کنند و تمهیدات لازم در بنادر استان صورت گیرد.<br/>سی سی پور در پایان با اشاره به اینکه با خروج موج بارشی از مناطق غربی همچنان طی روز پنجشنبه مناطق دریایی استان متلاطم خواهد بود، اضافه کرد: از لحاظ دمایی با خروج موج بارشی شاهد کاهش دمای کمینه در اکثر نقاط استان خواهیم بود.</p>
      <p>انتهای پیام</p>
    </article>
  </body>
</html>