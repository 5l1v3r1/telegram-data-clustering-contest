<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/vilniaus-rinka/siandien-mieste-baigesi-nuomojamu-paspirtuku-pirmasis-sezonas/"/>
    <meta property="og:site_name" content="Made in vilnius"/>
    <meta property="article:published_time" content="2019-11-20T05:41:47+00:00"/>
    <meta property="og:title" content="Šiandien mieste baigėsi nuomojamų paspirtukų pirmasis sezonas"/>
    <meta property="og:description" content="Šiandien pavėžėjimo paslaugų platforma „Bolt“ baigia elektrinių paspirtukų sezoną Lietuvoje. Žvelgiant į rezultatus Vilniuje ir Kaune, akivaizdu, kad šalyje įvyko vadinamoji mikromobilumo revoliucija. Nuvažiuota šimtai tūkstančių kilometrų Po sėkmingo starto Taline dar liepos pabaigoje „Bolt“ elektrinių paspirtukų nuomos paslauga pradėta teikti Vilniuje ir Kaune. Šis plėtros sprendimas pateisino visus lūkesčius,..."/>
  </head>
  <body>
    <article>
      <h1>Šiandien mieste baigėsi nuomojamų paspirtukų pirmasis sezonas</h1>
      <address><time datetime="2019-11-20T05:41:47+00:00">20 Nov 2019, 05:41</time> by <a rel="author">Made in Vilnius</a></address>
      <p>Šiandien pavėžėjimo paslaugų platforma „Bolt“ baigia elektrinių paspirtukų sezoną Lietuvoje. Žvelgiant į rezultatus Vilniuje ir Kaune, akivaizdu, kad šalyje įvyko vadinamoji mikromobilumo revoliucija.</p>
      <h3>Nuvažiuota šimtai tūkstančių kilometrų</h3>
      <p>Po sėkmingo starto Taline dar liepos pabaigoje „Bolt“ elektrinių paspirtukų nuomos paslauga pradėta teikti Vilniuje ir Kaune. Šis plėtros sprendimas pateisino visus lūkesčius, o rezultatai Lietuvoje – ypač džiuginantys.</p>
      <p>Per daugiau nei 4 mėnesius su elektriniais „Bolt“ paspirtukais didžiausiuose šalies miestuose įveikti įspūdingi atstumai. Susumavus visų sezono kelionių atkarpas, paspirtukininkai Lietuvoje beveik 11 kartų apvažiavo Žemės rutulį!<br/><br/>„Džiaugiamės ypač sėkmingu mūsų sezonu. Statistika rodo, kad elektriniai paspirtukai pastaraisiais mėnesiais buvo itin dažnai naudojami susisiekimui ir judėjimui mieste. Galime drąsiai teigti, kad Vilniuje ir Kaune paslauga buvo itin laukta ir labai reikalinga“, – sako Andrius Pacevičius, „Bolt“ vadovas Lietuvoje.</p>
      <p>Daliai klientų paspirtukai buvo tapę kasdiene susisiekimo priemone. Viena kelionė paspirtuku Lietuvoje vidutiniškai truko apie 15 min. Vilniuje vienas „Bolt“ klientas su elektriniu paspirtuku keliavo rekordiškai daug: net 143 kartus ir iš viso nuvažiavo net 354 km – daugiau nei važiuojant maršrutu Vilnius–Klaipėda. Kauniečio rekordas – 109 kelionės, per kurias įveikta 270 km. Apytiksliai tiek būtų galima nuvažiuoti keliaujant iš Kauno į Rygą.</p>
      <h3>Lietuvoje pasižymi atsakingu elgesiu</h3>
      <p>Po pirmojo paspirtukų sezono „Bolt“ pastebi, kad šių transporto priemonių naudotojai Lietuvoje itin atsakingi, o siekis sukurti atvirą, saugią tvaresnio transporto naudojimo mieste kultūrą – įgyvendinamas sėkmingai.</p>
      <p>„Nuo pat paslaugos teikimo pradžios akcentavome saugių, kultūringų kelionių ir atsakingo naudojimosi paspirtukais svarbą. Galime pasidžiaugti, jog jų vairuotojai mus išgirdo“, – sako A. Pacevičius.</p>
      <p>Pradėdami elektrinių paspirtukų nuomos paslaugą Vilniuje ir Kaune, „Bolt“ ėmėsi prevencinių priemonių: informavo ne tik kaip naudotis paspirtukais, bet ir kaip saugiai jais važiuoti, išvengti nelaimių. Kiekvieną paspirtuką pirmosiomis savaitėmis lydėjo informacinės skrajutės, socialiniuose tinkluose vykdytas saugių kelionių įrašų ciklas, miestų reklaminiuose stenduose rodytos saugias keliones skatinančios kampanijos.</p>
      <p>„Bolt“ jau planuoja ir kitą elektrinių paspirtukų sezoną: nutirpus sniegui, pavasarį į Lietuvos miestų gatves išriedės dar daugiau šių susisiekimo priemonių.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>5 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/vilniaus-rinka/vilniuje-krito-viesbuciu-uzimtumas-ir-pajamos/"/>
        <a href="https://madeinvilnius.lt/verslas/vilniaus-rinka/paneriu-gatveje-didziausia-jutos-imoniu-investicija/"/>
        <a href="https://madeinvilnius.lt/verslas/vilniaus-rinka/literatu-gatveje-atidaryti-ketvirtieji-azia-spa-rytu-masazo-namai/"/>
        <a href="https://madeinvilnius.lt/verslas/vilniaus-rinka/uz-plastiko-maiseliu-dalinima-nemokamai-1-5-tukst-euru-baudos/"/>
        <a href="https://madeinvilnius.lt/verslas/vilniaus-rinka/suomiu-itella-logistics-kurs-pastomatu-tinkla-lietuvoje/"/>
        <a href="https://madeinvilnius.lt/verslas/vilniaus-rinka/akropolyje-vel-siaus-jamam-dienos/"/>
      </related>
    </article>
  </body>
</html>