<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23502007-austria-transforma-casa-care-nascut-adolf-hitler-sectie-politie.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T05:50:00+00:00"/>
    <meta property="og:title" content="Austria va transforma casa în care s-a născut Adolf Hitler în secție de poliție"/>
    <meta property="og:description" content="Casa în care s-a născut Adolf Hitler va fi transformată într-o secție de poliție, a anunțat Ministerul de Interne al Austriei după ani buni de lupte legale, guvernul încercând"/>
  </head>
  <body>
    <article>
      <h1>Austria va transforma casa în care s-a născut Adolf Hitler în secție de poliție</h1>
      <address><time datetime="2019-11-20T05:50:00+00:00">20 Nov 2019, 05:50</time> by <a rel="author">Sabina Bujoreanu</a></address>
      <p><b>Casa în care s-a născut Adolf Hitler va fi transformată într-o secție de poliție, a anunțat Ministerul de Interne al Austriei după ani buni de lupte legale, guvernul încercând să împiedice clădirea din a deveni un altar neo-nazist, relatează <a href="https://www.theguardian.com/world/2019/nov/19/austria-to-turn-adolf-hitlers-birthplace-into-police-station">The Guardian</a>.</b><br/><br/>Casa galbenă din nordul orașului Braunau, la granița cu Germania, unde s-a născut Hitler la 20 aprilie 1889, a fost preluată în 2016 sub control guvernamental. <br/><br/>"Viitoarea utilizare a casei de către poliție ar trebui să stabilească un semnal clar că această clădire nu va fi niciodată un loc pentru a comemora nazismul", a declarat ministrul de Interne, Wolfgang Peschorn, într-un comunicat de presă. <br/><br/>O competiție de arhitectură la nivelul UE va fi lansată în această lună cu un juriu de experți, inclusiv un reprezentant al orașului, care trebuie să ia o decizie cu privire la cel mai bun design în prima jumătate a anului viitor.<br/><br/>Cea mai înaltă instanță din Austria a hotărât la începutul acestui an că Gerlinde Pommer, cea care a deținut casa timp de aproape un secol, va avea dreptul la o despăgubire de aproximativ 810.000 € (900.000 USD), mai puțin decât ceruse, dar mai mult decât i se oferise inițial.<br/><br/>Deși Hitler a petrecut doar puțin timp în această casă, ea continuă să atragă simpatizanți naziști din întreaga lume.<br/><br/>În fiecare an de ziua de naștere a lui Hitler, protestatarii anti-fasciști organizează un miting în fața clădirii.</p>
    </article>
  </body>
</html>