<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/besiktas-konya-sonrasi-istanbuldan-cikmayacak"/>
    <meta property="og:site_name" content="CNN Türk"/>
    <meta property="article:published_time" content="2019-11-20T05:51:39+00:00"/>
    <meta property="og:title" content="Beşiktaş Konya sonrası İstanbul'dan çıkmayacak"/>
    <meta property="og:description" content="Süper Lig’de cumartesi günü Konyaspor’a konuk..."/>
  </head>
  <body>
    <article>
      <h1>Beşiktaş Konya sonrası İstanbul'dan çıkmayacak</h1>
      <h2>Süper Lig’de cumartesi günü Konyaspor’a konuk olacak Beşiktaş, bu mücadelenin ardından ilk yarının bitimine kadar İstanbul’dan çıkmayacak. 3 maçı Vodafone Park’ta, 1’er karşılaşmayı da Fenerbahçe ve Kasımpaşa deplasmanında oynayacak Kartal, bu periyodu en az puan kaybıyla kapatmayı hedefliyor.</h2>
      <address>
        <time datetime="2019-11-20T05:51:39+00:00">20 Nov 2019, 05:51</time>
      </address>
      <p>Yeni sezona teknik direktör Abdullah Avcı’nın yönetiminde başlayan Siyah-Beyazlılar, istediği sonuçları almakta uzun süre sorun yaşamıştı. Son haftalarda gidişatı düzelten Kara Kartal, 5 lig mücadelesinden 4 galibiyet ve 1 beraberlikle ayrılarak büyük bir çıkış yakaladı. Süper Lig’de 12. hafta mücadelesinde cumartesi günü <a href="https://www.cnnturk.com/haberleri/konyaspor">Konyaspor</a>’a konuk olacak <a href="https://www.cnnturk.com/haberleri/besiktas">Beşiktaş</a>, bu maçla birlikte ligin ilk yarısının sonuna kadar <a href="https://www.cnnturk.com/haberleri/istanbul">İstanbul</a> dışına çıkmayacak. Abdullah Avcı’nın öğrencileri; Kayserispor, Yeni <a href="https://www.cnnturk.com/haberleri/malatya">Malatya</a> ve Gençlerbirliği müsabakalarını Vodafone Park’ta; Kasımpaşa ve <a href="https://www.cnnturk.com/haberleri/fenerbahce">Fenerbahçe</a> mücadelelerini de yine İstanbul’da oynayacak.<br/> <br/><b>Avcı’nın mesajı net</b></p>
      <p>Ligde 11 haftanın sonunda lider Sivasspor’un sadece 3 puan gerisinde bulunan Beşiktaş’ın hocası, kalan 6 haftalık süreci en az puan kaybıyla tamamlayıp sezonun ilk bölümünü liderlik koltuğunda tamamlamayı hedefliyor. Bu konuda oyuncularına uyarılarda bulunan Avcı’nın, “İyi bir çıkış yakaladık ve bunu sürdürmek bizim elimizde. Kazanmayı sürdürerek taraftarımızı sevindirmeye devam edelim” dediği öğrenildi.</p>
      <p>(Fanatik)</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/lucescu-senol-gunes-cok-zeki-ve-caliskan"/>
        <a href="https://www.cnnturk.com/spor/futbol/fenerbahcenin-5-puani-direkten-dondu"/>
        <a href="https://www.cnnturk.com/spor/futbol/diagne-ocak-ayinda-galatasaraya-donuyor"/>
      </related>
    </article>
  </body>
</html>