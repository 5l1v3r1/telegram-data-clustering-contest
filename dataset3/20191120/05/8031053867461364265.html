<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bb%ce%ad%cf%83%ce%b2%ce%bf%cf%82-%cf%85%cf%80%ce%b5%cf%81%cf%88%ce%b7%cf%86%ce%af%cf%83%cf%84%ce%b7%ce%ba%ce%b5-%cf%84%ce%bf-%ce%ba%ce%bb%ce%b5%ce%af%cf%83%ce%b9%ce%bc%ce%bf-%cf%84%ce%b7%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T05:23:04+00:00"/>
    <meta property="og:title" content="Λέσβος: Υπερψηφίστηκε το κλείσιμο της δομής φιλοξενίας στη Συκαμνιά"/>
    <meta property="og:description" content="Την εισήγηση της δημοτικής αρχής αναφορικά με το κλείσιμο της δομής στη Συκαμνιά Λέσβου, ψήφισε το Δημοτικό Συμβούλιο Δυτικής Λέσβου."/>
  </head>
  <body>
    <article>
      <h1>Λέσβος: Υπερψηφίστηκε το κλείσιμο της δομής φιλοξενίας στη Συκαμνιά</h1>
      <address>
        <time datetime="2019-11-20T05:23:04+00:00">20 Nov 2019, 05:23</time>
      </address>
      <p>
        <b>Την εισήγηση της δημοτικής αρχής αναφορικά με το κλείσιμο της δομής στη Συκαμνιά Λέσβου, ψήφισε το Δημοτικό Συμβούλιο Δυτικής Λέσβου.</b>
      </p>
      <p>Οπως αναφέρει η ιστοσελίδα stonisi, υπέρ της πρότασης για το κλείσιμο της δομής στη Συκαμνιά Λέσβου ψήφισε η πλειοψηφούσα παράταξη του Δημάρχου Ταξιάρχη Βέρρου, καθώς κι εκείνες των κ.κ. Χήρα και Συκά, ενώ κατά ψήφισε η παράταξη του κ. Ζαφείρη, με τον ίδιο να δηλώνει «παρών». Ο κ. Ντουρουντού, εκ μέρους της Γενικής Αστυνομικής Διεύθυνσης Βορείου Αιγαίου, πρότεινε να παραταθεί η λειτουργία της δομής στη Συκαμνιά για έξι μήνες, αφού διευκολύνει το έργο των αρχών, πριν οι πρόσφυγες κι οι μετανάστες μεταφερθούν στο ΚΥΤ Μόριας, κάτι τέτοιο απορρίφθηκε κατά πλειοψηφία.</p>
      <p>Από την πλευρά του ο δήμαρχος Δυτικής Λέσβου Ταξιάρχης Βέρρος είχε εισηγηθεί το κλείσιμο της άτυπης προσωρινής δομής στη Συκαμνιά. Στη δομή διαμένουν προσωρινά οι αιτούντες άσυλο όταν καταφτάνουν στη βόρεια Λέσβο και στη συνέχεια μεταφέρονται στο ΚΥΤ Μόριας για καταγραφή και ταυτοποίηση. Ο δήμαρχος άσκησε κριτική και στην Υπατη Αρμοστεία του ΟΗΕ για τους πρόσφυγες που δεν παρίσταται δια εκπροσώπου στη συνάντηση.</p>
      <p>Υπενθυμίζεται ότι έξω άτομα από την Πέτρα και τον Μόλυβο είχαν πετάξει συμβολικά πέτρες σε πλοίο ΜΚΟ, προκειμένου να το εμποδίσει να προσεγγίσει το λιμάνι της Συκαμνιάς στη Λέσβο. Το πλοίο παρέμενε έξω από το λιμάνι, ενώ οι αρχές βρίσκονταν σε επιφυλακή.</p>
    </article>
  </body>
</html>