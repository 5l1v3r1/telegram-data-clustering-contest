<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/beypazari-nda-kumar-baskini-18-gozalti-1208932.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T05:23:00+00:00"/>
    <meta property="og:title" content="Beypazarı'nda kumar baskını: 18 gözaltı"/>
    <meta property="og:description" content="Ankara'nın Beypazarı ilçesinde, ilçe emniyet müdürlüğüne bağlı ekiplerin bir eve yaptığı baskında 17 kişi ile yer temin eden 1 kişi yakalanarak gözaltına alındı."/>
  </head>
  <body>
    <article>
      <h1>Beypazarı'nda kumar baskını: 18 gözaltı</h1>
      <h2>Ankara'nın Beypazarı ilçesinde, ilçe emniyet müdürlüğüne bağlı ekiplerin bir eve yaptığı baskında 17 kişi ile yer temin eden 1 kişi yakalanarak gözaltına alındı.</h2>
      <address>
        <time datetime="2019-11-20T05:23:00+00:00">20 Nov 2019, 05:23</time>
      </address>
      <p>Edinilen bilgilere göre, <b>Beypazarı </b>Emniyet Müdürlüğü Suç Araştırma ve Soruşturma Bürosu ekipleri, yaptıkları teknik ve fiziki çalışmalar sonucunda <b>Zafer Mahalllesi </b>Uzunkaldırım Sokak'ta bulunan bir binanın 3. katında <b>kumar </b>oynatıldığını tespit etti. Ekiplerin gece yarısı baskın düzenlediği evin kapısı çilingir ile açılarak girildi. Yapılan baskında ekipler, içeride kumar oynayan 17 kişi ile yer temin eden 1 kişiyi suçüstü yaparak gözaltına aldı.</p>
      <figure>
        <img src="https://images.bursadabugun.com/editor/haber/20112019/aw859822-01-5dd4bfae1937e.jpg"/>
      </figure>
      <p>Beypazarı Emniyet Müdürlüğü'ne götürülen 18 kişiden 17'si hakkında idari para cezası uygulanırken, yer sağlayan 1 kişi ise adliyeye sevk edilmek üzere gözaltında tutuluyor.</p>
    </article>
  </body>
</html>