<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158896_1.html"/>
    <meta property="og:site_name" content="Novsport"/>
    <meta property="article:published_time" content="2019-11-20T05:22:00+00:00"/>
    <meta property="og:title" content="Моуриньо се съгласил да поеме Тотнъм"/>
    <meta property="og:description" content="&quot;Шпорите&quot; уволниха Маурисио Почетино"/>
  </head>
  <body>
    <article>
      <h1>Моуриньо се съгласил да поеме Тотнъм</h1>
      <address><time datetime="2019-11-20T05:22:00+00:00">20 Nov 2019, 05:22</time> by <a rel="author">Христо Иванов</a></address>
      <p> Жозе Моуриньо е пред завръщане в Премиър лийг. Португалският специалист ще наследи Маурисио Почетино начело на Тотнъм, след като аржентинецът беше уволнен снощи. Журналистът от Sky Sports Фабрицио Романо съобщи, че Специалния води финални преговори с ръководството на “шпорите” и се очаква в рамките на днешния ден да бъде обявен за мениджър на лондонския клуб.</p>
      <p> <br/>Танкредо Палмиери от beIN Sports стигна по-далеч, като написа, че Моуриньо вече е приел предложението за годишна заплата от 13 млн. евро (същата сума получаваше и Почетино - б.р.) и ще подпише договор за 2+1 години.<br/> <br/> <br/>Откакто напусна Манчестър Юнайтед през декември миналата година, Моуриньо отказа няколко изгодни оферти, защото не криеше, че голяма му амбиция е отново да работи в Англия, където постигна успехи с Челси и “червените дяволи”. Ако не се случи нещо сензационно в последния момент, Тотнъм ще е третият английски клуб на Жозе. Очаква се той да дебютира още в събота в дербито срещу Уест Хам.<br/> <br/>От ръководството на Тотнъм са имали намерение да преговарят и с наставника на РБ Лайпциг Юлиан Нагелсман, но са осъзнали, че на този етап германският клуб, който заема второ място в Бундеслигата и оглаява групата си в Шампионската лига, няма да се съгласи да пусне 32-годишния специалист.</p>
    </article>
  </body>
</html>