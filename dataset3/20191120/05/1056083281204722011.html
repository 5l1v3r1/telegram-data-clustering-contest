<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918645/%D8%B1%D8%A7%D9%87%DB%8C%D8%A7%D8%A8%DB%8C-%DB%B1%DB%B8-%D8%A7%D8%AB%D8%B1-%D8%A8%D9%87-%D8%B3%D9%88%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D9%85%D9%84%DB%8C-%DA%86%D8%AA%D8%B1-%D8%B2%D9%86%D8%AF%DA%AF%DB%8C-%D8%AF%D8%B1-%DB%8C%D8%B2%D8%AF-%D8%A7%D8%B3%D8%A7%D9%85%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-20T05:22:49+00:00"/>
    <meta property="og:title" content="راهیابی ۱۸ اثر به سومین جشنواره ملی چتر زندگی در یزد + اسامی"/>
    <meta property="og:description" content="ایسنا/یزد هیات انتخاب سومین جشنواره ملی تئاتر خیابانی «چتر زندگی» در یزد از مجموع ۱۵۶ اثر ارسالی به دبیرخانه این جشنواره، ۱۸ اثر را برای بخش رقابت برگزیدند."/>
  </head>
  <body>
    <article>
      <h1>راهیابی ۱۸ اثر به سومین جشنواره ملی چتر زندگی در یزد + اسامی</h1>
      <address><time datetime="2019-11-20T05:22:49+00:00">20 Nov 2019, 05:22</time> by <a rel="author">امیر رضازاده</a></address>
      <p>ایسنا/یزد هیات انتخاب سومین جشنواره ملی تئاتر خیابانی «چتر زندگی» در یزد از مجموع ۱۵۶ اثر ارسالی به دبیرخانه این جشنواره، ۱۸ اثر را برای بخش رقابت برگزیدند.</p>
      <p>دبیرخانه سومین جشنواره ملی تئاتر خیابانی «چتر زندگی» در یزد اعلام کرد: مجموعاً ۱۵۶ اثر به دبیرخانه این جشنواره از استان‌های مختلف ارسال شد که از سوی هیات انتخاب، ۱۸ اثر به بخش رقابت آن راه یافت.</p>
      <p>«چشمان کاملاً بسته» به کارگردانی سید پویا امامی از اصفهان، «رادیکال زندگی» به کارگردانی سیدفاضل خانی از ایوان غرب، «یک وال برای خدا نامه نوشت» به کارگردانی بهنام کاوه از آبادان، «تیک تاک» به کارگردانی نازیلا امینی از آذربایجان غربی، «عروس آب» به کارگردانی مهدی صالحیار از تبریز و «هشتگ لاکچری» به کارگردانی میثم سرآبادانی از تفرش از جمله آثار راه یافته به جشنواره است. </p>
      <p> «دست کاری» به کارگردانی مهدی ضیائیان پور از تهران، «آدم ها با فرهنگ» به کارگردانی رضا فقیهی از تهران، «منذور» به کارگردانی ملیحه دهقانی از تهران، «گل پری» به کارگردانی سعید بالینی از زاهدان، «چسب زخم» به کارگردانی امیر رجب پور از قزوین، «یک نمایش واقعی» به کارگردانی مرتضی اسدی مرام از کرمانشاه، «دیفرنس» به کارگردانی پژمان شاهوردی از لرستان، «کالبد شکافی یک اتفاق» به کارگردانی مهدی حبیبی از ملایر، «نابودگر» به کارگردانی زمان ارکمان از یزد، «آشیانه درد» به کارگردانی حسین خانی از یزد، «خط آبی» به کارگردانی مریم نیک آئین از یزد و «سر قرار» به کارگردانی محمد قائمی از یزد از دیگر آثار راه‌یافته به بخش رقابت این دوره از جشنواره است.</p>
      <p>همچنین  با نظر هیات انتخاب و دبیرخانه جشنواره مقرر شد یک اثر از بخش تئاتر خیابانی بیست و هشتمین جشنواره استانی تئاتر یزد به این آثار اضافه شود تا تعداد آثار راه یافته به بخش رقابتی جشنواره به عدد ۱۹ برسد. </p>
      <p>هیات منتخب سومین دوره جشنواره ملی تئاتر خیابانی چتر زندگی یزد متشکل «سید حسین پیغمبری»، «سامان خلیلی» و «سید محمد گلزاری» است و این جشنواره از هشتم تا دوازدهم آذر در شهر جهانی یزد برگزار خواهد شد.</p>
      <p>انتهای پیام</p>
    </article>
  </body>
</html>