<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/astazi-este-marcata-ziua-universala-a-copilului_3059622.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T05:06:03+00:00"/>
    <meta property="og:title" content="Astăzi este marcată Ziua universală a copilului"/>
    <meta property="og:description" content="Ziua universală a drepturilor copilului a fost stabilită în 1954 şi este sărbătorită, în fiecare an, la 20 noiembrie, susţinând unitatea internaţională, conştientizarea situaţiei copiilor la nivel mondial şi asigurarea bunăstării copiilor, potrivit www.un"/>
  </head>
  <body>
    <article>
      <h1>Astăzi este marcată Ziua universală a copilului</h1>
      <address><time datetime="2019-11-20T05:06:03+00:00">20 Nov 2019, 05:06</time> by <a rel="author">PUBLIKA.MD</a></address>
      <p><b>Ziua universală a drepturilor copilului a fost stabilită în 1954 şi este sărbătorită, în fiecare an, la 20 noiembrie</b>, susţinând unitatea internaţională, conştientizarea situaţiei copiilor la nivel mondial şi asigurarea bunăstării copiilor, potrivit <a href="https://www.un.org/">www.un.org.</a></p>
      <p>La 14 decembrie 1954, Adunarea Generală a ONU a adresat ţărilor din întreaga lume (Rezoluţia 836, IX) rugămintea de a organiza, începând cu 1956, un eveniment anual, intitulat Ziua universală a copiilor, o zi dedicată copiilor din întreaga lume, o zi prin care drepturile copiilor să fie promovate şi sărbătorite.</p>
      <p>Cinci ani mai târziu, la 20 noiembrie 1959, Adunarea Generală a ONU adoptat Declaraţia pentru Drepturile Copiilor, care defineşte drepturile copilului la protecţie, educaţie, îngrijire a sănătăţii, adăpost şi o alimentaţie potrivită. La aceeaşi dată, în 1989, Adunarea Generală a ONU a adoptat Convenţia pentru Drepturile Copiilor.</p>
      <p>Până în prezent, Convenţia pentru Drepturile Copilului a fost adoptată de 196 de ţări, membre ale Organizaţiei Naţiunilor Unite. </p>
    </article>
  </body>
</html>