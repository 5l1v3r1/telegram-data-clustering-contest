<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-ma-ko-apshabd-kahne-par-naraz-hua-beta-uthaya-ye-khaufnak-kadam-2859174.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T05:28:02+00:00"/>
    <meta property="og:title" content="मां को अपशब्द कहने पर नाराज हुआ बेटा, उठाया ये खौफनाक कदम"/>
    <meta property="og:description" content="दिल्ली के सराय रोहिल्ला में मां को अपशब्द कहने से नाराज तीन भाइयों ने युवक की चाकू घोपकर हत्या कर दी। पुलिस ने दो आरोपी भाइयों को गिरफ्तार कर लिया है। घटना सोमवार रात की है। पुलिस के अनुसार, फिरोज..."/>
  </head>
  <body>
    <article>
      <h1>मां को अपशब्द कहने पर नाराज हुआ बेटा, उठाया ये खौफनाक कदम</h1>
      <address><time datetime="2019-11-20T05:28:02+00:00">20 Nov 2019, 05:28</time> by <a rel="author">नई दिल्ली, वरिष्ठ संवाददाता</a></address>
      <p>दिल्ली के सराय रोहिल्ला में मां को अपशब्द कहने से नाराज तीन भाइयों ने युवक की चाकू घोपकर हत्या कर दी। पुलिस ने दो आरोपी भाइयों को गिरफ्तार कर लिया है। घटना सोमवार रात की है।</p>
      <p>पुलिस के अनुसार, फिरोज जखीरा मार्केट में रहता था। उसकी झुग्गी के बगल में मुश्ताक, छिद्दी और अशफाक तीन भाई अपनी मां नूरजहां के साथ रहते हैं। दोनों परिवारों का आपस में पहले से विवाद चल रहा था। बताया जाता है कि अशफाक की शीशे की दुकान थी और वहां से गुजरते हुए अक्सर फिरोज अश्लील टिप्पणी करता रहता था। सोमवार रात फिरोज ने अश्फाक की मां को अपशब्द कह दिए।</p>
      <p>इसी बात पर तीनों भाइयों ने फिरोज की पहले जमकर पिटाई की और फिर चाकू घोपकर उसे मौत के घाट उतार दिया। एसएचओ लोकेंद्र सिंह की देखरेख में इंस्पेक्टर पंकज ठाकरान की टीम ने दो आरोपियों को पकड़ लिया, जबकि तीसरे की तलाश जारी है।</p>
      <p>
        <b>ये भी पढ़ें: <a href="https://www.livehindustan.com/national/story-man-did-this-12-times-in-pilot-uniform-the-cisf-caught-him-finally-2859171.html">पायलट की वर्दी में 12 बार कर चुका था ये काम, CISF ने दबोचा तो हुआ खुलासा</a></b>
      </p>
    </article>
  </body>
</html>