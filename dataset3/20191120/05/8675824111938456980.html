<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/india-will-look-to-seal-the-series-with-win-against-2nd-test-in-kolkata-143411"/>
    <meta property="og:site_name" content="Wah Cricket"/>
    <meta property="article:published_time" content="2019-11-20T05:51:43+00:00"/>
    <meta property="og:title" content="IND Vs BAN: कोलकाता पहुंची टीम इंडिया, टेस्ट चैंपियनशिप में और मजबूत होने पर नज़रें"/>
    <meta property="og:description" content="टेस्ट चैंपियनशिप में टीम इंडिया 300 प्वाइंट्स के साथ नंबर वन है. वहीं बांग्लादेश को टेस्ट चैंपियनशिप में अपना खाता खुलने का इतंजार है."/>
  </head>
  <body>
    <article>
      <h1>IND Vs BAN: कोलकाता पहुंची टीम इंडिया, टेस्ट चैंपियनशिप में और मजबूत होने पर नज़रें</h1>
      <h2>टेस्ट चैंपियनशिप में टीम इंडिया 300 प्वाइंट्स के साथ नंबर वन है. वहीं बांग्लादेश को टेस्ट चैंपियनशिप में अपना खाता खुलने का इतंजार है.</h2>
      <address>
        <time datetime="2019-11-20T05:51:43+00:00">20 Nov 2019, 05:51</time>
      </address>
      <p><b>IND Vs BAN:</b> भारत और बांग्लादेश के बीच पहला डे नाइट टेस्ट 22 नवंबर से कोलकाता के ईडन गार्डन स्टेडियम में खेला जाना है. ऐतिहासिक मुकाबले के लिए टीम इंडिया मंगलवार को कोलकाता पहुंच चुकी है. बीसीसीआई ने एक वीडियो पोस्ट किया है जिसमें खिलाड़ी डे नाइन मुकाबले के लिए कोलकाता पहुंचने पर काफी उत्साहित नज़र आ रहे हैं.</p>
      <p>इससे पहले, ऐसी खबरें थी कि भारतीय क्रिकेट टीम के मुख्य कोच रवि शास्त्री और बांग्लादेश के कोच रसेल डोमिंगो दिन-रात टेस्ट मैच के लिए एयरपोर्ट से सीधे ईडन गार्डन्स स्टेडियम पहुंच सकते हैं. भारतीय टीम के स्थानीय टीम मैनेजर सम्राट भौमिक ने कहा था, "दोनों कोच सीधे जा सकते हैं. एयरपोर्ट से सीधे ईडन पहुंचने का उनका कार्यक्रम है."</p>
      <p>भारतीय कप्तान विराट कोहली और उपकप्तान अजिंक्य रहाणे यहां होने वाले पहले दिन-रात टेस्ट मैच के लिए सुबह नौ बजकर 40 मिनट पर कोलकाता पहुंचे. बाकी खिलाड़ी सीधे होटल पहुंचे. भारतीय टीम इंदौर में पहला टेस्ट मैच पारी और 130 रन से जीतकर दो मैचों की टेस्ट सीरीज में 1-0 की बढ़त बनाए हुए है.</p>
      <figure>
        <iframe data-src="https://twitter.com/BCCI/status/1196759326238461953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>टीम इंडिया की नज़रें ना सिर्फ पहला डे नाइट मैच जीतने पर होंगी, बल्कि उसके पास टेस्ट चैंपियनशिप में अपनी बढ़त और बढ़ाने का मौका है. अभी टीम इंडिया टेस्ट चैंपियनशिप में 300 प्वाइंट्स के साथ नंबर वन है, जबकि दूसरे नंबर पर मौजूद न्यूजीलैंड के सिर्फ 60 प्वाइंट्स हैं.</p>
      <p>अगर टीम इंडिया यह टेस्ट जीतने में कामयाब होती है तो उसके 360 प्वाइंट्स हो जाएंगे और वह दूसरे नंबर पर मौजूद टीम से 300 प्वाइंट्स की बढ़त पा लेगी. टीम इंडिया ने अब तक टेस्ट चैंपियनशिप के अपने सभी 6 टेस्ट जीते हैं.</p>
    </article>
  </body>
</html>