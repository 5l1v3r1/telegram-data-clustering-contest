<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/malappuram/local-news/2019/11/20/malappuram-muneer.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-20T05:55:00+00:00"/>
    <meta property="og:title" content="സുൽത്താൻ 1460 കിലോ, മാണിക്യം 1200 കിലോ; വടക്കാങ്ങരയിലുണ്ട് മലപ്പുറത്തിന്റെ പോത്തുരാജ"/>
    <meta property="og:description" content="മങ്കട ∙ മലബാർ മാണിക്യത്തിന് കൂട്ടായി സുൽത്താനുമെത്തി; മലപ്പുറത്തിന്റെ പോത്തുരാജയായി വടക്കാങ്ങര സ്വദേശി ചോലമ്പാറ മുനീർ. 1460 കിലോഗ്രാം തൂക്കമുള്ള.Malappuram News. മലപ്പുറം ജില്ലാ വാർത്തകൾ. District News. Malayalam Regional News. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>സുൽത്താൻ 1460 കിലോ, മാണിക്യം 1200 കിലോ; വടക്കാങ്ങരയിലുണ്ട് മലപ്പുറത്തിന്റെ പോത്തുരാജ</h1>
      <address><time datetime="2019-11-20T05:55:00+00:00">20 Nov 2019, 05:55</time> by <a rel="author">മനോരമ ലേഖകൻ</a></address>
      <p>മങ്കട ∙ മലബാർ മാണിക്യത്തിന് കൂട്ടായി സുൽത്താനുമെത്തി; മലപ്പുറത്തിന്റെ പോത്തുരാജയായി വടക്കാങ്ങര സ്വദേശി ചോലമ്പാറ മുനീർ. 1460 കിലോഗ്രാം തൂക്കമുള്ള സുൽത്താനെ 1200 കിലോ തൂക്കമുള്ള മാണിക്യത്തിന് കൂട്ടായി എത്തിച്ചിരിക്കുകയാണ് മുനീർ.  ‘ഹരിയാനയിലെ യുവരാജ്’ എന്ന പേരിൽ സമൂഹ മാധ്യമങ്ങളിൽ സ്റ്റാറായ ഭീമൻ പോത്തിന്റെ കുട്ടിയെ   ഒറ്റപ്പാലത്തു നിന്നാണ് സ്വന്തമാക്കിയത്. കൊണ്ടുവരുമ്പോൾ 80 കിലോ ആയിരുന്നു തൂക്കം.</p>
      <p>ഇപ്പോൾ മൂന്നര വയസായി; 1200 കിലോ തൂക്കവും. കഴിഞ്ഞ വർഷം കാസർകോട്ട് നടത്തിയ പ്രദർശനത്തിൽ മാണിക്യം താരമായതോടെ മുനീറിന്റെ തലവരയും തെളിഞ്ഞു. 14 ദിവസത്തെ പ്രദർശനത്തിന് ചെലവും കഴിച്ച് ഒന്നര ലക്ഷം രൂപ മുനീറിനു കിട്ടി.  മോഹവില കൊടുത്താണ് സുൽത്താനെ കൊണ്ടോട്ടിയിൽനിന്നു സ്വന്തമാക്കിയത്. പെയിന്റിങ് തൊഴിലാളിയാണ്  മുനീർ. </p>
      <p>കഴിഞ്ഞ വർഷം കാസർകോടിന് പുറമേ കോട്ടയ്ക്കലിലും മാണിക്യനെ പ്രദർശിപ്പിച്ചു.  പുല്ലിനും വൈക്കോലിനും പുറമേ  ഉഴുന്ന് തവിട്, മുതിര, ഗോതമ്പ് തവിട്, പരുത്തിപ്പിണ്ണാക്ക്, പെല്ലറ്റ് എന്നിവയാണ് ഭക്ഷണം. മാസത്തിലൊരിക്കൽ നാടൻകോഴി ഇടിച്ചതും 10 ദിവസം കൂടുമ്പോൾ കോഴിമുട്ട മരുന്നുകൂട്ട് ചേർത്ത് നൽകുന്നതുമാണ് സ്‌പെഷൽ.  കാസർകോട് കുള്ളന്റെയും വെച്ചൂരിയുടെയും ഓരോ മൂരിക്കുട്ടൻമാരെയും മുനീർ പരിപാലിക്</p>
    </article>
  </body>
</html>