<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/piranha-5-cum-arata-si-ce-perormante-174812.html"/>
    <meta property="og:site_name" content="Auto Bild"/>
    <meta property="article:published_time" content="2019-11-20T05:07:48+00:00"/>
    <meta property="og:title" content="Piranha 5 – cum arată şi ce performanţe are transportorul blindat produs în România"/>
    <meta property="og:description" content="Piranha 5 este un blindat cu o greutate de 30 de tone, care poate transporta 3 membri ai echipajului şi 8 soldaţi. Poate fi configurat 8x8 şi 4x4."/>
  </head>
  <body>
    <article>
      <h6 class="kicker">Inedit</h6>
      <h1>Piranha 5 – cum arată şi ce performanţe are transportorul blindat produs în România</h1>
      <address><time datetime="2019-11-20T05:07:48+00:00">20 Nov 2019, 05:07</time> by <a rel="author">Bogdan Barliga</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/Piranha-01.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-02.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-03.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-04.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-05.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-06.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-07.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-08.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-09.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-010.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-011.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-012.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-013.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-014.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-015.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/Piranha-016.jpg"/>
        </figure>
      </slideshow>
      <p>
        <b>Piranha 5 – cum arată şi ce performanţe are transportorul blindat produs în România. Ministerul Apărării Naţionale a încheiat un acord cu compania General Dynamics pentru achiziţionarea unei noi generaţii de trasportoare blindate pentru Armata Română. Contractul de 900 milioane de euro prevede ca o parte din transportoarele Piranha 5 să fie asamblate la Uzina Mecanică București.</b>
      </p>
      <p>România a semnat un contract pentru 227 de transportoare Piranha V cu americanii de la General Dynamics şi dintre acestea 197 ar trebui să fie ansamblate la București.</p>
      <p>
        <b>Piranha 5 – cum arată şi ce performanţe are transportorul blindat</b>
      </p>
      <p>Piranha 5 este un blindat cu o greutate de 30 de tone, care poate transporta 3 membri ai echipajului şi 8 soldaţi. Poate fi configurat cu şasiuri 8×8 şi 4×4. Are un motor diesel codat MTU 6V199 cu o putere de 586 CP şi 2200 Nm.</p>
      <p>Piranha 5 poate rula cu o viteză maximă de 100 de km/h şi are autonomie de 1000 de km. Transportorul blindat poate urca pante cu un gradient de 60% şi poate să treacă prin şanţuri cu o lungime de doi metri şi o adâncime maximă de 1,5 metri.</p>
      <p>Transportoarele Piranha 5 care ar urma să îndeplinească rolul de vehicul de luptă ar urma să fie echipate cu turele dotate cu un tun de 30 de mm și mitraliera calibru 7,62 mm. Cele care vor avea rol de punct mobil de comandă vor avea o o turelă cu mitralieră cal. 12,7 mm.</p>
      <p>
        <b>Piranha 5 – livrare şi producţie în România</b>
      </p>
      <p>Primele 36 de transportoare blindate Piranha 5 produse în colaborare cu americanii de la General Dynamics firma elveţiană Mowag GmbH trebuiau să intre în dotarea Armatei Române la finele anului trecut, dar acestea nu au fost livrate. Din acest motiv, producătorul a fost penalizat de MApN.</p>
      <p>La începutul lunii noiembrie 2019 Thomas Kauffmann, vicepreşedinte la General Dynamics European Land Systems, declara că primul lot de vehicule blindate Piranha 5 urmează să fie livrat României până la finalul lunii februarie 2020. Acesta a mai precizat că transportoarele blindate vor fi dotate cu echipamente produse în România, iar asamblarea finală a vehiculelor se realizează la Uzina Mecanică București (UMB).</p>
      <p><a href="https://www.auto-bild.ro/stiri/jandarmeria-s-ar-putea-dota-cu-un-vehicul-de-12-tone-cat-costa-monstrul-141710.html">Şi Jandarmeria s-ar putea dota cu un vehicul de 12 tone complet blindat.</a> Acesta cântărește peste 12.000 de kilograme este produs în Austria, dar are şi componente româneşti produse de Automecanica Mediaş.</p>
    </article>
  </body>
</html>