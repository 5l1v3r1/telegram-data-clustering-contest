<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-donbas-vijna/30281754.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T05:25:05+00:00"/>
    <meta property="og:title" content="Бойовики на Донбасі стріляли 11 разів за добу, втрат немає – штаб"/>
    <meta property="og:description" content="У зоні бойових дій на Донбасі впродовж доби 19 листопада російські гібридні сили 11 разів порушили режим припинення вогню, повідомляє штаб операції Об’єднаних сил. За цими даними, бойовики застосовува"/>
  </head>
  <body>
    <article>
      <h1>Бойовики на Донбасі стріляли 11 разів за добу, втрат немає – штаб</h1>
      <address>
        <time datetime="2019-11-20T05:25:05+00:00">20 Nov 2019, 05:25</time>
      </address>
      <p>У зоні бойових дій на Донбасі впродовж доби 19 листопада російські гібридні сили 11 разів порушили режим припинення вогню, повідомляє штаб операції Об’єднаних сил. За цими даними, бойовики застосовували і заборонені мінськими домовленостями міномети калібру 82 міліметри.</p>
      <p>Як ідеться в ранковому зведенні, втрат серед українських військових немає.</p>
      <p>Угруповання «ДНР» та «ЛНР» не подавали зведених даних про бойові дії 19 листопада.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За оцінками ООН, станом на 31 грудня 2018 року, унаслідок збройного конфлікту на Донбасі <a href="https://www.radiosvoboda.org/a/news-un-viyna-ukraina-zhertvy/29743577.html">загинули</a> від 12 тисяч 800 до 13 тисяч людей.</p>
    </article>
  </body>
</html>