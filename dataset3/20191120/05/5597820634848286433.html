<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/bosnija-un-hercegovina-13-menesus-pec-velesanam-izveido-koalicijas-valdibu.a338957/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-20T05:11:00+00:00"/>
    <meta property="og:title" content="Bosnijā un Hercegovinā 13 mēnešus pēc vēlēšanām izveido koalīcijas valdību"/>
    <meta property="og:description" content="Bosnijā un Hercegovinā 13 mēnešus pēc parlamenta vēlēšanām beidzot panākta vienošanās par koalīcijas valdības izveidi. Premjerministra pienākumus tajā pildīs serbu politiķis Zorans Tegeltija."/>
  </head>
  <body>
    <article>
      <h1>Bosnijā un Hercegovinā 13 mēnešus pēc vēlēšanām izveido koalīcijas valdību</h1>
      <address><time datetime="2019-11-20T05:11:00+00:00">20 Nov 2019, 05:11</time> by <a rel="author" href="https://www.lsm.lv/autors/aigars-smiltnieks/" target="_blank">Aigars Smiltnieks</a></address>
      <p>
        <b>Bosnijā un Hercegovinā 13 mēnešus pēc parlamenta vēlēšanām beidzot panākta vienošanās par koalīcijas valdības izveidi. Premjerministra pienākumus tajā pildīs serbu politiķis Zorans Tegeltija.</b>
      </p>
      <p>58 gadus vecais Tegeltija ir serbu Neatkarīgo sociāldemokrātu partijas biedrs un strādājis par ekonomikas ministru Serbu Republikas valdībā. Tomēr viņa un citu ministru kandidatūras vēl jāapstiprina valsts parlamentam.</p>
      <p>Bosnijas mediji vēsta, ka lielākās problēmas valdības veidošanas procesā radīja attieksme pret iespējamo valsts dalību NATO. Bosnijas serbi galvenokārt ir prokrieviski noskaņoti, bet islāmticīgie bosnieši un horvāti iestājas par ciešākām saitēm ir aliansi. Tikai pēc ilgstošām sarunām etniski sašķeltās valsts politiķiem izdevās vienoties par kompromisu, un sagatavotais reformu plāns tiks iesniegts Ziemeļatlantijas alianses pārstāvjiem.</p>
      <p>Bosnija un Hercegovina tika izveidota pēc bijušās Dienvidslāvijas sabrukuma un asiņainā pilsoņu kara. Tā ir sadalīta divās autonomās sastāvdaļās, un katrai no tām ir sava valdība un policijas spēki, bet centrālās valdības pilnvaras ir ierobežotas.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/bosnija-piemin-srebrenicas-slaktina-upurus.a325415/"/>
        <a href="https://www.lsm.lv/raksts/zinas/arzemes/kusturica-kluvis-par-bosnijas-hercegovinas-serbu-prezidenta-milorada-dodika-padomnieku.a312781/"/>
        <a href="https://www.lsm.lv/raksts/zinas/arzemes/kosovas-ievedmuitu-ieviesana-serbijas-precem-aizeno-gaidamas-abu-valstu-prezidentu-sarunas.a298948/"/>
        <a href="https://www.lsm.lv/raksts/zinas/arzemes/bosnija-hercegovina-velesanu-iznakums-butisks-saspilejuma-mazinasanai.a295124/"/>
        <a href="https://www.lsm.lv/raksts/zinas/arzemes/foto-bosnija-notiek-tradicionalas-sacensibas-leksana-no-mostaras-tilta.a286970/"/>
        <a href="https://www.lsm.lv/raksts/zinas/zinu-analize/lieliskais-gadsimts-rietumbalkanos-turcijas-jaunais-uzvaras-gajiens-regiona.a285395/"/>
        <a href="https://www.lsm.lv/raksts/zinas/arzemes/rietumbalkani--trausli-un-politiski-nestabili.a227424/"/>
        <a href="https://www.lsm.lv/raksts/zinas/arzemes/noslegsies-prava-pret-bijuso-bosnijas-serbu-armijas-komandieri.a213473/"/>
      </related>
    </article>
  </body>
</html>