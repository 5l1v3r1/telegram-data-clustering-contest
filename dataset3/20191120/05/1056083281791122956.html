<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918632/%D8%A8%D8%B1%D8%AE%D9%88%D8%B1%D8%AF-%D8%AC%D8%AF%DB%8C-%D8%A8%D8%A7-%DA%AF%D8%B1%D8%A7%D9%86%D9%81%D8%B1%D9%88%D8%B4%D8%A7%D9%86-%D9%88-%D8%B3%D9%88%D8%AF%D8%AC%D9%88%DB%8C%D8%A7%D9%86-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7-%D8%AF%D8%B1-%DA%86%D9%87%D8%A7%D8%B1%D9%85%D8%AD%D8%A7%D9%84"/>
    <meta property="og:site_name" content="ایسنا"/>
    <meta property="article:published_time" content="2019-11-20T05:00:14+00:00"/>
    <meta property="og:title" content="برخورد جدی با گرانفروشان و سودجویان افزایش قیمت کالا در چهارمحال و بختیاری"/>
    <meta property="og:description" content="ایسنا/چهارمحال و بختیاری رئیس سازمان صمت چهارمحال و بختیاری گفت: ممکن است شرایط فعلی کشور افرادی سودجو قصد سوء استفاده را داشته باشند که مردم می‌توانند هرگونه افزایش قیمت کالا را به شماره 124 اطلاع دهند و برخورد جدی با گرانفروشان خواهد شد."/>
  </head>
  <body>
    <article>
      <h6 class="kicker">رئیس سازمان صمت استان خبر داد:</h6>
      <h1>برخورد جدی با گرانفروشان و سودجویان افزایش قیمت کالا در چهارمحال و بختیاری</h1>
      <address><time datetime="2019-11-20T05:00:14+00:00">20 Nov 2019, 05:00</time> by <a rel="author">ساناز صیدی</a></address>
      <p>ایسنا/چهارمحال و بختیاری رئیس سازمان صمت چهارمحال و بختیاری گفت: ممکن است شرایط فعلی کشور افرادی سودجو قصد سوء استفاده را داشته باشند که مردم می‌توانند هرگونه افزایش قیمت کالا را به شماره 124 اطلاع دهند و برخورد جدی با گرانفروشان خواهد شد.</p>
      <p>سجاد رستمی در گفت و گو با ایسنا، اظهار کرد: خوشبختانه در هفته جاری هیچ کالایی افزایش قیمت نداشته و در صورتی که مجوز افزایش قیمت کالایی صادر شده آن مجوز لغو خواهد شد.</p>
      <p>وی افزود: ممکن است در این شرایط خاص افرادی سودجو قصد سوء استفاده را داشته باشند که مردم  می‌توانند هرگونه افزایش قیمت کالا را به شماره 124 اطلاع دهند و با گرانفروشان برخورد جدی خواهد شد.</p>
      <p>رستمی با اشاره به اینکه روزانه حدودا 400 بازرسی از مراکز صنفی استان انجام می‌شود، تصریح کرد: تخلفات گزارش شده از سوی مردم و بازرسان به تعزیرات حکومتی استان ارسال می‌شود.</p>
      <p>وی ادامه داد: روز دوشنبه 25 مورد تخلف در زمینه گرانفروشی و عدم درج قیمت از تمامی واحدهای صنفی گزارش و به تعزیرات حکومتی استان برای تشکیل پرونده ارسال شد.</p>
      <p>رئیس سازمان صمت استان خاطرنشان کرد: به اندازه کافی کالا در سطح بازار وجود دارد و هیچ‌گونه نگرانی از لحاظ کمبود نیست، طی دو هفته اخیر برخی از کالاها نیز کاهش قیمت داشته است.</p>
      <p>انتهای پیام</p>
    </article>
  </body>
</html>