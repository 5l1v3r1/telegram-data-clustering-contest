<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/finance/den-bez-dluhu-odbornici-po-celem-cesku-lidem-zdarma-poradi-j/r~928d12300b5611ea8776ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-20T05:29:35+00:00"/>
    <meta property="og:title" content="Den bez dluhů. Odborníci po celém Česku lidem zdarma poradí, jak se vypořádat s dluhy"/>
    <meta property="og:description" content="Den bez dluhů nabízí podle organizátorů každoročně příležitost pro učinění prvního kroku k vymanění se z dluhové pasti."/>
  </head>
  <body>
    <article>
      <h1>Den bez dluhů. Odborníci po celém Česku lidem zdarma poradí, jak se vypořádat s dluhy</h1>
      <address>
        <time datetime="2019-11-20T05:29:35+00:00">20 Nov 2019, 05:29</time>
      </address>
      <p>Den bez <a href="https://zpravy.aktualne.cz/dluh/l~8d46b1fccc6c11e38cb6002590604f2e/">dluhů</a> nabízí podle organizátorů každoročně příležitost pro učinění prvního kroku k vymanění se z dluhové pasti. Podrobné informace najdou zájemci na webu <a href="http://www.nasedluhy.cz/">www.nasedluhy.cz</a>.</p>
      <p>Mezinárodní Den bez dluhů začala před 11 lety organizovat v Polsku společnost KRUK, která se zaměřuje na správu pohledávek finančních ústavů a firemních zákazníků. Postupně se tato akce rozšířila i do Rumunska, Česka a na Slovensko. V ČR se Den bez dluhů koná tento rok poosmé.</p>
      <p>Související</p>
      <h3>Exekucí není tolik, kolik se uvádí, tvrdí sporná analýza. Zaštítil ji i Dlouhý</h3>
      <figure>
        <img src="https://cdn.xsd.cz/resize/c78c603d2dd03be783ff3678b279147a_resize=240,135_.jpg?hash=fd461048696a67bd83cb60e743aaf875"/>
      </figure>
      <p>Nevládní Otevřená společnost na webu <a href="http://mapaexekuci.cz/">mapaexekuci.cz</a> uvádí, že každý den je zahájeno více než 1863 nových exekucí a každý desátý dospělý Čech je v exekuci. Od určitého počtu exekucí lidé nejsou schopni své závazky plnit a dostávají se do dluhové pasti.</p>
      <p>Kromě nadměrných dluhů se musejí zadlužení lidé potýkat s nedostatkem peněz na zajištění jídla a léků, stresem, strachem a s nátlaky ze strany věřitelů. Složitost systému, ve kterém mají problém se zorientovat i lidé s vysokoškolským vzděláním, situaci ještě komplikuje a zadlužení lidé se pak dostávají na okraj společnosti, uvádí Otevřená společnost.</p>
      <p>Pomoci lidem s oddlužením se snaží i další organizace, například Člověk v tísni, který provozuje web <a href="http://www.jakprezitdluhy.cz/">www.jakprezitdluhy.cz</a>. Je na něm i mapa ověřených poraden s bezplatnou pomocí.</p>
    </article>
  </body>
</html>