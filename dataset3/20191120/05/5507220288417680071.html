<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187214/"/>
    <meta property="og:site_name" content="Janam TV"/>
    <meta property="article:published_time" content="2019-11-20T05:00:44+00:00"/>
    <meta property="og:title" content="ഫോറസ്റ്റിന്റെ പിടിയിൽ നിന്ന് രക്ഷപ്പെട്ട് കാട്ടിൽ കഴിഞ്ഞ പ്രതി വിശപ്പ് സഹിക്കാനാകാതെ കീഴടങ്ങി"/>
    <meta property="og:description" content="തൃശൂർ : ഫോറസ്റ്റിന്റെ പിടിയിൽ നിന്ന് രക്ഷപ്പെട്ട് കാട്ടിൽ കഴിഞ്ഞ പ്രതി വിശപ്പ് സഹിക്കാനാകാതെ കീഴടങ്ങി . വനത്തിനുള്ളിൽ കോഴിമാലിന്യം ഉപേക്ഷിച്ചതിന്റെ പേരിൽ"/>
  </head>
  <body>
    <article>
      <h1>ഫോറസ്റ്റിന്റെ പിടിയിൽ നിന്ന് രക്ഷപ്പെട്ട് കാട്ടിൽ കഴിഞ്ഞ പ്രതി വിശപ്പ് സഹിക്കാനാകാതെ കീഴടങ്ങി</h1>
      <address><time datetime="2019-11-20T05:00:44+00:00">20 Nov 2019, 05:00</time> by <a rel="author">Janam TV Web Desk</a></address>
      <p>തൃശൂർ : ഫോറസ്റ്റിന്റെ പിടിയിൽ നിന്ന് രക്ഷപ്പെട്ട് കാട്ടിൽ കഴിഞ്ഞ പ്രതി വിശപ്പ് സഹിക്കാനാകാതെ കീഴടങ്ങി . വനത്തിനുള്ളിൽ കോഴിമാലിന്യം ഉപേക്ഷിച്ചതിന്റെ പേരിൽ അറസ്റ്റിലായ മരത്തംകോട് സ്വദേശി റഫീഖാണ് പച്ചവെള്ളം കുടിച്ച് സഹിക്കെട്ട് കീഴടങ്ങിയത് .</p>
      <p>തൃശൂർ അകമല വനത്തിൽ സ്ഥിരമായി കോഴിമാലിന്യം തള്ളുന്നതിന്റെ അന്വേഷണത്തിനൊടുവിലാണ് റഫീഖ് പിടിയിലാകുന്നത് . കുന്നം കുളം ,എരുമപ്പെട്ടി എന്നിവിടങ്ങളിലെ കോഴിക്കടകളിൽ നിന്നുള്ള മാലിന്യമാണ് റഫീഖ് വനമേഖലയിൽ ഉപേക്ഷിച്ചിരുന്നത്.</p>
      <p>കസ്റ്റഡിയിലെടുത്ത റഫീഖിനെ ചോദ്യം ചെയ്യാനാനായി കണ്ടൻ ചിറയ്ക്ക് സമീപത്തെ ഫോറസ്റ്റ് ഓഫീസിലേയ്ക്ക് കൊണ്ടു പോയി . ഇതിനിടയിലാണ് ശുചിമുറിയിൽ പോകണമെന്ന് പറഞ്ഞ് ഇറങ്ങിയ റഫീഖ് രക്ഷപ്പെട്ടത് . തുടർന്ന് എരുമപ്പട്ടി പൊലീസിന്റെ സഹായത്തോടെ അന്വേഷണം ആരംഭിച്ചു . ശനിയാഴ്ച്ച പുലർച്ചെയാണ് റഫീഖ് കാട് കയറി രക്ഷപ്പെടാൻ ശ്രമിച്ചത് .</p>
      <p>ഞായറാഴ്ച്ച വൈകിട്ട് വരെ പൊലീസും , ഫോറസ്റ്റും ചേർന്ന് തെരഞ്ഞെങ്കിലും പ്രതിയെ കണ്ടെത്താനായില്ല . ഇതിനിടെ, റഫീഖ് ബന്ധുക്കളെ വിളിച്ചു പറഞ്ഞു. ‘‘എനിക്കു വിശന്നിട്ടു വയ്യ. കാട്ടിനകത്ത് ഒന്നും കഴിക്കാനില്ല. എത്രയും വേഗം പുറത്തിറങ്ങണം. ഉദ്യോഗസ്ഥര്‍ ഉപദ്രവിക്കില്ലെന്ന് ഉറപ്പു കിട്ടണം.’’ ബന്ധുക്കള്‍ ഇക്കാര്യം, ഉദ്യോഗസ്ഥരുമായി സംസാരിച്ചു. അങ്ങനെ, കീഴടങ്ങാന്‍ സമ്മതിച്ചു.</p>
      <p>കണ്ടൻ ചിറ വനത്തിന്റെ മറ്റൊരു ഭാഗത്തു കൂടെ പുറത്തിറങ്ങിയ റഫീഖിന്റെ ശരീരമാസകലം മുറിവുകളായിരുന്നു . തുടർന്ന് ബന്ധുക്കൾ ഇയാളെ തൃശൂർ മുളങ്കുന്നത്തുകാവ് മെഡിക്കൽ കോളേജിലേയ്ക്ക് മാറ്റി . രണ്ട് ദിവസം ഭക്ഷണം കഴിക്കാതെ കിടന്നതിന്റെ അവശതയുമുണ്ട് .</p>
      <p>പച്ചവെള്ളം കുടിച്ചാണ് രണ്ടു ദിവസവും കാട്ടില്‍ കഴ‍ിഞ്ഞത്. വിശപ്പടക്കാന്‍ കാട്ടിനകത്തു നിന്ന് ഒന്നും കിട്ടിയില്ല. ഇതിനും ഭേദം ആ ലോക്കപ്പ് ആണെന്ന് തിരിച്ചറിഞ്ഞതോടെയാണ് പ്രതി കീഴടങ്ങിയത് .</p>
    </article>
  </body>
</html>