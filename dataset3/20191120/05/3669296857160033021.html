<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/mariano-gidiyor-nazim-sangare-geliyor"/>
    <meta property="og:site_name" content="CNN Türk"/>
    <meta property="article:published_time" content="2019-11-20T05:22:40+00:00"/>
    <meta property="og:title" content="Mariano gidiyor, Nazım Sangare geliyor"/>
    <meta property="og:description" content="Sağ bekte Mariano’dan memnun olmayan Galatasaray,..."/>
  </head>
  <body>
    <article>
      <h1>Mariano gidiyor, Nazım Sangare geliyor</h1>
      <h2>Sağ bekte Mariano’dan memnun olmayan Galatasaray, Antalyaspor’un milli futbolcusu için kapıyı çalacak. Transferin gerçekleşmesi durumunda yerli oyuncu kalitesi de yükselecek.</h2>
      <address>
        <time datetime="2019-11-20T05:22:40+00:00">20 Nov 2019, 05:22</time>
      </address>
      <p><a href="https://www.cnnturk.com/haberleri/galatasaray">Galatasaray</a>, Antalyaspor’un milli futbolcusu <a href="https://www.cnnturk.com/haberleri/nazim-sangare">Nazım Sangare</a>’yi radarına aldı.</p>
      <p>Andorra‘ya karşı ilk kez resmi bir maçta milli formayı giyen ve performansı ile dikkat çeken 25 yaşındaki futbolcunun sözleşmesinin sezon sonu bitmesi, sarı-kırmızılıları iştahlandırdı.</p>
      <p>Galatasaray’da devre arasında Mariano’nun gideceği planları yapılırken, Nazım Sangare’nin ocak ayında <a href="https://www.cnnturk.com/haberleri/transfer">transfer</a> olması için Antalyaspor’a teklif yapılacağı öğrenildi.</p>
      <p>Sarı-kırmızılıların son iki sezondaki performansı ile dikkat çeken Nazım Sangare’yi alarak takımdaki yerli kalitesini de yükseltmek istediği bildirildi.<br/> <br/>Mariano’yu devre arasında 1.5-2 milyon euroya satmayı hedefleyen sarı-kırmızılılar, buradan gelecek paranın bir bölümü ile Nazım’ı transferini gerçekleştirmek istiyor. Antalyasporlu futbolcunun transferiyle Galatasaray bir taşta iki kuş vuracak.</p>
      <p>Cim-Bom, bir taraftan sağ bek problemini çözecek, diğer yandan da kaliteli bir yerli futbolcu kazanacak. Böylece teknik kadronun eli rahatlayacak.</p>
      <p>(Milliyet)</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/borussia-dortmunddan-emre-can-hamlesi"/>
        <a href="https://www.cnnturk.com/spor/futbol/nwakaeme-icin-bundesliga-iddiasi"/>
        <a href="https://www.cnnturk.com/spor/futbol/jose-mourinho-tottenhamin-basina-geciyor"/>
      </related>
    </article>
  </body>
</html>