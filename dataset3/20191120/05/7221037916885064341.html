<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/akp-mykde-vitrin-tartismasi-vekil-seciminde-yanlis-var/927306"/>
    <meta property="og:site_name" content="medya faresi"/>
    <meta property="article:published_time" content="2019-11-20T05:37:00+00:00"/>
    <meta property="og:title" content="AKP MYK’de vitrin tartışması: Vekil seçiminde yanlış var"/>
    <meta property="og:description" content="Erdoğan başkanlığında toplanan MYK’de, Suriyelilerle ilgili son sosyal medya paylaşımları nedeniyle parti içinde tepkilere neden olan eski Kayseri milletvekili Pelin Gündeş Bakır’ın kesin ihraç istemiyle disipline sevk edilmesine karar verilirken, bu konuda Erdoğan’a ayrıntılı bir sunum yapıldı."/>
  </head>
  <body>
    <article>
      <h1>AKP MYK’de vitrin tartışması: Vekil seçiminde yanlış var</h1>
      <h2>Erdoğan başkanlığında toplanan MYK’de, Suriyelilerle ilgili son sosyal medya paylaşımları nedeniyle parti içinde tepkilere neden olan eski Kayseri milletvekili Pelin Gündeş Bakır’ın kesin ihraç istemiyle disipline sevk edilmesine karar verilirken, bu konuda Erdoğan’a ayrıntılı bir sunum yapıldı.</h2>
      <address>
        <time datetime="2019-11-20T05:37:00+00:00">20 Nov 2019, 05:37</time>
      </address>
      <p>Bakır’ın “nefret suçu” işlediğine vurgu yapılırken, sosyal medya paylaşımları ekrana yansıtılarak MYK üyelerine bilgi verildi.</p>
      <p>Toplantıda, Bakır’ın nasıl milletvekili yapıldığı ve kimlerin referans olduğu da tartışma konusu oldu.</p>
      <p>Grup Başkanvekili Bülent Turan’ın, Bakır’a milletvekili adaylığı için referans olan kişinin de bulunarak hesap sorulması gerektiğini söylediği öğrenildi.</p>
      <p>Cumhurbaşkanı Erdoğan, Turan’ın sözleri üzerine gülümsemekle yetinirken; Kayseri Milletvekili, AKP Genel Başkan Yardımcısı Mehmet Özhaseki’nin “Referans olan kişiyi biliyorum, o da çok pişman zaten” dediği kaydedildi.</p>
      <p><b><i><a href="http://www.cumhuriyet.com.tr/haber/siyaset/1703078/akp-mykde-vitrin-tartismasi-vekil-seciminde-yanlis-var.html">Cumhuriyet'ten Emine Kaplan'ın kulis haber</a></i></b><b><i><a href="http://www.cumhuriyet.com.tr/haber/siyaset/1703078/akp-mykde-vitrin-tartismasi-vekil-seciminde-yanlis-var.html">ine göre,</a></i></b> bazı MYK üyeleri, milletvekili adaylarının belirlenmesinde hatalar yapılabildiğini vurgulayarak “Burada birileri istiyor, referans oluyor diye aday yapma yoluna gidilmemeli. Kadın kolları başkanlarımız var, onlar arasından aday belirlenebilir” dedi.</p>
      <p>Bazı kurul üyeleri de, “vitrinde kadın ve genç olsun” denilerek yanlış kararlar alınabildiğine dikkat çekti.</p>
      <p>Pozitif ayrımcılık yapılırken daha dikkatli olunması, hak eden kişilerin aday yapılması gerektiği kaydedildi.</p>
      <p>
        <i>
          <b>
            <a href="http://www.cumhuriyet.com.tr/haber/siyaset/1703078/akp-mykde-vitrin-tartismasi-vekil-seciminde-yanlis-var.html">(CUMHURİYET - Emine Kaplan)</a>
          </b>
        </i>
      </p>
    </article>
  </body>
</html>