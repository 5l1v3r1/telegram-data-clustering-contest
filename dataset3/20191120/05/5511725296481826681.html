<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/basketbols/lomazam-un-bertanam-zaudejumi-eiroligas-speles.d?id=51651905"/>
    <meta property="og:site_name" content="DELFI"/>
    <meta property="article:published_time" content="2019-11-20T05:23:28+00:00"/>
    <meta property="og:title" content="Lomažam un Bertānam zaudējumi Eirolīgas spēlēs "/>
    <meta property="og:description" content="Latvijas basketbolistu Riharda Lomaža pārstāvētā Francijas komanda Vilērbānas ASVEL un Daira Bertāna pārstāvētais Krievijas klubs Maskavas apgabala &quot;Himki&quot; otrdien piedzīvoja zaudējumus ULEB Eirolīgas regulārā čempionāta spēlēs."/>
  </head>
  <body>
    <article>
      <h1>Lomažam un Bertānam zaudējumi Eirolīgas spēlēs </h1>
      <address><time datetime="2019-11-20T05:23:28+00:00">20 Nov 2019, 05:23</time> by <a rel="author">DELFI Sports</a></address>
      <p>
        <b>Latvijas basketbolistu Riharda Lomaža pārstāvētā Francijas komanda Vilērbānas ASVEL un Daira Bertāna pārstāvētais Krievijas klubs Maskavas apgabala "<a href="https://www.delfi.lv/temas/himki">Himki</a>" otrdien piedzīvoja zaudējumus <a href="https://www.delfi.lv/temas/uleb-eiroliga">ULEB Eirolīgas</a> regulārā čempionāta spēlēs.</b>
      </p>
      <p>ASVEL savā laukumā ar rezultātu 84:90 (22:25, 23:21, 21:24, 18:20) piekāpās Stambulas "<a href="https://www.delfi.lv/temas/anadolu-efes">Anadolu Efes</a>". Lomažs šajā mačā nospēlēja 6:55 minūtes, kurās guva guva četrus punktus, realizējot abus divpunktu metienus, bet netrāpot trīs tālmetienus. Lomažs izcīnīja arī vienu atlēkušo bumbu.</p>
      <p>Vilērbānas vienībā pa 12 punktiem guva Džordans Teilors, Tonje Žekiri un Livio Žans-Šārls. Stambulas vienībā Šeins Larkins guva 19 punktus, 16 punktus pievienoja Rodrīgs Bobuā.</p>
      <p>Savukārt "Himki" ar Bertānu sastāvā piedzīvoja sagrāvi Madridē pret "Real" – 74:104 (25:31, 17:34, 14:27, 20:12).</p>
      <p><a href="https://www.delfi.lv/temas/dairis-bertans">Dairis Bertāns</a> nospēlētājās 12:56 minūtēs realizēja vienīgo trīspunktu metienu, tādējādi gūstot trīs punktus. Viņam arī saņēma divas personiskās piezīmes.</p>
      <p>"Himki" rindās Krisam Krāmeram 14 punkti, bet Aleksejs Šveds guva 12 punktus. "Real" sastāvā rezultatīvākais ar 19 punktiem bija Entonijs Rendolfs, bet Valters Tavaress izcēlās ar 15 punktiem.</p>
      <p>"Himki" Eirolīgas kopvērtējumā ar sešām uzvarām deviņās spēlēs ir septītajā vietā, bet ASVEL ar piecām uzvarām deviņās spēlēs ir devītajā vietā.</p>
      <related>
        <h4>Lasi vēl</h4>
        <a href="https://www.delfi.lv/sports/news/basketbols/vef-riga-galotne-pielauj-rupjas-kludas-un-izlaiz-drosu-parsvaru-par-tenerife.d?id=51651333"/>
        <a href="https://www.delfi.lv/sports/news/basketbols/gailitis-vienkarsi-aizsardziba-nespejam-izdarit-pareizas-lietas.d?id=51651499"/>
        <a href="https://www.delfi.lv/sports/news/basketbols/rodionam-kurucam-tiesas-sede-parcelta-uz-janvari.d?id=51651349"/>
      </related>
    </article>
  </body>
</html>