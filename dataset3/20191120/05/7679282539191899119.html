<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-uptet-2019-today-is-the-last-chance-to-apply-for-up-tet-2859153.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T05:04:51+00:00"/>
    <meta property="og:title" content="UPTET 2019: यूपी टीईटी के लिए आवेदन करने का आज आखिरी मौका"/>
    <meta property="og:description" content="UPTET 2019: उत्तर प्रदेश शिक्षक पात्रता परीक्षा के लिए  13, 53, 172 अभ्यार्थियों ने आवेदन किया है। आपको बता दें कि 22 दिसंबर को प्राथमिक और उच्च स्तर की परीक्षा आयोजित की जाएगी। इसके लिए..."/>
  </head>
  <body>
    <article>
      <h1>UPTET 2019: यूपी टीईटी के लिए आवेदन करने का आज आखिरी मौका</h1>
      <address><time datetime="2019-11-20T05:04:51+00:00">20 Nov 2019, 05:04</time> by <a rel="author">लाइव हिन्दुस्तान टीम,नई दिल्ली</a></address>
      <p>UPTET 2019: उत्तर प्रदेश शिक्षक पात्रता परीक्षा के लिए  13, 53, 172 अभ्यार्थियों ने आवेदन किया है। आपको बता दें कि 22 दिसंबर को प्राथमिक और उच्च स्तर की परीक्षा आयोजित की जाएगी। इसके लिए ऑनलाइन रजिस्ट्रेशन बुधवार रात 12 बजे तक कराए जा सकेंगे। यूपी टीईटी के लिए आज आवेदन का आखिरी मौका है। जिन उम्मीदवारों ने आवेदन नहीं किया है वो आज आवेदन कर सकते हैं।</p>
      <p>ऑनलाइन माध्यम से फीस जमा कराने की आखिरी तारीख 21 नवंबर है। वहीं 22 नवंबर तक  अभ्यार्थी फॉर्म का प्रिंट ले सकते हैं।</p>
      <p>परीक्षा नियामक से मिली जानकारी के मुताबिक मंगलवार शाम 6 बजे तक 10,48, 228 उम्मीदवारों ने पंजीकरण कराया था। इनमें से 9,63,746 अभ्यार्थियों ने फीस जमा करते हुए सारी औपचारिकताएं पूरी कर ली हैं। </p>
      <p> यूपीटीईटी के लिए केंद्र निर्धारण 2 दिसंबर तक होगा। 22 नवंबर को आवेदन पूरा होने के बाद जनपदवार अभ्यर्थियों की सूचना जिला विद्यालय निरीक्षकों को भेजी जाएगी। जनपदीय समिति 2 दिसंबर तक केंद्र निर्धारित करेगी और 4 दिसंबर तक उसकी सूची परीक्षा नियामक प्राधिकारी कार्यालय को उपलब्ध कराएगी। 12 दिसंबर को प्रवेश पत्र वेबसाइट पर अपलोड कर दिए जाएंगे। 22 को सुबह 10 से 12.30 बजे तक प्राथमिक स्तर और 2.30 से 5 बजे तक उच्च प्राथमिक स्तर की परीक्षा होगी।</p>
    </article>
  </body>
</html>