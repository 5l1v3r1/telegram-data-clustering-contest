<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191120-vsesvitnij-den-dytyny-2019-istoriya-svyata/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T05:00:56+00:00"/>
    <meta property="og:title" content="Всесвітній день дитини 2019 – історія свята"/>
    <meta property="og:description" content="20 листопада у світі відзначають День дитини. Як виникло це свято і хто його придумав, читайте в матеріалі Фактів ICTV."/>
  </head>
  <body>
    <article>
      <h1>Всесвітній день дитини 2019 – історія свята</h1>
      <address>
        <time datetime="2019-11-20T05:00:56+00:00">20 Nov 2019, 05:00</time>
      </address>
      <p>20 листопада у світі відзначають День дитини. Як виникло це свято і хто його придумав, читайте в матеріалі Фактів ICTV.</p>
      <p>Всесвітній день дитини був проголошений Генеральною Асамблеєю Організації Об’єднаних Націй у 1954 році.</p>
      <p>Він відзначається 20 листопада як день світового братерства і взаєморозуміння дітей, присвячений діяльності, що забезпечує благополуччя дітей у всьому світі.</p>
      <p>20 листопада – важлива дата у становленні прав дитини. В цей день у 1959 році Генеральна Асамблея ухвалила <b>Декларацію прав дитини</b>, а в 1989 році – <b>Конвенцію про права дитини.</b></p>
      <p><b>Читайте:</b> <a href="https://fakty.com.ua/ua/ukraine/20191101-yak-oformyty-biometrychnyj-pasport-malyuku-instruktsiya/">Як оформити біометричний паспорт малюку – інструкція</a></p>
      <p>Всесвітній день дитини є чудовою нагодою для захисту прав дітей.</p>
      <p>Ставши незалежною, <b>Україна взяла на себе низку зобов’язань для поліпшення добробуту дітей</b>, зокрема, підписавши Конвенцію про права дитини. 27 лютого 1991 Верховна Рада України ратифікувала цю Конвенцію, а 27 вересня 1991 року документ набув чинності.</p>
      <p>Крім того, у 2003 і 2005 роках Верховна Рада ратифікувала два факультативних протоколи до Конвенції про права дитини щодо торгівлі дітьми, дитячої проституції, дитячої порнографії та щодо участі дітей у збройних конфліктах.</p>
      <p>Нагадаємо, з 20 листопада водіїв штрафуватимуть за <a href="https://fakty.com.ua/ua/lifestyle/auto/20191119-zakon-pro-shtrafy-za-perevezennya-ditej-bez-avtokrisel-opublikovano/">перевезення дітей без автокрісла.</a></p>
    </article>
  </body>
</html>