<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/economy/1562346/ypoyrgos-emporioy-ipa-goyilmpoyr-ros-proeidopoiisi-stin-elliniki-kybernisi-gia-tis-scheseis-me-tin-kina"/>
    <meta property="og:site_name" content="NOOZ."/>
    <meta property="article:published_time" content="2019-11-20T05:18:00+00:00"/>
    <meta property="og:title" content="Υπουργός Εμπορίου ΗΠΑ Γουίλμπουρ Ρος: Προειδοποίηση στην ελληνική κυβέρνηση για τις σχέσεις με την Κίνα"/>
    <meta property="og:description" content="Κλιμακώνεται η προσπάθεια των ΗΠΑ να ανακόψουν την κινεζική οικονομική διείσδυση στην Ελλάδα, αποτρέποντας μεγάλες επενδύσεις, επιχειρηματικές συνεργασίες και εξαγορές."/>
  </head>
  <body>
    <article>
      <h1>Υπουργός Εμπορίου ΗΠΑ Γουίλμπουρ Ρος: Προειδοποίηση στην ελληνική κυβέρνηση για τις σχέσεις με την Κίνα</h1>
      <address>
        <time datetime="2019-11-20T05:18:00+00:00">20 Nov 2019, 05:18</time>
      </address>
      <p>
        <b>Κλιμακώνεται η προσπάθεια των ΗΠΑ να ανακόψουν την κινεζική οικονομική διείσδυση στην Ελλάδα, αποτρέποντας μεγάλες επενδύσεις, επιχειρηματικές συνεργασίες και εξαγορές.</b>
      </p>
      <p>Μιλώντας στο συνέδριο του Delphi Forum και της «Καθημερινής» στην Ουάσιγκτον  ο υπουργός Εμπορίου των ΗΠΑ Γουίλμπουρ Ρος προειδοποίησε για «τους μακροπρόθεσμους κινδύνους», οι οποίοι –όπως τόνισε- «απορρέουν από τη συνεργασία (της Ελλάδας) με την Κίνα».</p>
      <p>Μάλιστα, σύμφωνα με σχετικό δημοσίευμα της tribune.gr, μο αμερικανός αξιωματούχος αφού επαίνεσε τη συμφωνία για το λιμάνι του Πειραιά, το οποίο ελέγχει πλέον η Κίνα, ο Αμερικανός υπουργός έδωσε στην Ελλάδα μία «συμβουλή»: Να προσέχει τους Κινέζους, να μην πέσει στην παγίδα τους και «να μη μετατοπισθεί από τις συμμαχίες της…».</p>
      <p>Ο Ρος επέκρινε ανοιχτά την Κίνα ότι εφαρμόζει στρατηγική οικονομικού επεκτατισμού:  «Η Κίνα συστηματικά δελεάζει χώρες που χρειάζονται δάνεια και επενδύσεις», είπε ο Αμερικανός υπουργός.</p>
      <p>Στον κ. Ρος απάντησε ο υπουργός Ανάπτυξης Άδωνις Γεωργιάδης,  επισημαίνοντας ότι όσοι εμπιστεύθηκαν την Ελλάδα στα χρόνια της κρίσης, κέρδισαν πολλά. Μιλώντας στο συνέδριο ο Έλληνας υπουργός είπε επίσης ότι η Ελλάδα καλωσορίζει κάθε ξένη επένδυση, αλλά έχει αποσαφηνίσει στους Κινέζους ότι παραμένει στον πυρήνα της Δυτικής συμμαχίας.</p>
    </article>
  </body>
</html>