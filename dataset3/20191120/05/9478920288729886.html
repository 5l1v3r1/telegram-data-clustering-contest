<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/ellada/kinonia/vroches-kai-kataigides-sta-dytika-se-katastasi-ektaktis-anagkis-perioches-stin-kerkyra-kai-tin-ipeiro/"/>
    <meta property="og:site_name" content="ert.gr"/>
    <meta property="article:published_time" content="2019-11-20T05:00:12+00:00"/>
    <meta property="og:title" content="Βροχές και καταιγίδες στα δυτικά-Σε κατάσταση έκτακτης ανάγκης περιοχές στην Κέρκυρα και την Ήπειρο"/>
    <meta property="og:description" content="Η κακοκαιρία που πλήττει τα δυτικά και τα ηπειρωτικά  της χώρας  έχει θέσει σε ετοιμότητα τις αρχές."/>
  </head>
  <body>
    <article>
      <h1>Βροχές και καταιγίδες στα δυτικά-Σε κατάσταση έκτακτης ανάγκης περιοχές στην Κέρκυρα και την Ήπειρο</h1>
      <address><time datetime="2019-11-20T05:00:12+00:00">20 Nov 2019, 05:00</time> by <a rel="author">Παντιάς Ζαχαριάδης</a></address>
      <p>Η κακοκαιρία που πλήττει τα δυτικά και τα ηπειρωτικά  της χώρας  έχει θέσει σε ετοιμότητα τις αρχές.</p>
      <p>Σύμφωνα με τις προβλέψεις των μετεωρολόγων  στο Ιόνιο και τα ηπειρωτικά αναμένονται  βροχές και καταιγίδες, κατά τόπους ισχυρές στα δυτικά και τη Μακεδονία. <b>Βαθμιαία εξασθένηση στα βορειοδυτικά από το μεσημέρι.</b> Άνεμοι από νότιες διευθύνσεις τοπικά 7 μποφόρ. Η θερμοκρασία θα σημειώσει μικρή πτώση στα βόρεια.</p>
      <p><b>Στην Αττική</b> τοπικές <b>βροχές και σποραδικές καταιγίδες και θερμοκρασία από 14 έως 20 βαθμούς.</b> Τοπικές βροχές και σποραδικές καταιγίδες πρόσκαιρα ισχυρές με εξασθένηση από το βράδυ στη Θεσσαλονίκη. Από 14 έως 18 βαθμούς η θερμοκρασία.</p>
      <p>Σε κατάσταση έκτακτης ανάγκης κήρυξε η <b>Γενική Γραμματεία Πολιτικής Προστασίας</b> περιοχές στην Κέρκυρα και την Ήπειρο, οι οποίες επλήγησαν σε μεγάλο βαθμό από τα πρόσφατα καιρικά φαινόμενα.</p>
      <p>Συγκεκριμένα σε κατάσταση έκτακτης ανάγκης κηρύχθηκαν οι Κοινότητες:</p>
      <p>Παραμυθιάς, Κρυσταλλοπηγής, Νεοχωρίου, Παγκρατίου, Καρβουναρίου, Χρυσαυγής, Προδρομίου, Χόικας, Σαμονίδας, Συβότων και Πέρδικας της Π.Ε. Θεσπρωτίας.</p>
      <p>Οι Δ.Ε. Ζαλόγγου, Λούρου, Φιλιπιάδας, Θεσπρωτικού, η Κοινότητα Κρανέας και ο Δήμος Πάργας της Π.Ε. Πρέβεζας, αλλά και ο Δήμος Κόνιτσας της Π.Ε. Ιωαννίνων.</p>
      <p>Σε <b>κατάσταση έκτακτης ανάγκης κηρύχθηκαν και στην Κέρκυρα</b> οι κοινότητες Πεντατίου, Χλομοτιανών, Αγίου Ματθαίου, Χλομού Περιβολίου, Αργυράδων, Κουσπάδων, Πετριτή, Αγίου Νικολάου, Λευκίμμης και Οθωνών, τις Δ.Ε. Κερκυραίων, Φαιάκων, Παλαιοκαστριτών και Παρελίων και τον Δήμου Βόρειας Κέρκυρας της Π.Ε. Κέρκυρας. εξαιτίας των σοβαρών ζημιών που υπέστησαν από την κακοκαιρία της προηγούμενης εβδομάδας.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kerkira/kerkyra-se-katastasi-ektaktis-anagkis-perioches-tis-kerkyras/"/>
        <a href="https://www.ert.gr/perifereiakoi-stathmoi/kerkira/kerkyra-i-synantisi-toy-prothypoyrgoy-me-toys-perifereiarches/"/>
        <a href="https://www.ert.gr/perifereiakoi-stathmoi/kerkira/kerkyra-oi-paremvaseis-sto-alsos-tis-garitsas/"/>
        <a href="https://www.ert.gr/perifereiakoi-stathmoi/kerkira/kerkyra-erotisi-ayloniti-gia-to-epeisodio-sto-nosokomeio/"/>
        <a href="https://www.ert.gr/perifereiakoi-stathmoi/kerkira/kerkyra-synantisi-m-ydraioy-me-to-syllogo-san-giacomo/"/>
        <a href="https://www.ert.gr/perifereiakoi-stathmoi/kerkira/kerkyra-to-neo-ds-toy-farmakeytikoy-syllogoy/"/>
      </related>
    </article>
  </body>
</html>