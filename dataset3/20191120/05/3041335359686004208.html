<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/greece/law/egklima-sto-koropi-akouo-ti-foni-tis-na-zitaei-voitheia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T05:34:10+00:00"/>
    <meta property="og:title" content="Έγκλημα στο Κορωπί : «Ακούω τη φωνή της να ζητάει βοήθεια»"/>
    <meta property="og:description" content="Τρία χρόνια μετά δίκη στον Εφετείο"/>
  </head>
  <body>
    <article>
      <h6 class="kicker">Μπροστά στα παιδιά της</h6>
      <h1>Έγκλημα στο Κορωπί : «Ακούω τη φωνή της να ζητάει βοήθεια»</h1>
      <h2>Τρία χρόνια μετά δίκη στον Εφετείο</h2>
      <address><time datetime="2019-11-20T05:34:10+00:00">20 Nov 2019, 05:34</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Στο Εφετείο Αθηνών θα δικαστεί σε λίγες ημέρες, η γυναίκα που σκότωσε την πρώην σύζυγο του συντρόφου της στο Κορωπί, μπροστά στα δυο μικρά παιδιά της, πριν από τρία χρόνια.</p>
      <p>Η αδερφή του θύματος ξεσπά με δάκρυα στα μάτια μιλώντας στο Star.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>«Άκουγα την αδερφή μου να δολοφονείται. Τρία χρόνια μετά ακόμα δεν κοιμάμαι»</p>
      <p>Η Έλλη Πασπαλά, στις 3 Αυγούστου του 2016, έντρομη άκουγε την αδερφή της μέσω τηλεφώνου να δολοφονείται στο Κορωπί, μέσα στο ίδιο της το σπίτι. Δράστης, η σύντροφος του πρώην συζύγου του θύματος.</p>
      <p>Με ένα κουζινομάχαιρο την χτυπούσε μπροστά στα παιδιά της.</p>
      <p>«Από την ημέρα της δολοφονίας τα παιδιά βιώνουν έναν γολγοθά», αναφέρει στο Star.</p>
      <p>Τα δυο ανήλικα παιδιά της Θεοδώρας Πασπαλά δεν μπορούν να ξεχάσουν τα όσα δραματικά έζησαν εκείνη την ημέρα, όταν έβλεπαν να δολοφονείται η μητέρα τους από τη σύντροφο του πατέρα τους.</p>
      <p>Πριν από λίγες ημέρες έγινε το δικαστήριο για την οριστική επιμέλεια των παιδιών ώστε να δοθεί στην αδερφή της μητέρας τους. Με δάκρυα στα ματιά τους δίνει την υπόσχεση ότι όσο ζει και αναπνέει δεν θα επιτρέψει να τα πληγώσει κανείς.</p>
      <p>Το έγκλημα θα αναβιώσει στο Εφετείο στις 9 Δεκεμβρίου. Η οικογένεια της Θεοδώρας Πασπαλά ζητά να καταδικαστεί και πάλι σε ισόβια η γυναικά που τη δολοφόνησε.</p>
      <p>Η δολοφόνος το καλοκαίρι εισήχθη στο Πολυτεχνείο.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>