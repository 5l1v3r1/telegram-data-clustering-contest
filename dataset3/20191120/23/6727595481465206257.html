<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/aiadmk-leaders-about-rajanikanth-kamal-hasan-vijay-politics.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T23:27:00+00:00"/>
    <meta property="og:title" content="'വിജയെ കൂട്ടിവന്നാല്‍ പോലും രജനീകാന്തിനും കമല്‍ഹാസനും ഒന്നും ചെയ്യാന്‍ പറ്റില്ല'; കമല്‍-രജനീകാന്ത് കൂട്ടുകെട്ടിനെ തള്ളി എ.ഐ.എ.ഡി.എം.കെ"/>
    <meta property="og:description" content="AIADMK Kamal Haasan National News Rajinikanth Vijay India ചെന്നൈ: നടന്മാരായ രജനീകാന്തും കമല്‍ഹാസനും രാഷ്ട്രീയത്തില്‍ ഒരുമിച്ചേക്കും എന്ന വാര്‍ത്തകള്‍ സജീവമാകവെ ഇരുവര്‍ക്ക"/>
  </head>
  <body>
    <article>
      <h1>'വിജയെ കൂട്ടിവന്നാല്‍ പോലും രജനീകാന്തിനും കമല്‍ഹാസനും ഒന്നും ചെയ്യാന്‍ പറ്റില്ല'; കമല്‍-രജനീകാന്ത് കൂട്ടുകെട്ടിനെ തള്ളി എ.ഐ.എ.ഡി.എം.കെ</h1>
      <address><time datetime="2019-11-20T23:27:00+00:00">20 Nov 2019, 23:27</time> by <a rel="author">ന്യൂസ് ഡെസ്‌ക്</a></address>
      <p>ചെന്നൈ: നടന്മാരായ രജനീകാന്തും കമല്‍ഹാസനും രാഷ്ട്രീയത്തില്‍ ഒരുമിച്ചേക്കും എന്ന വാര്‍ത്തകള്‍ സജീവമാകവെ ഇരുവര്‍ക്കും ഒന്നും ചെയ്യാനാകില്ലെന്ന പ്രതികരണവുമായി എ.ഐ.എ.ഡി.എം.കെ. നിലവിലെ മുഖ്യമന്ത്രി എടപ്പാടി കെ. പഴനിസ്വാമി ഇപ്പോഴും അധികാരത്തില്‍ തുടരുന്നത് ഒരു അത്ഭുതമാണെന്ന രജനീകാന്തിന്റെ പ്രസ്താവനയോട് പ്രതികരിക്കുകയായിരുന്നു ഭരണകക്ഷി നേതാക്കള്‍.</p>
      <p>സ്ഥാപക നേതാവ് എ.ജി രാമചന്ദ്രനും അമ്മ ജയലളിതയും ചേര്‍ന്ന് ഉണ്ടാക്കിയെടുത്ത ശക്തമായ പ്രവര്‍ത്തക അടിത്തറയിലാണ് എ.ഐ.എ.ഡി.എം.കെ നില്‍ക്കുന്നത്. ആരൊക്കെ കൈചേര്‍ത്താലും ഞങ്ങളതിനെ കുറിച്ച് ആലോചിക്കുന്നില്ലെന്ന് ഉപമുഖ്യമന്ത്രി ഒ. പനീര്‍ശെല്‍വം പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/baba-ramdev-about-beef-consumption.html?utm_source=doolnews&amp;utm_medium=related"/>
      </related>
      <p>ഒരു പൂജ്യവും മറ്റൊരു പൂജ്യവും ചേര്‍ന്നാല്‍ എന്തുണ്ടാവും. പൂജ്യം തന്നെ. ഇനി അവര്‍ വിജയുമായി വന്നാല്‍ തന്നെയും അങ്ങനെ തന്നെയായിരിക്കും എന്നാണ് മന്ത്രി ഡി.ജയകുമാറിന്റെ പ്രതികരണം.</p>
      <related>
        <a href="https://www.doolnews.com/v-muraleedharan-is-more-foriegn-trip-than-pm-modi.html?utm_source=doolnews&amp;utm_medium=related"/>
      </related>
      <p>അതേ സമയം വേണ്ട സമയത്ത് തങ്ങള്‍ ഒരുമിക്കുമെന്നാണ് കമല്‍ഹാസന്റെ പ്രതികരണം. രജനീകാന്ത് മക്കള്‍ നീതി മയ്യത്തില്‍ ചേരില്ല. പകരം തമിഴ്‌നാടിന്റെ വികസനത്തിന് വേണ്ടി ഒരുമിച്ച് പ്രവര്‍ത്തിക്കുകയാണ് ചെയ്യുക എന്നും കമല്‍ഹാസന്‍ പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/mhsrxbUx1XE" width="560" height="315" data-service="Youtube" scrolling="no"/>
      </figure>
    </article>
  </body>
</html>