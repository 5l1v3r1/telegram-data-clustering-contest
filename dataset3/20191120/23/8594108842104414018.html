<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/tcl-trha-rekordy-v-pocte-predanych-televizorov-na-slovensko-uvadza-nove-modely/264756"/>
    <meta property="og:site_name" content="touchIT"/>
    <meta property="article:published_time" content="2019-11-20T23:01:09+00:00"/>
    <meta property="og:title" content="TCL trhá rekordy v počte predaných televízorov: Na Slovensko uvádza nové modely"/>
    <meta property="og:description" content="TCL je druhým najväčším výrobcom televízorov na svete. Spoločnosť TCL predala v prvom polroku 2019 viac ako 15,5 milióna kusov televízorov. Predstavuje to 17,9% nárast v porovnaní s predchádzajúcim"/>
  </head>
  <body>
    <article>
      <h1>TCL trhá rekordy v počte predaných televízorov: Na Slovensko uvádza nové modely</h1>
      <address><time datetime="2019-11-20T23:01:09+00:00">20 Nov 2019, 23:01</time> by <a rel="author">Roman Kadlec</a></address>
      <p>
        <b>TCL je druhým najväčším výrobcom televízorov na svete.</b>
      </p>
      <p>Spoločnosť TCL predala v prvom polroku 2019 <b>viac ako 15,5 milióna kusov televízorov</b>. Predstavuje to 17,9% nárast v porovnaní s predchádzajúcim rokom a zároveň <b>druhé miesto na trhu televízorov</b> s podielom 14,3%.</p>
      <p>TCL nedávno<b> expandovalo aj na slovenský trh</b> a na náš trh teraz oficiálne uvádza nové modely EP66, EC78, X10 MiniLED a X81.</p>
      <figure>
        <img src="https://touchit.sk/wp-content/uploads/2019/11/tcl-televizory-2019-1.jpg"/>
        <figcaption>Televízory TCL na tlačovej konferencii v Prahe</figcaption>
      </figure>
      <h3>Cenovo atraktívne modely</h3>
      <p>Televízory <b>TCL EP66 predstavujú vstupnú bránu</b> do sveta 4K televízorov. Ponúkajú moderný dizajn, tenkú kovovú konštrukciu a 4K HDR panel. Vo výbave je operačný systém Android TV 9.0, funkcia SMRT HDR, ktorá vylepšuje SDR obraz na HDR kvalitu a optimalizácia obrazu pomocou umelej inteligencie.</p>
      <p>Televízory TCL EP66 sú u nás dostupné v uhlopriečkach<b> od 43 palcov do 75 palcov s cenou od 319 eur</b>, pričom 55-palcový model sa predáva za atraktívnych 390 eur.</p>
      <p>Model <b>EC78 predstavuje strednú triedu</b>. Okrem vyššej kvality obrazu ponúka širší farebný gamut a <b>zabudovaný soundbar</b> so štyrmi reproduktormi a technológiou Dolby Atmos. Televízor ponúka <b>4K HDR Pro panel s podporou HDR10+ aj Dolby Vision</b>. 65-palcový model je v ponuke obchodu Alza.sk <b>za 999 eur</b>, v predaji bude aj 55-palcová verzia.</p>
      <figure>
        <img src="https://touchit.sk/wp-content/uploads/2019/10/TCL_EC78_Netflix_nowat.png"/>
        <figcaption>TCL EC78. Zdroj: TCL</figcaption>
      </figure>
      <h3>Televízor s Mini LED technológiou</h3>
      <p><b>TCL X10 MiniLED</b> má potenciál stať sa vlajkovou loďou medzi televízormi od TCL. <b>Využíva Direct Mini LED podsvietenie</b>, technológiu Quantum Dot a 4K HDR Premium panel. Aj v tomto prípade je k dispozícii podpora HDR10+ a Dolby Vision.</p>
      <p>Televízor X10 MiniLED je atraktívny najmä technológiou Mini LED. Zobrazenie farieb a vysoký maximálny jas zabezpečuje<b> 15 360 LED diód, ktoré sú rozdelené do 768 samostatných zón</b>. V kombinácii s Quantum Dot tak zobrazovací panel ponúka jas 1500 nitov a 100% pokrytie farebného priestoru DCI-P3. Do pozornosti dávame aj jeho<b> 100 Hz obnovovaciu frekvenciu.</b></p>
      <p>Aj v prípade tohto televízora je k dispozícii zabudovaný soundbar. <b>Cena 65-palcovej verzie je 2 599 eur.</b></p>
      <slideshow>
        <figure>
          <img src="https://touchit.sk/wp-content/uploads/2019/11/tcl-x10-miniled-1.jpg"/>
        </figure>
        <figure>
          <img src="https://touchit.sk/wp-content/uploads/2019/11/tcl-x10-miniled-2.jpg"/>
        </figure>
        <figure>
          <img src="https://touchit.sk/wp-content/uploads/2019/11/tcl-x10-miniled-3.jpg"/>
        </figure>
        <figure>
          <img src="https://touchit.sk/wp-content/uploads/2019/11/tcl-x10-miniled-4.jpg"/>
        </figure>
        <figure>
          <img src="https://touchit.sk/wp-content/uploads/2019/09/TCL_X81_nowat.jpg"/>
          <figcaption>TCL X81. Zdroj: TCL</figcaption>
        </figure>
      </slideshow>
      <related>
        <h4>Súvisiace články</h4>
        <a href="https://touchit.sk/tcl-zacina-na-slovensku-predavat-smartfon-tcl-plex-pozname-detaily/263475"/>
        <a href="https://touchit.sk/vymena-obrazovky-na-smartfone-huawei-mate-x-vyjde-na-takmer-tisic-eur/264751"/>
        <a href="https://touchit.sk/filmove-a-serialove-trhaky-kdekolvek-orange-teraz-dava-k-hbo-aj-pristup-do-hbo-go-ako-darcek/264795"/>
        <a href="https://touchit.sk/reuters-niektore-americke-firmy-dostali-povolenie-opat-obchodovat-s-huawei/264854"/>
      </related>
    </article>
  </body>
</html>