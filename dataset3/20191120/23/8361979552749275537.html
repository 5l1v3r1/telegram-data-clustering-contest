<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/na-korablyah-ne-lishilos-ozbroyennya-novini-ukrajini-50054778.html"/>
    <meta property="og:site_name" content="НВ"/>
    <meta property="article:published_time" content="2019-11-20T23:00:00+00:00"/>
    <meta property="og:title" content="Без обладнання та озброєння. Зеленський прокоментував стан повернених Росією кораблів"/>
    <meta property="og:description" content="На повернених Росією кораблях Нікополь та Бердянськ та буксирі Яни Капу немає частини обладнання і озброєння."/>
  </head>
  <body>
    <article>
      <h1>Без обладнання та озброєння. Зеленський прокоментував стан повернених Росією кораблів</h1>
      <h2>На повернених Росією кораблях Нікополь та Бердянськ та буксирі Яни Капу немає частини обладнання і озброєння.</h2>
      <address>
        <time datetime="2019-11-20T23:00:00+00:00">20 Nov 2019, 23:00</time>
      </address>
      <p>Про це повідомив президент Володимир Зеленський під час брифінгу в Очакові, повідомляють #<a href="https://bykvu.com/ua/bukvy/na-vernuvshihsja-iz-rf-ukrainskih-korabljah-net-chasti-oborudovanija-i-vooruzhenija-zelenskij/">Букви</a>.</p>
      <p>«Я дуже радий, що наші військові катери на місці, як ми і обіцяли. Дійсно не вистачає обладнання частково і частини озброєння. Я побачив стан. Буде розслідування, з’ясуємо всі деталі. Ми обов’язково звернемося до російської сторони, щоб нам повернули», — заявив Зеленський.</p>
      <p>Також він повідомив, що кораблі будуть відремонтовані та «все буде на ходу» приблизно за три місяці.</p>
      <p>Увечері в середу, 20 листопада, президент України <a href="https://nv.ua/tags/vladimir-zelenskij.html">Володимир Зеленський</a> прилетів до Очакова Миколаївської області, щоб оглянути кораблі ВМС України, які повернула РФ.</p>
      <p>Раніше повернуті Росією малі броньовані артилерійські катери Нікополь і Бердянськ і буксир Яни Капу прибули до порту Очаків у Миколаївській області.</p>
      <p>Нагадаємо, що 20 листопада кораблі ВМС України, захоплені РФ в листопаді 2018 року в районі Керченської протоки, <a href="https://nv.ua/ukr/ukraine/events/v-ukrajinu-povernulisya-zahopleni-rosiyeyu-korabli-foto-i-video-novini-50054695.html">почали прибувати в Очаків Миколаївської області.</a></p>
      <p>Першим в порт зайшов катер Нікополь, за ним буксир Яни Капу.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/512/original/cce95c7bf4e1c7aba80ea201c424dec0.png?stamp=1&amp;q=85&amp;w=115"/>
      </figure>
      <p>Ірина Геращенко<br/>Про українських моряків. Як обмін став зброєю Кремля</p>
      <p>Кораблі були захоплені в районі Керченської протоки 25 листопада 2018 року під час їхнього переходу з Одеси до Маріуполя. На борту кораблів було 22 військові моряки та двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що Росія має звільнити українських моряків і передати Україні захоплені українські судна.</p>
      <p>Читайте також:<br/><a href="https://nv.ua/ukr/ukraine/events/bez-raciy-ale-zi-zbroyeyu-yak-ukrajinski-korabli-povertayutsya-dodomu-i-navishcho-ce-rosiji-50054608.html">&amp;nbspБез рацій, але зі зброєю. Як українські кораблі повертаються додому і навіщо це Росії</a></p>
      <p>7 вересня 2019 року українські моряки і працівники СБУ повернулися в Україну в межах взаємного звільнення утримуваних осіб.</p>
    </article>
  </body>
</html>