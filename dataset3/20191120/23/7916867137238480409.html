<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134842-16-tasku-pranasuma-isbarstes-lietkabelis-dramatiskai-laimejo-prancuzijoje.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-20T23:30:00+00:00"/>
    <meta property="og:title" content="16 taškų pranašumą išbarstęs „Lietkabelis“ dramatiškai laimėjo Prancūzijoje"/>
    <meta property="og:description" content="Panevėžio „Lietkabelis“ (2-4) iškovojo antrąją pergalę FIBA Čempionų lygoje. Nenado Čanako auklėtiniai išvykoje po įtemptos kovos 66:63 (17:12, 25:16, 11:18, 13:17) palaužė Strasburo IG (2-4) krepšininkus. Pirmoje rungtynių dalyje „Lietkabelis“ už varžovus žaidė efektyviau ir po Vytenio Lipkevičiaus tritaškio bei Željko Šakičiaus efektingo prasiveržimo susikrovė 13 taškų persvarą (37:24), o kėlinio pabaigoje su sirena pataikytas to paties ..."/>
  </head>
  <body>
    <article>
      <h1>16 taškų pranašumą išbarstęs „Lietkabelis“ dramatiškai laimėjo Prancūzijoje</h1>
      <address>
        <time datetime="2019-11-20T23:30:00+00:00">20 Nov 2019, 23:30</time>
      </address>
      <p>Nuotr.:</p>
      <figure>
        <a href="https://www.basketnews.lt/paveikslelis-207365-any1000x1000.jpg">
          <img src="https://www.basketnews.lt/paveikslelis-207365-any630x500.jpg"/>
        </a>
      </figure>
      <p>Panevėžio „Lietkabelis“ (2-4) iškovojo antrąją pergalę FIBA Čempionų lygoje. Nenado Čanako auklėtiniai išvykoje po įtemptos kovos <b>66:63</b> (17:12, 25:16, 11:18, 13:17) palaužė Strasburo IG (2-4) krepšininkus.</p>
      <p>Pirmoje rungtynių dalyje „Lietkabelis“ už varžovus žaidė efektyviau ir po Vytenio Lipkevičiaus tritaškio bei Željko Šakičiaus efektingo prasiveržimo susikrovė 13 taškų persvarą (37:24), o kėlinio pabaigoje su sirena pataikytas to paties Šakičiaus tritaškis po dviejų kėlinių „Lietkabeliui“ leido pirmauti 42:28.</p>
      <p>Trečiajame kėlinyje po taiklaus Margirio Normanto tritaškio svečiai turėjo 16 taškų persvarą (48:32), tačiau tuomet šeimininkai surengė spurtą.</p>
      <p>Gabe'as Yorkas smeigė tritaškį, keturis taškus iš eilės pridėjo Quentinas Serranas, o Gabrieliaus Maldūno nesportinę pražangą maksimaliai išnaudoję IG krepšininkai priartėjo per 6 taškus (45:51).</p>
      <p>Iki ketvirtojo kėlinio pabaigos rungtyniauti likus 4 minutes, Borisas Dallo smeigė tritaškį, pataikė dvi baudas ir šeimininkai po ilgo laiko išsiveržė į priekį (59:58).</p>
      <p>Likus rungtyniauti 42 sekundes, „Lietkabelis“ vieno taiklaus šeimininkų baudos metimo pirmavo vos vienu tašku (64:63), tačiau varžovams sėkmingai užpulti nepavyko, o Pauliaus Valinsko taiklios baudos padidino persvarą iki 3 taškų (66:63).</p>
      <p>Varžovai savo atsakui turėjo 8 sekundes, tačiau abu mesti tritaškiai skriejo pro šalį ir „Lietkabelis“ šventė svarbią pergalę.</p>
      <p>Panevėžiečius į pergalę vedė Željko Šakičius, kuris per 34 aikštelėje praleistas minutes pelnė 21 tašką (2/4 dvit., 3/5 trit., 8/10 baud.), atkovojo 7 kamuolius, dukart suklydo, 4 kartus prasižengė ir surinko 20 naudingumo balų.</p>
      <p>
        <i>IG: Gabe'as Yorkas 20, Jerai Grantas 14 (10 atk. kam.), Ludovicas Beyhurstas 9, Borisas Dallo 8 (7 atk. kam.).</i>
      </p>
      <p>
        <i>„Lietkabelis“: Željko Šakičius 21 (7 atk. kam.), Vytenis Lipkevičius 14 (3/4 trit.), Margiris Normantas 10, Tomas Dimša 8 (5 rez. perd.).</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200289-crop100x150.jpg"/>
      </figure>
      <p><a href="https://www.basketnews.lt/zaidejai/26-vytenis-lipkevicius.html">Vytenis Lipkevičius</a> Taškai: 14 Naudingumas: 16 Atkovoti kamuoliai: 4 Baudų metimai: 75% 3/4</p>
    </article>
  </body>
</html>