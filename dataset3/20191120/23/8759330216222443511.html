<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904563/interlands-doen-thorup-blazen-heel-moeilijk-tiental-minuten-tactisch-trainen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T23:46:00+00:00"/>
    <meta property="og:title" content="Gent ziet meer af door interlandbreak dan Antwerp: &quot;Sommigen sluiten pas nu aan&quot;"/>
    <meta property="og:description" content="Royal Antwerp FC en KAA Gent pikken donderdag de draad van de Jupiler Pro League weer op met een inhaalduel op de Bosuil. Voor de bezoekers wordt dat een bruuske ommezwaai. Jess Thorup miste de voorbije week liefst tien spelers vanwege de interlandperiode."/>
  </head>
  <body>
    <article>
      <h1>Gent ziet meer af door interlandbreak dan Antwerp: "Sommigen sluiten pas nu aan"</h1>
      <address>
        <time datetime="2019-11-20T23:46:00+00:00">20 Nov 2019, 23:46</time>
      </address>
      <p>
        <b>Royal Antwerp FC en KAA Gent pikken donderdag de draad van de Jupiler Pro League weer op met een inhaalduel op de Bosuil. Voor de bezoekers wordt dat een bruuske ommezwaai. Jess Thorup miste de voorbije week liefst tien spelers vanwege de interlandperiode.</b>
      </p>
      <p>Sterkhouders als Roman Yaremchuk, Jonathan David en Mikaël Lustig waren daardoor onbeschikbaar. Bij Antwerp viel de schade heel wat beter mee: collega Laszlo Bölöni moest amper vier jongens missen. "Een club zoals AA Gent zal altijd veel internationals hebben", reageerde Thorup volgens <a href="https://sporza.be/nl/2019/11/20/thorup-voor-antwerp/"><i>Sporza</i></a> in eerste instantie nog koeltjes. Nadien gaf hij toch toe dat dat problemen oplevert.</p>
      <aside>Lees meer<br/><a href="https://www.voetbalprimeur.be/nieuws/904542/thorup-houdt-buffalo-s-met-de-voeten-op-de-grond-dat-doe-je-niet-zomaar-.html?itm_source=www.voetbalprimeur.be&amp;itm_medium=highlighted-content">Thorup houdt Buffalo's met de voeten op de grond: "Dat doe je niet zomaar"</a></aside>
      <p>"Sommige spelers sluiten pas vandaag aan en dat is heel moeilijk", legt Thorup uit. "Ik kon vandaag misschien een tiental minuten tactisch trainen. Maar daar moet je mee leven. Iedereen weet ook wel wat we willen doen en daarom ben ik niet zo nerveus."</p>
      <p>Wat dan weer wél leuk is, is dat veel van de Gent-spelers succcessen boekten met hun land. "Ze komen nu dus elke dag met de glimlach naar de club, want ze zijn geplaatst en daar hebben ze twee jaar voor gewerkt. Dat kan hen ook een boost geven", hoopt Thorup.</p>
      <aside>Lees meer<br/><a href="https://www.voetbalprimeur.be/nieuws/904524/vanhaezebrouck-voorspelt-grote-toekomst-voor-david-kan-mee-aan-de-absolute-top-.html?itm_source=www.voetbalprimeur.be&amp;itm_medium=highlighted-content">Vanhaezebrouck ziet het groot voor David: "Gent mag hopen op de jackpot"</a></aside>
    </article>
  </body>
</html>