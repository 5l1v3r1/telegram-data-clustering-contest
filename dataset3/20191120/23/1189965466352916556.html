<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260045/volivia-okto-nekroi-apo-tis-taraxes-anamesa-se-astynomia-kai-diadilotes"/>
    <meta property="og:site_name" content="LiFO"/>
    <meta property="article:published_time" content="2019-11-20T23:03:00+00:00"/>
    <meta property="og:title" content="Βολιβία: Οκτώ νεκροί από τις ταραχές ανάμεσα σε αστυνομία και διαδηλωτές"/>
    <meta property="og:description" content="Οκτώ άνθρωποι έχασαν τη ζωή τους στη Βολιβία σε ταραχές μεταξύ αστυνομίας και διαδηλωτών"/>
  </head>
  <body>
    <article>
      <h1>Βολιβία: Οκτώ νεκροί από τις ταραχές ανάμεσα σε αστυνομία και διαδηλωτές</h1>
      <h2>Οκτώ άνθρωποι έχασαν τη ζωή τους στη Βολιβία σε ταραχές μεταξύ αστυνομίας και διαδηλωτών</h2>
      <address><time datetime="2019-11-20T23:03:00+00:00">20 Nov 2019, 23:03</time> by <a rel="author">NEWSROOM</a></address>
      <p>
        <b>Οκτώ άνθρωποι έχασαν τη ζωή τους στη <a href="https://www.lifo.gr/tags/%CE%92%CE%BF%CE%BB%CE%B9%CE%B2%CE%AF%CE%B1">Βολιβία</a> την Τρίτη κατά τις ταραχές που σημειώθηκαν μεταξύ υποστηρικτών του πρώην προέδρου <a href="https://www.lifo.gr/tags/%CE%88%CE%B2%CE%BF+%CE%9C%CE%BF%CF%81%CE%AC%CE%BB%CE%B5%CF%82">Έβο Μοράλες</a> και των βολιβιανών δυνάμεων της τάξης.</b>
      </p>
      <p>Οι ταραχές σημειώθηκαν κοντά σε διυλιστήριο που απέχει μερικά χιλιόμετρα από την πρωτεύουσα Λα Πας, σύμφωνα με νεότερο απολογισμό που ανακοίνωσε σήμερα η εισαγγελία. Ο νέος αυτός απολογισμός αυξάνει σε 32 τον αριθμό των ανθρώπων που έχασαν τη ζωή τους στα βίαια επεισόδια που συγκλονίζουν τη χώρα.</p>
      <p>Οι ταραχές ξεκίνησαν μετά τις επίμαχες προεδρικές εκλογές της 20ης Οκτωβρίου τις οποίες ο Έβο Μοράλες είχε δηλώσει ότι κέρδισε πριν παραιτηθεί τρεις εβδομάδες αργότερα υπό την πίεση των διαδηλώσεων και την ανατροπή του από τον στρατό.</p>
      <p>
        <i>Με πληροφορίες από ΑΠΕ-ΜΠΕ/AFP</i>
      </p>
    </article>
  </body>
</html>