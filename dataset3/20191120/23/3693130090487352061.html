<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/fenerbahce-de-obradovic-ten-dikkat-ceken-mola-1209574.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T23:38:00+00:00"/>
    <meta property="og:title" content="Fenerbahçe'de Obradovic'ten dikkat çeken mola!"/>
    <meta property="og:description" content="EuroLeague'de temsilcilerimizden Fenerbahçe Beko'nun CSKA Moskova maçında aldığı mola ile olay yaratan koç Zeljko Obradovic, bu kez Barcelona deplasmanında aldığı molada daha farklı bir tarz ile oyuncularına uyarılarda bulundu."/>
  </head>
  <body>
    <article>
      <h1>Fenerbahçe'de Obradovic'ten dikkat çeken mola!</h1>
      <h2>EuroLeague'de temsilcilerimizden Fenerbahçe Beko'nun CSKA Moskova maçında aldığı mola ile olay yaratan koç Zeljko Obradovic, bu kez Barcelona deplasmanında aldığı molada daha farklı bir tarz ile oyuncularına uyarılarda bulundu.</h2>
      <address>
        <time datetime="2019-11-20T23:38:00+00:00">20 Nov 2019, 23:38</time>
      </address>
      <p><b>Turkish Airlines EuroLeague</b>'in 9. maç döneminde temsilcilerimizden Fenerbahçe Beko, deplasmanda karşılaştığı Barcelona'ya 89-63 mağlup oldu.</p>
      <p>Geçtiğimiz hafta <b>CSKA Moskova </b>deplasmanında aldığı molada oyuncularına yönelik ağır sözler sarf eden koç <b>Zeljko Obradovic</b>, <b>Barcelona</b> deplasmanında bu kez farklı tarzda bir molayla dikkat çekti.</p>
      <p>Üçüncü çeyreğe çok kötü başlayan oyuncularına periyotun bitimine 6:34 kala aldığı molada uyarılarda bulunan <b>Obradovic</b>, "Sizlerle böyle konuştuğum için özür dilerim. Lütfen, rica etsem biraz savunma yapabilir misiniz? Teşekkürler" ifadelerini kullandı.</p>
      <p>Molaya gidildiği sırada çeyrek skoru 10-4 Barcelona lehineyken kalan bölümde etkinliğini sürdüren ev sahibi ekip çeyreği 23-10'luk üstünlükle tamamladı.</p>
    </article>
  </body>
</html>