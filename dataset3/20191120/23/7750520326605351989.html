<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/nazvana-kilkist-zhinok-vijskovosluzhbovtsiv-u-zbrojnyh-sylah-ukrayiny.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T23:24:03+00:00"/>
    <meta property="og:title" content="Названа кількість жінок-військовослужбовців у Збройних силах України"/>
    <meta property="og:description" content="Названа кількість жінок-військовослужбовців у Збройних силах України"/>
  </head>
  <body>
    <article>
      <h1>Названа кількість жінок-військовослужбовців у Збройних силах України</h1>
      <h2>Чисельність жінок-військовослужбовців з числа осіб офіцерського складу у Збройних силах України складає 3 767 осіб, з них 87 у військовому званні "полковник"</h2>
      <address>
        <time datetime="2019-11-20T23:24:03+00:00">20 Nov 2019, 23:24</time>
      </address>
      <figure>
        <img src="https://1news.com.ua/wp-content/uploads/2019/11/27-13.jpg"/>
      </figure>
      <p>У Збройних силах України служить 27 597 жінок-військовослужбовців.</p>
      <p>Про це повідомили в Міністерстві оборони України у відповідь на інформаційний запит, – інформує 1NEWS.</p>
      <p>Також повідомляється, що у Повітряних силах проходять службу 6 685 жінок-військовослужбовців, а на посадах льотного складу проходить військову службу одна особа.</p>
      <p>“Чисельність жінок-військовослужбовців з числа осіб офіцерського складу у Збройних силах України складає 3 767 осіб, з них 87 у військовому званні “полковник”, – вказано у відповіді.</p>
      <p>Також зазначається, що 8 440 жінок, що проходять військову службу, брали участь у бойових діях.</p>
      <p>Нагадаємо, у 2018 році в Україні було близько 30 тисяч жінок-військовослужбовців, більше трьох тисяч жінок-офіцерів та близько 70 жінок у званні “<a href="https://www.unn.com.ua/uk/news/1766613-v-ukrayini-sluzhit-bilshe-trokh-tisyach-zhinok-ofitseriv">полковник</a>“.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>