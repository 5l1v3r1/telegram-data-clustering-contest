<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-uncle-rape-girl-blackmail-vulgar-viral-video-2860748.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T23:39:57+00:00"/>
    <meta property="og:title" content="शर्मनाक: अश्लील वीडियो वायरल की धमकी देकर फूफा ने युवती से किया दुष्कर्म"/>
    <meta property="og:description" content="भजनपुरा में अश्लील वीडियो सार्वजनिक करने की धमकी देकर फूफा ने युवती के साथ दुष्कर्म किया। पीड़िता की शिकायत पर पुलिस ने मामला दर्ज कर आरोपी को गिरफ्तार कर लिया है। आरोपी एक राजनीतिक पार्टी से जुड़ा है।..."/>
  </head>
  <body>
    <article>
      <h1>शर्मनाक: अश्लील वीडियो वायरल की धमकी देकर फूफा ने युवती से किया दुष्कर्म</h1>
      <address><time datetime="2019-11-20T23:39:57+00:00">20 Nov 2019, 23:39</time> by <a rel="author">प्रमुख संवाददाता,नई दिल्ली</a></address>
      <p>भजनपुरा में अश्लील वीडियो सार्वजनिक करने की धमकी देकर फूफा ने युवती के साथ दुष्कर्म किया। पीड़िता की शिकायत पर पुलिस ने मामला दर्ज कर आरोपी को गिरफ्तार कर लिया है। आरोपी एक राजनीतिक पार्टी से जुड़ा है। वह सीलमपुर विधानसभा में पार्टी का आरडब्ल्यूए कोऑर्डिनेटर है।</p>
      <p>पीड़िता परिवार सहित भजनपुरा में रहती है, जबकि आरोपी सीलमपुर में रहता है। आरोप है कि एक बार वह युवती को बहला-फुसलाकर पहाड़गंज के एक होटल में ले गया, जहां उसके साथ दुष्कर्म किया और उसकी अश्लील वीडियो बना थी। इस घटना के बाद से ही वह वीडियो को सार्वजनिक करने की धमकी देकर पिछले कुछ दिनों से युवती के साथ दुष्कर्म कर रहा था। </p>
      <p><b>प्रताड़ना से परेशान थी :</b> वीडियो बनाने के बाद से ही आरोपी युवती को लगातार प्रताड़ित कर रहा था। इससे वह काफी परेशान रहने लगी। अंत में उसने परिजनों को बताने का फैसला लिया।</p>
      <p>परिजनों को सूचना मिली तो होश उड़ गए। इसके बाद परिजनों ने मामले की सूचना पुलिस को दी। पुलिस ने सोमवार (18 नवंबर) को मेडिकल कराने के बाद दुष्कर्म का मामला दर्ज कर आरोपी को गिरफ्तार कर लिया। आरोपी को मंगलवार (19 नवंबर) को कोर्ट में पेश किया गया, जहां से उसे न्यायिक हिरासत में जेल भेज दिया गया।</p>
      <p><b>शर्मनाक</b><br/>* युवती के फूफा ने ही दुष्कर्म की वारदात को अंजाम दिया।<br/>* आरोपी एक राजनीतिक पार्टी से जुड़ा हुआ बताया जा रहा। </p>
    </article>
  </body>
</html>