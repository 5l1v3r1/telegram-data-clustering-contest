<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742594"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T23:00:00+00:00"/>
    <meta property="og:title" content="เช็กดวงประจำวันที่ 21 พฤศจิกายน 2562"/>
    <meta property="og:description" content="สุริยคติกาล วันที่ 21 พฤศจิกายน พ.ศ. 2562 ค.ศ. 2019 จันทรคติกาล ตรงกับวันพฤหัสบดี แรม 10 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.20 น. เที่ยงจริง เวลา 12.04 น."/>
  </head>
  <body>
    <article>
      <h1>เช็กดวงประจำวันที่ 21 พฤศจิกายน 2562</h1>
      <address>
        <time datetime="2019-11-20T23:00:00+00:00">20 Nov 2019, 23:00</time>
      </address>
      <p>
        <b>สุริยคติกาล วันที่ 21 พฤศจิกายน พ.ศ. 2562 ค.ศ. 2019 จันทรคติกาล ตรงกับวันพฤหัสบดี แรม 10 ค่ำ เดือน 12 ปีกุน เอกศก จุลศักราช 1381 อาทิตย์อุทัย เวลา 06.20 น. เที่ยงจริง เวลา 12.04 น.</b>
      </p>
      <p><i><b>สุริยคติกาล </b></i>วันที่ 21 พฤศจิกายน พ.ศ. 2562 ค.ศ. 2019 <i><b>จันทรคติกาล </b></i>ตรงกับวันพฤหัสบดี แรม 10 ค่ำ เดือน 12 ปีกุน เอกศก จุลศักราช 1381 <i><b>อาทิตย์อุทัย </b></i>เวลา 06.20 น. <i><b>เที่ยงจริง</b></i> เวลา 12.04 น. <i><b>อาทิตย์ตก </b></i>เวลา 17.47 น. <i><b>จันทร์ขึ้น</b></i> เวลา 01.52 น.<br/><br/><i><b>วันนี้ </b></i>เวลา 00.00-16.42 น. ดาวจันทร์เสวยปุรพผลคุณีนักษัตรฤกษ์ที่ 11 ประกอบด้วยมหัทธโนแห่งฤกษ์ มหัทธโน แปลว่า คหบดี เศรษฐี ผู้มั่งคั่งด้วยทรัพย์สินเงินทอง เป็นฤกษ์ที่ดี มุ่งให้มีความมั่นคง เข้มแข็งถาวร เป็นปึกแผ่นแน่นหนา มีความพร้อมเพรียง มีความเจริญก้าวหน้า เวลา 16.43-24.00 น. ดาวจันทร์เสวยอุตรผลคุณีนักษัตรฤกษ์ที่ 12 ประกอบด้วยโจโรแห่งฤกษ์ โจโร แปลว่า โจร ผู้ปล้น ผู้ลักขโมย เป็นฤกษ์ที่ให้ความหมายในการใช้กำลัง หรือใช้อำนาจเข้าทำการบังคับ ช่วงชิงกรรมสิทธิ์ของคนอื่นโดยพลการ เวลา 00.00-06.20 น.-ห้ามทำการมงคล เวลา 06.21-16.42 น.-ทำการมงคลได้สารพัดตามฤกษ์บนหมวดมหัทธโนฤกษ์ เวลา 16.43-24.00 น.-ห้ามทำการมงคล ทิศที่เป็นมงคล-ทิศอีสาน (ตะวันออกเฉียงเหนือ) เป็นศรี(1) ทิศอัปมงคล-ทิศหรดี(ตะวันตกเฉียงใต้) เป็นกาลี (7) สีประจำวัน-สีเหลือง แสด (5) สีสิริมงคล-สีแดงส้ม (1) สีอัปมงคล-สีดำ ม่วงแก่ เทา (7) ราศีที่ดาวศรีสถิต-ราศีพิจิก (ดาว 1) ราศีที่ดาวกาลีสถิต-ราศีธนู<br/><br/><i><b>เกิดวันนี้ เด็กชาย</b></i> เป็นคนรูปร่างหน้าตาดี รักบ้านรักครอบครัว ชอบศึกษาเล่าเรียน จะเป็นคนมีความรู้ความสามารถ ฝักใฝ่ในศิลปกรรมต่าง ๆ ชอบร้องรำหรือการแสดง นักเขียนหรือจิตรกร ใจกว้าง มีสติปัญญาดี ฉลาดหลักแหลมและปราดเปรียว จิตใจดี ชอบทำบุญกุศล ไปเจริญไกลแดนเกิด อายุมากขึ้นจะดีมีทรัพย์สินและลูกหลานมาก ประกอบการค้าเป็นล่ำเป็นสัน เป็นคนน่าเชื่อถือ <i><b>เด็กหญิง</b></i> เป็นคนหน้าตาดี ใจดี อ่อนหวาน เฉลียวฉลาด ชอบศึกษาหาความรู้ มีไหวพริบปฏิภาณดี ชอบทำคุณกับคนอื่น เพื่อนฝูงมาก มีผู้ให้ความเมตตาเกื้อหนุน มีชื่อเสียง เป็นที่หมายปองของคนหลายคน ได้คู่ครองที่มีหลักฐานมั่นคง ชอบทำงานที่ใช้สมองและสติปัญญา อนาคตแจ่มใส ชีวิตครอบครัวปกติสุขดี คู่ครองมีหลักฐานมั่นคง</p>
      <figure>
        <img src="https://www.dailynews.co.th/admin/upload/20191120/news_LBnxUiJDEV103604_533.jpg?v=201911210610?v=4464"/>
      </figure>
      <p><i><b>เกิดวันอาทิตย์ </b></i>จะได้รับความนิยมชมชอบจากผู้ใหญ่และเพื่อนร่วมงาน สามารถทำงานร่วมกับผู้อื่นได้ดี การมีแผนงานที่ดีและได้รับการสนับสนุนจากเพื่อนร่วมงานทำให้การงานฟื้นตัว การมอบหมายงานให้กับบริวารควรชัดเจน ไม่ควรทำอะไรที่หักโหมจนเกินไป อาจหน้ามืดตามัวหรือวิงเวียนศีรษะ ควรระวังสุขภาพของตนเองและเด็ก ๆ คนใต้ปกครองให้ดี ควรหาเวลาว่างไปศึกษาหาความรู้และประสบการณ์เพิ่มเติมบ้าง จะได้คบหาสมาคมกับผู้ใหญ่ จะได้สิ่งของใหม่ ๆ<br/><br/><i><b>เกิดวันจันทร์ </b></i>จะโชคดีจากผลงานเก่า ๆ จะได้สิ่งของเก่า ๆ จะได้ส่วนแบ่งผลประโยชน์ที่อยู่ในมือของคนอื่นและค้างชำระนานแล้ว การใช้จ่ายเงินควรรอบคอบไม่ควรใช้จ่ายฟุ่มเฟือยตามใจตนเอง จะได้รับข่าวดีและรางวัลจากผู้ใหญ่ ควรควบคุมอารมณ์และดูแลสุขภาพให้ดี ผู้ใหญ่จะให้โชคลาภ จะได้ทำงานที่เหมาะสมกับวุฒิภาวะและความถนัด การพูดพร่ำเพรื่อจะก่อให้เกิดความยุ่งยาก จะได้คบหากับผู้ใหญ่คนต่างถิ่นต่างแดน มีข่าวทางไกล มีการริเริ่มโครงการใหม่ ๆ<br/><br/><i><b><mark>เกิดวันอังคาร </mark></b></i>จะได้ร่วมงานในองค์กรการกุศล ส่วนท่านที่ยังไม่มีงานทำก็จะได้งานทำที่พึงพอใจ จะได้รับการสนับสนุนจากผู้ใหญ่และเพื่อนร่วมงาน มีโอกาสได้ศึกษาวิชาการที่แปลก ๆ ใหม่ ๆ จะมีการเดินทางติดต่อกับชาวต่างถิ่นต่างแดน มีโอกาสได้ใช้ความคิดสร้างสรรค์และความสามารถพิเศษเฉพาะตัว ควรปรับปรุงการงานเดิมให้ดีขึ้นจะดีกว่านำเงินไปลงทุนในงานหรือธุรกิจใหม่ที่ไม่แน่นอน คู่ครองคนรักมักหมางเมิน มีความคิดเห็นขัดแย้งกับผู้ใหญ่<br/><br/><i><b>เกิดวันพุธ </b></i>จะได้พบครูบาอาจารย์ที่มีความรู้ ได้ศึกษาหลักธรรมคำสอน ระวังเอกสารสำคัญตกหล่นหาไม่พบ ควรดูแลรักษาสุขภาพให้ดี มักจะมีเรื่องวุ่นวายในเรื่องรัก ๆ ใคร่ ๆ อยู่เสมอ จะได้ทำงานที่ชอบและเหมาะสมกับวุฒิภาวะ มีรายได้จากผลงานเข้ามาเป็นระยะ ๆ ควรเก็บออมเป็นเงินสดไว้ใช้จ่าย มิตรทางไกลจะมาหา จะได้สิ่งของที่ชอบใจ ระวังผู้ใหญ่เจ็บป่วย บ้านเรือนที่อยู่อาศัยมีการปรับปรุง การติดต่อสื่อสารคึกคัก การเจรจาติดต่อประสานงานประสบความสำเร็จ<br/><br/><i><b>เกิดวันพฤหัสบดี </b></i>จะได้สิ่งของใหม่ ๆ บริวารใหม่ ๆ จะได้ร่วมงานในองค์กรการกุศล ได้พบปะสังสรรค์กับผู้คนมากมาย ท่านที่ยังไม่มีงานทำก็จะได้งานทำที่พึงพอใจ จะได้รับการสนับสนุนจากผู้ใหญ่และเพื่อนร่วมงาน มีโอกาสได้ศึกษาวิชาการที่แปลกใหม่ จะมีการติดต่อกับชาวต่างถิ่นต่างแดน ควรลดอาการจู้จี้ ขี้บ่นลงไปบ้างก็จะทำให้สถานการณ์ดีขึ้น จะทุ่มเทเวลาให้กับการทำงานมากขึ้น จะได้ทรัพย์สินบริวาร การเจรจาจะสำเร็จในไม่ช้า มีโชคดีทั้งคนและทรัพย์สินเงินทอง<br/><br/><i><b>เกิดวันศุกร์ </b></i>มีเงินเหลือก็ควรเก็บออมไว้ใช้ในยามจำเป็นบ้าง ระวังการถูกหลอกลวง เงินทองที่มีอยู่มีความจำเป็นต้องใช้จ่าย การใจอ่อนและไม่รอบคอบจะเป็นเหตุทำให้ต้องเสียเงินโดยไม่เกิดประโยชน์ คนรักมีโอกาสได้ช่วยเหลือซึ่งกันและกัน บริวารให้การสนับสนุน จะได้เพื่อนหรือหุ้นส่วนที่ถูกใจไว้คอยให้คำปรึกษาหารือ โชคดีด้านการเงิน กังวลเรื่องญาติพี่น้องและบ้านเรือนที่อยู่อาศัย ใจเย็น ๆ อย่าใช้อารมณ์วู่วาม จะพบกับบุคคลสำคัญในสังคม มีการเดินทางหรือได้รับของฝากของขวัญ สิ่งที่ตกหล่นสูญหายจะได้คืน<br/><br/><i><b>เกิดวันเสาร์ </b></i>ควรยืนอยู่บนหลักการและเหตุผลที่ถูกต้อง รู้จักผ่อนสั้นผ่อนยาว จะได้รับมอบหมายให้ติดต่อเจรจาประสานงานสำคัญ มีโชคลาภทางการงาน มีโอกาสได้ทำงานสังคมมากขึ้น มีผู้ใหญ่คอยให้การช่วยเหลือ มีเพื่อนใหม่เพิ่มขึ้นหลายคน จะได้พบคู่รักที่แอบแฝงด้วยผลประโยชน์ มีโอกาสเดินทางเพราะการงาน คนรักมีความเห็นอกเห็นใจซึ่งกันและกัน การเจรจาจะลงเอยโดยดี จะได้ศึกษาเพิ่มเติม จะได้ผลประโยชน์ตอบแทนที่พึงพอใจ เพื่อนฝูงให้เกียรติยกย่อง.<br/><br/> </p>
    </article>
  </body>
</html>