<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260057/thriler-stin-kypseli-anthropokynigito-gia-enoploys-listes"/>
    <meta property="og:site_name" content="LiFO"/>
    <meta property="article:published_time" content="2019-11-20T23:53:00+00:00"/>
    <meta property="og:title" content="«Θρίλερ» στην Κυψέλη: Ανθρωποκυνηγητό για ένοπλους ληστές"/>
    <meta property="og:description" content="Ανθρωποκυνηγητό για τη σύλληψη δύο ενόπλων ληστών στην Κυψέλη"/>
  </head>
  <body>
    <article>
      <h1>«Θρίλερ» στην Κυψέλη: Ανθρωποκυνηγητό για ένοπλους ληστές</h1>
      <h2>Ανθρωποκυνηγητό για τη σύλληψη δύο ενόπλων ληστών στην Κυψέλη</h2>
      <address><time datetime="2019-11-20T23:53:00+00:00">20 Nov 2019, 23:53</time> by <a rel="author">NEWSROOM</a></address>
      <p>
        <b>Ανθρωποκυνηγητό έχει εξαπολύσει η ΕΛΑΣ για να εντοπίσει δύο ένοπλους που λήστεψαν πρακτορείο ΟΠΑΠ και καφετέρια της <a href="https://www.lifo.gr/tags/%CE%9A%CF%85%CF%88%CE%AD%CE%BB%CE%B7">Κυψέλης</a>.</b>
      </p>
      <p>Σύμφωνα με τις πρώτες πληροφορίες και μαρτυρίες, οι ληστές, μετά από καταδίωξη, ταμπουρώθηκαν σε υπό κατάληψη σχολείο στην Κυψέλη και συγκεκριμένα στο 60ο Λύκειο Αθηνών στην οδό Κυψέλης. Ακολούθησε έρευνα στο κτίριο και δεν βρέθηκε κάτι οπότε η επιχείρηση συνεχίζεται. Κατά πληροφορίες, οι δύο ύποπτοι που μάρτυρας είχε δει να μπαίνουν αργά το βράδυ στο σχολείο, ήταν απλά μαθητές της κατάληψης.</p>
      <p>Αυτή τη στιγμή βρίσκεται σε πλήρη εξέλιξη μεγάλη αστυνομική επιχείρηση με τις δυνάμεις της ΕΛ.ΑΣ. και οι αναζητήσεις για τον εντοπισμό των υπόπτων συνεχίζονται στην ευρύτερη περιοχή.</p>
    </article>
  </body>
</html>