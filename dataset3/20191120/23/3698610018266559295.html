<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayinski-naukovci-otrimayut-do-7-mln-yevro-na-doslidzhennya-ta-obladnannya-330363_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T23:03:00+00:00"/>
    <meta property="og:title" content="Українські науковці отримають до 7 млн євро на дослідження та обладнання"/>
    <meta property="og:description" content="Відбір конкурсних проектів почнеться в 2020 році."/>
  </head>
  <body>
    <article>
      <h1>Українські науковці отримають до 7 млн євро на дослідження та обладнання</h1>
      <h2>Відбір конкурсних проектів почнеться в 2020 році.</h2>
      <address>
        <time datetime="2019-11-20T23:03:00+00:00">20 Nov 2019, 23:03</time>
      </address>
      <p>Україна отримала від ЄС фінансову підтримку на <b><a href="https://dt.ua/POLITICS/kabmin-dumaye-yak-sistemu-upravlinnya-naukovoyu-sferoyu-zrobiti-maksimalno-efektivnoyu-oglyadachka-329346_.htmll">розвиток науки</a></b> в розмірі 7 млн євро за програмою "Горизонт 2020". Про це інформує прес-служба МОН.</p>
      <p>В рамках програми МОН планує оголосити конкурс з фінансування наукових проектів на початку 2020 року.</p>
      <p>"Коли Україна стала асоційованим членом "Горизонт 2020", це не тільки дало нам можливість глибше інтегруватися в європейський науковий простір, але і дозволило Україні отримати від ЄС фінансову підтримку на розвиток науки. Зараз це 7 млн євро. Невелика частина йде на участь наших представників та експертів в комітетах "Горизонту" і популяризацію програми. Але абсолютна більшість цих коштів піде на наукові проекти українських вчених та закупівлю обладнання. Зараз ми затвердили порядок конкурсу для таких проектів", - пояснила міністр освіти і науки Ганна Новосад.</p>
      <p>У конкурсі можуть брати участь підприємства, установи і організації незалежно від форм власності. Термін виконання - до 2 років.</p>
      <p>Серед критеріїв, за якими будуть відбирати роботи, наукова новизна, практична корисність та значення результату, здатність авторського колективу до виконання наукової роботи, наявність матеріально-технічної бази з урахуванням обладнання, яке планується придбати, тощо.</p>
      <p>За час участі України в "Горизонті 2020" (2014-2019 р.) було прийнято до фінансування 163 наукових та інноваційних проекти за участю українських організацій. Це сьомий результат серед асоційованих партнерів. Загальний бюджет цих проектів - 26,98 млн євро. 27 проектів безпосередньо ініційовані і координуються українськими організаціями.</p>
      <p>Детальніше про розвиток науки в Україні читайте у статті Максима Стріхи <b><a href="https://dt.ua/SCIENCE/ukrayinska-nauka-na-shlyahu-do-yevropi-zdobutki-problemi-i-perspektivi-299319_.html">"Українська наука на шляху до Європи: здобутки, проблеми та перспективи"</a> </b>у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>