<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/20/us-ambassador-eu-sondland-testimony-house-intelligence-committee-hearing-trump-impeachment"/>
    <meta property="og:site_name" content="euronews"/>
    <meta property="article:published_time" content="2019-11-20T23:14:51+00:00"/>
    <meta property="og:title" content="سفیر آمریکا در اتحادیه اروپا علیه ترامپ شهادت داد"/>
    <meta property="og:description" content="آقای ساندلند می‌گوید مایک پنس و مایک پمپئو هم در جریان فعالیت‌های دونالد ترامپ و رودی جولیانی برای اعمال فشار بر زلنسکی بوده اند."/>
  </head>
  <body>
    <article>
      <h1>سفیر آمریکا در اتحادیه اروپا علیه ترامپ شهادت داد</h1>
      <address><time datetime="2019-11-20T23:14:51+00:00">20 Nov 2019, 23:14</time> by <a rel="author">یورونیوز </a></address>
      <p>سفیر ایالات متحده آمریکا در اتحادیه اروپا روز چهارشنبه در جلسه کمیته اطلاعاتی مجلس نمایندگان گفت به دستور دونالد ترامپ، برنامه فشار بر اوکراین برای آغاز تحقیقات علیه پسر جو بایدن، نامزد احتمالی حزب دموکرات را آغاز کرده است.</p>
      <p>گوردون ساوندلند در جریان شهادت در کمیته تحقیقات برای استیضاح رئیس جمهوری آمریکا گفت: «مایک پمپئو وزیر خارجه، و مایک پنس معان رئیس جمهوری، نیز از فعالیت های او و رودی جولیانی، وکیل شخصی آقای ترامپ، آگاه بوده‌اند.»</p>
      <p>اعضای دموکرات مجلس نمایندگان ایالات متحده در حال انجام تحقیقات مقدماتی برای استیضاح دونالد ترامپ به دلیل سوء استفاده از قدرت هستند. دونالد ترامپ در جریان اولین مکالمه اش با ولودیمیر زلنسکی، همتای اوکراینی خود از وی خواسته بود تا در مورد جو بایدن و پسرش تحقیق کند.</p>
      <p>آقای ساوندلند با متهم کردن دونالد ترامپ به <a href="https://farsi.euronews.com/2019/10/23/bill-taylor-testimony-for-trump-impeachment-inquiry-what-is-a-quid-pro-quo">گروکشی سیاسی</a> در جریان ارتباط با رئیس جمهوری اوکراین گفت که دونالد ترامپ برگزاری دیدار میان دو رئیس جمهور در واشنگتن را به آغاز تحقیقات در اوکراین مشروط کرده بود.</p>
      <p>گوردون ساوندلند یکی از حامیان مالی و سیاسی جدی دونالد ترامپ در حزب جمهوری‌خواه به شمار می‌رود. اما آقای ترامپ می‌گوید «او را خیلی خوب نمی‌شناسد.»</p>
      <p>مجلس نمایندگان ایالات متحده دونالد ترامپ را متهم می کند که در جریان گفت‌وگوی تلفنی باز ولودیمیر زلنسکی، رئیس جمهوری اوکراین از وی خواسته درباره هانتر بایدن، فرزند جو بایدن، نامزد دموکرات در انتخابات ۲۰۲۰ ایالات متحده تحقیق کند. هانتر بایدن، پسر جو بایدن مدیر یک شرکت گاز در اوکراین است. آقای ترامپ متهم است که برای موفقیت در انتخابات پیش رو باعث مداخله یک کشور خارجی شده است.</p>
      <p>
        <b>بیشتر بخوانید:</b>
      </p>
      <ul>
        <li>
          <b>
            <a href="https://farsi.euronews.com/2019/11/14/how-a-trump-impeachment-could-lead-to-a-pelosi-become-46-potus">استیضاح در کنگره؛ پلوسی در چه صورت جانشین ترامپ می‌شود؟</a>
          </b>
        </li>
        <li>
          <a href="https://farsi.euronews.com/2019/10/23/bill-taylor-testimony-for-trump-impeachment-inquiry-what-is-a-quid-pro-quo">
            <b>ماجرای اتهام «گروکشی سیاسی» علیه ترامپ چیست؟</b>
          </a>
        </li>
      </ul>
    </article>
  </body>
</html>