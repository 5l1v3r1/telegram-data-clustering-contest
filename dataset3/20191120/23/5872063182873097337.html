<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/sports/1560872/duo-haniotes-athlites-stous-korufaious-tou-2019/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T23:42:00+00:00"/>
    <meta property="og:title" content="Δύο Χανιώτες αθλητές στους κορυφαίους του 2019!"/>
    <meta property="og:description" content="Παπαστάμος και Λιβανός συναγωνίζονται Αντετοκούνμπο, Τσιτσιπά και Πετρούνια..."/>
  </head>
  <body>
    <article>
      <h1>Δύο Χανιώτες αθλητές στους κορυφαίους του 2019!</h1>
      <address><time datetime="2019-11-20T23:42:00+00:00">20 Nov 2019, 23:42</time> by <a rel="author">Πετρούτσου Μαρία</a></address>
      <p>
        <b>Παπαστάμος και Λιβανός συναγωνίζονται Αντετοκούνμπο, Τσιτσιπά και Πετρούνια...</b>
      </p>
      <p>Δύο Χανιώτες πρωταθλητές βρίσκονται μεταξύ των υποψηφιοτήτων των κορυφαίων της χρονιάς, ανάμεσα στους Αντεντοκούνμπο, Τσιτσιπά, Πετρούνια και άλλους… Ο λόγος για τον κολυμβητή του ΝΟΧ Απόστολο Παπαστάμο που κατέκτησε το χρυσό και χάλκινο μετάλλιο σ το παγκόσμιο πρωτάθλημα Νέων στα 400μ. και 200μ. μικτή ατομική αντίστοιχα, όπου ειδικότερα στα 400 σημείωσε και ένα εντυπωσιακό παγκόσμιο ρεκόρ, καθώς και τα δύο χρυσά μετάλλια που σφράγισε στο ευρωπαϊκό πρωτάθλημα Εφήβων σε 200 και 400 μικτή.</p>
      <figure>
        <img src="https://www.neakriti.gr/files/2019-11-20/papastamos__1_.jpg"/>
      </figure>
      <p>Στη λίστα είναι και ο ποδηλάτης του Τάλως Χανίων Κων/νος Λιβανός που κέρδισε δύο χρυσά μετάλλια και ένα αργυρό στην ατομική χρονομέτρηση και ένα χάλκινο στην ταχύτητα στο Παγκόσμιο Εφήβων (σπριντ και κέριν) και δύο χρυσά στο Ευρωπαϊκό Εφήβων (σπριντ και ατομική χρονομέτρηση).</p>
      <figure>
        <img src="https://www.neakriti.gr/files/2019-11-20/Constantinos-Livanos.jpg"/>
      </figure>
      <p>Η ανάδειξη των κορυφαίων θα γίνει στην καθιερωμένη θα γίνει από τον ΠΣΑΤ σε εκδήλωση που είναι προγραμματισμένη για τη Δευτέρα 9 Δεκεμβρίου στο Μέγαρο Μουσικής Αθηνών.</p>
      <figure>
        <img src="https://www.neakriti.gr/files/2019-11-20/Livanos_Frankfurti_2.jpg"/>
      </figure>
    </article>
  </body>
</html>