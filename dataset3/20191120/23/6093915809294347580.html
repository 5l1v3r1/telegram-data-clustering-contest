<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/sports/item/489635-paok-tv-kai-se-apokodikopoiiti"/>
    <meta property="og:site_name" content="thestival.gr"/>
    <meta property="article:published_time" content="2019-11-20T23:45:00+00:00"/>
    <meta property="og:title" content="PAOK TV και σε αποκωδικοποιητή"/>
    <meta property="og:description" content="Η ΠΑΕ ΠΑΟΚ ανακοίνωσε την Τετάρτη (20/11) την συνεργασία της με την εταιρεία Edison προσφέροντας τη δυνατότητα παρακολούθησης του PAOK TV μέσα από αποκωδικοποιητή."/>
  </head>
  <body>
    <article>
      <h1>PAOK TV και σε αποκωδικοποιητή</h1>
      <address><time datetime="2019-11-20T23:45:00+00:00">20 Nov 2019, 23:45</time> by <a rel="author">Γιωργος Παναγιωτιδης</a></address>
      <p>Η ΠΑΕ ΠΑΟΚ ανακοίνωσε την Τετάρτη (20/11) την συνεργασία της με την εταιρεία Edison προσφέροντας τη δυνατότητα παρακολούθησης του PAOK TV μέσα από αποκωδικοποιητή.</p>
      <p>
        <a href="https://tv.paokfc.gr/?fbclid=IwAR1XgpSfkWEtJtbrsZcUavIp34dENjXr5VumwPcDIBICdhQOMLgh6GlUDaY">PAOK TV ΣΥΝΔΡΟΜΗ 2019-20 με 6,99€/μήνα!</a>
      </p>
      <p>Σ’ ότι αφορά τη νέα συνεργασία της η «ασπρόμαυρη» ΠΑΕ αναφέρει σε ανακοίνωσή της:</p>
      <p>«Το PAOK TV ήρθε για ν’ αλλάξει τα τηλεοπτικά δεδομένα και να φέρει την ψηφιακή τεχνολογία στο ελληνικό ποδόσφαιρο.</p>
      <p>Με τη στήριξη του κόσμου του ο ΠΑΟΚ προσπαθεί να περάσει τα τηλεοπτικά δικαιώματα σε μια νέα εποχή. Μακριά από τους περιορισμούς του παρελθόντος. Το PAOK TV καταβάλλει συνεχή προσπάθεια αναβάθμισης των υπηρεσιών του κι εξυπηρέτησης των χρηστών του με ένα άρτιο, προσιτό και υψηλής ποιότητας προϊόν.</p>
      <p>Ένας καινούργιος σύμμαχος του ΠΑΟΚ στην ανάπτυξη του PAOK TV είναι η Edision. Με εμπειρία χρόνων και πολλές καινοτομίες πάνω στο χώρο της διανομής τηλεοπτικού σήματος, η Edision έρχεται να βάλει το PAOK TV σε ακόμα περισσότερα σπίτια.</p>
      <p>Ο Δικέφαλος και ο νέος του συνεργάτης ανέπτυξαν το PAOK TV Full HD Sat Receiver, έναν αποκωδικοποιητή, ο οποίος διαθέτει προεγκατεστημένο το PAOK TV και σας επιτρέπει να απολαύσετε τους αγώνες της ομάδας, εύκολα, γρήγορα και απλά, ακόμα και σε παλιές τηλεοράσεις.</p>
      <p>Διαθέτει εξόδους HDMI αλλά και SCART, προκειμένου να είναι συμβατός με κάθε τηλεόραση, έχει δύο χρόνια εργοστασιακή εγγύηση και είναι απλός και εύκολος στη χρήση.</p>
      <p>Βήματα Χρήσης</p>
      <p>Κάνετε την αγορά σας στο PAOK TV από το κινητό ή τον υπολογιστή σας.<br/>Συνδέετε τον αποκωδικοποιητή με Internet μέσω καλωδίου.<br/>Κάνετε log in με τους κωδικούς που έχετε στο PAOK TV και απολαμβάνετε την εμπειρία του καναλιού του Δικεφάλου στην οθόνη σας.</p>
      <p>Η συσκευή απαιτεί μία σύνδεση από 10 mbps και πάνω και μπορείτε να την πορμηθευτείτε από τα PAOK FC Official Stores του ΠΑΟΚ σε Τούμπα και Αγίας Σοφίας, όπου μπορείτε να δείτε και δοκιμάσετε το προϊόν από κοντά πριν το αγοράσετε, αλλά και από το store.paokfc.gr. Η συσκευή κοστίζει 39,90 ευρώ.</p>
      <p>Για οποιαδήποτε πρόβλημα με τη συσκευή σας θα μπορείτε να επικοινωνήσετε με το Αυτή η διεύθυνση ηλεκτρονικού ταχυδρομείου προστατεύεται από τους αυτοματισμούς αποστολέων ανεπιθύμητων μηνυμάτων. Χρειάζεται να ενεργοποιήσετε τη JavaScript για να μπορέσετε να τη δείτε., ενώ για θέματα log in με το Αυτή η διεύθυνση ηλεκτρονικού ταχυδρομείου προστατεύεται από τους αυτοματισμούς αποστολέων ανεπιθύμητων μηνυμάτων. Χρειάζεται να ενεργοποιήσετε τη JavaScript για να μπορέσετε να τη δείτε. ή το 2310954099».</p>
    </article>
  </body>
</html>