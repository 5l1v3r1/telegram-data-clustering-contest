<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79499_Legia_Warszawa_6878_Egis_Kormend.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-20T23:41:50+00:00"/>
    <meta property="og:title" content="Legia Warszawa 68:78 Egis Kormend"/>
    <meta property="og:description" content="Koszykarze Legii przegrali spotkanie 5. kolejki fazy grupowej FIBA Europe Cup z wicemistrzem Węgier, Egisem Kormend i ostatecznie stracili szanse na awans do kolejnej rundy. Tuż przed rozpoczęciem meczu legioniści poznali wynik z Finlandii, w którym Kataja Joensuu przegrała z Bakken Bears, co oznaczało, że nasz zespół, aby utrzymać się w grze o awans, potrzebował zwycięstwa co najmniej różnicą 15 punktów."/>
  </head>
  <body>
    <article>
      <h1>Legia Warszawa 68:78 Egis Kormend</h1>
      <address><time datetime="2019-11-20T23:41:50+00:00">20 Nov 2019, 23:41</time> by <a rel="author">Bodziach</a></address>
      <p>Koszykarze Legii przegrali spotkanie 5. kolejki fazy grupowej FIBA Europe Cup z wicemistrzem Węgier, Egisem Kormend i ostatecznie stracili szanse na awans do kolejnej rundy. Tuż przed rozpoczęciem meczu legioniści poznali wynik z Finlandii, w którym Kataja Joensuu przegrała z Bakken Bears, co oznaczało, że nasz zespół, aby utrzymać się w grze o awans, potrzebował zwycięstwa co najmniej różnicą 15 punktów.<br/><br/>Tymczasem spotkanie rozpoczęło się po myśli gości z Węgier, którzy szybko wyszli na prowadzenie różnicą kilkunastu punktów. Różnica z minuty na minutę topniała, ale grająca mocno rezerwowym składem Legia, ewidentnie oszczędzała siły na sobotni mecz ligowy z Polpharmą. O porażce zdecydowała przede wszystkim słaba w naszym wykonaniu trzecia kwarta, zakończona rezultatem 10:21. Ostatecznie Legia przegrała 68-78 i za tydzień w Aarhus będzie mogła powalczyć co najwyżej o miejsce trzecie w grupie H. Awans do dalszych gier zapewnili sobie gracze z Kormendu oraz Duńczycy - Bakken Bears, którzy przed dwoma tygodniami wygrali na Kole jednym punktem.<br/><br/>Legia już w najbliższą sobotę podejmować będzie na Kole ostatni zespół w EBL, Polpharmę Starogard Gdański. Początek spotkania o 15:00.<br/><br/><b>Legia Warszawa 68-78 (18-24, 18-16, 10-21, 22-17) Egis Kormend </b><br/>Legia: Przemysław Kuźkow 14 (2), Jakub Nizioł 10 (2), Filip Matczak 9 (1), Michał Michalak 7, Jakub Sadowski 6 (2), Dawid Sączewski 5, Michael Finke 5, Adam Linowski (k) 4, Patryk Nowerski 4, Drew Brandon 2, Milan Milovanović 2,<br/>Trener: Tane Spasev, as. Marek Zapałowski, Renatas Kurilionokas<br/><br/>Egis: Justin Edwards 23 (5), Frank Turner 15 (1), Travis Taylor 12, Jordon Varnado 11 (1), Csaba Ferencz (k) 9 (3), Akos Nemeth 5 (1), Erjon Kastrati 3 (1), Bence Oroszi 0, Krisztofer Durazi 0, Matyas Kiss 0, Stefan Filipović -, Kristof Takacs -.<br/>Trener: Matthias Zollner, as. Ziga Mravljak<br/><br/>Widzów: 700</p>
    </article>
  </body>
</html>