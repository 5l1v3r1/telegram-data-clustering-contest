<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/fahrettin-altun-turkiye-teror-orgutlerine-karsi-amansiz-bir-mucadele-yurutuyor-1209575.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T23:46:00+00:00"/>
    <meta property="og:title" content="Fahrettin Altun: Türkiye terör örgütlerine karşı amansız bir mücadele yürütüyor"/>
    <meta property="og:description" content="İletişim Başkanı Fahrettin Altun, &quot;Türkiye'nin, Suriye sınırından terör örgütlerini kökten temizlemek için başlattığı operasyonun, DEAŞ'ın yeniden canlanma ihtimaline neden olabileceği iddiası kesinlikle gerçek dışıdır.&quot; ifadelerini kullandı."/>
  </head>
  <body>
    <article>
      <h1>Fahrettin Altun: Türkiye terör örgütlerine karşı amansız bir mücadele yürütüyor</h1>
      <h2>İletişim Başkanı Fahrettin Altun, "Türkiye'nin, Suriye sınırından terör örgütlerini kökten temizlemek için başlattığı operasyonun, DEAŞ'ın yeniden canlanma ihtimaline neden olabileceği iddiası kesinlikle gerçek dışıdır." ifadelerini kullandı.</h2>
      <address>
        <time datetime="2019-11-20T23:46:00+00:00">20 Nov 2019, 23:46</time>
      </address>
      <p><b>Twitter </b>hesabından İngilizce paylaşımda bulunan <b>Altun</b>, <b>Türkiye'</b>nin, yurt içinde ve yurt dışında <b>DEAŞ </b>ile mücadelesine kararlılıkla devam ettiğini vurguladı.</p>
      <p>Fahrettin Altun, Suriye sınırındaki ve Suriye içindeki tüm terör örgütlerine karşı amansız bir mücadele yürüten Türkiye'nin amacının, kökenine bakmaksızın her türlü terörden arındırılmış güvenli bölgeler yaratmak olduğunu belirtti.</p>
      <p>"Çabalarımız doğru bir şekilde yansıtılmasa da bu amaç doğrultusunda devam edeceğiz" değerlendirmesinde bulunan <b>Altun, şunları kaydetti:</b></p>
      <p>"<b>Türkiye</b>'nin, <b>Suriye </b>sınırından terör örgütlerini kökten temizlemek için başlattığı operasyonun, <b>DEAŞ'ın </b>yeniden canlanma ihtimaliyle kesinlikle ilgisi olamaz. Yanlış biçimde üretilen bu argüman, Türkiye'nin meşru ulusal güvenlik çıkarlarını görmezden gelmektedir.</p>
      <p>Meşru güvenlik kaygılarımızı görmezden gelmekte ısrar edenler, Türkiye'nin terörle mücadele operasyonlarını eleştirme hakkına sahip değildir ve terör örgütlerine verdikleri desteği tekrar gözden geçirmelidir. DEAŞ'la mücadele ettiği gerekçesiyle bir terör örgütünü 'en iyi ortak' olarak adlandırmak, NATO müttefiklerine yakışmamaktadır."</p>
    </article>
  </body>
</html>