<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641087/%D8%AA%D9%84%D8%A7%D8%B4-%D8%B3%D8%AA%D8%A7%D8%B1%D9%87-%D8%B3%D8%A7%D8%A8%D9%82-%D9%85%DB%8C%D9%84%D8%A7%D9%86-%D8%A8%D8%B1%D8%A7%DB%8C-%D8%B4%DA%A9%D8%B3%D8%AA-%D8%B3%D8%B1%D8%B7%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T23:20:00+00:00"/>
    <meta property="og:title" content="تلاش ستاره سابق میلان برای شکست سرطان"/>
    <meta property="og:description" content="سینیشا میهایلوویچ سرمربی بولونیا که درگیر بیماری سرطان است از بیمارستان مرخص شد."/>
  </head>
  <body>
    <article>
      <h1>
        <a href="https://www.bultannews.com/fa/news/641087/%D8%AA%D9%84%D8%A7%D8%B4-%D8%B3%D8%AA%D8%A7%D8%B1%D9%87-%D8%B3%D8%A7%D8%A8%D9%82-%D9%85%DB%8C%D9%84%D8%A7%D9%86-%D8%A8%D8%B1%D8%A7%DB%8C-%D8%B4%DA%A9%D8%B3%D8%AA-%D8%B3%D8%B1%D8%B7%D8%A7%D9%86">تلاش ستاره سابق میلان برای شکست سرطان</a>
      </h1>
      <h2>سینیشا میهایلوویچ سرمربی بولونیا که درگیر بیماری سرطان است از بیمارستان مرخص شد.</h2>
      <address><time datetime="2019-11-20T23:20:00+00:00">20 Nov 2019, 23:20</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مدتی قبل خبر ناراحت کننده ابتلای سینیشا میهایلوویچ، سرمربی بولونیا به بیماری سرطان خون منتشر شد و وی علیرغم هدایت بولونیا روی نیمکت، روند درمانی خود را نیز آغاز کرده است. سینیشا میهایلوویچ که اخیرا در بیمارستان سنت اوروسولا در شهر بولونیا بستری شده بود، امروز بعد از طی کردن دوره های درمانی مرخص شد.</p>
      <p>آریانا، همسر سینیشا میهایلوویچ امروز با انتشار این اخبار و تصاویر در صفحه رسمی خود نوشت: امید و زیبایی وجود ندارد. حالا ما دوباره در خانه هستیم.</p>
      <p>سینیشا میهایلوویچ حالا و بعد از مرخص شدن از بیمارستان، فردا در کمپ نیکولا گالی حضور پیدا کرده و بازیکنان بولونیا زیر نظر وی تمرینات خود را از سر خواهند گرفت. در روزهای اخیر و بعد از دیدار مقابل پارما، تمرینات بولونیا به مدت سه روز پشت درهای بسته برگزار شده بود. اخبار حاکی از آن است سینیشا میهایلوویچ طی روزهای آتی دوباره برای ادامه روند درمان خود در بیمارستان بستری خواهد شد.</p>
    </article>
  </body>
</html>