<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/larian-studios-ruszylo-z-kampania-crowdfundingowa-divinity-original-sin-the-board-game.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T23:25:00+00:00"/>
    <meta property="og:title" content="Larian Studios ruszyło z kampanią crowdfundingową Divinity: Original Sin - The Board Game"/>
    <meta property="og:description" content="Twórcy ujawnili właśnie planszową adaptację popularnej serii Divinity: Original Sin. Gra trafiła na Kickstartera, gdzie zbierane są potrzebne środki."/>
  </head>
  <body>
    <article>
      <h1>Larian Studios ruszyło z kampanią crowdfundingową Divinity: Original Sin - The Board Game</h1>
      <h2>Twórcy ujawnili właśnie planszową adaptację popularnej serii Divinity: Original Sin. Gra trafiła na Kickstartera, gdzie zbierane są potrzebne środki.</h2>
      <address><time datetime="2019-11-20T23:25:00+00:00">20 Nov 2019, 23:25</time> by <a rel="author">Maria Wawrzyniak</a></address>
      <p><b>Larian Studios ruszyło właśnie z <a href="https://www.kickstarter.com/projects/larianstudios/divinity-original-sin-the-board-game">kampanią crowdfundingową</a> dla gry planszowej <i>Divinity: Original Sin – The Board Game</i> na platformie Kickstarter.</b> Twórcy zamierzają zebrać aż <b>160 tysięcy dolarów</b>, które mają posłużyć jedynie do <b>regularnego</b> <b>wzbogacania tytułu dodatkową zawartością</b>. Sama produkcja gry, za którą odpowiada <b>zespół Lynnvander Studios</b>, została już ufundowana przez firmę. W chwili pisania tej wiadomości kampania znalazła już ponad 1400 wspierających.</p>
      <figure>
        <img src="https://img6.gram.pl/nqxd20191120231023233dsoy.jpg"/>
      </figure>
      <p><i><b>Divinity: Original Sin – The Board Game</b></i><b> pozwoli na zabawę w pojedynkę lub oczywiście w gronie znajomych, maksymalnie trzech.</b> Rozgrywka ma opierać się na <b>elementach znanych z komputerowych dzieł Larian Studios</b>, a konkretniej drugiej odsłony serii. Będziemy więc <b>wybierać spośród czternastu klas, wytwarzać różne przedmioty, walczyć z napotkanymi po drodze przeciwnikami i podejmować ważne decyzje, które będą po części uzależnione od cech oraz zdolności naszych bohaterów</b>. Twórcy zdecydowali się na skorzystanie z <b>autorskiego systemu <i>Chronicle System</i></b>, więc do każdego egzemplarza gry będzie dołączony specjalny kod, dzięki któremu przesłany zostanie nam dziennik naszej przygody, a nasze decyzje będą mieć realny wpływ na to, jak będą wyglądać kolejne planszowe opowieści z Rivellon. <b>Autorzy zachęcają do wsparcia kampanii na Kickstarterze co najmniej kwotą 120 dolarów – wówczas otrzymamy darmową kopię <i>Divinity: Original Sin – The Board Game</i> z całą zawartością również z dodatkowych celów kampanii, gdzie przewidziano chociażby figurki czy pakiety zadań pobocznych. </b>Premiera planszówki została zaplanowana na<b> październik 2020 roku</b>. Poniżej możecie obejrzeć nagranie z sesji, którą rozegrali deweloperzy.</p>
      <p>https://youtu.be/WyU9F04MkcM</p>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>