<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/anatreptiki-martiria-gia-tin-kakopiisi-tis-11chronis-apo-ton-ierea"/>
    <meta property="og:site_name" content="Voria.gr"/>
    <meta property="article:published_time" content="2019-11-20T23:55:00+00:00"/>
    <meta property="og:title" content="ΑΝΑΤΡΕΠΤΙΚΗ ΜΑΡΤΥΡΙΑ ΓΙΑ ΤΗΝ ΚΑΚΟΠΟΙΗΣΗ ΤΗΣ 11ΧΡΟΝΗΣ ΑΠΟ ΤΟΝ ΙΕΡΕΑ"/>
    <meta property="og:description" content="Ο ιερέας είχε προφυλακιστεί για την υπόθεση και αρνείται κάθε κατηγορία ενώ κάνει λόγο για κατασκευασμένες και κατευθυνόμενες μαρτυρίες της ανήλικης"/>
  </head>
  <body>
    <article>
      <h1>ΑΝΑΤΡΕΠΤΙΚΗ ΜΑΡΤΥΡΙΑ ΓΙΑ ΤΗΝ ΚΑΚΟΠΟΙΗΣΗ ΤΗΣ 11ΧΡΟΝΗΣ ΑΠΟ ΤΟΝ ΙΕΡΕΑ</h1>
      <h2>Ο ιερέας είχε προφυλακιστεί για την υπόθεση και αρνείται κάθε κατηγορία ενώ κάνει λόγο για κατασκευασμένες και κατευθυνόμενες μαρτυρίες της ανήλικης</h2>
      <address><time datetime="2019-11-20T23:55:00+00:00">20 Nov 2019, 23:55</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Μία νέα εξέλιξη στην πολύκροτη υπόθεση της καταγγελίας της 11χρονης που φέρεται ότι έπεσε θύμα σεξουαλικής κακοποίησης από 57χρονο<b> ιερέα στη Μάνη</b> βλέπει το φως της δημοσιότητας.</p>
      <p>Σύμφωνα με το ρεπορτάζ του ANT1, κάτοικος της περιοχής, κατέθεσε τα όσα του είχε εκμυστηρευτεί ο ιερέας. «Μου είπε κοίτα να δεις που ο παππούς έχει κάνει πράγματα στη μικρή, ότι την έβαζε στα πόδια του, δεν φορούσε ρούχα ούτε ο παππούς ούτε και η μικρή και ότι η γιαγιά του γνώριζε» αναφέρει.</p>
      <p>«Ο αδελφός της μικρής τα πήγαινε καλά με τον ιερέα και κάποιες φορές όταν έπινε ο ιερέας, του γκρίνιαζε. Ήθελε να μείνει με τον παπά η μητέρα του και ευχόταν να πάνε όλα καλά και για την αδερφή του γιατί ασχολείται μαζί τους ο ιερέας και το παιδί θα πήγαινε σχολείο. Δεν πιστεύω ότι έχει κάνει αυτά για τα οποία κατηγορείται», καταλήγει</p>
      <p>Υπενθυμίζεται ότι ο ιερέας που είχε προφυλακιστεί για την υπόθεση<b> αρνείται κάθε κατηγορία</b> ενώ κάνει λόγο για κατασκευασμένες και κατευθυνόμενες μαρτυρίες της ανήλικης και υποστηρίζει πως είχε πολύ καλές σχέσεις μαζί της, ακόμα και όταν εκείνη φιλοξενήθηκε στο<b> «Χαμόγελο του Παιδιού»</b>, στο οποίο παραμένει η ανήλικη κοπέλα.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/60chronos-aselgouse-se-11chroni--tin-evaze-na-vlepi-pornografiko-iliko"/>
        <a href="https://www.voria.gr/article/aftos-ine-o-iereas-pou-aselgouse-se-12chrono-koritsi-sti-mani-foto"/>
      </related>
    </article>
  </body>
</html>