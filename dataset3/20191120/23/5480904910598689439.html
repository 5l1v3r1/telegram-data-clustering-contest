<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/u-hokejistu-toronta-skoncil-trener-babcock/1823458?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-20T23:27:00+00:00"/>
    <meta property="og:title" content="U hokejistů Toronta skončil trenér Babcock"/>
    <meta property="og:description" content="Toronto - U hokejistů Toronta skončil po sérii šesti porážek trenér Mike Babcock. Vedení Maple Leafs šestapadesátiletého Kanaďana odvolalo, jeho pravomoci převzal o 17 let mladší Sheldon Keefe, který dosud vedl farmářský tým Marlies v nižší AHL. V prohlášení to oznámil klubový prezident Brendan Shanahan."/>
  </head>
  <body>
    <article>
      <h1>U hokejistů Toronta skončil trenér Babcock</h1>
      <address><time datetime="2019-11-20T23:27:00+00:00">20 Nov 2019, 23:27</time> by <a rel="author" href="http://www.ctk.cz/" target="_blank">ČTK</a></address>
      <p>Toronto - U hokejistů Toronta skončil po sérii šesti porážek trenér Mike Babcock. Vedení Maple Leafs šestapadesátiletého Kanaďana odvolalo, jeho pravomoci převzal o 17 let mladší Sheldon Keefe, který dosud vedl farmářský tým Marlies v nižší AHL. V prohlášení to oznámil klubový prezident Brendan Shanahan.</p>
      <p>Babcock působil v Torontu pátým rokem, v uplynulých třech ročnících dovedl kanadský tým do play off, ale tam bylo vždy konečnou první kolo. V této sezoně Toronto vyhrálo jen devět z 23 zápasů a s 22 body je desáté ve Východní konferenci. Aktuální série bez vítězství je nejdelší od roku 2016.</p>
    </article>
  </body>
</html>