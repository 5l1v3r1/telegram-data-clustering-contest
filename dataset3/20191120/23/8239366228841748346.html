<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sadovyy_podyakuvav_yunym_lvivyanam_yaki_tsilyy_den_pratsyuvaly_zamist_posadovtsiv_331276.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T23:42:00+00:00"/>
    <meta property="og:title" content="Садовий подякував юним львів’янам, які цілий день працювали замість посадовців"/>
    <meta property="og:description" content="Сьогодні, 20 листопада, мерія Львова цілий день була під керівництвом юних львів’ян. Про це повідомляють у прес-службі ЛМР."/>
  </head>
  <body>
    <article>
      <h1>Садовий подякував юним львів’янам, які цілий день працювали замість посадовців</h1>
      <h2>Сьогодні, 20 листопада, мерія Львова цілий день була під керівництвом юних львів’ян. Про це повідомляють у прес-службі ЛМР.</h2>
      <address>
        <time datetime="2019-11-20T23:42:00+00:00">20 Nov 2019, 23:42</time>
      </address>
      <figure>
        <img src="https://galinfo.com.ua/media/gallery/intxt/d/i/dityvlmr.jpg"/>
        <figcaption>Мерія Львова цілий день була під керівництвом юних львів’ян</figcaption>
      </figure>
      <p>У межах проєкту «Великий день маленьких громадян», приуроченого 30-річчю Конвенції ООН про права дитини, юні львів’яни на 1 день випробовували на собі ролі посадовців міської ради. Понад 30 дітей вкінці дня поділились враженнями від своєї роботи з міським головою Львова та отримали подяки від громади міста за свою активну працю.</p>
      <p>«Ви сьогодні побачили невеликий відсоток тої деколи цікавої, деколи рутинної, деколи складної роботи. Весь цей механізм має працювати зранку до вечора щодня. Дякую вам», — зазначив міський голова Львова Андрій Садовий.</p>
      <p>Нагадаємо, у Львові відбувся проєкт «Великий день маленьких громадян». Сьогодні юні львів’яни на 1 день стали посадовцями міськради: проводили день за графіком міського голови, його заступників та керівників департаментів, брали участь у виїздах на локації по районах Львова чи навіть проводили робочі наради. Мета проєкту — дати дітям відчути свою важливість, незважаючи на вік.</p>
      <p>Також відбулась екскурсія для дітей молодшого віку (4−5 років) Львівською міською радою.</p>
      <p>Організатори заходу: Дитяча дорадча рада при Львівській міській раді, КУ Інститут міста, КУ Молодвіж.Центр.Львів, Управління «Служба у справах дітей» та інші підрозділи Львівської міської ради.</p>
      <figure>
        <iframe src="https://www.youtube.com/embed/RUJJFAHlRDA" width="640" height="360" data-service="Youtube" scrolling="no"/>
      </figure>
    </article>
  </body>
</html>