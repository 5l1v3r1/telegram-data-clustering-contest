<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382328/avrupadan-siyonist-israile-tepki-derhal-son-verin"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T23:25:00+00:00"/>
    <meta property="og:title" content="Avrupa'dan Siyonist İsrail'e tepki: Derhal son verin"/>
    <meta property="og:description" content="Birleşmiş Milletler Güvenlik Konseyi, kasım ayı toplantısında BM Daimi Temsilcisi Karen Pierce, Siyonist İsrail'in Filistin'deki yerleşim yerlerindeki yasa dışı yayılmaya tepki gösterdi."/>
  </head>
  <body>
    <article>
      <h1>Avrupa'dan Siyonist İsrail'e tepki: Derhal son verin</h1>
      <h2>Birleşmiş Milletler Güvenlik Konseyi, kasım ayı toplantısında BM Daimi Temsilcisi Karen Pierce, Siyonist İsrail'in Filistin'deki yerleşim yerlerindeki yasa dışı yayılmaya tepki gösterdi.</h2>
      <address>
        <time datetime="2019-11-20T23:25:00+00:00">20 Nov 2019, 23:25</time>
      </address>
      <p>Birleşmiş Milletler Güvenlik Konseyi (BMGK) kasım dönem başkanı İngiltere'nin BM Daimi Temsilcisi Karen Pierce, Konseyde Filistin sorunu ve Orta Doğu'daki gelişmelerin ele alınacağı oturum öncesi, AB üyesi 5 ülke adına ortak açıklama yaptı.</p>
      <p>Siyonist İsrail Rejimi'nin Filistin'deki yerleşim birimlerine yönelik tutumlarının değişmediğini söyleyen Pierce, Siyonist İsrail'in işgal altındaki Filistin topraklarındaki tüm yerleşim faaliyetlerinin uluslararası hukuka göre yasa dışı olduğunu, iki devletli çözümü ve kalıcı barışı yıprattığını belirtti.</p>
      <p>Söz konusu açıklama üzerinden Pierce, Siyonist İsrail'e tüm yerleşim faaliyetlerine son vermesi çağrısı yaptı.</p>
      <p>Batı Şeria'nın olası ilhakına yönelik çağrıların ise endişe verici olduğunu ifade eden Pierce, <b>"Gerçekçi ve uygulanabilir tek yol olan müzakere edilmiş iki devletli çözüm sürecini desteklemeye devam edeceğiz"</b> açıklamasını yaptı.</p>
    </article>
  </body>
</html>