<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/zpravy-domov/praha-pozar-autobus-hasici-na-porici-bila-labut-hotel-imperial_1911202320_ako"/>
    <meta property="og:site_name" content="iROZHLAS"/>
    <meta property="article:published_time" content="2019-11-20T23:20:00+00:00"/>
    <meta property="og:title" content="V centru Prahy hořel výletní autobus. Požár poškodil i fasádu vedlejšího domu"/>
    <meta property="og:description" content="Plameny vůz zcela zničily. Přivolaným hasičům se požár podařilo po zhruba deseti minutách uhasit. Nikdo nebyl zraněn."/>
  </head>
  <body>
    <article>
      <h1>V centru Prahy hořel výletní autobus. Požár poškodil i fasádu vedlejšího domu</h1>
      <address><time datetime="2019-11-20T23:20:00+00:00">20 Nov 2019, 23:20</time> by <a rel="author">Anna Kottová</a></address>
      <p>
        <b>U hotelu Imperial v pražské ulici Na Poříčí začal ve středu večer hořet výletní autobus. Plameny vůz zcela zničily. Přivolaným hasičům se požár podařilo po zhruba deseti minutách uhasit. Nikdo nebyl zraněn.</b>
      </p>
      <p>„Zplodiny hoření poškodily fasádu vedlejšího domu. Příčinou požáru byla technická závada,“ upřesnili na twitteru pražští hasiči.</p>
      <p>„Autobus byl bez cestujících. Jel s ním pouze řidič,“ dodal následně mluvčí hasičů Martin Kavka. Předběžný odhad škody je podle serveru Seznam Zprávy 1,5 milionu.</p>
      <figure>
        <iframe data-src="https://twitter.com/crudo/status/1197271510353928192?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kvůli jejich zásahu byla také v ulici Na Poříčí krátce zastavena doprava. Řidiči a také cestující v tramvajích a autobusech proto museli počítat se zdržením. Provoz byl následně obnoven.</p>
      <figure>
        <iframe data-src="https://twitter.com/HasiciPraha/status/1197274268100431879?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/HasiciPraha/status/1197271210314342400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://www.google.com/maps/embed?pb=!1m18!1m12!1m3!1d8610.153349103175!2d14.424172089779857!3d50.08977095254297!2m3!1f0!2f0!3f0!3m2!1i1024!2i768!4f13.1!3m3!1m2!1s0x470b949558c1bf45%3A0x3e23e41bd7132c7e!2sArt%20Deco%20Imperial%20Hotel!5e0!3m2!1scs!2scz!4v1574288124361!5m2!1scs!2scz" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <related>
        <h4>Související články</h4>
        <a href="https://www.irozhlas.cz/zpravy-domov/kamery-sledovani-praha-policie-zlocin-soukromi_1911200600_cib"/>
      </related>
    </article>
  </body>
</html>