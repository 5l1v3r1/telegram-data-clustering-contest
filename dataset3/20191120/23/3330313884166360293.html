<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904561/-de-goal-van-luuk-de-jong-tegen-noord-ierland-verzekert-hem-van-de-ek-selectie-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T23:35:00+00:00"/>
    <meta property="og:title" content="'De goal van Luuk de Jong tegen Noord-Ierland verzekert hem van de EK-selectie'"/>
    <meta property="og:description" content="Luuk de Jong is volgens de tafelgasten bij Voetbalpraat op FOX Sports al wel zeker van een plekje in de EK-selectie. Ook wanneer de spits van Sevilla een matig seizoen draait en Wout Weghorst in Duitsland de netten regelmatig weet te vinden, zal De Jong de voorkeur krijgen. Ondanks een matige wedstrijd van De Jong tegen Estland verwacht Maarten Wijffels, voetbaljournalist van het AD, dat de spits een plek in de EK-selectie mag verwachten. &quot;Hij gaat mee als pinchhitter, want als er iemand is die Koeman heeft terugbetaald voor het vertrouwen is het De Jong wel&quot;, zegt hij tijdens Voetbalpraat. &quot;Die goal tegen Noord-Ierland brengt hem naar het EK.&quot;"/>
  </head>
  <body>
    <article>
      <h1>'De goal van Luuk de Jong tegen Noord-Ierland verzekert hem van de EK-selectie'</h1>
      <address>
        <time datetime="2019-11-20T23:35:00+00:00">20 Nov 2019, 23:35</time>
      </address>
      <p>
        <b>Luuk de Jong is volgens de tafelgasten bij Voetbalpraat op FOX Sports al wel zeker van een plekje in de EK-selectie. Ook wanneer de spits van Sevilla een matig seizoen draait en Wout Weghorst in Duitsland de netten regelmatig weet te vinden, zal De Jong de voorkeur krijgen.</b>
      </p>
      <p>Ondanks een matige wedstrijd van De Jong tegen Estland verwacht Maarten Wijffels, voetbaljournalist van het AD, dat de spits een plek in de EK-selectie mag verwachten. "Hij gaat mee als pinchhitter, want als er iemand is die Koeman heeft terugbetaald voor het vertrouwen is het De Jong wel", zegt hij tijdens <a href="https://www.foxsports.nl/video/3148452/aanvallers-oranje-onder-loep-met-luuk-jong-wordt-het-een-ander-verhaal/">Voetbalpraat</a>. "Die goal tegen Noord-Ierland brengt hem naar het EK."</p>
      <p>Tegen zwakkere tegenstanders kan De Jong ook nog eens als eerste spits fungeren, denkt Wijffels. "Je zal op het EK maar tegen Finland spelen", legt hij zijn redenering uit. "Dan kan het best zo zijn dat je met een targetman wil beginnen. Luuk de Jong is gewoon één van de beste koppers van Europa, dus die moet zeker mee. Ook als hij uit vorm is en Weghorst goed speelt in Duitsland."</p>
    </article>
  </body>
</html>