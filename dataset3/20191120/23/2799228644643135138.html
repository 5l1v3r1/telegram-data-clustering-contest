<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/entertainment/shah-rukh-khan-congratulate-acid-attack-survivor-anupama-bollywood-actor-shah-rukh-khan-meer-foundation-organisation-acid-attack-survivor-anupama-marriage-king-khan-congratulate-anapama-new-journey"/>
    <meta property="og:site_name" content="inkhabar"/>
    <meta property="article:published_time" content="2019-11-20T23:47:00+00:00"/>
    <meta property="og:title" content="Shah Rukh Khan Congratulate Acid Attack survivor Anupama: एसिड अटैक सरवाइवर अनुपमा की शादी पर शाहरुख खान ने भेजा दिल छू लेने वाला मैसेज"/>
    <meta property="og:description" content="Shah Rukh Khan Congratulate Acid Attack survivor Anupama: बॉलीवुड के शाहरुख खान ना सिर्फ एक अच्छे एक्टर हैं बल्कि वह एक सामाजिक कार्यकर्ताओं में से एक हैं. शाहरुख एक एनजीओ से जुड़े हुए हैं, जिसका नाम है मीर फाउंडेशन. ये संस्था बर्न और एसिड अटैक सर्वाइवर्स के लिए सुधारात्मक कार्य करती है. आज शाहरुख ने अनुपमा को उनकी शादी की बधाई दी है. बात दें कि अनुपमा एसिड अटैक सर्वाइवर है."/>
  </head>
  <body>
    <article>
      <h1>Shah Rukh Khan Congratulate Acid Attack survivor Anupama: एसिड अटैक सरवाइवर अनुपमा की शादी पर शाहरुख खान ने भेजा दिल छू लेने वाला मैसेज</h1>
      <h2>Shah Rukh Khan Congratulate Acid Attack survivor Anupama: बॉलीवुड के शाहरुख खान ना सिर्फ एक अच्छे एक्टर हैं बल्कि वह एक सामाजिक कार्यकर्ताओं में से एक हैं. शाहरुख एक एनजीओ से जुड़े हुए हैं, जिसका नाम है मीर फाउंडेशन. ये संस्था बर्न और एसिड अटैक सर्वाइवर्स के लिए सुधारात्मक कार्य करती है. आज शाहरुख ने अनुपमा को उनकी शादी की बधाई दी है. बात दें कि अनुपमा एसिड अटैक सर्वाइवर है.</h2>
      <address><time datetime="2019-11-20T23:47:00+00:00">20 Nov 2019, 23:47</time> by <a rel="author">Pallawi kumari</a></address>
      <p><b>बॉलीवुड डेस्क, मुंबई.</b> बॉलीवुड के शाहरुख खान सिर्फ नाम के ही बादशाह नहीं बल्कि काम के भी बादशाह है. इसका परिचय इस बात से मिलता है कि शाहरुख मीर फाउंडेशन जैसी संस्था के साथ मिलकर समाज सुधार में अपना योगदान देते हैं. वह हर अवसर पर इस संस्था में जाते हैं. <br/><br/>हाल ही में महिला दिवस और दीवाली के मौके पर भी शाहरुख ने मीर फाउंडेशन में कई बर्न और एसिड अटैक सर्वाइवर के साथ मनाई. शाहरुख कई साल से इस फाउंडेशन से जुड़े हुए हैं. आज शाहरुख ने इसी फाउंडेशन की एसिड सर्वाइवर अनुपमा को अपने ट्विटर पर बधाई दी है. <br/><br/>शाहरुख ने ट्विटर पर अनुपमा के शादी की और अनुपमा के साथ अपनी फोटो शेयर करते हुए इस नवविवाहित जोड़े को बधाई दी. इसके साथ ही उन्होंने अनुपमा के पति जगदीप सिंह की भी काफी तारीफ की. शाहरुख ने ट्विटर पर बधाई देते हुए लिखा- अनुपमा को जीवन की इस नई यात्रा के लिए बधाई और मेरा प्यार. यह प्यार रोशनी और खुशी से भरा हो.यू आर द मैन जगदीप. तुम दोनों का खुश होना इस संघ के लिए दोगुनी खुशी का कारण हो सकता है.</p>
      <figure>
        <iframe data-src="https://twitter.com/iamsrk/status/1197192844244471808?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इससे पहले भी शाहरुख ने मीर फाउंडेशन के लगभग 50 एसिड अटैक सर्वाइवर्स की सर्जरी करवाने में काफी मदद की थी. उनके इस सहारनीय काम की जितनी तारीफ की जाए कम है. शाहरुख के इस नेक काम के लिए उन्हें पिछले साल डेविस में आयोजित वर्ल्ड इकोनॉमिक फोरम 2018 में एसिड अटैक सर्वाइवर्स के प्रति उनके काम को लेकर क्रिस्टल अवार्ड से सम्मानित किया गया था.<br/><br/>आपको बता दें कि मीर फाउंडेशन का नाम शाहरुख के पिता के नाम पर रखा गया है. उनके पिता का नाम मीर ताज मोहम्मद खान था. इस फाउंडेशन के लिए शाहरुख खान ने पिछले साल 2018 में फादर्स डे के दिन Meerfoundation.org वेबसाइट को भी लॉन्च किया. मीर फाउंडेशन बर्न और एसिड अटैक महिलाओं की मदद करने के साथ साथ बाढ़ पीड़ितों के लिए राशि जुटाना, पैरा एथलीटों को व्हीलचेयर अपलब्ध कराना और स्वास्थ्य शिविर का आयोजन कराना जैसे काम भी करती है.<br/><br/>Also Read:<br/><br/><a href="https://www.inkhabar.com/entertainment/bigg-boss-13-full-dhamaal-happening-in-bigg-boss-13-house-race-between-siddharth-shukla-and-asim-riaz-who-will-be-the-winner-of-this-time">Bigg Boss 13: बिग बॉस के घर का मास्टरमाइंड जिसकी वजह से सिद्धार्थ शुक्ला और असीम रियाज के बीच हुई गाली-गलौज और हाथापाई</a><br/><br/><a href="https://www.inkhabar.com/entertainment/paresh-rawal-comedy-scenes-from-movies-watch-bhagambhag-chup-chup-ke-hera-pheri-awara-paagal-deewana-andaz-apna-apnajudaai-comedy-scenes">Paresh Rawal Comedy Scenes From Movies: बॉलीवुड की इन फिल्मों के सीन में परेश रावल की कॉमेडी देख हंसी रोक पाना हो जाएगा मुश्किल</a><br/><br/> </p>
    </article>
  </body>
</html>