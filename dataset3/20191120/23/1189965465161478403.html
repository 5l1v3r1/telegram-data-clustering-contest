<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260046/ereyna-gia-tin-parapompi-tramp-stamatiste-amesos-to-kynigi-magisson-leei-o-amerikanos-proedros"/>
    <meta property="og:site_name" content="LiFO"/>
    <meta property="article:published_time" content="2019-11-20T23:39:00+00:00"/>
    <meta property="og:title" content="Έρευνα για την παραπομπή Τραμπ: «Σταματήστε αμέσως το κυνήγι μαγισσών», λέει ο Αμερικανός πρόεδρος"/>
    <meta property="og:description" content="«Το κυνήγι μαγισσών πρέπει να σταματήσει αμέσως» διαμηνύει ο Ντόναλντ Τραμπ"/>
  </head>
  <body>
    <article>
      <h1>Έρευνα για την παραπομπή Τραμπ: «Σταματήστε αμέσως το κυνήγι μαγισσών», λέει ο Αμερικανός πρόεδρος</h1>
      <h2>«Το κυνήγι μαγισσών πρέπει να σταματήσει αμέσως» διαμηνύει ο Ντόναλντ Τραμπ</h2>
      <address><time datetime="2019-11-20T23:39:00+00:00">20 Nov 2019, 23:39</time> by <a rel="author">NEWSROOM</a></address>
      <p>
        <b>Ο <a href="https://www.lifo.gr/tags/%CE%9D%CF%84%CF%8C%CE%BD%CE%B1%CE%BB%CE%BD%CF%84+%CE%A4%CF%81%CE%B1%CE%BC%CF%80">Ντόναλντ Τραμπ</a> άφησε να διαφανεί σήμερα ο θυμός του, ενώ ο Αμερικανός πρεσβευτής στην Ευρωπαϊκή Ένωση κατέθετε στο Κογκρέσο, αξιώνοντας η έρευνα σε βάρος του για την παραπομπή του με το αίτημα της καθαίρεσης να σταματήσει «Αμέσως».</b>
      </p>
      <p>«Αυτό το Κυνήγι Μαγισσών πρέπει να σταματήσει τώρα. Είναι τόσο επιζήμιο για τη χώρα μας!» έγραψε στο Twitter πρόεδρος των ΗΠΑ.</p>
      <p>Λίγο νωρίτερα, στην κατάθεσή του ενώπιον του Κογκρέσου, ο Γκόρντον Σόντλαντ, ένας διπλωμάτης που θεωρείται φίλα προσκείμενος στον Τραμπ, τον ενέπλεξε άμεσα στα αμφιλεγόμενα αιτήματα που διατυπώθηκαν προς την Ουκρανία, για τα οποία ακριβώς έχει ξεκινήσει αυτή η έρευνα.</p>
      <figure>
        <iframe data-src="https://twitter.com/realDonaldTrump/status/1197227384878927873?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ο πρόεδρος των ΗΠΑ Ντόναλντ Τραμπ πήρε αποστάσεις από τον Γκόρντον Σόντλαντ. «Δεν τον γνωρίζω πολύ καλά. Δεν του έχω μιλήσει πολύ», δήλωσε ο Τραμπ από τους κήπους του Λευκού Οίκου, προτού διαβάσει σημειώσεις, οι οποίες καταδεικνύουν σύμφωνα με τον ίδιο, ότι δεν διατύπωσε ποτέ κάποιο αίτημα στον Ουκρανό ομόλογό του σχετικά με έναν πολιτικό αντίπαλό του.</p>
      <p>Σε ένα tweet με ημερομηνία 8 Οκτωβρίου, ο Ντόναλντ Τραμπ εμφανιζόταν πιο εγκάρδιος προς τον Σόντλαντ, τον οποίο ο ίδιος διόρισε. «Θα μου άρεσε ο πρεσβευτής, ένας πραγματικά καλός άνθρωπος κι ένας σπουδαίος Αμερικανός να καταθέσει», είχε γράψει ο Αμερικανός πρόεδρος.</p>
      <p>Ο Γκόρντον Σόντλαντ είπε στο Κογκρέσο ότι οι συναλλαγές του με την Ουκρανία έγιναν έπειτα από άμεση εντολή του Ντόναλντ Τραμπ κι ότι υπήρξε δούναι και λαβείν προς όφελος του προέδρου των ΗΠΑ.</p>
      <p>
        <i>Με πληροφορίες από ΑΠΕ-ΜΠΕ/AFP/Reuters/dpa</i>
      </p>
    </article>
  </body>
</html>