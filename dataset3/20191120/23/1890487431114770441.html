<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520765-20-listopadu-tohle-potrebujete-vedet-nejen-o-stredecnim-obchodovani-na-americkych-burzach/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T23:37:51+00:00"/>
    <meta property="og:title" content="20. listopadu: Tohle potřebujete vědět nejen o středečním obchodování na amerických burzách"/>
    <meta property="og:description" content="Akcie ve Spojených státech ve středu oslabovaly vlivem zprávy o tom, že Spojené státy a Čína možná nedokončí první fázi obchodní dohody letos, ale až v příštím roce. Zápis z říjnového zasedání americké centrální banky trh příliš neovlivnil."/>
  </head>
  <body>
    <article>
      <h1>20. listopadu: Tohle potřebujete vědět nejen o středečním obchodování na amerických burzách</h1>
      <address><time datetime="2019-11-20T23:37:51+00:00">20 Nov 2019, 23:37</time> by <a rel="author">Research</a></address>
      <p>
        <i><a href="https://akcie-cz.kurzy.cz/">Akcie</a> ve Spojených státech ve středu oslabovaly vlivem zprávy o tom, že Spojené státy a Čína možná nedokončí první fázi obchodní dohody letos, ale až v příštím roce. Zápis z říjnového zasedání americké centrální banky trh příliš neovlivnil.</i>
      </p>
      <p>Index <a href="https://www.kurzy.cz/akcie-svet/">Dow</a> klesl o 0,4 % na 27 821,09 bodu, širší <a href="https://www.kurzy.cz/akcie-usa/s-and-p-500-7/">S&amp;P 500</a> se snížil o 0,38 % na 3 108,46 bodu a index technologického trhu <a href="https://www.kurzy.cz/akcie-svet/">Nasdaq Composite</a> klesl o 0,51 % na 8 526,73 bodu. Index volatility VIX se snížil o 0,62 % na 12,78 bodu a výnos 10letých vládních <a href="https://www.kurzy.cz/dluhopisy/">dluhopisů</a> USA klesl o čtyři bazické body na 1,74 %.</p>
      <figure>
        <img src="https://img1.kurzy.cz/zpravy/obrazky/65/520765-20-listopadu-tohle-potrebujete-vedet-nejen-o-stredecnim-obchodovani-na-americkych-burzach/sec_172039107_w651h374.png"/>
      </figure>
      <p>Prezident <a href="https://www.kurzy.cz/tema/donald-trump/">Donald Trump</a> a ministr financí Steven Mnuchin na tiskové konferenci 11. října uvedli, že první fáze obchodní dohody by mohla být podepsána během pěti týdnů. Tato doba už uplynula, na podpis dohody se stále čeká a rozhovory se podle zdrojů Reuters asi komplikují. Peking podle všeho požaduje výraznější snížení cel, na což Washington reaguje zvyšováním vlastních požadavků.</p>
      <p>Experti na obchod a lidé blízcí Bílému domu ve středu agentuře Reuters ve světle těchto a dalších okolností řekli, že první fázi dohody by Peking a Washington mohly podepsat až příští rok.</p>
      <p>Zápis z říjnového zasedání americké centrální banky podpořil očekávání, že <a href="https://www.kurzy.cz/tema/fed/">Fed</a> už se letos k dalšímu snížení úroků nechystá. <a href="https://www.kurzy.cz/tema/fed/">Americká centrální banka</a> na říjnovém zasedání potřetí v letošním roce snížila svou základní <a href="https://www.kurzy.cz/urokove-sazby/">úrokovou sazbu</a> o čtvrt procentního bodu. </p>
      <p>
        <b>Další článek: <a href="https://www.investicniweb.cz/_preview_/akcie-nedejte-na-prvni-dojem-aneb-falesne-signaly-vsude-kolem-nas/">Akcie: Nedejte na první dojem aneb Falešné signály všude kolem nás</a></b>
      </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/438579-20-listopadu-tohle-potrebujete-vedet-nejen-o-pondelnim-obchodovani-na-americkych-burzach/"/>
        <a href="https://www.kurzy.cz/zpravy/474115-20-listopadu-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/487311-20-brezna-tohle-potrebujete-vedet-nejen-o-stredecnim-obchodovani-na-americkych-burzach/"/>
        <a href="https://www.kurzy.cz/zpravy/419494-20-brezna-tohle-potrebujete-vedet-nejen-o-pondelnim-obchodovani-na-americkych-burzach/"/>
        <a href="https://www.kurzy.cz/zpravy/415606-20-ledna-tohle-potrebujete-vedet-nejen-o-patecnim-obchodovani-na-americkych-burzach/"/>
        <a href="https://www.kurzy.cz/zpravy/383214-20-cervence-tohle-potrebujete-vedet-nejen-o-pondelnim-obchodovani-na-americkych-burzach/"/>
        <a href="https://www.kurzy.cz/zpravy/407780-20-zari-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/384468-20-srpna-tohle-potrebujete-vedet-nejen-o-ctvrtecnim-obchodovani-na-americkych-burzach/"/>
        <a href="https://www.kurzy.cz/zpravy/400364-20-kvetna-tohle-potrebujete-vedet-nejen-o-patecnim-obchodovani-na-americkych-burzach/"/>
        <a href="https://www.kurzy.cz/zpravy/404308-20-cervence-tohle-potrebujete-vedet-nejen-o-stredecnim-obchodovani-na-americkych-burzach/"/>
        <a href="https://www.kurzy.cz/zpravy/413809-20-prosince-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/388512-20-rijna-tohle-potrebujete-vedet-nejen-o-uternim-obchodovani-na-americkych-burzach/"/>
      </related>
    </article>
  </body>
</html>