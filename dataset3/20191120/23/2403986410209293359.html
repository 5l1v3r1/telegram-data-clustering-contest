<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/pro_shho_breshut_choloviki_y_zhinki_koli_mova_zahodit_pro_seks_n1236923"/>
    <meta property="og:site_name" content="24 Канал"/>
    <meta property="article:published_time" content="2019-11-20T23:47:00+00:00"/>
    <meta property="og:title" content="Про що брешуть чоловіки й жінки, коли мова заходить про секс"/>
    <meta property="og:description" content="Чи розповідаєте ви про своє сексуальне життя? А коли розмовляєте про інтим, завжди говорите правду? Можливо, деякі факти з розповідей партнера у вас викликають підозри? Про що ж зазвичай люблять перебільшувати чи навпаки замовчувати люди, коли говорять про секс."/>
  </head>
  <body>
    <article>
      <h1>Про що брешуть чоловіки й жінки, коли мова заходить про секс</h1>
      <address><time datetime="2019-11-20T23:47:00+00:00">20 Nov 2019, 23:47</time> by <a rel="author" href="https://24tv.ua/health/item_tag7190/" target="_blank">Едуард Хомченко</a></address>
      <p>
        <b>Чи розповідаєте ви про своє сексуальне життя? А коли розмовляєте про інтим, завжди говорите правду? Можливо, деякі факти з розповідей партнера у вас викликають підозри? Про що ж зазвичай люблять перебільшувати чи навпаки замовчувати люди, коли говорять про секс.</b>
      </p>
      <p>Британська соціальна організація <a href="https://metro.co.uk/2019/03/15/men-women-lie-comes-sex-8907009/">Незаконні контакти</a> опитала близько 2000 чоловіків і жінок, аби з'ясувати поширені неправдиві речі, що стосуються сексу.</p>
      <blockquote>Читайте також :<a href="https://24tv.ua/health/10_oznak_yaki_vkazuyut_na_problemi_z_seksom_n1214798">10 ознак, які вказують на проблеми з сексом</a></blockquote>
      <h3>Очікувано – між статями є відмінності</h3>
      <p>Найпопулярніша жіноча брехня – кількість партнерів, з якими вони мали сексуальні зв’язки, а чоловіки найчастіше заперечували зраду.</p>
      <p>Наступна поширена сексуальна брехня жінок – симуляція оргазму і фраза "Я тебе люблю". В той час як чоловіки заперечують, що дивляться порно.</p>
      <p>Через страх відштовхнути партнера 44% чоловіків заявили, що приховували свою невірність, а понад 50% жінок зазначили, що через ту ж причину не повідомляли реальну цифру своїх минулих сексуальних партнерів.</p>
      <figure>
        <video src="https://media.giphy.com/media/veAy5UOhBdS3C/giphy.gif" autoplay="" loop=""/>
      </figure>
      <h3>Про що брешуть жінки</h3>
      <ol>
        <li>Щодо реальної кількості сексуальних партнерів.</li>
        <li>Симулюють оргазм.</li>
        <li>Кажуть партнеру "Я люблю тебе", хоч насправді не відчувають цього.</li>
        <li>Перебільшують частоту статевих актів.</li>
        <li>Брешуть щодо якості сексу – кажуть, що він був чудовим, коли насправді це було не так.</li>
        <li>Переконують, що не люблять порно.</li>
        <li>Не зізнаються, що мастурбують.</li>
      </ol>
      <blockquote>Читайте також: <a href="https://24tv.ua/health/yak_masturbatsiya_vplivaye_na_seksualne_zdorovya_zhinki_n1183161">Як мастурбація впливає на сексуальне здоров'я жінки</a></blockquote>
      <figure>
        <video src="https://media.giphy.com/media/tFfJVY52hz0kM/giphy.gif" autoplay="" loop=""/>
      </figure>
      <h3>Про що брешуть чоловіки</h3>
      <ol>
        <li>"Я ніколи не зраджував".</li>
        <li>"Я не дивлюсь порно".</li>
        <li>"Я не часто мастурбую".</li>
        <li>Роблять компліменти партнерці, коли насправді так не вважають.</li>
        <li>Перебільшують щодо кількості сексуальних партнерок.</li>
        <li>Виправдовуються за поганий секс фразою: "Зазвичай це триває набагато довше".</li>
        <li>Кажуть "Я люблю тебе", коли цього не відчувають.</li>
      </ol>
      <p>Переконують, що ніколи не фантазують про секс з іншими жінками.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>