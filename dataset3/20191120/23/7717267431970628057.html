<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/ekimithi-o-proin-archiepiskopos-thiatiron-ke-megalis-vretanias"/>
    <meta property="og:site_name" content="Voria.gr"/>
    <meta property="article:published_time" content="2019-11-20T23:00:00+00:00"/>
    <meta property="og:title" content="ΕΚΟΙΜΗΘΗ Ο ΠΡΩΗΝ ΑΡΧΙΕΠΙΣΚΟΠΟΣ ΘΥΑΤΕΙΡΩΝ ΚΑΙ ΜΕΓΑΛΗΣ ΒΡΕΤΑΝΙΑΣ"/>
    <meta property="og:description" content="Για την εκδημία του Αρχιεπισκόπου Γρηγορίου, η Αρχιεπισκοπή Θυατείρων και Μεγάλης Βρετανίας, εξέδωσε ανακοίνωση, στην οποία εκφράζει την λύπη της"/>
  </head>
  <body>
    <article>
      <h1>ΕΚΟΙΜΗΘΗ Ο ΠΡΩΗΝ ΑΡΧΙΕΠΙΣΚΟΠΟΣ ΘΥΑΤΕΙΡΩΝ ΚΑΙ ΜΕΓΑΛΗΣ ΒΡΕΤΑΝΙΑΣ</h1>
      <h2>Για την εκδημία του Αρχιεπισκόπου Γρηγορίου, η Αρχιεπισκοπή Θυατείρων και Μεγάλης Βρετανίας, εξέδωσε ανακοίνωση, στην οποία εκφράζει την λύπη της</h2>
      <address><time datetime="2019-11-20T23:00:00+00:00">20 Nov 2019, 23:00</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Απεβίωσε σήμερα ο πρώην αρχιεπίσκοπος Θυατείρων και Μεγάλης Βρετανίας,<b> Γρηγόριος</b>, σε ηλικία 91 ετών.</p>
      <p>Ο Γρηγόριος που τελούσε τα καθήκοντα του Αρχιεπισκόπου από το 1988, <b>παραιτήθηκε φέτος το καλοκαίρι,</b> εξαιτίας των προβλημάτων υγείας που αντιμετώπιζε, και αντικαταστάθηκε από το νέο Αρχιεπίσκοπο Νικήτα.</p>
      <p>Για την εκδημία του επί σειρά ετών Αρχιεπισκόπου Γρηγορίου, η Αρχιεπισκοπή Θυατείρων και Μεγάλης Βρετανίας, εξέδωσε ανακοίνωση, στην οποία εκφράζει την λύπη της.</p>
      <p>Ο μακαριστός αρχιεπίσκοπος γεννήθηκε στο Μαραθόβουνο Κύπρου, το 1928, εκάρη μοναχός το 1951, και στη συνέχεια χειροτονήθηκε πρεσβύτερος. Εξελέγη επίσκοπος Τροπαίου και ανέλαβε τη διοίκηση της ελληνικής ορθόδοξης κοινότητας Απόστολου Βαρνάβα βόρειου Λονδίνου, το 1970. Το 1988 εξελέγη Αρχιεπίσκοπος Θυατείρων και Μεγάλης Βρετανίας.</p>
    </article>
  </body>
</html>