<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/police/item/489654-xalkidiki-taksi-epese-sti-thalassa-logo-tis-entonis-broxoptosis"/>
    <meta property="og:site_name" content="thestival.gr"/>
    <meta property="article:published_time" content="2019-11-20T23:35:00+00:00"/>
    <meta property="og:title" content="Χαλκιδική: Ταξί έπεσε στη θάλασσα λόγω της έντονης βροχόπτωσης"/>
    <meta property="og:description" content="Στη θάλασσα κατέληξε σήμερα το μεσημέρι ένα ταξί, στην περιοχή της Νέας Τρίγλιας στη Χαλκιδική, το οποίο παρασύρθηκε από όμβρια ύδατα λόγω των έντονων βροχοπτώσεων που επικρατούσαν στην περιοχή."/>
  </head>
  <body>
    <article>
      <h1>Χαλκιδική: Ταξί έπεσε στη θάλασσα λόγω της έντονης βροχόπτωσης</h1>
      <address><time datetime="2019-11-20T23:35:00+00:00">20 Nov 2019, 23:35</time> by <a rel="author">Βαγγελης Κοκολακος</a></address>
      <p>Στη θάλασσα κατέληξε σήμερα το μεσημέρι ένα ταξί, στην περιοχή της Νέας Τρίγλιας στη Χαλκιδική, το οποίο παρασύρθηκε από όμβρια ύδατα λόγω των έντονων βροχοπτώσεων που επικρατούσαν στην περιοχή.</p>
      <p>Στο σημείο μετέβησαν στελέχη Λ.Σ.-ΕΛ.ΑΚΤ. όπου διαπίστωσαν ότι ο οδηγός και μοναδικός επιβαίνοντας σε αυτό είχε εξέλθει με ίδια μέσα, καλά στην υγεία του, ενώ το όχημα παρέμεινε εντός της θάλασσας.</p>
      <p>Από το συμβάν δεν προκλήθηκε θαλάσσια ρύπανση, ενώ το όχημα πρόκειται να ανελκυθεί με μέριμνα της εταιρείας στην οποία είναι ασφαλισμένο.</p>
      <p>Προανάκριση διενεργείται από το Β΄ Λιμενικό Τμήμα Νέων Μουδανιών του Κεντρικού Λιμεναρχείου Θεσσαλονίκης.</p>
      <p>
        <i>*φωτογραφία αρχείου</i>
      </p>
    </article>
  </body>
</html>