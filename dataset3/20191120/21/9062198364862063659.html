<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382286/iran-rusyadan-5-milyar-dolar-kredi-alacak"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T21:44:00+00:00"/>
    <meta property="og:title" content="İran Rusya'dan 5 milyar dolar kredi alacak"/>
    <meta property="og:description" content="İran Rusya'dan 5 milyar dolar kredi alacak"/>
  </head>
  <body>
    <article>
      <h1>İran Rusya'dan 5 milyar dolar kredi alacak</h1>
      <h2>İran Enerji Bakanı Rıza Erdekaniyan, demir yolu hattı ve enerji projeleri için Rusya'dan 5 milyar dolar borç alacaklarını belirtti.</h2>
      <address>
        <time datetime="2019-11-20T21:44:00+00:00">20 Nov 2019, 21:44</time>
      </address>
      <p>Bakan Erdekaniyan, devlet medyasında yer alan açıklamasında, İran Meclisi tarafından şubat ayında onaylanan kredinin kullanıma geçirilmesiyle ilgili yarın Moskova'yı ziyaret edeceğini ve Rus mevkidaşı Aleksandr Novak ile bir araya geleceğini söyledi.</p>
      <p>Erdekaniyan, Moskova'dan alınacak kredinin Hürmüzgan eyaletindeki 1400 megavatlık elektrik santrali ve demir yolu hatlarının ihyasında kullanılacağını aktardı.</p>
      <p>İran Meclisi, şubat ayında hükümetin Rusya'dan altyapı yatırımları ve projeler için 5 milyar dolar kredi almasını öngören yasayı onaylamıştı.</p>
    </article>
  </body>
</html>