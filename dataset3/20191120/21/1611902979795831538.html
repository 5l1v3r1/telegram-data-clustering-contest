<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/20/zderzenie-ciezarowki-z-lokomotywa-na-niestrzezonym-przejezdzie-kolejowym-foto/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-20T21:50:33+00:00"/>
    <meta property="og:title" content="Zderzenie ciężarówki z lokomotywą na niestrzeżonym przejeździe kolejowym [FOTO]"/>
    <meta property="og:description" content="Do wypadku doszło na przejeździe kolejowym na przy ul. Czystej w Czechowicach-Dziedzicach."/>
  </head>
  <body>
    <article>
      <h1>Zderzenie ciężarówki z lokomotywą na niestrzeżonym przejeździe kolejowym [FOTO]</h1>
      <address><time datetime="2019-11-20T21:50:33+00:00">20 Nov 2019, 21:50</time> by <a rel="author" href="https://nczas.com/author/tw/" target="_blank">TW</a></address>
      <p>
        <b>Do wypadku doszło na przejeździe kolejowym na przy ul. Czystej w Czechowicach-Dziedzicach.</b>
      </p>
      <p>W zderzeniu uczestniczyły ciągnik siodłowy wraz z naczepą oraz lokomotywa pociągu. Ruch kolejowy na linii Katowice – Wisła został wstrzymany.</p>
      <p>Według wstępnych ustaleń policjantów ruchu drogowego, 50-latek z powiatu rybnickiego, jadąc ulicą Czystą w kierunku jednego z miejscowych przedsiębiorstw, po przejechaniu przejazdu kolejowego napotkał kolejkę pojazdów oczekujących na wjazd na teren budowy. Kierowca ciężarówki zdecydował się wycofać auto.</p>
      <p>Podczas manewru wjechał na niestrzeżony przejazd kolejowy, doprowadzając do zderzenia z lokomotywą pociągu kierowanego przez 34-letniego maszynistę z powiatu chrzanowskiego.</p>
      <p>Lokomotywa nie ciągnęła wagonów i nikt z uczestników zdarzenia nie odniósł poważniejszych obrażeń. Obaj kierujący byli trzeźwi. Na miejscu pojawili się policjanci z wydziału ruchu drogowego. Dokładne przyczyny i przebieg zdarzenia ustalą eksperci z Państwowej Komisji Badania Wypadków Kolejowych.</p>
      <figure>
        <img src="https://nczas.com/wp-content/uploads/2019/11/wypadek-przejazd1.jpg"/>
        <figcaption>fot. slaska.policja.gov.pl</figcaption>
      </figure>
      <figure>
        <img src="https://nczas.com/wp-content/uploads/2019/11/wypadek-przejazd.jpg"/>
        <figcaption>fot. slaska.policja.gov.pl</figcaption>
      </figure>
      <p>Źródło: slaska.policja.gov.pl</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/20/nowa-moda-w-europie-meduzy-zastepuja-w-akwariach-czerwone-i-zlote-rybki/"/>
        <a href="https://nczas.com/2019/11/20/winnicki-ostro-o-polityce-miedzynarodowej-pis-koncertowe-marnowanie-szans-marazm-stagnacja-i-brak-wyobrazni-video/"/>
        <a href="https://nczas.com/2019/11/20/ruska-onuca-to-pikus-telewizja-pastora-chojeckiego-nazywa-brauna-swietnym-narzedziem-komunistycznej-propagandy-video/"/>
        <a href="https://nczas.com/2019/11/20/ateista-uczestnik-marszow-kod-to-on-rzuca-rekawice-kidawie-blonskiej-w-wyscigu-o-nominacje-w-wyborach-prezydenckich/"/>
        <a href="https://nczas.com/2019/11/20/wiemy-dlaczego-kobiety-zarabiaja-mniej-od-mezczyzn-okazuje-sie-ze-nie-chce-im-sie-negocjowac-pensji/"/>
        <a href="https://nczas.com/2019/11/20/bernaciak-z-ordo-iuris-o-wyborze-biejat-na-szefa-komisji-wypadek-przy-pracy-nikt-nie-zaplanowalby-czegos-tak-kiepskiego-video/"/>
        <a href="https://nczas.com/2019/11/20/grzegorz-braun-przypomina-sprowadzono-nas-do-formatu-ze-polski-patriotyzm-to-faszyzm-to-tradycja-stalinowska-video/"/>
        <a href="https://nczas.com/2019/11/20/kim-jest-morderca-syna-niemieckiego-prezydenta-weizsaeckera/"/>
        <a href="https://nczas.com/2019/11/20/czajka-znow-jezyczkiem-u-wagi-setki-zolnierzy-zaangazowanych-do-demontazu-mostu-pontonowego/"/>
      </related>
    </article>
  </body>
</html>