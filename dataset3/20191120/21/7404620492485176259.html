<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/u-vsesvitnij-den-ditini-zaporizki-policejski-rozpovili-ditjam-pro-ihni-prava/"/>
    <meta property="og:site_name" content="МИГ"/>
    <meta property="article:published_time" content="2019-11-20T21:02:26+00:00"/>
    <meta property="og:title" content="У Всесвітній день дитини запорізькі поліцейські розповіли дітям про їхні права"/>
    <meta property="og:description" content="Сьогодні, 20 листопада, у всесвітній день дитини, ювенальні поліцейські ГУНП в Запорізькій області завітали до учнів третього класу загальноосвітньої школи №20 екологічного профілю та провели пізнавальний урок на тему: «Мої права». Правоохоронці нагадали дітям історію появи цього свята. Розповіли"/>
  </head>
  <body>
    <article>
      <h1>У Всесвітній день дитини запорізькі поліцейські розповіли дітям про їхні права</h1>
      <address><time datetime="2019-11-20T21:02:26+00:00">20 Nov 2019, 21:02</time> by <a rel="author" href="https://mig.com.ua/author/vlad/" target="_blank">Владимир Шак</a></address>
      <p>Сьогодні, 20 листопада, у всесвітній день дитини, ювенальні поліцейські ГУНП в Запорізькій області завітали до учнів третього класу загальноосвітньої школи №20 екологічного профілю та провели пізнавальний урок на тему: «Мої права».</p>
      <p>Правоохоронці нагадали дітям історію появи цього свята. Розповіли, що саме у цей день, 20 листопада 1959 року, Генеральна Асамблея прийняла Декларацію прав дитини, а 20 листопада 1989 року – Конвенцію про права дитини.</p>
      <p>Всесвітній день дитини відзначається як день світової дружби, взаєморозуміння дітей, день підтримки діяльності, спрямованої на забезпечення благополуччя дітей в усьому світі.</p>
      <p>«Наша мета — формування безпечного дитячого середовища, а нестандартні та дружні підходи в роботі з дітьми дозволяють нам будувати місточок довіри між дитиною та поліцейським», — вважає начальник ювенальної превенції ГУНП в Запорізькій області Ольга Зінченко.</p>
      <p>Наприкінці зустрічі ювенальні поліцейські були приємно здивовані і розчулені символічним подарунком від малечі.</p>
      <p>(<i>Відділ комунікації поліції Запорізької області</i>)</p>
    </article>
  </body>
</html>