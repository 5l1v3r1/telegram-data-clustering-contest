<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742735"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T21:33:00+00:00"/>
    <meta property="og:title" content="เหตุชุมนุมทำพิษเลื่อนสวิงฮ่องกงไร้กำหนด"/>
    <meta property="og:description" content="เอเชียน ทัวร์ และยูโรเปี้ยน ทัวร์ ประกาศเลื่อนการแข่งขันกอล์ฟ 'ฮ่องกง โอเพ่น' ออกไปแบบไม่มีกำหนดแล้ว เนื่องจากเหตุชุมนุมทางการเมืองที่กำลังทวีความรุนแรงขึ้นทุกขณะ"/>
  </head>
  <body>
    <article>
      <h1>เหตุชุมนุมทำพิษเลื่อนสวิงฮ่องกงไร้กำหนด</h1>
      <address>
        <time datetime="2019-11-20T21:33:00+00:00">20 Nov 2019, 21:33</time>
      </address>
      <p>
        <b>เอเชียน ทัวร์ และยูโรเปี้ยน ทัวร์ ประกาศเลื่อนการแข่งขันกอล์ฟ "ฮ่องกง โอเพ่น" ออกไปแบบไม่มีกำหนดแล้ว เนื่องจากเหตุชุมนุมทางการเมืองที่กำลังทวีความรุนแรงขึ้นทุกขณะ</b>
      </p>
      <p>เอเชียน ทัวร์ และยูโรเปี้ยน ทัวร์ ประกาศเลื่อนการแข่งขันกอล์ฟ ฮ่องกง โอเพ่น ครั้งที่ 60 ซึ่งมีกำหนดจะดวลวงสวิงกันระหว่างวันที่ 28 พ.ย. ถึง วันที่ 1 ธ.ค.นี้ ออกไปแล้วเมื่อวันพุธที่ผ่านมา เนื่องจากเหตุการณ์ไม่สงบจากการชุมนุมประท้วงทางการเมืองในเขตปกครองพิเศษฮ่องกงที่กำลังเพิ่มระดับความรุนแรงมากขึ้นทุกวัน  <br/><br/>แถลงการณ์ของยูโรเปี้ยน ทัวร์ ระบุว่า "การตัดสินใจครั้งนี้เกิดขึ้นจากเหตุการณ์ไม่สงบในฮ่องกง เรารู้สึกว่าการตัดสินใจของเราถูกต้องแล้วเพราะเราคำนึงถึงความปลอดภัยของผู้เล่น, ทีมงาน, ฝ่ายจัดการแข่งขัน และทุกคนที่มีส่วนเกี่ยวข้องกับการจัดการแข่งขันของเราทั่วโลกเป็นอันดับแรก เราหวังว่าเราจะสามารถกลับมาจัดการแข่งขันได้ในช่วงต้นปีหน้า"<br/><br/>ทั้งนี้กอล์ฟ ฮ่องกง โอเพ่น ไม่ใช่การแข่งขันกีฬารายการแรกที่ถูกเลื่อนการแข่งขันออกไปอย่างไม่มีกำหนดเนื่องจากเหตุรุนแรงในฮ่องกงเพราะก่อนหน้านี้การแข่งขันเทนนิส ฮ่องกง โอเพ่น ก็เคยถูกเลื่อนการแข่งขันมาแล้วเมื่อเดือนต.ค.ที่ผ่านมา.<br/><br/><b>ภาพ gettyimages</b></p>
    </article>
  </body>
</html>