<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/basket/euroleague/story/655369/omprantovits-se-paiktes-fenermpaxtse-mporo-na-sas-parakaleso-na-paixete-amyna-video?utm_source=gossip-tv.gr&amp;utm_medium=BestOfNetwork"/>
    <meta property="og:site_name" content="OnSports"/>
    <meta property="article:published_time" content="2019-11-20T21:39:28+00:00"/>
    <meta property="og:title" content="Ομπράντοβιτς σε παίκτες Φενέρμπαχτσε: «Μπορώ να σας παρακαλέσω να παίξετε άμυνα;» (video)"/>
    <meta property="og:description" content="Νέο τάιμ – άουτ που θα γίνει… viral από τον Ζέλικο Ομπράντοβιτς, που έφτασε στο σημείο να ρωτήσει τους παίκτες του αν χρειάζονται… παρακάλια για να παίξουν άμυνα!"/>
  </head>
  <body>
    <article>
      <h1>Ομπράντοβιτς σε παίκτες Φενέρμπαχτσε: «Μπορώ να σας παρακαλέσω να παίξετε άμυνα;» (video)</h1>
      <address><time datetime="2019-11-20T21:39:28+00:00">20 Nov 2019, 21:39</time> by <a rel="author">Onsports Team</a></address>
      <p>Νέο τάιμ – άουτ που θα γίνει… viral από τον Ζέλικο Ομπράντοβιτς, που έφτασε στο σημείο να ρωτήσει τους παίκτες του αν χρειάζονται… παρακάλια για να παίξουν άμυνα!</p>
      <p>Η Φενέρμπαχτσε συνεχίζει να παραπαίει στη φετινή Euroleague. Οι Τούρκοι διασύρθηκαν και στη Βαρκελώνη, με τον Ζέλικο Ομπράντοβιτς να έχει δοκιμάσει τα πάντα έτσι ώστε να συνεφέρει την ομάδα του, αλλά να μην βρίσκει το… γιατρικό. Κι αφού τα γνωστά του ξεσπάσματα, με κορυφαίο όλων αυτό απέναντι στην ΤΣΣΚΑ Μόσχας όπου… στόλισε τους πάντες, δεν πιάνουν πέρασε σε… άλλο επίπεδο!</p>
      <p>Ο «Ζοτς» είπε μεταξύ άλλων στους παίκτες του «συγγνώμη που αναγκάζομαι να σας μιλήσω έτσι. Μπορώ να σας παρακαλέσω να παίξετε άμυνα; Μπορώ να σας παρακαλέσω να παίξετε λίγο άμυνα;». Πάντως ούτε αυτό είχε αποτέλεσμα αφού με το που μπήκαν οι δυο ομάδες στο παρκέ η Μπαρτσελόνα έκανε νέο σερί και εκτίναξε τη διαφορά…</p>
      <h3>Δείτε το χαρακτηριστικό βίντεο</h3>
      <h3>Ομπράντοβιτς σε παίκτες στο τάιμ άουτ: "Πρέπει να σας παρακαλέσω να παίξετε άμυνα;"</h3>
      <figure>
        <iframe src="https://www.youtube.com/embed/0h_AsCfSjHg" width="640" height="360" data-service="Youtube" scrolling="no"/>
      </figure>
    </article>
  </body>
</html>