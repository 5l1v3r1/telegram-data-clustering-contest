<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/20/ozbekiston-afgonistonga-gumanitar-yordam-jonatdi/?utm_source=daryo_lotin"/>
    <meta property="og:site_name" content="Daryo"/>
    <meta property="article:published_time" content="2019-11-20T21:24:00+00:00"/>
    <meta property="og:title" content="O‘zbekiston Afg‘onistonga gumanitar yordam jo‘natdi"/>
    <meta property="og:description" content="Xayriya aksiyasi O‘zbekiston yoshlari umumjahon assotsiatsiyasi tomonidan amalga oshirilgan"/>
  </head>
  <body>
    <article>
      <h1>O‘zbekiston Afg‘onistonga gumanitar yordam jo‘natdi</h1>
      <address>
        <time datetime="2019-11-20T21:24:00+00:00">20 Nov 2019, 21:24</time>
      </address>
      <p>O‘zbekiston “Tinchlik uchun” respublika xayriya aksiyasi doirasida yig‘ilgan gumanitar yordamni Afg‘onistonga jo‘natdi. Yuklarni Mozori-Sharif shahriga yetkazib berishda “O‘zbekiston temir yo‘llari” aksiyadorlik jamiyati tomonidan amaliy yordam ko‘rsatildi. Bu haqda kompaniya tomonidan <a href="http://www.railway.uz/uz/informatsionnaya_sluzhba/novosti/16746/">xabar berildi</a>.</p>
      <figure>
        <img src="https://s.daryo.uz/wp-content/uploads/2019/11/photo_2019-11-20_09-00-19-680x510.jpg"/>
        <figcaption>Foto: O‘zbekiston temir yo‘llari</figcaption>
      </figure>
      <p>Ma’lum qilinishicha, mazkur xayriya aksiyasi O‘zbekiston yoshlari umumjahon assotsiatsiyasi tomonidan Afg‘onistonda yashovchi yoshlarni qo‘llab-quvvatlash maqsadida joriy yilning 1-sentabridan 1-oktabriga qadar bo‘lgan muddatda amalga oshirilgan.</p>
      <figure>
        <img src="https://s.daryo.uz/wp-content/uploads/2019/11/photo_2019-11-20_09-00-22-680x510.jpg"/>
        <figcaption>Foto: O‘zbekiston temir yo‘llari</figcaption>
      </figure>
      <figure>
        <img src="https://s.daryo.uz/wp-content/uploads/2019/11/photo_2019-11-20_09-00-21-680x510.jpg"/>
        <figcaption>Foto: O‘zbekiston temir yo‘llari</figcaption>
      </figure>
      <p>Undan kelib tushgan barcha mablag‘lar yoshlar uchun zarur bo‘lgan badiiy adabiyot, o‘quv-qurollar, kiyim-kechak va sport anjomlarini xarid qilish uchun sarflanadi. Bularning barchasi Afg‘onistondagi ota-ona qaramog‘isiz qolgan, og‘ir sharoitlarda yashayotgan etnik o‘zbeklar va afg‘on yoshlarining muammolariga keng jamoatchilik e’tiborini qaratish hamda ularni qo‘llab-quvvatlashga yo‘naltirilgan.</p>
      <figure>
        <img src="https://s.daryo.uz/wp-content/uploads/2019/11/photo_2019-11-20_09-00-23-680x510.jpg"/>
        <figcaption>Foto: O‘zbekiston temir yo‘llari</figcaption>
      </figure>
      <p>Yuklar “O‘zbekiston temir yo‘llari” tomonidan qo‘shni davlatga poyezd va yuk mashinalarida yetkazib berilgan.</p>
    </article>
  </body>
</html>