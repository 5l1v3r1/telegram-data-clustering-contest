<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158974_1011.html"/>
    <meta property="og:site_name" content="Novsport"/>
    <meta property="article:published_time" content="2019-11-20T21:47:00+00:00"/>
    <meta property="og:title" content="Ели Василева и Новара тръгнаха с разгром в Шампионската лига"/>
    <meta property="og:description" content="Над всички за Новара бе опитната сръбкиня Йована Бракочевич Джанзиан със страхотните 20 точки"/>
  </head>
  <body>
    <article>
      <h1>Ели Василева и Новара тръгнаха с разгром в Шампионската лига</h1>
      <address><time datetime="2019-11-20T21:47:00+00:00">20 Nov 2019, 21:47</time> by <a rel="author">Николай Георгиев</a></address>
      <p>Капитанката на националния ни волейболен отбор Елица Василева и нейният Игор Горгондзола (Новара) тръгнаха с разгромна победа в Шампионската лига за жени.</p>
      <p> </p>
      <p>Волейболистките на Новара, които са настоящите европейски клубни шампионки, започнаха в груповата фаза на тазгодишното издание на най-силния турнир като отнесоха у дома украинския Химик (Южний) с 3:0 (25:17, 25:10, 25:7) в първия си мач от Група С, игран тази вечер пред близо 1600 зрители.</p>
      <p> <br/>Ели Василева игра стабилно цял мач за своя тим и стана втора по резултатност с 12 точки (2 блока, 1 ас, 41% ефективност в атака и 42% позитивно посрещане) за успеха. Над всички за Новара бе опитната сръбкиня Йована Бракочевич Джанзиан със страхотните 20 точки (4 блока, 2 аса и 58% ефективност в атака) за победата. За отбора на Химик Татяна Козлова се отчете с едва 6 точки.</p>
    </article>
  </body>
</html>