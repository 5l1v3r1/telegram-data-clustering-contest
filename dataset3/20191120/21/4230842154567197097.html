<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191120-pobyly-kuvaldoyu-i-vidrizaly-golovu-podrobytsi-vbyvstva-cholovika-bijtsyamy-vagnera-u-syriyi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T21:09:54+00:00"/>
    <meta property="og:title" content="Побили кувалдою і відрізали голову. Подробиці вбивства чоловіка бійцями Вагнера у Сирії"/>
    <meta property="og:description" content="Встановлено особу одного з чотирьох злочинців, які жорстоко побили чоловіка у Сирії і відрізали йому голову."/>
  </head>
  <body>
    <article>
      <h1>Побили кувалдою і відрізали голову. Подробиці вбивства чоловіка бійцями Вагнера у Сирії</h1>
      <address>
        <time datetime="2019-11-20T21:09:54+00:00">20 Nov 2019, 21:09</time>
      </address>
      <p>Встановлено особу одного з чотирьох злочинців, які жорстоко побили чоловіка у Сирії і відрізали йому голову.</p>
      <p>У 2017 році у мережу виклали відео, на якому четверо людей у ​​Сирії жорстоко б’ють чоловіка кувалдою. Тоді користувачі припустили, що це можуть бути бійці ПВК Вагнер. Однак підтвердити інформацію не вдалося.</p>
      <p>Новим розвитком справи стала поява в інтернеті ще трьох нових відео, які є продовженням ролика 2017 року. На них людина, яку били кувалдою, лежить на землі, після чого чоловіку відрізають голову ножем, відрубують руки лопатою, вішають тіло за ноги, обливають бензином і спалюють. Всі ці дії супроводжуються жартами і схвальними коментарями.</p>
      <p>
        <b>Читайте: </b>
        <a href="https://fakty.com.ua/ua/lol/20191001-rostb-znyalo-syuzhet-pro-te-shho-v-afrytsi-nemaye-pvk-vagnera-pokazavshy-yih-vypadkovo-na-vijskovij-bazi/">РосТБ зняло сюжет про те, що в Африці немає ПВК Вагнера, показавши їх випадково на військовій базі</a>
      </p>
      <p>На кадрах цього звірства було помічено відкрите обличчя одного зі злочинців. Нова газета знайшла його ймовірну сторінку у соцмережі за допомогою сервісу FindClone, який дозволяє знаходити схожих користувачів за фото. Прізвище, ім’я та дату народження звідти видання звірило з наявними у редакції списками “документально підтверджених найманців” і побачило збіг. Видання називає цю людину Станіслав Д. У редакції є копія його паспорта та журналісти газети стверджують, що він був бійцем ПВК Вагнер як мінімум з 2016 року і займався розвідкою.</p>
      <p>Інших учасників відео зможе за бажанням встановити офіційне розслідування у Росії. Нова газета готова передати матеріали до прокуратури, Слідчого комітету і МВС. Герої ролика зверталися один до одного, називаючи позивні Памір і Вовк.</p>
      <p>Раніше ми писали, що на півночі Мозамбіку в Африці потрапили в засідку і <a href="https://fakty.com.ua/ua/ukraine/20191031-vidrubaly-golovy-v-mozambiku-zhorstoko-vbyly-najmantsiv-pvk-vagnera/">були вбиті п’ятеро найманців ПВК Вагнера.</a></p>
      <p><b>Джерело:</b> <a href="https://www.novayagazeta.ru/articles/2019/11/20/82805-golovorezy-21?utm_source=tw&amp;utm_medium=novaya&amp;utm_campaign=golovorezy-21">Новая газета</a></p>
    </article>
  </body>
</html>