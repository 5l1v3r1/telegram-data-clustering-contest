<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/poketino-ne-odlazi-iz-londona-393305.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T21:48:00+00:00"/>
    <meta property="og:title" content="Poketino ne odlazi iz Londona?"/>
    <meta property="og:description" content="Da li je ovakav rasplet moguć?"/>
  </head>
  <body>
    <article>
      <h1>Poketino ne odlazi iz Londona?</h1>
      <h2>Da li je ovakav rasplet moguć?</h2>
      <address><time datetime="2019-11-20T21:48:00+00:00">20 Nov 2019, 21:48</time> by <a rel="author">Nikola Miloradović</a></address>
      <p>Maurisio Poketino je dobio otkaz na mestu šefa struke Totenhema, a već danas ga je na toj poziciji zamenio Žoze Murinjo.<br/><br/>Argentinac je nakon serije loših rezultata platio ceh, ali zbog svega što je uradio sa "Pevcima" je jasno da neće dugo čekati na novi posao.<br/><br/>U Engleskoj se šuška da bi njegov naredni klub mogao da bude Arsenal, što bi svakako bio šokantan rasplet situacije, kako se u prethodnih pet i po godina nalazio na klupi najvećeg rivala "Tobdžija". <br/><br/>U Severnom Londonu su nezadovoljni Emerijevim rezultatima, ali i igrama ekipe u prethodnom periodu, pa mnogi smatraju da je na izlaznim vratima kluba, čak se i Murinjo dovodio u vezu sa klupom na "Emirejtsu".<br/><br/>Komentar na takav rasplet dao je i bivši trener Sparsa Hari Rednap, koji tvrdi da je takav razvoj događaja moguć i da bi navijači "Tobdžija" obožavali Argentinca.<br/><br/>"<i>Sa Poketinovim odlaskom iz Totenhema, pojaviće se jedan ili dva trenera iz Premijer lige koji će reći, o moj bože, ovo nije bilo pametno.<br/><br/>I pojaviće se uzbuđeni vlasnici klubova shvativši ovog jutra da mogu da ga dovedu. Kakav bi to potpis bio.<br/><br/>Postoje klubovi u Londonu koji su loši u poslednje vreme. Zašto ne bi otišao u Arsenal ako to želi? Mislite da ga navijači Arsenala ne bi obožavali ako ode tamo?<br/><br/>Ako odete tamo i počnete da dobijate mečeve, pa oni bi prihvatili Sadama Huseina u njegovo vreme, ne haju mnogo navijači. Ako bi počeo  da pobeđuje svake nedelje, oni bi već zapevali, samo je jedan Sadam.<br/><br/>To se dešava u fudbalu, Sol Kempbel je otišao iz Totenhema u Arsenal, to su uradili i Džordž Grejem, Teri Nil, Pet Dženings, jedan od naših najvećih golmana u istoriji, čak je i on to uradio.<br/><br/>Sve je moguće, dok god ste sposobni da obavljate posao. Ja verujem da u Arsenalu već gledaju ka Poketinu i razmišlju, da li bi trebalo, možemo li?</i>", izjavio je Rednap.<br/><br/>Ovakav potez aminuje i bivši fudbaler "Tobdžija" Martin Kion.<br/><br/>"<i>Nema potrebe za panikom u Arsenalu, približavamo se tome, ali čelni ljudi u klubu bi trebalo da razmotre angažovanje Poketina</i>", izjavio je Kion.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/posebni-u-novim-bojama-kako-mu-stoje-393302.html"/>
        <a href="https://www.sportske.net/vest/medjunarodni-fudbal/berba-podrzao-murinja-portugalac-je-pravi-covek-za-sparse-nece-trpeti-sra-393293.html"/>
        <a href="https://www.sportske.net/vest/transferi/murinjova-prva-velika-kupovina-bice-obavljena-u-madridu-393288.html"/>
        <a href="https://www.sportske.net/vest/medjunarodni-fudbal/ko-sve-dolazi-sa-murinjom-u-severni-london-393283.html"/>
        <a href="https://www.sportske.net/vest/medjunarodni-fudbal/udarac-na-ego-murinjo-bio-tek-cetvrta-opcija-393263.html"/>
      </related>
    </article>
  </body>
</html>