<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-basketbol-kubok-europy/30283323.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T21:51:57+00:00"/>
    <meta property="og:title" content="Баскетбол: «Київ-Баскет» та «Дніпро» виграють матчі Кубка Європи ФІБА"/>
    <meta property="og:description" content="У матчі п’ятого тура групового раунду Кубка Європи «Київ- Баскет» вдома приймав чемпіона Болгарії «Левськи». Підопічні Айнарса Багатскіса з перших секунд захопили ініціативі в грі і майже кожну атаку"/>
  </head>
  <body>
    <article>
      <h1>Баскетбол: «Київ-Баскет» та «Дніпро» виграють матчі Кубка Європи ФІБА</h1>
      <address>
        <time datetime="2019-11-20T21:51:57+00:00">20 Nov 2019, 21:51</time>
      </address>
      <p>У матчі п’ятого тура групового раунду Кубка Європи «Київ- Баскет» вдома приймав чемпіона Болгарії «Левськи». Підопічні Айнарса Багатскіса з перших секунд захопили ініціативі в грі і майже кожну атаку завершували, набраними очками. Це дозволило киянам вже першу чверть завершити з перевагою у 16 очок (26:10).</p>
      <figure>
        <iframe src="https://www.youtube.com/embed/t9x4fuj7Ktc" width="640" height="360" data-service="Youtube" scrolling="no"/>
      </figure>
      <p>У другій десятихвилинці «Київ-Баскет» продовжив набирати оберти, і збільшив різницю ще на 10 очок, таким чином, залишив болгарський клуб без шансів на перемогу.</p>
      <p>«Левськи» «прокинувся» лише у третій чверті. Болгарський клуб оговтався від активності киян і зміг зіграти за своїм сценарієм. Хоча у другій половині зустрічі обидві чверті виграв «Левськи», це суттєво не вплинуло на результат гри. На табло 86:66 (26:10, 22:12, 18:21, 20:23) і кияни святкують третю перемогу у Кубку Європи.</p>
      <p>Найкращим гравцем у київському клубі став Владислав Коренюк, який набрав 19 очок.</p>
      <figure>
        <img src="https://gdb.rferl.org/35AD9E35-2796-4FDD-8FB2-266F7F06F7DA.jpg"/>
      </figure>
      <p>«Ця гра була нелегкою для нас. Ми майже виконали все, що від нас вимагав тренер. Були помилки, про які було одразу зрозуміло з обличчя тренера. Але я думаю, що далі лише буде покращуватися результат і наша гра», – розповів Владислав Коренюк.</p>
      <figure>
        <img src="https://gdb.rferl.org/8B653241-C06A-4B91-A1D3-E1BA1103BC3E.jpg"/>
      </figure>
      <p>«Наразі у нас такий склад, що кожен може замінити один одного. При цьому всі грають достатньо часу на майданчику, тому в цьому сенсі нам дещо легше. Ми дуже хотіли виграти у цьому матчі і пройти далі – в наступний етап. Не хочеться завершувати євросезон, навпаки, хочемо йти якомога далі. У нас великі амбіції у цьому турнірі. Я думаю, що зараз ми можемо грати проти будь-якої команди, яка є у Кубку Європи FIBA. Якщо ми будемо грати у свою гру, дотримуватися того, що каже тренер, в першу чергу вдало грати в захисті, давати пас у «напад», то нам все вдасться», – прокоментував виступ капітан команди Максим Пустозвоном.</p>
      <figure>
        <img src="https://gdb.rferl.org/DF48F046-3CCA-474F-8A40-42CEE5356BDF.jpg"/>
      </figure>
      <p>«Радий за команду, що ми змогли продемонструвати, що у нас є характер. Крім того, що ми знаємо не лише, як грати, але як і вигравати. Думаю, на цей момент це було дуже важлива гра на цьому проміжку сезону. Дуже часто буває так, що ти малюєш якісь схеми, розповідаєш гравцям, що і як робити, але коли починається гра, то через якісь містичних причин це не реалізується. На мою думку, у баскетболі головне виконати все те, про що ми казали під час підготовки до матчу. І я задоволений, що все вдалося», – каже тренер «Київ- Баскет» Айнарс Багатскіс.</p>
      <p>Ще один представник України у Кубку Європи FIBA– «Дніпро» – тим часом вдома обіграв лідера групи «Цмокі-Мінськ». Матч завершився перемогою дніпрян<b> </b>90:75 (15:25, 22:21, 28:8, 22:20). Найкращим гравцем став Іссуф Санон – 23 очка.</p>
      <figure>
        <img src="https://gdb.rferl.org/068B74A4-40E5-4F17-9FB1-23B2687632EF.png"/>
      </figure>
      <p>Після п’яти турів у «Київ-Баскета» та «Цмокі-Мінськ» однакова кількість балів і вони зараз лідери групи F. А «Левськи» та «Дніпро» розташовані на третьому та четвертому місцях відповідно. Кияни вже гарантували собі вихід до наступного етапу Кубку Європи FIBA, а ось у «Дніпра» залишається шанс вибороти ще одну путівку. Для цього «дніпряни» мають виграти у «Левськи», а «Київ-Баскет» <b>–</b> у «Цмокі-Мінськ». Наступні матчі відбудуться 27 листопада.</p>
    </article>
  </body>
</html>