<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/strage-di-migranti-alarm-phone-naufragio-al-largo-della-libia-ci-sono-almeno-67-morti/"/>
    <meta property="og:site_name" content="fanpage.it"/>
    <meta property="article:published_time" content="2019-11-20T21:47:38+00:00"/>
    <meta property="og:title" content="Strage di migranti, Alarm Phone: “Naufragio al largo della Libia, ci sono almeno 67 morti”"/>
    <meta property="og:description" content="Secondo la testimonianza di un pescatore arrivata ad Alarm Phone ci sarebbe stato un naufragio al largo della Libia, dove è stato trovato un gommone sgonfio. Circa 30 persone sono sopravvissute mentre tutte le altre sono morte. 'Per chiarezza: non possiamo confermare questa informazione ma temiamo una strage', si legge in un tweet."/>
  </head>
  <body>
    <article>
      <h1>Strage di migranti, Alarm Phone: “Naufragio al largo della Libia, ci sono almeno 67 morti”</h1>
      <h2>Secondo la testimonianza di un pescatore arrivata ad Alarm Phone ci sarebbe stato un naufragio al largo della Libia, dove è stato trovato un gommone sgonfio. Circa 30 persone sono sopravvissute mentre tutte le altre sono morte. “Per chiarezza: non possiamo confermare questa informazione ma temiamo una strage”, si legge in un tweet.</h2>
      <address><time datetime="2019-11-20T21:47:38+00:00">20 Nov 2019, 21:47</time> by <a rel="author" href="https://www.fanpage.it/author/ida-artiaco/" target="_blank">Ida Artiaco</a></address>
      <p>Ennesimo naufragio di migranti nel Mediterraneo. Il centralino di <b>Alarm Phone</b> ha infatti ricevuto la segnalazione di un pescatore che ha parlato di <b>67 profughi</b> morti al largo della Libia. "Nel tardo pomeriggio un pescatore ha chiamato Alarm Phone. Secondo quanto ha detto, circa 30 persone sono sopravvissute mentre tutte le altre sono morte annegate", si legge in un tweet, in cui è aggiunto che "per chiarezza: non possiamo confermare questa informazione ma temiamo una <b>strage</b>".</p>
      <p>Secondo la testimonianza, precisa sempre Alarm Phone, verso le 17 dei pescatori hanno trovato un <b>gommone sgonfio</b> al largo di Tripoli, e molte persone in mare. Sono riusciti a salvarne 30, ma molte altre sono annegate. "Ci hanno detto di aver tentato di contattare la guardia costiera libica ma invano". Intanto la Ocean Viking di Msf-Sos Mediterranee ha salvato altri migranti. Sono state soccorso almeno 30 persone da un'imbarcazione in difficoltà che è stata avvistata dalla nave. "I sopravvissuti ci hanno detto di essere in mare dalla scorsa notte", hanno precisato. E ora a bordo ci sono un totale di 125 persone.</p>
      <figure>
        <iframe data-src="https://twitter.com/alarm_phone/status/1197246141420785664" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>