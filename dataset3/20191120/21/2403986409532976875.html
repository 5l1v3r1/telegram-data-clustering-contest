<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/skandal_za_uchastyu_rosiyi_u_serbiyi_agent_gru_davav_groshi_tamteshnomu_posadovtsyu__video_n1237015"/>
    <meta property="og:site_name" content="24 Канал"/>
    <meta property="article:published_time" content="2019-11-20T21:01:00+00:00"/>
    <meta property="og:title" content="Скандал за участю Росії у Сербії: агент ГРУ давав гроші тамтешньому посадовцю – відео"/>
    <meta property="og:description" content="У Сербії розгорівся скандал навколо опублікованого у мережі відео. На кадрах видно, як співробітник Головного розвідувального управління Генштабу Росії Георгій Клебан дає хабар &quot;сербському агенту – високопосадовцю&quot;. У Службі безпеки та інформації Сербії вже підтвердили справжність відеозапису."/>
  </head>
  <body>
    <article>
      <h1>Скандал за участю Росії у Сербії: агент ГРУ давав гроші тамтешньому посадовцю – відео</h1>
      <address><time datetime="2019-11-20T21:01:00+00:00">20 Nov 2019, 21:01</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>У Сербії розгорівся скандал навколо опублікованого у мережі відео. На кадрах видно, як співробітник Головного розвідувального управління Генштабу Росії Георгій Клебан дає хабар "сербському агенту – високопосадовцю". У Службі безпеки та інформації Сербії вже підтвердили справжність відеозапису.</b>
      </p>
      <h3>Що відомо про резонансе відео</h3>
      <p>Як повідомляє сербське відділення <a href="https://www.slobodnaevropa.org/a/ruski-obavestajac-sastanak-srpski-agent/30278590.html">"Радіо Свобода"</a>, на оприлюднених кадрах можна побачити зустріч двох чоловіків на парковці, вони обидва прямують до машини одного з двох. Російський розвідник віддає поліетиленовий пакет сербському агенту, і той залишає цей пакет у припаркованій машині.</p>
      <blockquote>Радимо ознайомитися! <a href="https://24tv.ua/tsinichna_gra_ta_obman_zahodu_abo_serbiya_posilyuye_zvyazki_z_rosiyu_do_chogo_tut_ukrayina_n1226287">Цинічна гра та обман Заходу, або Сербія посилює зв'язки з Росію: до чого тут Україна</a></blockquote>
      <p>Потім двоє чоловіків йдуть у сусіднє кафе, і опісля їхня зустріч закінчується. Далі сербський агент підходить до своєї машини та відкриває отриманий пластиковий пакет. У ньому він знаходить конверт з грошима.</p>
      <p>
        <b>Представник російської розвідки зустрічається з сербським агентом: дивіться відео </b>
      </p>
      <figure>
        <iframe src="https://www.youtube.com/embed/yawNh1SwYts" width="560" height="315" data-service="Youtube" scrolling="no"/>
      </figure>
      <h3>Хто потрапив на це відео</h3>
      <p>У волонтерській групі розслідувачів Bellingcat із посиланням на результати аналізу ролика кажуть, що на відео зображено аташе з питань оборони дипломатичного представництва РФ в Сербії, який водночас є співробітником російської військової розвідувальної служби ГРУ.</p>
      <p>Його ім’я –<b> Георгій Вікторович Клебан. </b>Він є зареєстрованим за адресою, де розташовано Загальну військову академію. Крім того, дружину Клебана свого часу помічали у військової частині російського "спецназу", який має прямий стосунок до ГРУ.</p>
      <p>У сербському МЗС кажуть, що Клебан обіймав посаду помічника міністра оборони в російському посольстві в Белграді, але його звільнили у червні 2019 року. Таким чином, його наразі неможливо знайти в дипломатичному списку активних дипломатичних представників іноземних держав в Сербії, що є доступним на сайті зовнішньополітичного відомства Сербії.</p>
      <figure>
        <iframe data-src="https://twitter.com/christogrozev/status/1196183790831443971?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Цікаво! <a href="https://24tv.ua/konflikt_na_balkanah_v_chomu_prichina_zagostrennya_i_chi_viznaye_serbiya_nezalezhnist_kosova_n1159798">Конфлікт на Балканах: в чому причина загострення і чи визнає Сербія незалежність Косова</a></blockquote>
      <h3>Що ще відомо</h3>
      <p>Служба безпеки та інформації Сербії підтвердила справжність відеозапису. Прем'єр-міністр Сербії Ана Брнабич, зі свого боку, зауважила, що вона зустрічалася з президентом Сербії Александаром Вучичем, і він як головнокомандувач наказав розслідувати цю справу, предає <a href="http://www.rts.rs/page/stories/ci/story/1/politika/3743875/bia-potvrdila-autenticnost-snimka.html?fbclid=IwAR3ncKf-MoZDpjt7_UR8PaLtPhXP1E26wMbksqoy54-al1Fd7tmmjnom4qY">RTS</a>.</p>
      <p>Сербський міністр оборони Александар Вулін, зі свого боку, висловив сподівання, що президент проведе зустріч із керівництвом розвідки, контррозвідки, а також Генерального штабу Збройних сил Сербії.</p>
      <p>Зауважимо, що оприлюднив скандальні кадри 17 листопада користувач Kdjuey Lskduf, згодом про цей ролик написали численні медіа.</p>
      <aside>Російські шпигуни розбурхують Сербію. Це відео полковника Георгія Вікторовича Клебана, співробітника Головного розвідувального управління російської військової поліції (ГРУ), що платить своєму сербському агенту, який є високопосадовцем Сербії. Клебан працює в російському посольстві в Белграді,<cite>– наголосив він у одному зі своїх повідомлень у твітері.</cite></aside>
    </article>
  </body>
</html>