<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-svet/119592-istrazivanje-svaki-cetvrti-evropljanin-ima-antisemitska-uverenja?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-20T21:35:04+00:00"/>
    <meta property="og:title" content="Istraživanje: Svaki četvrti Evropljanin ima antisemitska uverenja"/>
    <meta property="og:description" content="Svaki četvrti Evropljanin ima antisemitska uverenja koja su u porastu u istočnoevropskim zemljama, dok su u zapadnim uglavnom na sličnom nivou kao ranije, pokazuje novo, danas objavljeno istraživanje.Prema istraživanju koje je u 14 evropskih zemalja sprovela njujorška Liga protiv vredjanja (Anti-defamation league), antisemitski stavovi su najrasprostranjeniji u Poljskoj, Ukrajini i Madjarskoj, u kojima je više od 40 odsto ispitanika izrazilo takve poglede.Jevrejske grupe u skorije vreme kritikuju vlade sve tri zemlje, koje negiraju da su naklonjene antisemitizmu.Istraživanje je pokazalo da je broj gradjana s antisemitskim pogledima u većini zapadnoevropskih država ili manji nego ranije ili da je gotovo nepromenjen.Manja rasprostranjenost antisemitskih uverenja nego pre zabeležena je u Velikoj Britaniji, Španiji, Holandiji, Nemačkoj, dok je do znatnog pada takvih stavova došlo u Italiji i Austriji.Blag porast zabeležen je u Danskoj i Belgiji, dok u Francuskoj nema promena.Od posmatranih zemalja, najmanje antisemita…"/>
  </head>
  <body>
    <article>
      <h1>Istraživanje: Svaki četvrti Evropljanin ima antisemitska uverenja</h1>
      <address>
        <time datetime="2019-11-20T21:35:04+00:00">20 Nov 2019, 21:35</time>
      </address>
      <p>Svaki četvrti Evropljanin ima antisemitska uverenja koja su u porastu u istočnoevropskim zemljama, dok su u zapadnim uglavnom na sličnom nivou kao ranije, pokazuje novo, danas objavljeno istraživanje.<br/><br/>Prema istraživanju koje je u 14 evropskih zemalja sprovela njujorška Liga protiv vredjanja (Anti-defamation league), antisemitski stavovi su najrasprostranjeniji u Poljskoj, Ukrajini i Madjarskoj, u kojima je više od 40 odsto ispitanika izrazilo takve poglede.<br/><br/>Jevrejske grupe u skorije vreme kritikuju vlade sve tri zemlje, koje negiraju da su naklonjene antisemitizmu.<br/><br/>Istraživanje je pokazalo da je broj gradjana s antisemitskim pogledima u većini zapadnoevropskih država ili manji nego ranije ili da je gotovo nepromenjen.<br/><br/>Manja rasprostranjenost antisemitskih uverenja nego pre zabeležena je u Velikoj Britaniji, Španiji, Holandiji, Nemačkoj, dok je do znatnog pada takvih stavova došlo u Italiji i Austriji.<br/><br/>Blag porast zabeležen je u Danskoj i Belgiji, dok u Francuskoj nema promena.<br/><br/>Od posmatranih zemalja, najmanje antisemita ima u Švedskoj četiri odsto.</p>
    </article>
  </body>
</html>