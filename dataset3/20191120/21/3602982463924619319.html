<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/autosport/veekay-drukke-max-volgens-mij-iedere-week-nummer/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T21:37:51+00:00"/>
    <meta property="og:title" content="‘VeeKay’ over drukke Max: ‘Heeft volgens mij iedere week een ander nummer’"/>
    <meta property="og:description" content="Rinus van Kalmthout gaat racen in de IndyCar! Dat maakte de 19-jarige coureur op woensdag bekend. Max Verstappen, een oude bekende van VeeKay uit de kartwereld, racet juist in de Formule 1. Een appje kreeg Van Kalmthout nog niet van Verstappen na het grote nieuws, maar daar zat hij niet mee. “Max is super druk. Hij…"/>
  </head>
  <body>
    <article>
      <h1>‘VeeKay’ over drukke Max: ‘Heeft volgens mij iedere week een ander nummer’</h1>
      <address>
        <time datetime="2019-11-20T21:37:51+00:00">20 Nov 2019, 21:37</time>
      </address>
      <p>
        <b>Rinus van Kalmthout gaat racen in de IndyCar! Dat maakte de 19-jarige coureur <a href="https://sportnieuws.nl/overig/autosport/racetalent-rinus-kalmthout-scheurt-volgend-jaar-indycar/">op woensdag bekend</a>. Max Verstappen, een oude bekende van <i>VeeKay</i> uit de kartwereld, racet juist in de Formule 1. Een appje kreeg Van Kalmthout nog niet van Verstappen na het grote nieuws, maar daar zat hij niet mee.</b>
      </p>
      <p>"Max is super druk. Hij heeft volgens mij iedere week een nieuw telefoonnummer", grapte de 19-jarige coureur bij de bekendmaking van zijn grote nieuws in Veghel. "Maar als we elkaar tegenkomen op evenementen hebben we goede gesprekken. Ik denk ook dat we elkaar, ondanks onze drukke levens, altijd wel blijven volgen."<br/><br/><b>Respect<br/></b>Kort na de bekendmaking stroomde de telefoon van Van Kalmthout vol met berichtjes. Maar (nog) niks van Verstappen. "Ik heb nog geen appje gehad", zei hij onder meer tegen <i>Sportnieuws</i>. "Ik heb wel zijn telefoonnummer, maar die zal inmiddels ook wel ietsje achter lopen. Ik heb Max na de winst in Brazilië nog een berichtje gestuurd."<br/><br/><b>Lees ook: </b><a href="https://sportnieuws.nl/overig/autosport/rinus-veekay-meteen-verkocht-indycar-dacht-wil/">Rinus ‘VeeKay’ meteen verkocht door IndyCar: ‘Ik dacht: DIT wil ik doen!’</a><br/><br/>Verstappen is wel een van de idolen van Van Kalmthout. "Hij (Verstappen, red.) is zeker een voorbeeld van mij. Hij heeft van Nederland toch een raceland gemaakt en het is best speciaal hoe hij dat voor elkaar heeft gekregen. Ik hoop dan ook net als hem voor Nederlands succes te zorgen."</p>
    </article>
  </body>
</html>