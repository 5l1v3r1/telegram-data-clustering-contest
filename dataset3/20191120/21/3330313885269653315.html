<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904547/-reset-voor-herboren-dessers-achteraf-eigenlijk-een-geluk-bij-een-ongeluk-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T21:19:00+00:00"/>
    <meta property="og:title" content="'Reset' voor herboren Dessers: &quot;Achteraf eigenlijk een geluk bij een ongeluk&quot;"/>
    <meta property="og:description" content="Het leven van Cyriel Dessers is in een half jaar tijd op zijn kop komen te staan. In het voorjaar moest de Belg nog herstellen van een zware knieblessure en pakte hij mondjesmaat minuten mee bij FC Utrecht: nadat hij naar Heracles Almelo vertrok, is hij echter uitgegroeid tot vice-topscorer van Nederland. Dessers staat net als Ajax- en AZ-collega's Quincy Promes en Myron Boadu op acht doelpunten, alleen PSV-spits Donyell Malen doet het beter met tien treffers. &quot;Het is mijn ambitie om veel goals te maken. Dus ik hoop dat ik nog een tijdje tussen die jongens van de topclubs kan blijven staan&quot;, vertelt hij in het mistige Almelo aan FOX Sports. Twijfels bij BeNeLiga: 'In de Belgische subtop wordt veel beter betaald'"/>
  </head>
  <body>
    <article>
      <h1>'Reset' voor herboren Dessers: "Achteraf eigenlijk een geluk bij een ongeluk"</h1>
      <address>
        <time datetime="2019-11-20T21:19:00+00:00">20 Nov 2019, 21:19</time>
      </address>
      <p>
        <b>Het leven van Cyriel Dessers is in een half jaar tijd op zijn kop komen te staan. In het voorjaar moest de Belg nog herstellen van een zware knieblessure en pakte hij mondjesmaat minuten mee bij FC Utrecht: nadat hij naar Heracles Almelo vertrok, is hij echter uitgegroeid tot vice-topscorer van Nederland.</b>
      </p>
      <p>Dessers staat net als Ajax- en AZ-collega's Quincy Promes en Myron Boadu op acht doelpunten, alleen PSV-spits Donyell Malen doet het beter met tien treffers. "Het is mijn ambitie om veel goals te maken. Dus ik hoop dat ik nog een tijdje tussen die jongens van de topclubs kan blijven staan", vertelt hij in het mistige Almelo aan <a href="https://www.foxsports.nl/video/3148445/oneindig-project-dessers-heeft-smaak-pakken-bij-heracles/">FOX Sports</a>.</p>
      <p>De 24-jarige Leuvenaar is blij met het vertrouwen dat hij van trainer Frank Wormuth krijgt. "Bij FC Utrecht hadden we vier, vijf jongens die 'eerste spits'-waardig waren. Dat geeft een soort druk en dan wordt er ook gemakkelijker gewisseld. Hier is het wel duidelijk: ik denk dat ik nu wel kan zeggen dat ik de nummer één ben", knipoogt hij.</p>
      <p>Dessers is achteraf blij met de zware blessure die hij opliep: zijn maandenlange revalidatie stelde hem in staat om even tot zichzelf te komen. "Dat was een belangrijke periode voor mij geweest. Ik heb een soort 'reset' gekregen, ik heb aan mijn lichaam kunnen werken en ik ben sterker geworden. Daardoor ben ik met volop zelfvertrouwen teruggekomen. En dat was wel een tijdje geleden, dat ik zo goed in mijn vel zat en vertrouwen had. Die blessure is achteraf eigenlijk een geluk bij een ongeluk."</p>
      <figure>
        <iframe data-src="https://twitter.com/FOXSportsnl/status/1197243767432130560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/903182/twijfels-bij-beneliga-in-de-belgische-subtop-wordt-veel-beter-betaald-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>