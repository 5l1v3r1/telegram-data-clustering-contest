<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_32richnogo-ukrayincya-zatrimali-za-podvijne-vbivstvo-v-cehiyi/939119"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T21:10:00+00:00"/>
    <meta property="og:title" content="32-річного українця затримали за подвійне вбивство в Чехії"/>
    <meta property="og:description" content="Польські прикордонники затримали 32-річного українця, якого підозрюють у подвійному вбивстві в Чехії. Підозрюваний їхав у автобусі сполученням Прага-Київ, повідомляє польська прикордонна служба.ЧИТАЙТЕ ТАКОЖ: У Польщі затримали українця, підозрюваного у вбивстві ..."/>
  </head>
  <body>
    <article>
      <h1>32-річного українця затримали за подвійне вбивство в Чехії</h1>
      <address><time datetime="2019-11-20T21:10:00+00:00">20 Nov 2019, 21:10</time> by <a rel="author">Gazeta.ua</a></address>
      <p>Польські прикордонники затримали 32-річного українця, якого підозрюють у подвійному вбивстві в Чехії.</p>
      <p>Підозрюваний їхав у автобусі сполученням Прага-Київ, <a href="https://www.strazgraniczna.pl/pl/aktualnosci/8048,Zabojca-zatrzymany-przez-Straz-Graniczna.html?fbclid=IwAR3a8bdm8s3dtqk2kYA5LH3S6c4iH5Vrb_fgusoNVD8s99_EP8LxTrpoR5Q">повідомляє</a> польська прикордонна служба.</p>
      <figure>
        <img src="https://static2.gazeta.ua/img2/cache/gallery/939/939119_1_w_1200.jpg?v=0"/>
        <figcaption>Польські прикордонники затримали 32-річного українця, якого підозрюють у подвійному вбивстві в Чехії<cite>Автор: strazgraniczna.pl</cite></figcaption>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_u-polschi-zatrimali-ukrayincya-pidozryuvanogo-u-vbivstvi-nepovnolitnoyi/921687"/>
      </related>
      <p>"Чоловік подорожував автобусом сполученням Прага-Київ. Під час контролю пасажирів прикордонники з'ясували, що українцем цікавляться чеські слідчі. З інформації у міжнародних базах розшуку з'ясувалося, що його переслідують за вбивство двох осіб, скоєне напередодні", – розповіла речниця Бескидського відділу прикордонної служби <b>Ельжбета Пікор.</b></p>
      <p>Польські прикордонники побоювалися, що чоловік озброєний, але під час затримання його вдалося заскочити зненацька, тому не чинив опору. Тепер його очікує екстрадиція.</p>
      <blockquote>Польські прикордонники затримали 32-річного українця, якого <a href="https://gazeta.ua/articles/np/_polski-prikordonniki-zatrimali-ukrayincya-yakogo-14-rokiv-rozshukuvav-interpol/931053">за вбивство 14 років розшукував Інтерпол.</a> Чоловік хотів покинути територію Польщі, його затримали в пішохідному пункті пропуску в Медиці.</blockquote>
    </article>
  </body>
</html>