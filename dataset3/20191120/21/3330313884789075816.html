<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904550/-nieuws-van-sport-en-as-rentree-van-luis-enrique-tijdens-oefenduel-met-oranje-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T21:39:00+00:00"/>
    <meta property="og:title" content="'Nieuws uit Spanje: Johan Cruijff Arena wordt decor van rentree Luis Enrique'"/>
    <meta property="og:description" content="De Amsterdamse Johan Cruijff Arena lijkt het decor van de rentree van Luis Enrique te worden. De 49-jarige oud-speler van Real Madrid én FC Barcelona keerde dinsdag terug als bondscoach van Spanje, dat vermoedelijk gaat oefenen tegen Oranje. Zowel de Nederlandse als de Spaanse bond heeft nog geen wedstrijden gepland voor de eerstvolgende interlandperiode – tussen donderdag 26 en dinsdag 31 maart 2020 – maar beide partijen lijken elkaar binnenkort de hand te kunnen schudden. Zowel Diario Sport als AS meldt dat Enrique tijdens een oefenwedstrijd tegen Nederland weer voor de groep zal staan. De Spanjaarden zullen daarna in Madrid tegen Duitsland oefenen. Wie de tweede sparringpartner van Oranje wordt, zal nog moeten blijken. Luis Enrique keert terug als bondscoach van het Spaanse elftal Statement van weggestuurde Spaanse bondscoach: 'Ik had deze situatie niet gewild'"/>
  </head>
  <body>
    <article>
      <h1>'Nieuws uit Spanje: Johan Cruijff Arena wordt decor van rentree Luis Enrique'</h1>
      <address>
        <time datetime="2019-11-20T21:39:00+00:00">20 Nov 2019, 21:39</time>
      </address>
      <p>
        <b>De Amsterdamse Johan Cruijff Arena lijkt het decor van de rentree van Luis Enrique te worden. De 49-jarige oud-speler van Real Madrid én FC Barcelona keerde dinsdag terug als bondscoach van Spanje, dat vermoedelijk gaat oefenen tegen Oranje.</b>
      </p>
      <p>Zowel de Nederlandse als de Spaanse bond heeft nog geen wedstrijden gepland voor de eerstvolgende interlandperiode – tussen donderdag 26 en dinsdag 31 maart 2020 – maar beide partijen lijken elkaar binnenkort de hand te kunnen schudden. Zowel <a href="https://www.sport.es/es/noticias/seleccion/regreso-luis-enrique-espana-sera-bernabeu-ante-alemania-7742779">Diario Sport</a> als <a href="https://as.com/futbol/2019/11/20/seleccion/1574219552_125532.html">AS</a> meldt dat Enrique tijdens een oefenwedstrijd tegen Nederland weer voor de groep zal staan. De Spanjaarden zullen daarna in Madrid tegen Duitsland oefenen. Wie de tweede sparringpartner van Oranje wordt, zal nog moeten blijken.</p>
      <p>Nederland en Spanje troffen elkaar deze eeuw vijf keer, waarvan twee keer op een WK: de finale van 2010 werd na verlenging gewonnen door <i>La Selección</i>, maar Oranje haalde vier jaar later revanche met een historische 5-1 in Brazilië. Op 31 maart 2015 troffen beide landen elkaar voor het laatst: Stefan de Vrij en Davy Klaassen beslisten toen het vriendschappelijke treffen in Amsterdam.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904340/luis-enrique.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904543/statement-van-weggestuurde-spaanse-bondscoach-ik-had-deze-situatie-niet-gewild-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>