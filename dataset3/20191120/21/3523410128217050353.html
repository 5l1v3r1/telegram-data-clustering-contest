<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641034/%D9%87%D9%85%DA%A9%D8%A7%D8%B1%DB%8C-%DA%AF%D8%B3%D8%AA%D8%B1%D8%AF%D9%87%E2%80%8C%DB%8C-%D8%B3%D8%A7%D9%85%D8%B3%D9%88%D9%86%DA%AF-%D8%A8%D8%A7-%D8%B4%D8%B1%DA%A9%D8%AA-%DA%86%DB%8C%D9%86%DB%8C-wingtech"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T21:42:00+00:00"/>
    <meta property="og:title" content="همکاری گسترده‌ی سامسونگ با شرکت چینی Wingtech"/>
    <meta property="og:description" content="شرکت سامسونگ قصد دارد یک پنجم گوشی هوشمند میان‌رده خود را در آینده از طریق همکاری با یک شرکت چینی تولید کند."/>
  </head>
  <body>
    <article>
      <h1>
        <a href="https://www.bultannews.com/fa/news/641034/%D9%87%D9%85%DA%A9%D8%A7%D8%B1%DB%8C-%DA%AF%D8%B3%D8%AA%D8%B1%D8%AF%D9%87%E2%80%8C%DB%8C-%D8%B3%D8%A7%D9%85%D8%B3%D9%88%D9%86%DA%AF-%D8%A8%D8%A7-%D8%B4%D8%B1%DA%A9%D8%AA-%DA%86%DB%8C%D9%86%DB%8C-wingtech">همکاری گسترده‌ی سامسونگ با شرکت چینی Wingtech</a>
      </h1>
      <h2>شرکت سامسونگ قصد دارد یک پنجم گوشی هوشمند میان‌رده خود را در آینده از طریق همکاری با یک شرکت چینی تولید کند.</h2>
      <address><time datetime="2019-11-20T21:42:00+00:00">20 Nov 2019, 21:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سامسونگ تصمیم گرفته است بخش زیادی از گوشی‌های هوشمند آینده خود را علاوه بر اندروید با سیستم عامل چینی هماهنگ کند. سامسونگ در گذشته نیز همکاری‌‍‌های زیادی با شرکای چینی خود داشته است و احتمالا این همکاری‌ها در آینده نیز افزایش می‌یابد.</p>
      <p>طبق گزارش روزنامه رویترز شرکت سامسونگ برنامه‌ریزی کرده است که در سال آینده میلادی بیش از ۳۰۰ میلیون تلفن همراه هوشمند را تولید کند. از میان این تعداد در حدود ۶۰ میلیون دستگاه توسط سازندگان چینی طراحی و تولید می‌شود و قرار است به قابلیت‌های سیستم عامل‌های چینی مجهز شوند. این اعداد به وضوح نشان می‌دهد که یک پنجم دستگاه‌های هوشمند سامسونگ در سال ۲۰۲۰ میلادی توسط شرکت چینی Wingtech تولید می‌شوند.</p>
      <p>خبر‌های منتشر شده از شرکت سامسونگ حاکی از آن است که تلفن‌‎های همراه هوشمند آینده سامسونگ احتمالا جزو خانواده سری A این شرکت هستند و در کشور‌های ویتنام و هند تولید می‌شوند. شرکت Wingtech در حال حاضر همکاری‌های گسترده‌ای با شرکت شیائومی، هوآوی و اوپو دارد و دستگاه‌های مختلفی را برای این شرکت‌ها تولید کرده است.</p>
      <p>خبر‌های این همکاری در حالی منتشر می‌شود که هنوز زمان زیادی از بسته شدن یکی از کارخانه‌های بزرگ سامسونگ در چین نمی‌گذرد. برخی از کارشناسان دلیل تعطیلی این کارخانه را کمبود بودجه لازم برای تامین منابع آن داشتند. سامسونگ به کاربران خود وعده داده است در آینده محصولات ویژه‌ای را با قیمت مناسب به کاربران عرضه می‌کند.</p>
      <p>البته سامسونگ هنوز پرچمداران و گوشی‌های هوشمند طراز اول این شرکت را در کشور خود تولید می‌کند و مدیران این شرکت فقط قرارداد تولید تلفن‌های همراه میان رده سامسونگ را با طرف‌های چینی امضا کردند. شرکت Wingtech تضمین کرده است که گوشی‌های آینده سامسونگ را با بهترین کیفیت ممکن به مشتریان عرضه می‌کند.</p>
    </article>
  </body>
</html>