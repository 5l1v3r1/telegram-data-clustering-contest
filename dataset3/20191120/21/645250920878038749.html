<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/koinonia/entasi-sta-diavata-metaxy-katoikon-gia-to-prosfygiko-vinteo/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-20T21:11:48+00:00"/>
    <meta property="og:title" content="Ένταση στα Διαβατά μεταξύ κατοίκων για το προσφυγικό (βίντεο)"/>
    <meta property="og:description" content="Ένταση επικράτησε σήμερα το βράδυ κατά τη διάρκεια της ανοιχτής συνέλευσης που είναι σε εξέλιξη στα Διαβατά, και πραγματοποιείται από κατοίκους της"/>
  </head>
  <body>
    <article>
      <h1>Ένταση στα Διαβατά μεταξύ κατοίκων για το προσφυγικό (βίντεο)</h1>
      <address><time datetime="2019-11-20T21:11:48+00:00">20 Nov 2019, 21:11</time> by <a rel="author">Παναγιώτης Θεoδωρόπουλος</a></address>
      <p>Ένταση επικράτησε σήμερα το βράδυ κατά τη διάρκεια της ανοιχτής συνέλευσης που είναι σε εξέλιξη στα Διαβατά, και πραγματοποιείται από κατοίκους της περιοχής με στόχο να δημιουργηθεί συντονιστική επιτροπή όπου “θα αναλάβει να ασχοληθεί με τα προβλήματα που έχει δημιουργήσει η λειτουργία του Κέντρου Δομής (Hotspot)”, όπως τονίζουν.</p>
      <p>Λίγο μετά την έναρξη της συζήτησης και πριν μιλήσει ο Δήμαρχος Δέλτα, Γιάννης Ιωαννίδης, τον λόγο πήρε ο Μιχάλης Μπενάκης, Δημοτικός σύμβουλος με την παράταξη της Λαϊκής Συσπείρωσης.</p>
      <p>Ο κ. Μπενάκης ανέφερε μεταξύ άλλων, ότι υπάρχουν πρόσφυγες με καταγωγή για παράδειγμα από το Αφγανιστάν και την ώρα που έκανε αναφορά σε επίσημα στοιχεία που υπάρχουν κάτοικοι, του επιτέθηκαν φραστικά όπως μπορείτε να δείτε και στο βίντεο.</p>
      <p>Ένταση πυροδότησε και η τοποθέτηση του πρώην αστυνομικού διευθυντή Θεσσαλονίκης και νυν δημοτικού συμβούλου Θεσσαλονίκης, Βασίλη Μωυσίδη, ο οποίος μίλησε για λαθρομετανάστες.</p>
      <p>Δείτε το βίντεο:</p>
      <figure>
        <iframe src="https://www.youtube.com/embed/eb90hBxOqdQ" width="300" height="150" data-service="Youtube" scrolling="no"/>
      </figure>
      <p>Ο δήμαρχος Δέλτα τόνισε ότι ο δήμος και ειδικά η Ιωνία δεν μπορεί να δεχτεί ούτε έναν πρόσφυγα επιπλέον.</p>
      <p>«Έχουμε μπει στο μάτι του κυκλώνα και πρέπει να πούμε τέλος», ανέφερε χαρακτηριστικά και πρόσθεσε ότι η κυβέρνηση δεν έχει πολιτική, «οπότε καλούμαστε εμείς να προστατεύσουμε πρόσωπα, υγεία και βίος».</p>
      <p>Επίσης, τόνισε ότι υπάρχει μεγάλο πρόβλημα αυτήν την στιγμή στη περιοχή με θέμα ασφάλειας, έλλειψη φωτισμού και ιδιαίτερα με τα λεωφορεία του ΟΑΣΘ που όπως ανέφερε έχει τη δέσμευση ότι μέσα στο επόμενο δεκαήμερο ο Οργανισμός θα δρομολογήσει νέα γραμμή που θα συνδέει απευθείας το στρατόπεδο με τον σταθμό.</p>
      <p>Στη διάρκεια της συνέλευσης συγκροτήθηκε επιτροπή κατοίκων που θα συμμετέχει στις συνεδριάσεις του δημοτικού συμβουλίου του Δήμου Δέλτα, προκειμένου να ενημερώνεται για το θέμα και να καταθέτει τα αιτήματά της.</p>
      <p>Όπως ανέφεραν οι κάτοικοι, το μεγαλύτερο πρόβλημα είναι η αύξηση των μη ταυτοποιημένων μεταναστών που φιλοξενούνται στο πρώην στρατόπεδο Αναγνωστοπούλου, που αποτελεί ανοιχτή δομή. Επίσης, τόνισαν το θέμα ασφάλειας λέγοντας πως πλέον φοβούνται να κυκλοφορήσουν ιδιαίτερα τις βραδινές ώρες.</p>
      <p>Η πρωτοβουλία πάρθηκε από κατοίκους της περιοχής και η συνέλευση πραγματοποιείται στο Θεατράκι του σχολείου.</p>
      <figure>
        <img src="https://thesstoday.gr/wp-content/uploads/2019/11/76260602_627778244426251_2918946004420001792_n-650x366.jpg"/>
      </figure>
      <figure>
        <iframe src="https://www.youtube.com/embed/eDhq_zGB_MI" width="300" height="150" data-service="Youtube" scrolling="no"/>
      </figure>
      <p>Πηγή: thesstoday.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/oikonomia/oi-krisimes-7-imeres-gia-to-koinoniko-merisma-poioi-telika-tha-to-paroyn/"/>
        <a href="https://www.aftodioikisi.gr/asfalistika/syntaxi-express-gia-50-000-dimosioys-ypalliloys-ti-prepei-na-kanoyn-ton-epomeno-mina/"/>
        <a href="https://www.aftodioikisi.gr/dimosio/erasmus-gia-dimosioys-ypalliloys-oles-oi-leptomereies-2/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/ota/dimoi/paraiteitai-o-dimarchos-samoy-kai-to-dimotiko-symvoylio-vinteo/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/oikonomia/epidoma-petrelaioy-thermansis-vgike-to-fek-poioi-tha-paroyn-eos-350-eyro/"/>
      </related>
    </article>
  </body>
</html>