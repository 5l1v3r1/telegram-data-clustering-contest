<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/aiac-pres-ulivieri-allincontro-di-ieri-tutti-concordavamo-sugli-episodi-salvo-due-errori-ancelotti-ha-una-dote-415259"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-20T21:40:00+00:00"/>
    <meta property="og:title" content="AIAC, pres. Ulivieri: “All’incontro di ieri tutti concordavamo sugli episodi, salvo due errori! Ancelotti? Ha una dote”"/>
    <meta property="og:description" content="A Radio Marte nella trasmissione “Si gonfia la rete” è intervenuto Renzo Ulivieri"/>
  </head>
  <body>
    <article>
      <h1>AIAC, pres. Ulivieri: “All’incontro di ieri tutti concordavamo sugli episodi, salvo due errori! Ancelotti? Ha una dote”</h1>
      <h2>A Radio Marte nella trasmissione “Si gonfia la rete” è intervenuto Renzo Ulivieri</h2>
      <address><time datetime="2019-11-20T21:40:00+00:00">20 Nov 2019, 21:40</time> by <a rel="author">Redazione Tutto Napoli.net</a></address>
      <p>A Radio Marte nella trasmissione “Si gonfia la rete” è intervenuto il presidente Associazione Italiana Allenatori <b>Renzo Ulivieri</b>: <i>“Gli incontri tra allenatori e arbitri hanno un senso e quello di ieri è stato chiarificatore perché tutti concordavamo sugli episodi, salvo due errori. E’ stato spiegato a noi e a voi le regole e possono piacere o non piacere, e qualcuna a me non garba, ma almeno adesso si conoscono. La spiegazione non era neanche facile, è stato bravissimo Rizzoli a rispondere a tutte le domande, è stato uno degli incontri più belli a cui ho assistito. Durante l’incontro, Rizzoli e Ancelotti erano d’accordo sull’episodio Llorente. Gli arbitri dicono che c’è ancora la possibilità di sbagliare e nell’applicazione delle regole del Var e delle nuove regole sul fallo di mano c’è stato un momento di passaggio in cui hanno fatto qualche errore.</i></p>
      <p>
        <i>Ammutinamento? Di fronte ad una decisione della società l’ammutinamento è molto raro, ma talvolta capita. Magari non esce pubblicamente perché si va al confronto, ma non solo a Napoli capitano episodi del genere. A me è capitato: un presidente mi disse di fare il silenzio stampa, mi opposi e alzai la voce. Poi, chiesi a lui di controllare le mie parole, ma non mi potevano togliere la voce. Ancelotti uno scollamento con la squadra non lo crea mai e quando parlo di lui ai corsi degli allenatori, dico sempre che ha una grande dote: fa star bene i calciatori. L’allenatore deve essere dalla parte dei suoi uomini e i ragazzi lo sanno che Ancelotti è dalla loro parte”.</i>
      </p>
    </article>
  </body>
</html>