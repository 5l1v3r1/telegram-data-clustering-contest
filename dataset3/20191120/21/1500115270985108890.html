<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4929016/roxeanne-hazes-bekent-breakdown-te-hebben-gehad"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T21:46:09+00:00"/>
    <meta property="og:title" content="Roxeanne Hazes bekent breakdown te hebben gehad"/>
    <meta property="og:description" content="Roxeanne Hazes heeft eerder deze week een totale breakdown gehad. Dat vertelde zij woensdag in het programma Ladies Night."/>
  </head>
  <body>
    <article>
      <h1>Roxeanne Hazes bekent breakdown te hebben gehad</h1>
      <address>
        <time datetime="2019-11-20T21:46:09+00:00">20 Nov 2019, 21:46</time>
      </address>
      <p>Roxeanne Hazes heeft eerder deze week een totale breakdown gehad. Dat vertelde zij woensdag in het programma Ladies Night.</p>
      <p>De zangeres stortte voor een optreden in Nijmegen opeens volledig in. "Ik kon alleen nog maar janken", bekende de dochter van André Hazes sr. Ze voelde zich heel verdrietig zonder aanwijsbare reden. "Ik voelde mij even zo eenzaam, ik wist niet hoe ik eruit moest komen."</p>
      <p>Wel spelen er op de achtergrond problemen met haar broer, Dré Hazes jr, die zij al enige tijd niet meer heeft gezien. "Je hebt het wel over je familie. Het blijft pijnlijk, bij belangrijke onderwerpen word je er altijd toch weer mee geconfronteerd." Meer details over de problemen gaf Roxeanne niet.</p>
      <p>Uiteindelijk ging de zangeres wel het podium op. Zij vertelde het publiek echter bij aanvang van het optreden dat zij zich rot voelde. "Ik kreeg heel veel reacties van mensen die zeiden: ik herken mij daar heel erg in. Wat goed dat je daar awareness voor creëert; dat je gewoon even soms kut in je vel kan zitten en daar eerlijk over moet kunnen vertellen."</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/bundel/4891891/robinson-confessions-seizoen-2"/>
        <a href="https://www.rtlboulevard.nl/entertainment/artikel/4929096/zac-efron-naar-onbewoond-eiland-voor-tv-show"/>
        <a href="https://www.rtlboulevard.nl/entertainment/artikel/4929091/oprah-winfrey-op-tournee-met-visionairs"/>
        <a href="https://www.rtlboulevard.nl/entertainment/artikel/4929081/jersey-shores-angelina-pivarnick-getrouwd"/>
        <a href="https://www.rtlboulevard.nl/entertainment/artikel/4929076/scheiding-channing-tatum-en-jenna-dewan-rond"/>
        <a href="https://www.rtlboulevard.nl/entertainment/artikel/4929071/apple-schrapt-premiere-film-banker"/>
      </related>
    </article>
  </body>
</html>