<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416921/valmpoyena-eiha-klapsei-apo-ta-kapsonia-stin-marseig-vid"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T21:50:00+00:00"/>
    <meta property="og:title" content="Βαλμπουενά: «Είχα κλάψει από τα καψόνια στην Μαρσέιγ» (vid)"/>
    <meta property="og:description" content="Ο άσος του Ολυμπιακού, Ματιέ Βαλμπουενά, μίλησε στην εκπομπή Comme Jamais του RMC για τα... καψόνια που υποχρεώθηκε να περάσει το 2006, στην αρχή της καριέρας του στην Μαρσέιγ."/>
  </head>
  <body>
    <article>
      <h1>Βαλμπουενά: «Είχα κλάψει από τα καψόνια στην Μαρσέιγ» (vid)</h1>
      <h2>Ο άσος του Ολυμπιακού, Ματιέ Βαλμπουενά, μίλησε στην εκπομπή Comme Jamais του RMC για τα... καψόνια που υποχρεώθηκε να περάσει το 2006, στην αρχή της καριέρας του στην Μαρσέιγ.</h2>
      <address><time datetime="2019-11-20T21:50:00+00:00">20 Nov 2019, 21:50</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Μεταξύ άλλων ο Βαλμπουενά σχολίασε: «Όταν πήγα στην ομάδα της Μαρσέιγ ήθελα και εγώ να μπω δυνατά σε αυτήν την πρόκληση. Να... τεστάρω &amp; να δοκιμάσω τον εαυτό μου και να δείξω το τι μπορώ να κάνω. Δεν είμαι κόντρα στα καψόνια, αλλά όταν - πως να το πω - γίνεται τόσο συνηθισμένο &amp; όταν γίνεται υπερβολικά στον ίδιο άνθρωπο, με ενοχλεί. Μου το έκαναν γιατί ήμουν νέος.</p>
      <p>Ήξερα και ήξεραν ότι δεν μπορώ να πω τίποτα. Ήξερα ότι δεν μπορούσα να αμυνθώ. Εάν ήμουν 1.85 στο ύψος, θα πήγαινα εκεί μια - δυο φορές και θα τελείωνε. Καταλαβαίνετε τι θέλω να σας πω. Δεν ήθελα να κάνω ιστορία ή φασαρία και δεν έλεγα τίποτα. Ήμουν δυστυχισμένος. Υπήρχαν φορές που γυρνούσα στο δωμάτιό μου και έκλαιγα. Είχα κλάψει για αυτά. Συχνά. Όμως δεν έλεγα τίποτα. Αντίθετα, από μέσα μου έλεγα: 'ΟΚ μου τα κάνετε αυτά, αλλά δεν τρέχει τίποτα'». Να σημειωθεί πως ο Ματιέ Βαλμπουενά είχε μιλήσει και για τον <a href="http://www.gazzetta.gr/football/superleague/article/1412709/valmpoyena-tha-edina-heri-kai-tha-koitoysa-ton-mpenzema-sta-matia-vid"><b>Μπενζεμά</b></a>.</p>
      <figure>
        <iframe data-src="https://twitter.com/RMCsport/status/1197248498711891976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>