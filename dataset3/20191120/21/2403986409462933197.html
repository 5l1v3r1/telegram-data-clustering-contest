<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_nimechchini_vbili_fritsa_fon_vaytszekkera__sina_kolishnogo_prezidenta_n1236530"/>
    <meta property="og:site_name" content="24 Канал"/>
    <meta property="article:published_time" content="2019-11-20T21:24:00+00:00"/>
    <meta property="og:title" content="У Німеччині вбили Фріца фон Вайцзеккера – сина колишнього президента: відома причина"/>
    <meta property="og:description" content="У Німеччині помер 59-річний Фріц фон Вайцзеккер – син колишнього президента Німеччини Ріхарда фон Вайцзеккера. Його зарізали ввечері 19 листопада під час лекції у приватній клініці Берліна."/>
  </head>
  <body>
    <article>
      <h1>У Німеччині вбили Фріца фон Вайцзеккера – сина колишнього президента: відома причина</h1>
      <address><time datetime="2019-11-20T21:24:00+00:00">20 Nov 2019, 21:24</time> by <a rel="author">Емал Набі, Лія Бонавська</a></address>
      <p>
        <b>У Німеччині помер 59-річний Фріц фон Вайцзеккер – син колишнього президента Німеччини Ріхарда фон Вайцзеккера. Його зарізали ввечері 19 листопада під час лекції у приватній клініці Берліна.</b>
      </p>
      <p>Вбивство сталося у лікарні поруч з палацом Шарлоттенбург близько 19 вечора, повідомила поліція у твіттері. </p>
      <blockquote>Читайте також: <a href="https://24tv.ua/u_rosiyi_zagadkovo_pomer_vidomiy_molodiy_politik_nikita_isayev_n1234904">У Росії загадково помер відомий молодий політик Нікіта Ісаєв</a></blockquote>
      <aside>На сина експрезидента напав чоловік з ножем, коли пан Вайцзекер проводив лекцію. Ще одна людина отримала ножові поранення, намагаючись запобігти вбивці,<cite>– розповіли поліцейські.</cite></aside>
      <p>Відомо, що <b>вбивця був серед слухачів лекції</b> і несподівано напав на Вайцзекера. Лікарі намагались реанімувати сина експрезидента, але через важке поранення він помер.</p>
      <p>Іншим <b>постраждалим виявився правоохоронець.</b> Він просто перебував у залі, де Вайцзекер читав лекцію, і намагався зупинити нападника. Наразі поліцейський перебуває у лікарні.</p>
      <p>На щастя, нападнику не вдалося втекти. Його затримали і передали правоохоронцям слухачі лекції.</p>
      <p>У Генеральній прокуратурі Німеччини підтвердили, що причина нападу пов'язана з шаленою неприязню до сім'ї вбитого, а не з особистим мотивом. Про це повідомляє німецьке видання <a href="https://www.spiegel.de/panorama/justiz/fritz-von-weizsaecker-in-berlin-erstochen-angaben-zum-motiv-des-taeters-a-1297439.html">Spiegel Online</a>.</p>
      <p>Підозрюваний у вбивстві сина експрезидента Німеччини Ріхарда фон Вайцзекера Фріца хотів помститися родині вбитого.</p>
      <p><b>Що відомо про Фріца фон Вайцзеккера? </b>З 2005 року був головним лікарем відділення внутрішньої медицини у клініці Schlosspark.<br/><br/>Батько Фріца, Річард фон Вайцзеккер, був мером Берліна з 1981 по 1984 рік та федеральним президентом Німеччини з 1984 по 1994 рік. Він помер 31 січня 2015 року.</p>
    </article>
  </body>
</html>