<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/hrvatska/3361689/preziveli-45-minuta-pakla-na-letu-od-zagreba-do-splita-oko-nas-je-sevalo-avion-se-tresao-a-onda-je-poceo-da-propada"/>
    <meta property="og:site_name" content="kurir.rs"/>
    <meta property="article:published_time" content="2019-11-20T21:17:00+00:00"/>
    <meta property="og:title" content="PREŽIVELI 45 MINUTA PAKLA NA LETU OD ZAGREBA DO SPLITA: Oko nas je sevalo, avion se tresao, a onda je počeo da propada!"/>
    <meta property="og:description" content="Područje Kaštela zahvatilo je snažno nevreme s grmljavinon zbog čega dva aviona iz Zagreba nisu mogli da slete na aerodrom u Resniku."/>
  </head>
  <body>
    <article>
      <h6 class="kicker">haos zbog nevremena</h6>
      <h1>PREŽIVELI 45 MINUTA PAKLA NA LETU OD ZAGREBA DO SPLITA: Oko nas je sevalo, avion se tresao, a onda je počeo da propada!</h1>
      <address>
        <time datetime="2019-11-20T21:17:00+00:00">20 Nov 2019, 21:17</time>
      </address>
      <p>
        <b>Područje Kaštela zahvatilo je snažno nevreme s grmljavinon zbog čega dva aviona iz Zagreba nisu mogli da slete na aerodrom u Resniku.</b>
      </p>
      <p>Jedan je trebalo da sleti u 15.50, a drugi u 16.14, ali produžili su prema jugu. Jedan je avion zatim sleteo u Dubrovnik, a drugi je prvo produžio prema jugu, a zatim se neko vreme okretao iznad Brača i Hvara, ali ponovo se uputio prema splitskom aerodromu, kako bi pokušao da sleti.</p>
      <p>Naposletku je sleteo, a jedna od putnica iz tog aviona ispričala je kako je izgledalo 45 minuta kruženja u avionu oko Splita u velikoj oluji, prenosi zagrebački Jutarnji list.</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3358729/drama-nad-sofijom-avion-bojka-borsova-prinudno-sleteo-pokvario-se-sistem-za-sletanje-pilot-morao-rucno-da-obavi-proceduru"/>
      </related>
      <p>"Još u polasku je let kasnio, ali kad smo uzleteli sve je bilo normalno. Kad smo došli pred Split počela je avantura. Taman je oluja bila nad aerodromom. Nismo bili u samoj oluji, ali sve se jako treslo i to je trajalo na mahove više od pola sata... Pa osećaj propadanja, kao da se vozimo u vozu smrti. Bilo je strašno! Baš nikome oko mene nije bilo svejedno. Odrasli muškarci su se grčili oko mene", ispričala je ta putnica.</p>
      <p>Nakon haosa i pretrpljenog straha, avion je uspeo da sleti, a pilot je dobio glasan aplauz. "Grozno iskustvo. Mislili smo da ćemo se srušiti", dodala je putnica.</p>
      <p>
        <b>(Kurir.rs/Tanjug/Foto ilustracija: Profimedia)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/region/crna-gora/3361459/nevreme-unistilo-elitne-plaze-steta-na-svetom-stefanu-veca-od-100000-evra-stradala-i-druga-kupalista"/>
        <a href="https://www.kurir.rs/region/hrvatska/3359759/haos-na-hrvatskom-nebu-zbog-nevremena-avioni-morali-da-kruze-nisu-mogli-da-slete-kod-splita"/>
        <a href="https://www.kurir.rs/region/hrvatska/3359663/jugo-od-120-km-na-sat-besni-na-jadranu-u-istri-zabelezeno-2600-munja-na-obalu-se-obrusili-talasi-od-5-metara-video"/>
        <a href="https://www.kurir.rs/region/hrvatska/3359511/hrvatska-na-nogama-proglasen-crveni-meteo-alarm-olujni-jugo-pravi-haos-po-dalmaciji-a-ugrozen-cak-i-zagreb-video"/>
      </related>
    </article>
  </body>
</html>