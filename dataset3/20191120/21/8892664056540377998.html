<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/szepen-megkopasztottak-tobb-mint-12-milliot-nyertek-majkatol/fmh52fm"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T21:10:00+00:00"/>
    <meta property="og:title" content="Szépen megkopasztották: több mint 12 milliót nyertek Majkától"/>
    <meta property="og:description" content="Budapest — Szerencsére nem pókeren vesztett a műsorvezető, hanem legújabb, a TV2 Nyomd a gombot, tesó! című műsorában osztott ki 12 millió 660 ezer forintot Majka a játékosoknak."/>
  </head>
  <body>
    <article>
      <h1>Szépen megkopasztották: több mint 12 milliót nyertek Majkától</h1>
      <address><time datetime="2019-11-20T21:10:00+00:00">20 Nov 2019, 21:10</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>Budapest — Szerencsére nem pókeren vesztett a műsorvezető, hanem legújabb, a TV2 Nyomd a gombot, tesó! című műsorában osztott ki 12 millió 660 ezer forintot Majka a játékosoknak.</b>
          </b>
        </i>
      </p>
      <p>Mónika (25) az édesanyja élettársával, Gáborral (50) nevezett be a játékba, ami nem volt zökkenőmentes: az első arénakörben Mónika rosszul lépett ki a liftből, így majdnem orra bukott, és pénzt sem gyűjtött. A következőben ugyan vállalták az aranygombos feladatot, de Gábornak nem sikerült teljesítenie. Ám később megtáltosodtak.</p>
      <p>– <b>Jól éreztük magunkat a műsorban, Majka is szuper volt, le a kalappal! Nem tudom, Mónika mire költi a pénzt, de biztos lesz helye, mert egyéves gyerekkel van otthon. Én hitelt törlesztenék, a ház körül félbemaradt munkákat fejezném be</b> – mondta a Blikknek Gábor.</p>
    </article>
  </body>
</html>