<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/malaysia-slappte-al-qaidas-mjaltbrandskemist/"/>
    <meta property="og:site_name" content="DN.SE"/>
    <meta property="article:published_time" content="2019-11-20T21:32:56+00:00"/>
    <meta property="og:title" content="Malaysia släppte al-Qaidas mjältbrandskemist"/>
    <meta property="og:description" content="Den man som hjälpte terrornätverket al-Qaida att ta fram mjältbrandsgift släpps nu från fängelse i Malaysia. Yazid Sufaat har släppts två gånger tidigare."/>
  </head>
  <body>
    <article>
      <h1>Malaysia släppte al-Qaidas mjältbrandskemist</h1>
      <address><time datetime="2019-11-20T21:32:56+00:00">20 Nov 2019, 21:32</time> by <a rel="author" href="https://www.dn.se/av/clas-svahn/" target="_blank">Clas Svahn</a></address>
      <p>
        <b>Den man som hjälpte terrornätverket al-Qaida att ta fram mjältbrandsgift släpps nu från fängelse i Malaysia. Yazid Sufaat har släppts vid två tidigare tillfällen men åter dömts för att ha rekrytera nya medlemmar till olika terrororganisationer.</b>
      </p>
      <p>Den i dag 55-årige Yazid Sufaat dömdes 2002 för att ha hjälpt al-Qaida med att försöka ta fram massförstörelsevapen. Sufaat hade då varit aktiv inom terrornätverket i minst två år och bland annat anordnat ett möte i sin lägenhet i Malaysias huvudstad Kuala Lumpur där två av terroristerna som sedan kom att delta i 11 september-attackerna mot USA deltog.</p>
      <p><b>Under mötet diskuterades</b> framtida terrorattacker, skriver <a href="https://www.scmp.com/week-asia/politics/article/3038662/osama-bin-ladens-anthrax-scientist-freed-malaysia">South China Morning Post</a>.</p>
      <p>Sufaat, som har sin utbildning i biologi och kemi i USA, är bland annat dömd för att ha införskaffat fyra ton ammoniumnitrat till ett planerat, men stoppat, attentat i Singapore, skriver <a href="https://www.straitstimes.com/asia/se-asia/terrorist-linked-to-al-qaeda-can-be-freed-next-month-malaysian-police-chief">Straits Times</a>.</p>
      <p>Den nu frisläppte terroristen har även ägnat sig åt att rekrytera nya medlemmar åt terrornätverk. Han har frigetts vid två tidigare tillfällen, men dömts för nya brott – vid ett tillfälle för att rekrytera IS-medlemmar till kriget i Syrien, vid ett annat för att få andra fångar att ansluta sig till al-Qaida.</p>
      <p><b>Yazid Sufaat får nu återvända </b>till sitt hem i Kuala Lumpur där han enbart får röra sig inom några kvarter och inte får lämna sin bostad mellan klockan 20 och 06 varje dag.</p>
    </article>
  </body>
</html>