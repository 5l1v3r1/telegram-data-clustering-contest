<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135558/ozgur-ozelden-rahmi-turanin-iddialarina-tepki-hic-kimsenin-saray-kapilarinda-isi-yok"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T21:30:00+00:00"/>
    <meta property="og:title" content="Özgür Özel'den Rahmi Turan'ın iddialarına tepki: Hiç kimsenin Saray kapılarında işi yok"/>
    <meta property="og:description" content="CHP Grup Başkanvekili Özgür Özel, Rahmi Turan'ın köşesinde yer vererek gündeme taşıdığı “Saray’la görüşen CHP’li” iddiasına tepki gösterdi."/>
  </head>
  <body>
    <article>
      <h1>Özgür Özel'den Rahmi Turan'ın iddialarına tepki: Hiç kimsenin Saray kapılarında işi yok</h1>
      <h2>CHP Grup Başkanvekili Özgür Özel, Rahmi Turan'ın köşesinde yer vererek gündeme taşıdığı “Saray’la görüşen CHP’li” iddiasına tepki gösterdi.</h2>
      <address>
        <time datetime="2019-11-20T21:30:00+00:00">20 Nov 2019, 21:30</time>
      </address>
      <p><b>GERÇEK GÜNDEM </b> Sözcü yazarı Rahmi Turan, Saray'a yakın bir kaynaktan gündeme oturacak bir iddiayı köşesine taşırken CNN Türk'te canlı yayına bağlanan CHP Grup Başkanvekili Özgür Özel tartışmalara tepki gösterdi. </p>
      <p>Rahmi Turan, “9 Kasım akşamı çok önemli bir siyasetçi sizin ‘Saray' bizim ‘Külliye' dediğimiz yerde Cumhurbaşkanı ve AKP Genel Başkanı Recep Tayyip Erdoğan'ın huzuruna çıktı."ifadelerini kullanmış ve CHP'li isme Erdoğan'ın “Türkiye'nin güvenliği için senin CHP Genel Başkanı olman gerekir.” dediğini ileri sürmüştü. </p>
      <p>
        <b>CHP Grup Başkanvekili Özgür Özel'in açıklamaları şöyle oldu:</b>
      </p>
      <p>Gerek bugün CHP'de siyaset yapan milletvekillerimiz yöneticilerimiz gerekse son cumhurbaşkanı adayımız, önceki grup başkanvekilimiz Muharrem İnce'nin, hiçbirimizin böyle bir görüşme yapmayacağına herbirimiz CHP'li olduğumuza bu ülkeyi sevdiğimize ne kadar inancımız varsa o kadar inanıyoruz.</p>
      <p>Kimsenin aklına ne Muharrem İnce için böyle bir şey gelebilir ne mevcut milletvekilerimiz için. </p>
      <p>Burada açıklama yapması gereken bunu yazan değerli köşe yazarımızdır. Bunu bekleriz hepimiz. Bunu her birimizin talep etme hakkı var.</p>
      <p>Orada tarif edildiği şekilde şu an CHP'de aktif siyaset yapan herkesi töhmet altında bırakan bir ifade.</p>
      <p>Bunu ben nasıl görüyorum partimiz nasıl görüyor? Bunu Cumhuriyet Halk Partisi'ne karşı yapılmış, yapılmaya çalışılan basit bir operasyon olarak görüyorum. Çünkü birileri istiyor ki: Kendi partisi içindeki çatlak, kendi partisi içindeki isimler, ne bileyim Ali Babacan konuşulmasın. Daha önce bu partinin üçüncü başbakanı konuşulmasın. Partinin ikinci genel başkanı Davutoğlu'nu kuracağı parti konuşulmasın. </p>
      <p>İktidar partisinin içindeki çatışmalar, tartışmalar konuşmasın; yine en kolay yoldan CHP konuşulsun istiyor birileri. Cumhuriyet Halk Partisi şu anda diğer partilerde olmayan, bizde biricik ve çok kıymetli olan, özellikle iktidar partisinde olmayan parti içi demokrasiyi işleterek olağan kurultay sürecini işletiyor. </p>
      <p>Bu ismi CHP merak ediyor mu? Saray'ın ürettiği, CHP'yi yıpratalım diye ortaya attıkları bir dezonfarmasyonu merak etmek bizim işimiz değil.</p>
      <p>Ama bu konuyu yazan çok değerli köşe yazarının bu konuyu netleştirmesi lazım. CHP'nin kurumsal kimliği adına da gocunacak hiçbirşeyimiz yok. Kimsenin de gocunacak hiçbir şeyi yok.</p>
      <p>Biz çok eminiz ki ne milletvekillerimiz ne cumhurbaşkanı adayımız sayın İnce hiçkimsenin CHP ile ilgili iktidar arayışında saray kapılarında işi yok. </p>
      <p>Zaten CHP'nin Genel Başkanlık yarışında tartışmasında Saray'a düşen rol yok. </p>
      <related>
        <h4>Bağlantılı Haberler</h4>
        <a href="https://www.gercekgundem.com/siyaset/135695/feyzioglu-rahmi-turan-benim-adimi-mi-soyluyor"/>
        <a href="https://www.gercekgundem.com/siyaset/135713/biz-bu-gazetecilik-ayibini-unutacagimiza-dair-soz-veremeyiz"/>
        <a href="https://www.gercekgundem.com/siyaset/135710/rahmi-turanin-chp-iddiasiyla-ilgili-saraydan-ilk-aciklama-geldi"/>
        <a href="https://www.gercekgundem.com/siyaset/135650/kilicdaroglu-rahmi-turanin-iddiasiyla-ilgili-ilk-kez-konustu"/>
        <a href="https://www.gercekgundem.com/siyaset/135600/rahmi-turan-saraya-giden-chpli-iddiasini-surdurdu-kendisi-aciklamali"/>
        <a href="https://www.gercekgundem.com/siyaset/135615/erdoganla-gorusen-chpli-iddiasiyla-ilgili-yazdi-bu-tartismanin-bir-de-diger-yonu-var"/>
        <a href="https://www.gercekgundem.com/siyaset/135542/kemal-kilicdaroglu-ismail-kucukkaya-ile-calar-saate-konuk-olacak"/>
        <a href="https://www.gercekgundem.com/siyaset/135564/rahmi-turan-sonsuza-kadar-kacacak-degil"/>
        <a href="https://www.gercekgundem.com/medya/135563/gurkan-hacirdan-rahmi-turan-yorumu-mevzu-buraya-geldi"/>
        <a href="https://www.gercekgundem.com/siyaset/135559/kilicdaroglunun-basdanismanindan-ilginc-rahmi-turan-tweeti"/>
      </related>
    </article>
  </body>
</html>