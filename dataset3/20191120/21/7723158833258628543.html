<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/rik-pitino-moy-aresei-to-roster-den-xero-akomi-an-tha-kano-allages/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-20T21:46:08+00:00"/>
    <meta property="og:title" content="Ρικ Πιτίνο: «Μου αρέσει το ρόστερ, δεν ξέρω ακόμη αν θα κάνω αλλαγές»"/>
    <meta property="og:description" content="Ο Ρικ Πιτίνο μίλησε για την μεγάλη επιστροφή του στον Παναθηναϊκό, τι τον οδήγησε ξανά στο ΟΑΚΑ, πόσο καλό θεωρεί το ρόστερ και αν θα προκύψει πρόβλημα με την τεχνική ηγεσία της Εθνικής Ελλάδας!"/>
  </head>
  <body>
    <article>
      <h1>Ρικ Πιτίνο: «Μου αρέσει το ρόστερ, δεν ξέρω ακόμη αν θα κάνω αλλαγές»</h1>
      <address>
        <time datetime="2019-11-20T21:46:08+00:00">20 Nov 2019, 21:46</time>
      </address>
      <h3>Ο Ρικ Πιτίνο μίλησε για την μεγάλη επιστροφή του στον Παναθηναϊκό, τι τον οδήγησε ξανά στο ΟΑΚΑ, πόσο καλό θεωρεί το ρόστερ και αν θα προκύψει πρόβλημα με την τεχνική ηγεσία της Εθνικής Ελλάδας!</h3>
      <p>Ο Ρικ Πιτίνο σε δηλώσεις του μέσω του sdna.gr αναφέρθηκε στην επιστροφή στον Παναθηναϊκό και αρνήθηκε το ενδεχόμενο να υπάρξει… θέμα για την συμφωνία με την ΕΟΚ για την Εθνική Ομάδα… </p>
      <p>Αναλυτικά τι είπε ο Πιτίνο: </p>
      <p>Για το αν έχει παρακολουθήσει τον Παναθηναϊκό και πού θεωρεί ότι χρειάζεται βελτίωση: “Έχω δει μόλις ένα παιχνίδι ζωντανά. Και θα πρέπει να βελτιωθούμε στην άμυνα”. </p>
      <h3>Διαβάζονται περισσότερο τώρα…</h3>
      <p>
        <b>
          <a href="https://newspao.gr/mpagern-monachoy-panathinaikos-oi-diaitites-toy-agona/">Μπάγερν Μονάχου – Παναθηναϊκός: Οι διαιτητές του αγώνα</a>
        </b>
      </p>
      <p>
        <b>
          <a href="https://newspao.gr/charise-o-megalytero-meros-toy-symvolaioy-toy-o-tzandaris/">Χάρισε χρήματα ο Τζανδάρης</a>
        </b>
      </p>
      <p>
        <b>
          <a href="https://newspao.gr/pao-alive-4/">PAO ALIVE: «Χτύπησε» ξανά με ποσό-ρεκόρ ο Βρανόπουλος</a>
        </b>
      </p>
      <p>
        <b>
          <a href="https://newspao.gr/rik-pitino-moy-aresei-to-roster-den-xero-akomi-an-tha-kano-allages/">Ρικ Πιτίνο: Η δήλωση για το ρόστερ και αν θα κάνει αλλαγές</a>
        </b>
      </p>
      <p>Για το αν θα γίνουν αλλαγές στο ρόστερ: “Δε μπορώ να μιλήσω για αλλαγές στο ρόστερ πριν περάσουν κάποιες εβδομάδες προπόνησης. Πρέπει να σας πω ότι μου αρέσει πολύ η ομάδα, εξάλλου είχα βάλει ένα μικρό χεράκι για τη διαμόρφωση της”. </p>
      <p>Για τον στόχο του κι αν είναι η επιστροφή στο Final Four: “Κι εγώ το ίδιο ονειρεύομαι. Δεν έρχομαι πίσω πάντως, για τις σπανακόπιτες (γελάει). Θα ξαναπώ όμως, ότι χρειαζόμαστε δύο εβδομάδες προπόνησης. Εκείνο που δεν θα αλλάξει είναι η φιλοσοφία μου. Πρέπει να είμαστε προετοιμασμένοι για να νικάμε. Το μέλλον θα είναι λαμπρό”. </p>
      <p>Για τη δυναμική του ρόστερ: “Είναι καλό γκρουπ! Αλλωστε, συμμετείχα στη διαδικασία για να έρθουν μερικοί παίκτες”. </p>
      <p>Για την θερμή υποδοχή του κόσμου μέσω των social media κι αν τον χαροποιεί: “Ναι, κι είναι τόσο υπέροχο αυτό”. </p>
      <p>Για το τι είναι για αυτόν ο Παναθηναϊκός και τον οδήγησε στην επιστροφή: “Το πεπρωμένο μου”! </p>
      <p>Για το πώς αντιμετώπισε η οικογένειά του την επιστροφή στην Ελλάδα: “ΟΚ δεν χάρηκαν που θα λείπω τα Χριστούγεννα ή τη μέρα του «Thanks Giving» αλλά καταλαβαίνουν πόση κάψα έχω να κοουτσάρω ξανά. Θα μου λείψουν, αλλά θα με επισκεφθούν και στην Αθήνα”. </p>
      <p>Για το αν θα υπάρξει ζήτημα με την δουλειά στην Εθνική Ελλάδος: “Όχι, αυτό θα λειτουργήσει πολύ θετικά, θα βλέπω από κοντά την πρόοδο όλων των Ελλήνων παικτών μας”. </p>
      <p>Και κατέληξε: “Να θυμάσαι: Η πίεση είναι προνόμιο και ο καλύτερος σου φίλος στη ζωή”! </p>
    </article>
  </body>
</html>