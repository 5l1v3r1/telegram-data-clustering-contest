<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641042/%D8%A8%D8%A7-%D8%B1%DA%98%DB%8C%D9%85-%D8%BA%D8%B0%D8%A7%DB%8C%DB%8C-%D9%85%D9%86%D8%A7%D8%B3%D8%A8-%D8%B4%D9%86%D9%88%D8%A7%DB%8C%DB%8C-%D8%AE%D9%88%D8%AF-%D8%B1%D8%A7-%D8%AA%D8%B6%D9%85%DB%8C%D9%86-%DA%A9%D9%86%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T21:52:00+00:00"/>
    <meta property="og:title" content="با رژیم غذایی مناسب شنوایی خود را تضمین کنید"/>
    <meta property="og:description" content="بررسی‌ها نشان می‌دهد رژیم غذایی سالم با کاهش خطر از بین رفتن قدرت شنوایی مرتبط است."/>
  </head>
  <body>
    <article>
      <h1>
        <a href="https://www.bultannews.com/fa/news/641042/%D8%A8%D8%A7-%D8%B1%DA%98%DB%8C%D9%85-%D8%BA%D8%B0%D8%A7%DB%8C%DB%8C-%D9%85%D9%86%D8%A7%D8%B3%D8%A8-%D8%B4%D9%86%D9%88%D8%A7%DB%8C%DB%8C-%D8%AE%D9%88%D8%AF-%D8%B1%D8%A7-%D8%AA%D8%B6%D9%85%DB%8C%D9%86-%DA%A9%D9%86%DB%8C%D8%AF">با رژیم غذایی مناسب شنوایی خود را تضمین کنید</a>
      </h1>
      <h2>بررسی‌ها نشان می‌دهد رژیم غذایی سالم با کاهش خطر از بین رفتن قدرت شنوایی مرتبط است.</h2>
      <address><time datetime="2019-11-20T21:52:00+00:00">20 Nov 2019, 21:52</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، محققان آمریکایی با بیان اینکه رژیم غذایی سالم می‌تواند با خطر کاهش شنوایی اکتسابی مقابله کند، اظهار داشتند: بررسی سه ساله تغییرات در حساسیت‌های شنوایی حاکی از آن است زنانی که از الگوهای تغذیه‌ای‌ نزدیک به رژیم‌های غذایی سالم برخوردارند کمتر در معرض افت قدرت شنوایی هستند.</p>
      <p>محققان تاکید کردند: افت قدرت شنوایی بخش اجتناب‌ناپذیر فرآیند افزایش سن است. هرچند، در این تحقیق بر شناسایی فاکتورهای خطرزای اصلاح‌پذیر یعنی مواردی که می‌توان در رژیم غذایی و سبک زندگی تغییر داد تا از کاهش قدرت شنوایی پیشگیری کرد یا پیشرفت آن را به تاخیر انداخت تمرکز شد. رعایت الگوی غذایی سالم با اثرات مثبت متعددی برای سلامتی همراه است و از آن جمله اینکه رژیم غذایی سالم می‌تواند در کاهش خطر افت شنوایی کمک کننده باشد.</p>
      <p>تحقیقاتی که در گذشته انجام گرفته نشان می‌دهد مصرف بیشتر برخی مواد غذایی از قبیل بتاکاروتن و بتا کریپتوزانتین، اسید فولیک، اسیدهای چرب امگا ۳ زنجیره بلند با کاهش خطر افت قدرت شنوایی مرتبط است.</p>
      <p>به گزارش مدیکال اکسپرس، این یافته‌ها حاکی از آن است رژیم غذایی می‌تواند بر خطر افت شنوایی اثر بگذارد اما محققان به دنبال آن هستند تا ارتباط بین رژیم غذایی و کاهش قدرت شنوایی بیشتر بررسی شود.</p>
    </article>
  </body>
</html>