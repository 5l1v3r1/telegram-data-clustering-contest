<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/g71a40/Reinkind-og-Kiel-topper-tabellen-etter-uventet-poengtap"/>
    <meta property="og:site_name" content="Bergens Tidende"/>
    <meta property="article:published_time" content="2019-11-20T21:56:09+00:00"/>
    <meta property="og:title" content="Reinkind og Kiel topper tabellen etter uventet poengtap"/>
    <meta property="og:description" content="Tidligere FyllingenBergen-spiller Harald Reinkind scoret tre mål da Kiel spilte 32-32 hjemme mot Motor Zaporozje i mesterligaen håndball onsdag."/>
  </head>
  <body>
    <article>
      <h1>Reinkind og Kiel topper tabellen etter uventet poengtap</h1>
      <h2>Tidligere FyllingenBergen-spiller Harald Reinkind scoret tre mål da Kiel spilte 32-32 hjemme mot Motor Zaporozje i mesterligaen håndball onsdag.</h2>
      <address><time datetime="2019-11-20T21:56:09+00:00">20 Nov 2019, 21:56</time> by <a rel="author">NTB</a></address>
      <p>Det var et skuffende poengtap mot bunnlaget som hadde tatt bare ett poeng på åtte kamper før onsdagens oppgjør, men det ene poenget var nok til å sikre at Kiel vil toppe tabellen også etter den 9. runden i gruppespillet.</p>
      <p>Svenske Niclas Ekberg var toppscorer for Kiel med ni mål, men hviterussiske Boris Pukhovski var enda hvassere for gjestene og scoret ti ganger.</p>
      <p>
        <a href="https://www.bt.no/sport/i/6jexP0/sommeridrettssjefen-foer-ol-jeg-har-baaret-paa-en-droem">Les også<br/>Marit Breivik før OL: – Jeg har båret på en drøm</a>
      </p>
      <p>Gjestene ledet lenge foran 7618 tilskuere i Kiel, men i sluttfasen var hjemmelaget stadig ett og to mål foran uten å greie å riste av seg Motor Zaporozje. Stanislav Zjukov scoret kampens siste mål og berget poeng for bortelaget.</p>
      <p>Kiel er tre poeng foran Montpellier, fire foran Veszprém og Kielce før resten av runden spilles lørdag. Gruppevinneren går rett til kvartfinale, de fem neste til første utslagsrunde.</p>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/jdx6aw/bybanen-maa-stoppe-i-helseparken"/>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/btmeninger/debatt/i/LAXz71/havarikommisjonen-identifiserer-ikke-hovedaarsakene-til-helge-ingstad-u"/>
        <a href="https://www.bt.no/btmeninger/kommentar/i/zGzW94/fyrverkeriet-boer-ikke-skygge-for-fremsynet"/>
        <a href="https://www.bt.no/nyheter/lokalt/i/y3JevE/i-aar-har-det-vaert-syv-drapssaker-i-vest-politidistrikt-i-tre-av-saken"/>
      </related>
      <ol>
        <li>
          <a href="https://www.bt.no/tag/H%C3%A5ndball">Håndball</a>
        </li>
        <li>
          <a href="https://www.bt.no/tag/Champions_League_h%C3%A5ndball">Champions League håndball</a>
        </li>
        <li>
          <a href="https://www.bt.no/tag/FyllingenBergen">FyllingenBergen</a>
        </li>
      </ol>
    </article>
  </body>
</html>