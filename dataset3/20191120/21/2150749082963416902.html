<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zhodnih-kompromisiv-z-putinim-lishe-yevrointegratsiya-poroshenko-pro-zaplanovanu-zustrich-u-normandskomu-formati/"/>
    <meta property="og:site_name" content="Прямий"/>
    <meta property="article:published_time" content="2019-11-20T21:15:00+00:00"/>
    <meta property="og:title" content="Жодних компромісів з Путіним, лише євроінтеграція - Порошенко про заплановану зустріч у нормандському форматі"/>
    <meta property="og:description" content="&quot;Рішучі компроміси&quot;, на які влада збирається піти у стосунках з Росією, ведуть до поразки України. Про це в ефірі &quot;Прямого&quot; заявив п'ятий президент, лідер"/>
  </head>
  <body>
    <article>
      <h1>Жодних компромісів з Путіним, лише євроінтеграція - Порошенко про заплановану зустріч у нормандському форматі</h1>
      <address>
        <time datetime="2019-11-20T21:15:00+00:00">20 Nov 2019, 21:15</time>
      </address>
      <p>
        <b>"Рішучі компроміси", на які влада збирається піти у стосунках з Росією, ведуть до поразки України.</b>
      </p>
      <p>Про це в ефірі <b>"Прямого"</b> заявив п'ятий президент, лідер "Європейської Солідарності" <b>Петро Порошенко</b>.</p>
      <p>"Рішучі компроміси з Путіним означають капітуляцію", - підкреслив Порошенко.</p>
      <p>Він додав, що метою президента країна-агресора не є мир, бо якщо це було б так, війна припинилась би кілька років тому. "Мир має бути з урахуванням українського інтересу. Бо коли є здача країни і капітуляція, там те не стріляють. Але нічого спільного з миром це не має", - сказав Порошенко.</p>
      <p>Він порадив команді Зеленського не вірити Путіну, покладатись на західних партнерів та робити кроки для відновлення суверенітету і територіальної цілісності країни.</p>
      <p>Порошенко нагадав, що безпековий компонент на Донбасі має передувати політичному. Він нагадав також, що закон про особливості місцевого самоврядування на Донбасі розроблявся на три роки, а Україна є унітарною державою за будь-яких обставин."І ми не моемо прийняти те, що нам намагалися вкинути - проекти федералізації чи автономізації... Або автономії. Бо інтерес Росії полягає лише у тому, щоб зупинити рух України в НАТО і ЄС", - сказав Порошенко.</p>
      <p>Альтернатив членству в ЄС і НАТО Україна не має, наголосив п'ятий президент.</p>
      <figure>
        <iframe src="https://www.youtube.com/embed/ucHeOlMFXvA" width="640" height="480" data-service="Youtube" scrolling="no"/>
      </figure>
      <p>Раніше повідомлялося, що <a href="https://prm.ua/pomichnik-zelenskogo-yermak-vede-neofitsiyni-peregovori-z-kremlem-zmi/">помічник президента Володимира Зеленського Андрій Єрмак веде неофіційні переговори з Росією</a> щодо Донбасу та обміну полоненими.</p>
      <related>
        <h4>Схожі новини</h4>
        <a href="https://prm.ua/z-fraktsiyi-slugi-narodu-viyshlov-deputat-yakiy-mav-sudimist-za-zgvaltuvannya-nepovnolitnoyi/"/>
        <a href="https://prm.ua/fsb-zayavlyaye-shho-zatrimala-viyskovosluzhbovtsya-yakiy-shpiguvav-na-korist-ukrayini/"/>
        <a href="https://prm.ua/yakshho-pid-chas-normandskoyi-zustrichi-budut-pidpisani-postupki-to-zelenskogo-zustrine-revolyutsiya-gopko/"/>
      </related>
    </article>
  </body>
</html>