<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zhodniy-budapeshtskiy-memorandum-ne-mozhe-nas-zahistiti-lishe-zbroyni-sili-ukrayini-poroshenko/"/>
    <meta property="og:site_name" content="Прямий"/>
    <meta property="article:published_time" content="2019-11-20T21:23:00+00:00"/>
    <meta property="og:title" content="Жоден Будапештський меморандум не може нас захистити, лише Збройні сили України - Порошенко"/>
    <meta property="og:description" content="Захист суверенітету, відновлення територіальної цілісності та контролю над державним кордоном та повага до Збройних Сил України — це ті позиції, від яких"/>
  </head>
  <body>
    <article>
      <h1>Жоден Будапештський меморандум не може нас захистити, лише Збройні сили України - Порошенко</h1>
      <address>
        <time datetime="2019-11-20T21:23:00+00:00">20 Nov 2019, 21:23</time>
      </address>
      <p>
        <b>Захист суверенітету, відновлення територіальної цілісності та контролю над державним кордоном та повага до Збройних Сил України — це ті позиції, від яких немає права відхилитись нинішня влада під час переговорів в Нормандському форматі.</b>
      </p>
      <p>Про це в ефірі <b>"Прямого"</b> заявив П'ятий президент України <b>Петро Порошенко</b>.</p>
      <p>"Я не розумію, про які межі компромісу ведуть українські учасники цих переговорів. По-перше, ще одна рекомендація для всіх — не треба завищувати очікування від результатів зустрічі в Нормандському форматі 9 грудня. Ці завищені очікування, на яких хтось намагається грати політтехнологічно — це небезпечно, друзі, це не шоу, і це не 95 Квартал. Коли ти притиснутий обставинами, вимушений будеш за будь-яку ціну, хоч щось привезти з Парижа, на кону може стояти суверенітет, національні інтереси, перспективи членства в ЄС, перспективи членства в НАТО. Цими перспективами, як і Україною, торгувати не можна! Це за межами можливих компромісів", - заявив Порошенко.</p>
      <p>Також президент нагадав, що "ми точно маємо реалізувати позицію, що була досягнута 2015 року — створити окрему підгрупу в Тристоронній контактній групі, що стосується державного кордону. Без абсолютно прозорої позиції, що без перекриття кордону українськими прикордонниками в перший день проведення виборів. Або, що ще буде краще — взяття під контроль миротворцями кордону ще до початку виборчого процесу. Є абсолютною умовою проведення вільного волевиявлення громадян — це зробити не можливо, якщо кордон не буде перекритий".</p>
      <p>Порошенко зауважив, що "є ініціатива — провести вибори після деокупації. Я гаряче підтримую такі ініціативи. Вважаю, що вони повністю відповідають Мінським угодам. Саме на цих позиціях я наполегливо раджу стояти й захищати, так само, як ми сьогодні захищаємо суверенітет і територіальну цілісність України".</p>
      <p>"І останнє — не знижуйте увагу, повагу і піклування про українські Збройні сили. Це єдиний гарант нашого суверенітету і нашої територіальної цілісності. До повноправного членства в НАТО, жодний Будапештський меморандум не може нас захистити, лише Збройні сили України", —- наголосив Порошенко.</p>
      <p>Нагадаємо, П`ятий президент України Петро Порошенко, що зараз перебувєа на конгресі Європейської народної партії у хорватській столиці Загребі, заявив, що <a href="https://prm.ua/duzhe-vazhlivo-shho-pri-obgovorenni-maybutnogo-yevropi-potuzhniy-golos-ukrayini-poroshenko-pro-kongres-yevropeyskoyi-narodnoyi-partiyi/">"Європейська солідарність" є важливим та авторитетним членом європейської родини</a>.</p>
      <related>
        <h4>Схожі новини</h4>
        <a href="https://prm.ua/ukrayina-pridbaye-naukove-sudno-dlya-antarktichnih-doslidzhen/"/>
        <a href="https://prm.ua/yakshho-pid-chas-normandskoyi-zustrichi-budut-pidpisani-postupki-to-zelenskogo-zustrine-revolyutsiya-gopko/"/>
        <a href="https://prm.ua/spravi-maydanu-zachistyat-za-vkazivkoyu-portnova-i-tak-samo-zachistyat-vsyu-ukrayinu-petrov/"/>
      </related>
    </article>
  </body>
</html>