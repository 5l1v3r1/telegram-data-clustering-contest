<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/sorteggi-euro-2020-italia-in-prima-fascia-ma-con-spauracchi-francia-e-portogallo-323564"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T21:34:23+00:00"/>
    <meta property="og:title" content="Sorteggi Euro 2020, Italia in prima fascia. Ma con spauracchi Francia e Portogallo"/>
    <meta property="og:description" content="La Uefa ha reso note le fasce del sorteggio per la fase a gironi dell’Europeo 2020, in programma il prossimo 30 novembre a Bucarest. L’Italia confermata testa di serie, ma il rischio..."/>
  </head>
  <body>
    <article>
      <h1>Sorteggi Euro 2020, Italia in prima fascia. Ma con spauracchi Francia e Portogallo</h1>
      <address><time datetime="2019-11-20T21:34:23+00:00">20 Nov 2019, 21:34</time> by <a rel="author">Christian Liotta</a></address>
      <p>La Uefa ha reso note le fasce del sorteggio per la fase a gironi dell’Europeo 2020, in programma il prossimo 30 novembre a Bucarest. L’Italia confermata testa di serie, ma il rischio è quello comunque di un gruppo particolarmente complicato.<b> Insieme agli azzurri ci saranno: Belgio, Inghilterra, Germania, Spagna e Ucraina</b>. Nella fascia due Francia, Polonia, Svizzera, Croazia, Olanda e Russia. Nella fascia tre Portogallo, Turchia, Danimarca, Austria, Svezia e Repubblica Ceca. Infine nella fascia quattro Galles, Finlandia più le quattro vincitrici degli spareggi della Nations League che si disputeranno a marzo 2020.</p>
      <p>Il torneo inizia il prossimo 12 giugno a Roma. La fase a gironi, con un massimo di quattro partite al giorno, si svolge fino al 24 giugno. Le prime due classificate di ogni girone e le quattro migliori seconde accedono agli ottavi, quindi si procede a eliminazione diretta. <b>Lo stadio di Wembley ospita le semifinali e la finale</b>.</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>