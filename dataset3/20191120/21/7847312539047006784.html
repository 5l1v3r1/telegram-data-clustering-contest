<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473904-kidawa-blonska-wolalabym-sie-dowiedziec-o-tym-od-jaskowiaka"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T21:00:27+00:00"/>
    <meta property="og:title" content="Zgrzyt w Platformie! Kidawa-Błońska zaskoczona kandydaturą Jaśkowiaka: &quot;Wolałabym się dowiedzieć o tym od niego&quot;"/>
    <meta property="og:description" content="&quot;Bardzo lubię prezydenta Jaśkowiaka, to bardzo dobry samorządowiec, bardzo dobry prezydent. Wiem, że uprawia boks i jest osobą waleczną&quot;."/>
  </head>
  <body>
    <article>
      <h1>Zgrzyt w Platformie! Kidawa-Błońska zaskoczona kandydaturą Jaśkowiaka: "Wolałabym się dowiedzieć o tym od niego"</h1>
      <address><time datetime="2019-11-20T21:00:27+00:00">20 Nov 2019, 21:00</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Wicemarszałek Sejmu Małgorzata Kidawa-Błońska nie kryła zaskoczenia kandydaturą prezydenta Poznania Jacka Jaśkowiaka, który chce z nią konkurować o nominację PO do ubiegania się o prezydenturę. Jak mówiła, wolałaby się dowiedzieć o tym od niego.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/473879-jaskowiak-kontrkandydatem-kidawy-blonskiej-w-prawyborach">Jaśkowiak kontrkandydatem Kidawy-Błońskiej w prawyborach w KO! „Polska potrzebuje silnej prezydentury”</a></p>
      <blockquote>Bardzo lubię prezydenta Jaśkowiaka, to bardzo dobry samorządowiec, bardzo dobry prezydent. Wiem, że uprawia boks i jest osobą waleczną</blockquote>
      <p>— powiedziała Kidawa-Błońska dziennikarzom na kongresie Europejskiej Partii Ludowej w Zagrzebiu.</p>
      <blockquote>Wolałabym się dowiedzieć o tym (kandydowaniu - PAP) od niego</blockquote>
      <p>— dodała. Jak mówiła, w piątek zarząd PO podejmie decyzje dotyczące konwencji wyborczych, jednak sam system głosowania nie będzie zmieniony.</p>
      <p>Kidawa-Błońska oceniła, że Jaśkowiak będzie „ciekawym” kontrkandydatem, i wyraziła nadzieję, że rywalizacja będzie w dobrym stylu.</p>
      <p>gah/PAP</p>
    </article>
  </body>
</html>