<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/netflix-udostepnil-oficjalny-plakat-serialu-wiedzmin.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T21:40:00+00:00"/>
    <meta property="og:title" content="Netflix udostępnił oficjalny plakat serialu Wiedźmin"/>
    <meta property="og:description" content="Do premiery pierwszego sezonu pozostał już tylko jeden miesiąc!"/>
  </head>
  <body>
    <article>
      <h1>Netflix udostępnił oficjalny plakat serialu Wiedźmin</h1>
      <h2>Do premiery pierwszego sezonu pozostał już tylko jeden miesiąc!</h2>
      <address><time datetime="2019-11-20T21:40:00+00:00">20 Nov 2019, 21:40</time> by <a rel="author">Maria Wawrzyniak</a></address>
      <p>Z racji, że <b>premiera serialu <i>Wiedźmin </i>(<i>The Witcher</i>) od Netflixa zbliża się nieubłaganie</b>, fani nie mogą narzekać na brak nowości. Ostatnio <a href="https://www.gram.pl/news/2019/10/31/nowy-zwiastun-i-data-premiery-serialu-wiedzmin-od-netflix.shtml">doczekaliśmy się</a> pełnego zwiastuna i poznaliśmy dokładną datę premiery. Kilka dni wcześniej <a href="https://www.gram.pl/news/2019/10/25/nowe-zdjecia-z-nadchodzacego-serialu-wiedzmin-od-netflixa.shtml">opublikowano</a> sporo nowych zdjęć. Tydzień temu <a href="https://www.gram.pl/news/2019/11/13/wysyp-kadrow-z-serialu-wiedzmin-netfliksa.shtml">dostaliśmy</a> kolejne. Dzisiaj z kolei mamy dla Was <b>oficjalny plakat, na którym znajduje się trójka głównych bohaterów: Geralt (Henry Cavill), Yennefer (Anya Chalotra) oraz Ciri (Freya Allan)</b>. W tle natomiast widnieje <b>mapa wiedźmińskiego Kontynentu</b>, czyli słynnego świata stworzonego przez Andrzeja Sapkowskiego. Poniżej zamieściliśmy polską wersję plakatu.</p>
      <figure>
        <img src="https://img6.gram.pl/cbhr20191120213629182xecr.jpg"/>
      </figure>
      <p>Przypomnijmy, że <b><i>Wiedźmin</i> zadebiutuje 20 grudnia 2019 roku</b> – pierwszy sezon od razu będzie dostępny w całości i łącznie dostaniemy osiem odcinków, które będą trwać około godzinę każdy.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>