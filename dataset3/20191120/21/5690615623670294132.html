<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836923-zasnovnik-telegram-zaklikav-koristuvachiv-vidaliti-z-gadzhetiv-whatsapp"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T21:59:00+00:00"/>
    <meta property="og:title" content="Засновник Telegram закликав користувачів видалити з ґаджетів WhatsApp"/>
    <meta property="og:description" content="КИЇВ. 20 листопада. УНН. Засновник месенджера Telegram Павло Дуров закликав користувачів видалити зі своїх ґаджетів застосунок WhatsApp, оскільки в ньому …"/>
  </head>
  <body>
    <article>
      <h1>Засновник Telegram закликав користувачів видалити з ґаджетів WhatsApp</h1>
      <address><time datetime="2019-11-20T21:59:00+00:00">20 Nov 2019, 21:59</time> by <a rel="author">Тарас Джміль</a></address>
      <p><b>КИЇВ. 20 листопада. УНН.</b> Засновник месенджера Telegram Павло Дуров закликав користувачів видалити зі своїх ґаджетів застосунок WhatsApp, оскільки в ньому знайшли значну кількість уразливостей у сфері безпеки. Про це він повідомив у своєму Telegram-каналі, передає <b>УНН</b>.</p>
      <p>За словами Дурова, минулого тижня у WhatsApp була виявлена чергова уразливість, яка дозволяє хакерам і урядовим спецслужбам отримати доступ до особистої інформації користувачів.</p>
      <p>"У травні я передбачив, що уразливості у WhatsApp продовжать виявлятися, а серйозні проблеми в області безпеки будуть слідувати одна за одною, як було раніше", - сказав Дуров.</p>
      <p>Він наголосив, що сумнівається в тому, що програмісти WhatsApp через недогляд залишали в додатку уразливості, що дозволяють шпигувати за користувачами.</p>
      <p>"Якщо ви проти того, що всі ваші фотографії і повідомлення стануть одного разу загальнодоступні, вам слід видалити WhatsApp зі свого телефону", - закликав Дуров.</p>
      <p>У травні газета Financial Times повідомила, що невідомі зловмисники встановлювали шпигунське програмне забезпечення на мобільні телефони, використовуючи функцію дзвінків у WhatsApp. У минулий понеділок газета The Independent інформувала, що розробники WhatsApp визнали наявність в додатку чергової уразливості, завдяки якій хакери могли отримати доступ до повідомлень користувачів, відправивши їм шкідливий відеофайл.</p>
      <p>Нагадаємо, 12 жовтня <a href="https://www.unn.com.ua/uk/news/1829626-ssha-prizupinili-vipusk-kriptovalyuti-telegram">США призупинили випуск криптовалюти Telegram</a>.</p>
      <p>Як повідомляло <b>УНН</b>, у червні через DDoS-атаки відбувся збій в роботі месенджера Telegram. Дуров пов'язав це <a href="https://www.unn.com.ua/uk/news/1806794-durov-povyazav-zbiy-v-telegram-z-protestami-u-gonkonzi">з протестами у Гонконзі</a>.</p>
    </article>
  </body>
</html>