<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/evrokup-partizan-preko-ritasa-do-top-16-393306.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T21:58:00+00:00"/>
    <meta property="og:title" content="Evrokup - Partizan preko Ritasa do TOP 16!"/>
    <meta property="og:description" content="&quot;Crno-beli&quot; ostvarili prvi cilj na evropskoj sceni."/>
  </head>
  <body>
    <article>
      <h1>Evrokup - Partizan preko Ritasa do TOP 16!</h1>
      <h2>"Crno-beli" ostvarili prvi cilj na evropskoj sceni.</h2>
      <address><time datetime="2019-11-20T21:58:00+00:00">20 Nov 2019, 21:58</time> by <a rel="author">Ivan Cvetković</a></address>
      <p><b>Košarkaši Partizana uspeli su da se plasiraju u drugu fazu Evrokupa pošto su u Beogradu savladali Ritas rezultatom 86:81 (23:21, 23:19, 22:17, 18:24) u osmom kolu Evrokupa.</b><br/><br/>Odmah na početku zablistao je Rade Zagorac koji je postigao prvih 12 poena za Partizan, ali je Ritas polako prešao u vođstvo u posle nekoliko minuta igre.<br/><br/>Ipak, izabranici Andree Trinkijerija su fantastičnom serijom od 8:0 preokrenuli rezultat, pa je prva deonica pripala domaćoj ekipi - 23:21.<br/><br/>U drugoj četvrtini videli smo sličnu sliku, s tom razlikom što domaćin nije ispuštao prednost do kraja poluvremena.<br/><br/>Mouzli i Tomas su odličnim potezima uspeli da održe prednost "crno-belih", da bi na kraju poenima Jankovića i Gordića Partizan dobio prvo poluvreme 46:40.<br/><br/>Držali su se Litvanci sve do sredine treće četvrtine, imali zaostatak koji se dao "istopiti", ali sjajnom igrom pre svega u defanzivi Partizan je uspeo da stigne do dvocifrene prednost na kraju trećeg perioda igre. <br/><br/>Nastavili su odličnu igru puleni Andree Trinkijerija i u poslednjoj četvrtini, serijom od 7:0 se dodatno "odlepili" na plus 18 od Ritasa da bi u poslednjem minutu ta prednost spala na tek pet poena što je bilo dovoljno "crno-belima" da se obezbedi trijumf. <br/><br/>Najkorisniji igrač bio je Rašon Tomas sa 16 poena, pet skokova, Zagorac je meč završio sa 17 poena, a Jaramaz 14 poena uz četiri asistencije i odličnu igru u poslednjoj četvrtini. <br/><br/>U Ritasu Bendžius je postigao 15 poena, a zapažen je bio i Kruz sa 10 postignutih poena.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/poluvreme-partizan-vodi-u-areni-prva-cetvrtina-u-znaku-zagorca-tvitovi-393301.html"/>
        <a href="https://www.sportske.net/vest/kosarka/partizan-bez-kapitena-i-bez-prave-podrske-393295.html"/>
        <a href="https://www.sportske.net/vest/kosarka/rastanak-partizan-trazi-novog-centra-393281.html"/>
        <a href="https://www.sportske.net/vest/kosarka/trinkijeri-izmedju-zvezde-i-ritasa-nema-tu-zezanja-393207.html"/>
        <a href="https://www.sportske.net/vest/kosarka/trener-ritasa-ima-jasan-zahtev-za-svoje-igrace-ovo-partizanu-ne-smeju-da-dozvole-393200.html"/>
      </related>
    </article>
  </body>
</html>