<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/psv-uitvak-emmen-ondanks-dikke-boycot-gewoon-bomvol/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T21:07:12+00:00"/>
    <meta property="og:title" content="PSV-uitvak tegen Emmen ondanks dikke boycot gewoon bomvol"/>
    <meta property="og:description" content="PSV kan volgende week zondag in de uitwedstrijd tegen FC Emmen ‘gewoon’ rekenen op een bomvol uitvak. Dat is best knap, want 2 supportersgroepen wilden de wedstrijd boycotten. Dit vanwege het late aanvangstijdstip van 20.00u. Lighttown Madness en Boys From The South wilden een statement maken. Voorzitter Harrie Timmermans van Supportersvereniging PSV, de grootste fanclub van…"/>
  </head>
  <body>
    <article>
      <h1>PSV-uitvak tegen Emmen ondanks dikke boycot gewoon bomvol</h1>
      <address>
        <time datetime="2019-11-20T21:07:12+00:00">20 Nov 2019, 21:07</time>
      </address>
      <p>
        <b>PSV kan volgende week zondag in de uitwedstrijd tegen FC Emmen 'gewoon' rekenen op een bomvol uitvak. Dat is best knap, want 2 supportersgroepen wilden de wedstrijd boycotten. Dit vanwege het late aanvangstijdstip van 20.00u. Lighttown Madness en Boys From The South wilden een statement maken.</b>
      </p>
      <p>Voorzitter Harrie Timmermans van Supportersvereniging PSV, de grootste fanclub van PSV, is niet verrast dat het uitvak alsnog is uitverkocht. "Van een mislukte boycot ga ik zeker niet spreken. Dat zou niet alleen flauw zijn, maar zou ook totaal geen recht doen aan de inspanningen die de sfeergroeperingen leveren voor onze club."<br/><br/><b>Harrie ❤️ sfeergroepen &amp; Harrie 💔 late aanvangstijden<br/></b>"Ze zijn enorm belangrijk geweest bij de groei die we de afgelopen jaren als club boeken bij de aantallen uitsupporters. Daarnaast knokken ze ook gewoon voor een goede zaak en ze proberen verandering te krijgen op een punt waar wij ook helemaal niet tevreden over zijn. Ook wij willen af van late aanvangstijden, maar hebben niet tot een boycot opgeroepen", aldus Harrie tegenover het <a href="https://www.ed.nl/psv/psv-verkoopt-uitvak-in-emmen-na-boycot-gewoon-uit-veel-fans-naar-lissabon~a420b084/"><i>ED</i></a>.<br/><br/>"Het is te prijzen dat de sfeergroepen andere PSV-supporters in de gelegenheid hebben gesteld om wel gewoon te gaan en niet bijvoorbeeld de kaartjes opkochten. Dat vind ik klasse."</p>
    </article>
  </body>
</html>