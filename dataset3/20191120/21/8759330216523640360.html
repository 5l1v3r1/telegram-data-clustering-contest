<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904549/rode-duivels-hebben-groot-nadeel-tijdens-ek-geen-nationaal-stadion-is-doodzonde-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T21:49:00+00:00"/>
    <meta property="og:title" content="Rode Duivels hebben groot nadeel tijdens EK: &quot;Geen nationaal stadion is doodzonde&quot;"/>
    <meta property="og:description" content="België begint volgende zomer aan het Europees Kampioenschap met een serieus nadeel. De Rode Duivels zijn het enige topland dat geen wedstrijden voor zijn thuisfans zal kunnen spelen. Doodzonde volgens Peter Vandenbempt."/>
  </head>
  <body>
    <article>
      <h1>Rode Duivels hebben groot nadeel tijdens EK: "Geen nationaal stadion is doodzonde"</h1>
      <address>
        <time datetime="2019-11-20T21:49:00+00:00">20 Nov 2019, 21:49</time>
      </address>
      <p>
        <b>België begint volgende zomer aan het Europees Kampioenschap met een serieus nadeel. De Rode Duivels zijn het enige topland dat geen wedstrijden voor zijn thuisfans zal kunnen spelen. Doodzonde volgens Peter Vandenbempt.</b>
      </p>
      <p>"Ik heb me er een paar jaar geleden al heel vaak en heel hard over opgewonden en dat zal ik nu niet meer doen, maar dit is natuurlijk mee het gevolg van het gegeven dat we er niet in geslaagd zijn om een nationaal stadion neer te zetten", vertelde Vandenbempt op Radio 1.</p>
      <p>"De UEFA had een heel mooi pakketje voorzien voor België, met de openingswedstrijd in de hoofdstad van Europa en nog enkele matchen in Brussel. Daar is men niet in geslaagd en dat is een van de redenen waarom we nu in Sint-Petersburg en Kopenhagen moeten spelen."</p>
      <p>"Dat is op zich niet het grote probleem, dat hebben we zaterdag nog gezien tegen Rusland. Maar je kunt later in het toernooi wel in Rome spelen tegen Italië of in Bilbao tegen Spanje en dan mis je dat thuisvoordeel. Het is doodzonde, vooral voor de fans die niet kunnen komen kijken naar het EK in eigen land", besloot Vandenbempt.</p>
      <aside>Lees meer<br/><a href="https://www.voetbalprimeur.be/nieuws/904540/uefa-roept-belgi-op-het-matje-na-rusland-aftrap-te-laat-en-fout-shirt-boyata-.html?itm_source=www.voetbalprimeur.be&amp;itm_medium=highlighted-content">UEFA roept België op het matje na Rusland: 'Aftrap te laat en fout shirt Boyata'</a></aside>
    </article>
  </body>
</html>