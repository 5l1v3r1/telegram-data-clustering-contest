<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188782/Overval-bij-winkelcentrum-in-Ridderkerk-blijkt-opnames-videoclip"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-20T21:33:40+00:00"/>
    <meta property="og:title" content="'Overval' bij winkelcentrum in Ridderkerk blijkt opnames videoclip"/>
    <meta property="og:description" content="Commotie bij het winkelcentrum aan het Sint Jorisplein in Ridderkerk woensdagavond. Medewerkers van een winkel deden melding van een overval toen ze na sluitingstijd een groep jongeren met gezichtsbedekking zagen staan."/>
  </head>
  <body>
    <article>
      <h1>'Overval' bij winkelcentrum in Ridderkerk blijkt opnames videoclip</h1>
      <address>
        <time datetime="2019-11-20T21:33:40+00:00">20 Nov 2019, 21:33</time>
      </address>
      <h4>Commotie bij het winkelcentrum aan het Sint Jorisplein in Ridderkerk woensdagavond. Medewerkers van een winkel deden melding van een overval toen ze na sluitingstijd een groep jongeren met gezichtsbedekking zagen staan.</h4>
      <p>De politie kwam met meerdere eenheden ter plaatse. Al snel bleek het niet te gaan om een overval, maar om opnames van een videoclip. De politie heeft de jongeren gecontroleerd en heengezonden.</p>
      <p>In Rotterdam-IJsselmonde belden bezorgde buurtbewoners eind september ook de politie vanwege jongeren in bivakmutsen. Die liepen toen met, wat later bleek nepwapens, over straat. Dat waren ook opnames van een muziekclip.</p>
      <related>
        <a href="http://www.rijnmond.nl/nieuws/186381/Jongeren-met-vuurwapens-en-bivakmutsen-blijken-figuranten-rapvideo"/>
      </related>
    </article>
  </body>
</html>