<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zelenskiy-spiznyuyetsya-do-ochakova-zhurnalistka-vpala-v-riv-i-zlamala-nogu-foto-novini-ukrajini-50054759.html"/>
    <meta property="og:site_name" content="НВ"/>
    <meta property="article:published_time" content="2019-11-20T21:27:00+00:00"/>
    <meta property="og:title" content="Чекала на Зеленського. В Очакові журналістка впала в рів і зламала ногу"/>
    <meta property="og:description" content="В очікуванні прибуття президента Володимира Зеленського в Очаків одна з акредитованих журналісток впала в яму і, за попередніми даними, зламала ногу."/>
  </head>
  <body>
    <article>
      <h1>Чекала на Зеленського. В Очакові журналістка впала в рів і зламала ногу</h1>
      <h2>В очікуванні прибуття президента Володимира Зеленського в Очаків одна з акредитованих журналісток впала в яму і, за попередніми даними, зламала ногу.</h2>
      <address>
        <time datetime="2019-11-20T21:27:00+00:00">20 Nov 2019, 21:27</time>
      </address>
      <p>Як повідомив журналіст НікВєсті Олег Деренюга з місця події, інцидент стався біля прохідної військового порту через суцільну темряву.</p>
      <p>«Територія, м’яко кажучи, не пристосована до знаходження тут такої групи людей. Навколо ями, окопані ділянки, темінь суцільна», — написав він у Telegram.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/770/big/8e581c3d4ce3b6efb3fd0e2fb1484c40.png?stamp=20191120215822&amp;q=85&amp;output=jpg&amp;bg=white"/>
        <figcaption>Фото: Новости-N</figcaption>
      </figure>
      <p>За його інформацією, журналістка ТРК Україна Анжела Слободян отримала відкритий перелом ноги.</p>
      <p>Її забрала карета швидкої допомоги, яка чергувала на місці.</p>
      <p>Як повідомили НВ в Офісі президента, постаждалу вже доправляють до рідного міста Херсон. Їй надали першу допомогу. Херсонська ОДА попіклувалася про перевезення і дівчину одразу доправлять до лікарні.</p>
      <p>Крім цього, як зазначили в Офісі президента, там були прожектори, однак постраждала була за територією частини.</p>
      <figure>
        <embed-post data-src="https://t.me/dereniuha/915" data-service="Telegram"/>
      </figure>
      <p>Нагадаємо, що <a href="https://nv.ua/ukr/ukraine/politics/litak-zelenskogo-zlamavsya-novini-ukrajini-50054749.html">борт із Зеленським запізнюється до Очакова</a>. Президент був змушений пересісти на інший літак через те, що у президентського Ан відмовив двигун.</p>
      <p>20 листопада кораблі ВМС України, захоплені РФ в листопаді 2018 року в районі Керченської протоки, <a href="https://nv.ua/ukr/ukraine/events/v-ukrajinu-povernulisya-zahopleni-rosiyeyu-korabli-foto-i-video-novini-50054695.html">почали прибувати в Очаків Миколаївської області.</a></p>
      <p>Першим в порт зайшов катер Нікополь, за ним буксир Яни Капу.</p>
    </article>
  </body>
</html>