<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361709/tusk-izabran-za-lidera-evropske-narodne-stranke-krecem-u-borbu-za-birace-protiv-populista"/>
    <meta property="og:site_name" content="kurir.rs"/>
    <meta property="article:published_time" content="2019-11-20T21:58:00+00:00"/>
    <meta property="og:title" content="TUSK IZABRAN ZA LIDERA EVROPSKE NARODNE STRANKE: Krećem u borbu za birače protiv populista!"/>
    <meta property="og:description" content="Predsednik Evropskog saveta na odlasku Donald Tusk novi je predsednik Evropske narodne stranke (EPP), odlučili su večeras u Zagrebu narodnjaci kojima je Tusk obećao da će se boriti protiv populista."/>
  </head>
  <body>
    <article>
      <h6 class="kicker">odlučno</h6>
      <h1>TUSK IZABRAN ZA LIDERA EVROPSKE NARODNE STRANKE: Krećem u borbu za birače protiv populista!</h1>
      <address>
        <time datetime="2019-11-20T21:58:00+00:00">20 Nov 2019, 21:58</time>
      </address>
      <p>
        <b>Predsednik Evropskog saveta na odlasku Donald Tusk novi je predsednik Evropske narodne stranke (EPP), odlučili su večeras u Zagrebu narodnjaci kojima je Tusk obećao da će se boriti protiv populista.</b>
      </p>
      <p>za Tuska je bio 491 izaslanik, a protiv 37, na kongresu saveza evropskih demohrišćanskih stranaka, javila je Hina.</p>
      <p>Prvi čelnik EPP-a iz centralne i istočne Evrope zameniće Francuza Žozefa Dola koji je stranku vodio od kraja 2013.</p>
      <p>Tusk (62) je bio jedini kandidat za novog lidera krovne evropske stranke desnog centra i najjače grupe u Evropskom parlamentu.</p>
      <p>Krajem novembra njemu ističe mandat predsednika Evropskog saveta na koji je izabran 2014. i 2017.</p>
      <p>"Bolje biti predsednik EPP-a nego bivši predsednik Evropskog saveta", rekao je u šali Tusk nakon objave rezultata.</p>
      <p>On je ranije danas izjavio da mu je dosta da bude prvi evropski birokrata i da kreće u borbu za birače protiv populista.</p>
      <p>"Na jednoj su strani stranke neodgovornog populizma, a na drugoj naa stranka odgovorne popularnosti", rekao je izaslanicima iz četrdesetak zemalja.</p>
      <p>Tusk, aktivista sindikata Solidarnost osamdesetih godina, postao je najdugovečniji premijer u postkomunističkoj Poljskoj (2007-2014).</p>
      <p>Bio je jedan od utemeljitelja centrističke stranke Građanske platforme, članice EPP-a koju je vodio od 2003. do 2014.</p>
      <p>Kurir.rs/Tanjug</p>
      <p>Foto: AP</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3328953/tusk-odgovorio-trampu-na-izjavu-da-svet-pripada-patriotama-ideja-o-neizbeznom-sukobu-globalista-i-patriota-je-lazna-i-opasna"/>
        <a href="https://www.kurir.rs/planeta/3271933/merkelova-u-klin-makron-u-plocu-evropa-bez-dogovora-o-ljudima-na-kljucnim-funkcijama"/>
      </related>
    </article>
  </body>
</html>