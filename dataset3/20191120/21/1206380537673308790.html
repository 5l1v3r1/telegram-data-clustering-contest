<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/tajemstvi-vily-karla-gotta-ktera-se-prodava-jeho-maminka-tam-zemrela-na-infarkt"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T21:03:00+00:00"/>
    <meta property="og:title" content="Tajemství vily Karla Gotta, která se prodává: Jeho maminka tam zemřela na infarkt"/>
    <meta property="og:description" content="Bezmála čtyřicet let byl Karel Gott (†80) majitelem luxusní vily, která je dva měsíce po jeho smrti k mání. Za 30 milionů korun si můžete pořídit dům, který zbožňovala zpěvákova maminka Marie Gottová (†66). Strávila tam poslední okamžiky svého života, ale Karel byl zrovna za hranicemi."/>
  </head>
  <body>
    <article>
      <h6 class="kicker">Gottova vila</h6>
      <h1>Tajemství vily Karla Gotta, která se prodává: Jeho maminka tam zemřela na infarkt</h1>
      <address><time datetime="2019-11-20T21:03:00+00:00">20 Nov 2019, 21:03</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/0b/dd/0bdd4ac-247258-gottmatka-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Profimedia.cz, svoboda-williams.com, archiv Karla Gotta, reprofoto youtube.com</cite>
          </figcaption>
        </figure>
        <figure>
          <img src="https://www.extra.cz/images/thumbs/13/9f/139f647-247261-maminka-2560x0-shrink.jpg"/>
          <figcaption>Maminka Karla Gotta Marie bydlela v jevanské vile, která se prodává.<cite>archiv Karla Gotta, reprofoto youtube.com</cite></figcaption>
        </figure>
        <figure>
          <img src="https://www.extra.cz/images/thumbs/b8/f7/b8f7c70-247173-580712-resize-rodinny-dum-7-1-pr-2560x0-shrink.jpg"/>
          <figcaption>Gottova maminka v 66 letech zemřela na infarkt. V těchto místech žila.<cite>svoboda-williams.com</cite></figcaption>
        </figure>
        <figure>
          <img src="https://www.extra.cz/images/thumbs/0e/71/0e7179f-247189-profimedia-0432975389-2560x0-shrink.jpg"/>
          <figcaption>Jevany jsou na prodej, ale o prodeji Bertramky nechce Ivana Gottová ani slyšet.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/tajemstvi-vily-karla-gotta-ktera-se-prodava-jeho-maminka-tam-zemrela-na-infarkt/galerie/4">+ Dalších 23 fotografií</a>
        </figcaption>
      </slideshow>
      <p>
        <b>Bezmála čtyřicet let byl Karel Gott (†80) majitelem luxusní vily, která je dva měsíce po jeho smrti k mání. Za 30 milionů korun si můžete pořídit dům, který zbožňovala zpěvákova maminka Marie Gottová (†66). Strávila tam poslední okamžiky svého života, ale Karel byl zrovna za hranicemi.</b>
      </p>
      <p>Psal se rok 1969, když <a href="https://www.extra.cz/tema/karel-gott-zpevak">Karel Gott</a> (†80) přišel i s rodiči do Jevan a pořídil si tam honosnou vilu. Nikdy si ale nezískala v jeho srdci takové místo jako <a href="https://www.extra.cz/10-snimku-nejen-interieru-bertramky-kterou-karel-gott-80-prepsal-pred-smrti-na-ivanu">dům na pražské Bertramce, v němž se usadil natrvalo.</a> Za městem zůstala bydlet jeho maminka.</p>
      <p><a href="https://www.extra.cz/tema/marie-gottova">Marie Gottová</a> (†66) si přepych jevanské vily užívala pouhých osm let. V roce 1977 zemřela na infarkt, zdraví jí ale ještě předtím podlomily kruté výslechy na StB. Tajná policie měla rodinu v hledáčku kvůli zpěvákově protestní emigraci do Německa. Smutnou zprávu se Karel dozvěděl těsně před koncertem ve Frankfurtu nad Mohanem, i tak však zvládl vystoupit.</p>
      <related>
        <a href="https://www.extra.cz/nikdo-to-necekal-vila-po-zesnulem-karlu-gottovi-je-na-prodej-z-cenovky-se-protaceji-panenky"/>
      </related>
      <h3>Prodej zbožňovaného místa</h3>
      <p>Mistr měl s maminkou spojené doživotní trauma. Vyčítal si, že před ní tajil existenci prvorozené dcery <a href="https://www.extra.cz/tema/dominika-gottova">Dominiky Gottové</a> (46). Marie na mladého Karla několikrát naléhala, že by si přála vnoučata. Strach z opovržení kvůli nemanželskému dítěti ale převážil a Gottová se o vnučce nikdy nedozvěděla.</p>
      <p>Jevanskou vilou se tak dětský smích nikdy nenesl, <a href="https://www.extra.cz/dcera-zmizela-z-bertramky-tajne-manevry-pred-gottovou-vilou-ivana-zustava-v-cesku">přesto ji měl Slavík pro vzpomínky na maminku v srdci.</a> Jelikož ji nevyužíval, v roce 2005 vilu prodal podnikateli <a href="https://www.extra.cz/tema/jan-motovsky">Janu Moťovskému</a>, který v roce 2008 záhadně zmizel a později byl prohlášen za mrtvého. Na počátku století tam také krátce fungovalo zpěvákovo muzeum nazvané Gottland.</p>
      <p>Teď se dům <a href="https://www.extra.cz/nikdo-to-necekal-vila-po-zesnulem-karlu-gottovi-je-na-prodej-z-cenovky-se-protaceji-panenky">objevil na stránkách prestižní realitní agentury a je k mání za 29 900 000 korun.</a></p>
    </article>
  </body>
</html>