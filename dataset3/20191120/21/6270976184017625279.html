<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/zelenskyj-vidreaguvav-na-skandal-dovkola-dbr/"/>
    <meta property="og:site_name" content="Рубрика"/>
    <meta property="article:published_time" content="2019-11-20T21:30:25+00:00"/>
    <meta property="og:title" content="Зеленський відреагував на скандал довкола ДБР"/>
    <meta property="og:description" content="Президент України Володимир Зеленський заявив, що лише чув про «скандал» довкола директора Державного бюро розслідувань Романа Труби. Під час візиту до Станиці Луганської президент пообіцяв надати розгорнутий коментар стосовно скандалу у ДБР після того, як дослідить це питання. «Чесно вам скажу, що сьогодні у мене більш серйозні завдання. Я не знаю, правда, що там за […]"/>
  </head>
  <body>
    <article>
      <h1>Зеленський відреагував на скандал довкола ДБР</h1>
      <address><time datetime="2019-11-20T21:30:25+00:00">20 Nov 2019, 21:30</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/0-3-860x580.jpg"/>
      </figure>
      <p>
        <b>
          <b>Президент України Володимир Зеленський заявив, що лише чув про «скандал» довкола директора Державного бюро розслідувань Романа Труби.</b>
        </b>
      </p>
      <p>Під час візиту до Станиці Луганської президент пообіцяв надати розгорнутий коментар стосовно скандалу у ДБР після того, як дослідить це питання.</p>
      <p>«Чесно вам скажу, що сьогодні у мене більш серйозні завдання. Я не знаю, правда, що там за скандал. Я тільки чув, що є якийсь скандал із ДБР. Там якісь записи? Якщо ви не проти, я вивчу питання і відповім вам. Просто не знаю», — цитує його заяву <a href="https://interfax.com.ua/">Інтерфакс-Україна.</a></p>
      <p>Нагадаємо, увечері 19 листопада Telegram-канал «Трубу прорвало» оприлюднив компрометуючі записи, на яких чути голос нібито директора ДБР Романа Труби. В аудіозаписі йдеться про вказівки від нібито генпрокурора Руслана Рябошапки і голови Офісу президента Андрія Богдана про припинення низки обшуків.</p>
      <p>Роман Труба назвав записи фейком та провокацією.</p>
      <p>Наприкінці вересня у кабінеті Труби виявили апаратуру для прослуховування. В бюро допустили витік службової інформації, що може зашкодити розслідуванню низки кримінальних справ.</p>
      <p>Раніше <a href="https://rubryka.com/2019/11/20/v-dbr-vidzvituvaly-pro-rozsliduvannya-shhodo-poroshenka-vidkryto-13-provadzhen/">у ДБР відзвітували про розслідування щодо Порошенка: відкрито 13 проваджень.</a></p>
    </article>
  </body>
</html>