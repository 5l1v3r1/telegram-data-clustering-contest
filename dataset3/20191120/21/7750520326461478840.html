<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/u-kyyevi-pomer-veteran-ato-yakogo-zhorstoko-pobyly.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T21:46:34+00:00"/>
    <meta property="og:title" content="У Києві помер ветеран АТО, якого жорстоко побили"/>
    <meta property="og:description" content="У Києві помер ветеран АТО, якого жорстоко побили"/>
  </head>
  <body>
    <article>
      <h1>У Києві помер ветеран АТО, якого жорстоко побили</h1>
      <h2>Зараз прокуратура разом із поліцією вирішує питання щодо можливої перекваліфікації злочину, оскільки говорити про замах на життя цієї людини вже не можна</h2>
      <address>
        <time datetime="2019-11-20T21:46:34+00:00">20 Nov 2019, 21:46</time>
      </address>
      <figure>
        <img src="https://1news.com.ua/wp-content/uploads/2019/11/18-10.jpg"/>
      </figure>
      <p>Жорстоко побитий в ніч на 10 листопада ветеран АТО Ігор Панов у середу помер у лікарні.</p>
      <p>Про це повідомляє 1NEWS.</p>
      <p>Зараз прокуратура разом із поліцією вирішує питання щодо можливої перекваліфікації злочину, оскільки говорити про замах на життя цієї людини вже не можна. Остаточне ж рішення буде прийнято за результатами судово-медичної експертизи, яка буде призначена”</p>
      <p>Святошинський районний суд Києва взяв під варту на 2 місяці без альтернативи внесення застави двох підозрюваних у жорстокому нападі на ветерана АТО Ігоря Панова і його дружину: сина потерпілої та його друга 1989 та 1990 років народження. Самі підозрювані провину і будь-яку причетність до цього злочину не визнають. Було призначено судово-медичні експертизи. В тому числі експертиза ДНК.</p>
      <p>На Ігоря Панова з позивним “Хан” та його дружину напали в ніч на неділю, 10 листопада. Сусіди знайшли їх без свідомості, з проломленими головами у під’їзді власного будинку на вулиці академіка Кіпріанова.</p>
      <p>Джерело: <a href="https://www.pravda.com.ua/news/2019/11/20/7232535/">Українська правда</a></p>
    </article>
  </body>
</html>