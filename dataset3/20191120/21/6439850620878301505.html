<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462146/%E0%A6%87%E0%A6%AC%E0%A6%BF-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97-%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%A6%E0%A7%87%E0%A6%B0-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7-%E0%A6%86%E0%A6%B9%E0%A6%A4-%E0%A6%A6%E0%A6%B6"/>
    <meta property="og:site_name" content="Daily Janakantha"/>
    <meta property="article:published_time" content="2019-11-20T21:45:00+00:00"/>
    <meta property="og:title" content="ইবি ছাত্রলীগ কর্মীদের সংঘর্ষ, আহত দশ"/>
    <meta property="og:description" content="ইবি সংবাদদাতা॥ ইসলামী বিশ্ববিদ্যালয় শাখা ছাত্রলীগ কর্মীদের সংঘর্ষে দশ কর্মী আহত হয়েছেন বলে জানা গেছে। বুধবার সন্ধ্যায় বিশ^বিদ্যালয়ের জিয়া হল মোড় এলাকায় এ সংঘর্ষের ঘটনা ঘটে। জানা যায়, সন্ধ্যার পরে জিয়া হল মোড়ে ল্যান্ড ‘ল’ বিভাগের ২০১৮-১৯ শিক্ষাবর্ষের রিজভী আহমেদ ওশান হেটে যাওয়ার সময় তাকে ..."/>
  </head>
  <body>
    <article>
      <h1>ইবি ছাত্রলীগ কর্মীদের সংঘর্ষ, আহত দশ</h1>
      <address>
        <time datetime="2019-11-20T21:45:00+00:00">20 Nov 2019, 21:45</time>
      </address>
      <figure>
        <img src="http://www.dailyjanakantha.com/files/201911/1574289921_98.jpg"/>
      </figure>
      <p>ইবি সংবাদদাতা॥ ইসলামী বিশ্ববিদ্যালয় শাখা ছাত্রলীগ কর্মীদের সংঘর্ষে দশ কর্মী আহত হয়েছেন বলে জানা গেছে। বুধবার সন্ধ্যায় বিশ^বিদ্যালয়ের জিয়া হল মোড় এলাকায় এ সংঘর্ষের ঘটনা ঘটে। জানা যায়, সন্ধ্যার পরে জিয়া হল মোড়ে ল্যান্ড ‘ল’ বিভাগের ২০১৮-১৯ শিক্ষাবর্ষের রিজভী আহমেদ ওশান হেটে যাওয়ার সময় তাকে ডাকে লোক প্রশাসন বিভাগের ২০১৬-১৭ শিক্ষাবর্ষের ঝিনুক, আলাল ইবনে জয় এবং চঞ্চু চাকামা। এসময় জুনিয়র ওশান সিনিয়রদের সাথে খারাপ আচরণ করে বলে অভিযোগ ওঠে। এতে ওশানকে চড়-থাপ্পড় মারে সিনিয়ররা। এই ঘটনাকে কেন্দ্র করে বাশ ও লাঠিসোটা নিয়ে কয়েক দফায় সংঘর্ষে জড়িয়ে পরে ছাত্রলীগ কর্মীরা।</p>
      <p>এতে উভয় গ্রুপের ১০-১২ জন কর্মী আহত হয়েছেন বলে জানা গেছে। আহতদের মধ্যে সাত জনকে বিশ্ববিদ্যালয় কেন্দ্রীয় চিকিৎসাকেন্দ্রে পাঠানো হয়েছে। আহতদের প্রাথমিক চিকিৎসা দেওয়া হয়েছে বলে জানিয়েছেন দ্বায়িত্বরত চিকিৎসক খুরশিদা জাহান। এ ঘটনাকে কেন্দ্র করে ক্যাম্পাস এলাকায় এখানো (রাতে) থমথমে অবস্থা বিরাজ করছে। আতঙ্ক ছড়িয়ে পড়েছে আবাসিক শিক্ষার্থীদের মাঝে।</p>
      <p>এ বিষয়ে দ্বায়িত্বপ্রাপ্ত প্রক্টর অধ্যাপক ড. পরেশ চন্দ্র বর্মন বলেন, ‘বিষয়টি শোনা মাত্র আমি ঘটনাস্থলে পৌঁছাই। উভয় গ্রুপকে স্ব-স্ব হলে পাঠিয়ে দিয়েছি। গভীররাত পর্যন্ত ক্যাম্পাসে থাকবো। আশা করছি নতুন করে কোন সমস্যা তৈরী হবে না।’</p>
    </article>
  </body>
</html>