<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/rebeller-i-jemen-slapper-beslagtagna-fartyg/"/>
    <meta property="og:site_name" content="HBL"/>
    <meta property="article:published_time" content="2019-11-20T21:02:00+00:00"/>
    <meta property="og:title" content="Rebeller i Jemen släpper beslagtagna fartyg"/>
    <meta property="og:description" content="Tre utländska fartyg som i helgen beslagtogs av de Iranstödda Huthirebellerna i Jemen har släppts. Två av fartygen seglar under sydkoreansk flagg och det tredje är från Saudiarabien. 16 besättningsmän har också frigivits."/>
  </head>
  <body>
    <article>
      <h1>Rebeller i Jemen släpper beslagtagna fartyg</h1>
      <h2>Tre utländska fartyg som i helgen beslagtogs av de Iranstödda Huthirebellerna i Jemen har släppts. Två av fartygen seglar under sydkoreansk flagg och det tredje är från Saudiarabien. 16 besättningsmän har också frigivits.</h2>
      <address><time datetime="2019-11-20T21:02:00+00:00">20 Nov 2019, 21:02</time> by <a rel="author">TT-Reuters</a></address>
      <p>– De tre fartygen släpptes efter att nödvändiga rättsliga åtgärder vidtagits, säger en källa hos rebellerna i Jemen.</p>
      <p>Huthirebellernas kustbevakning sade först att fartygen beträtt Jemens farvatten utan tillstånd. Det ska dock ha visat sig att de valde rutten på grund av dåligt väder, skriver Huthirebellernas vice utrikesminister på Twitter.</p>
      <p>Att fartygen beslagtagits och nu släppts bekräftas av Sydkoreas utrikesdepartement och av den saudiskledda allians som ligger i krig med rebellerna.</p>
      <p>Händelsen är den senaste i raden av incidenter till havs runt Jemen. Den saudiskledda militäralliansen stödjer den internationellt erkända regeringen i landet och har drivit bort Huthirebellerna från större delen av landets kust, men rebellerna håller fortfarande den viktiga hamnstaden al-Hudaydah vid Röda havet.</p>
    </article>
  </body>
</html>