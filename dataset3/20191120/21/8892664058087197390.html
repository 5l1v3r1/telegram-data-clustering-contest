<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/hoppa/wtf/a-kiallitott-agyban-aludta-az-igazak-almat-egy-korozott-ferfi/7blm41m"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T21:01:00+00:00"/>
    <meta property="og:title" content="A kiállított ágyban aludta az igazak álmát egy körözött férfi"/>
    <meta property="og:description" content="Az egyik kiállított ágyba fészkelte be magát egy férfi."/>
  </head>
  <body>
    <article>
      <h1>A kiállított ágyban aludta az igazak álmát egy körözött férfi</h1>
      <address><time datetime="2019-11-20T21:01:00+00:00">20 Nov 2019, 21:01</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Az egyik kiállított ágyba fészkelte be magát egy férfi.</b>
        </i>
      </p>
      <p>A svéd Uppsala városban lévő IKEA-áruházban a dolgozók szerda reggel azt vették észre, hogy egy huszonéves férfi alszik az egyik kiállított bútorban.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>
        <b>Az alkalmazottak kihívták a rendőröket birtokháborításra hivatkozva, de aztán hamar kiderült, nem csak ez az egyetlen vétsége a svéd áruházlánc boltjában bujkáló férfinak, ugyanis az egyenruhások körözték őt.</b>
      </p>
      <p>A rendőrök előállították a 25 éves férfit, aki a kihallgatásán azt állította, nem tört be az épületbe, csupán bent ragadt a keddi zárás után.</p>
      <p>(<a href="https://index.hu/mindekozben/poszt/2019/11/20/korozte_a_rendorseg_az_ikea_egyik_agyaban_bujt_el/">Index</a>)</p>
    </article>
  </body>
</html>