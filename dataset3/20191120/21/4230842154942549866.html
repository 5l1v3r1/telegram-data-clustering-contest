<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-vpershe-za-20-rokiv-ukrayina-vyvchatyme-antarktydu-i-arktyku-na-vlasnomu-sudni/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T21:48:34+00:00"/>
    <meta property="og:title" content="Вперше за 20 років! Україна вивчатиме Антарктиду і Арктику на власному судні"/>
    <meta property="og:description" content="Україна придбає наукове океанське судно льодового класу для досліджень в Антарктиді та Арктиці."/>
  </head>
  <body>
    <article>
      <h1>Вперше за 20 років! Україна вивчатиме Антарктиду і Арктику на власному судні</h1>
      <address>
        <time datetime="2019-11-20T21:48:34+00:00">20 Nov 2019, 21:48</time>
      </address>
      <p>Україна придбає наукове океанське судно льодового класу для досліджень в Антарктиді та Арктиці.</p>
      <p>20 листопада Кабмін ухвалив рішення щодо виділення коштів у розмірі 252 млн грн на купівлю наукового океанського судна льодового класу. Це стане початком відродження океанського наукового флоту України.</p>
      <p>В уряді прогнозують, що угоду про придбання судна буде укладено до кінця 2019 року, а 2020 року відбудеться його перший вихід в океан під українським прапором.</p>
      <p>
        <b>Читайте: </b>
        <a href="https://fakty.com.ua/ua/lol/20191026-antarktyda-vmiye-pidbadoryty-do-ukrayinskyh-polyarnykiv-zavitav-pingvin/">Антарктида вміє підбадьорити. До українських полярників завітав пінгвін</a>
      </p>
      <blockquote>– Для нас це велика перемога. Придбання Україною судна такого класу дозволить нам бути більш самостійними в дослідженні Світового океану, яке на рівних із дослідженнями космосу є наразі одним із пріоритетів світової науки. Це нові можливості для наших науковців вже з наступного року.<br/>А ще це можливість будувати більш сміливі стратегічні плани досліджень в Антарктиді та Арктиці. Зараз якраз завершується підготовка програми полярних досліджень України на 2021-2030 роки, де ми вже врахуємо наявність власного судна, – зазначила міністр освіти і науки Ганна Новосад.</blockquote>
      <p>Відновлення рейсів також є актуальним з точки зору політики та економіки, адже в України є міжнародні зобов’язання щодо вивчення Південного океану, де веде успішний риболовний промисел.</p>
      <figure>
        <img src="https://mon.gov.ua/storage/app/uploads/public/5dd/556/e76/5dd556e76cf64525337911.jpeg"/>
      </figure>
      <p>Нагадаємо, що 26 березня 2019 року <a href="https://fakty.com.ua/ua/ukraine/20190326-v-usomu-ukrayinskomu-ta-z-zhinkamy-v-antarktydu-vyrushaye-24-ta-ekspedytsiya/">в Антарктиду на станцію Академік Вернадський вирушила 24-та українська експедиція</a>, до складу якої вперше за 20 років увійшли жінки.</p>
    </article>
  </body>
</html>