<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/nayblizhchim-chasom-zi-stanici-luganskoyi-treba-pribrati-prapori-boyovikiv-zelenskiy-330354_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T21:36:00+00:00"/>
    <meta property="og:title" content="Найближчим часом зі Станиці Луганської треба прибрати прапори бойовиків – Зеленський"/>
    <meta property="og:description" content="Президент поставив це завдання наступним за важливістю після забезпечення роботи мосту."/>
  </head>
  <body>
    <article>
      <h1>Найближчим часом зі Станиці Луганської треба прибрати прапори бойовиків – Зеленський</h1>
      <h2>Президент поставив це завдання наступним за важливістю після забезпечення роботи мосту.</h2>
      <address>
        <time datetime="2019-11-20T21:36:00+00:00">20 Nov 2019, 21:36</time>
      </address>
      <p>Прапори проросійський бойовиків, які розташовані з однією з сторін <a href="https://dt.ua/UKRAINE/zelenskiy-zayaviv-pro-zavershennya-budivnictva-mostu-v-stanici-luganskiy-330324_.html"><b>відремонтованого мосту в Станиці Луганській</b></a>, повинні бути прибрані найближчим часом, заявив президент України Володимир Зеленський, повідомляє <a href="https://www.unian.net/war/10762709-flagi-boevikov-nado-ubrat-v-blizhayshee-vremya-zelenskiy-v-stanice-luganskoy.html">УНІАН</a>.</p>
      <p>"Скажу чесно, коли ми підійшли, ми побачили зайві прапори. Вони ніякого відношення до України не мають", – заявив Зеленський.</p>
      <p>Президент поставив це завдання наступним за важливістю після забезпечення роботи мосту.</p>
      <p>"Думаю, найближчим часом наша задача, щоб ці прапори тут прибрати... Щоб усі пам'ятали, що ми українці, і у нас один прапор", – сказав він.</p>
      <p>26 червня <b><a href="https://dt.ua/UKRAINE/shtab-vidzvituvav-pro-vidvedennya-u-stanici-luganskiy-ukrayinskih-pidrozdiliv-315690_.html">українські підрозділи під контролем ОБСЄ були відведені від Станиці Луганської</a></b>.</p>
      <p>Тристороння контактна група на засіданні у Мінську погодила початок <b><a href="https://dt.ua/UKRAINE/u-minsku-pogodili-datu-rozminuvannya-teritoriyi-bilya-mostu-v-stanici-luganskiy-319191_.html">розмінування біля мосту в Станиці Луганській</a></b>, роботи з української сторони тривали з 1 по 16 серпня, <b><a href="https://dt.ua/UKRAINE/boyoviki-zatyaguyut-pochatok-remontu-mostu-v-stanici-luganskiy-sckk-321020_.html">окупанти затягували їх</a></b> до 25 серпня.</p>
      <p>3 вересня піротехніки ДСНС <b><a href="https://dt.ua/UKRAINE/ukrayinska-storona-demontuvala-fortifikaciyi-bilya-mostu-v-stanici-luganskiy-322475_.html">закінчили демонтаж фортифікації біля мосту</a></b>. Роботи тривали з 24 серпня, декілька разів їх доводилося припиняти через небажання окупантів проводити дзеркальні та синхронні інженерні роботи зі свого боку.</p>
      <p>У 20-х числах вересня українські будівельники приступили до <b><a href="https://dt.ua/UKRAINE/u-stanici-luganskiy-zmontuvali-timchasoviy-obhidniy-mist-325101_.html">монтажу тимчасового обхідного пішохідного мосту</a></b>. 4 жовтня <b><a href="https://dt.ua/UKRAINE/u-stanici-luganskiy-vidkrili-timchasoviy-pishohidniy-mist-325431_.html">міст відкрили для пішоходів</a></b>.</p>
      <footer>За матеріалами: <a href="https://dt.ua/go/aHR0cDovL3d3dy51bmlhbi5uZXQv">УНІАН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>