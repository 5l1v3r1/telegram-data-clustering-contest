<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/kiose-ean-kani-ipomoni-ke-doulevi-michai-tha-kathierothi"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T21:00:00+00:00"/>
    <meta property="og:title" content="Κιόσε: «Ετσι θα μπορέσει να καθιερωθεί ο Μιχάι»"/>
    <meta property="og:description" content="Ο άλλοτε παίκτης του ΠΑΟΚ μίλησε για τον συμπαίκτη του στην εθνική Αλβανίας, τις ικανότητες και τις συζητήσεις τους για τον ΠΑΟΚ"/>
  </head>
  <body>
    <article>
      <h1>Κιόσε: «Ετσι θα μπορέσει να καθιερωθεί ο Μιχάι»</h1>
      <h2>Ο άλλοτε παίκτης του ΠΑΟΚ μίλησε για τον συμπαίκτη του στην εθνική Αλβανίας, τις ικανότητες και τις συζητήσεις τους για τον ΠΑΟΚ</h2>
      <address><time datetime="2019-11-20T21:00:00+00:00">20 Nov 2019, 21:00</time> by <a rel="author">Metrosport.gr Team</a></address>
      <p>Βέβαιος ότι ο Ενέα Μιχάι μπορεί να ανταποκριθεί στις απαιτήσεις του ΠΑΟΚ εμφανίστηκε ο Κρίστι Κιόσε σto Metropolis 95.5 και στην εκπομπή «Τρίτο Ημίχρονο» με τους Κώστα Πετρωτό και Βασίλη Βλαχόπουλο.</p>
      <p>Ο άλλοτε παίκτης του Δικεφάλου υποστήριξε ότι ο 21χρονος μέσος είναι ένας καλός ποδοσφαιριστής και έχει όλα τα προσόντα για να αρπάξει την ευκαιρία και να καθιερωθεί.</p>
      <p>Επιπλέον, τόνισε ότι ο κόσμος του ΠΑΟΚ ασκεί πίεση αλλά δίνει και αυτοπεποίθηση στους παίκτες σε κάθε παιχνίδι.</p>
      <p>Τέλος, επισήμανε ότι του αρέσει πολύ ο Μαουρίσιο καθώς είναι ένας έξυπνος και έμπειρος παίκτης.</p>
      <p>
        <b>Αναλυτικά όσα είπε:</b>
      </p>
      <p><b>Για τη σχέση του με το Μιχάι: </b>«Με το Μιχάι είμαστε μαζί στο δωμάτιο. Είναι πιο εύκολο να προσαρμοστείς όταν έχεις κάποιον που γνωρίζεις. Μιλάμε περισσότερο για τον ΠΑΟΚ παρά για την Εθνική. Συγκρίνουμε την εποχή που ήμουν εγώ με το τώρα».</p>
      <p><b>Τον Μιχάι</b>: «Βλέπω έναν καλό ποδοσφαιριστή. Εάν του δοθεί η ευκαιρία μπορεί να σταθεί στον ΠΑΟΚ. Φυσικά υπάρχει υψηλός ανταγωνισμός. Πιστεύω ότι μπορεί να ανταποκριθεί. Εάν κάνει υπομονή, δουλεύει και θα καθιερωθεί».</p>
      <p><b>Τον κόσμο του ΠΑΟΚ:</b> «Η Τούμπα είναι εμπειρία. Ένα μεγάλο όπλο του ΠΑΟΚ. Έχει πίεση αλλά δίνει και αυτοπεποίθηση στους παίκτες. Μπορεί να την αντέξει».</p>
      <p><b>Τη συνέχεια της καριέρας του:</b> «Θα μπορούσα να είχα αποχωρήσει το καλοκαίρι αλλά δεν υπήρξε συμφωνία με τις ομάδες που με ήθελαν. Θα προσπαθήσω να φύγω ως ελεύθερος όταν τελειώσει το συμβόλαιο μου. Θα ήθελα να γυρίσω στην Ελλάδα αλλά προς το παρόν δεν έχω μιλήσει με κάποιον».</p>
      <p><b>Τ</b><b>ο εάν διατηρεί σχέση με τους παλιούς του συμπαίκτες στον ΠΑΟΚ και το ποιος παίκτης του αρέσει:</b> «Τα πήγαινα καλά με πολλούς. Δεν μιλάω βέβαια συχνά. Μου αρέσουν πολύ όλοι. Περισσότερο ο Μαουρίσιο που παίζει και στη θέση μου. Μου αρέσουν οι επαφές του με την μπάλα. Φαίνεται έξυπνος και έμπειρος παίκτης».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/echi-tromeri-ekrixi-koutsias-na-vali-voulokeri"/>
        <a href="http://www.metrosport.gr/article/v-merostzoker-parexigimenos-chazos-klaous-ke-to-glenti-sto-fifa"/>
        <a href="http://www.metrosport.gr/article/monomachies-ton-pekton-tou-fereira-en-meso-tropikis-kategidas-v"/>
        <a href="http://www.metrosport.gr/article/den-apokliete-na-kinithi-gia-danismo-tou-giannouli-fener"/>
        <a href="http://www.metrosport.gr/article/karageorgioutha-anevi-epipedo-me-tis-epistrofes-maourisiovieirinia"/>
        <a href="http://www.metrosport.gr/article/paok-rondo-ke-seminario-aminas-apo-ton-fereira"/>
      </related>
    </article>
  </body>
</html>