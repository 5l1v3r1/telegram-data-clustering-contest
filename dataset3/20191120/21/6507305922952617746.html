<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/mancini-vorremmo-essere-ricordati-per-delle-vittorie-352588"/>
    <meta property="og:site_name" content="MilanNews.it"/>
    <meta property="article:published_time" content="2019-11-20T21:24:00+00:00"/>
    <meta property="og:title" content="Mancini, vorremmo essere ricordati per delle vittorie"/>
    <meta property="og:description" content="(ANSA) - ROMA, 20 NOV - L'Italia qualificata agli Europei dopo l'en plein di 10 vittorie consecutive è una cosa che &quot;ci fa piacere, perché i tifosi si sono riavvicinati alla nazionale e questa era la cosa migliore che potevamo fare. Potevamo riuscirci facendolo solo giocando bene: abbiamo sempre vinto e questa è una cosa bella&quot;. Lo dice il commissario tecnico della Nazionale azzurra Roberto Mancini, a margine del suo intervento al Social Football Summit in corso a Roma. &quot;Ora abbiamo messo le basi e solo con due anni è una cosa ottima - ha aggiunto Mancini - ci piacerebbe essere ricordati più avanti, ora è presto. Non abbiamo vinto ancora nessun trofeo. Vorremmo essere ricordati per qualche vittoria&quot;. Uno dei suoi sogni fin da quando Mancini ha iniziato ad allenare: &quot;Ho sempre pensato di far pace con la Nazionale entro i 60 anni, ci sono riuscito a 54. Mi sono sempre detto: 'diventi ct della Nazionale e poi vinci un Europeo e un Mondiale…&quot;, ha detto sorridendo il ct azzurro. In vista del'Europeo, saranno fondamentali…"/>
  </head>
  <body>
    <article>
      <h1>Mancini, vorremmo essere ricordati per delle vittorie</h1>
      <address><time datetime="2019-11-20T21:24:00+00:00">20 Nov 2019, 21:24</time> by <a rel="author">Manuel Del Vecchio</a></address>
      <p>(ANSA) - ROMA, 20 NOV - L'Italia qualificata agli Europei dopo l'en plein di 10 vittorie consecutive è una cosa che "ci fa piacere, perché i tifosi si sono riavvicinati alla nazionale e questa era la cosa migliore che potevamo fare. Potevamo riuscirci facendolo solo giocando bene: abbiamo sempre vinto e questa è una cosa bella". Lo dice il commissario tecnico della Nazionale azzurra Roberto Mancini, a margine del suo intervento al Social Football Summit in corso a Roma. "Ora abbiamo messo le basi e solo con due anni è una cosa ottima - ha aggiunto Mancini - ci piacerebbe essere ricordati più avanti, ora è presto. Non abbiamo vinto ancora nessun trofeo. Vorremmo essere ricordati per qualche vittoria". Uno dei suoi sogni fin da quando Mancini ha iniziato ad allenare: "Ho sempre pensato di far pace con la Nazionale entro i 60 anni, ci sono riuscito a 54. Mi sono sempre detto: 'diventi ct della Nazionale e poi vinci un Europeo e un Mondiale…", ha detto sorridendo il ct azzurro. In vista del'Europeo, saranno fondamentali le amichevoli di livello che attendono gli Azzurri: "Si possono giocare solo a marzo - annuisce Mancini - perché quelle sono le date". (ANSA).</p>
      <footer><b>Fonte:</b> <u>ANSA</u></footer>
    </article>
  </body>
</html>