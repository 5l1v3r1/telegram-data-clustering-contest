<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/basketbol/2019/11/20/darussafaka-sahasinda-joventutu-devirdi"/>
    <meta property="og:site_name" content="Aspor"/>
    <meta property="article:published_time" content="2019-11-20T21:34:39+00:00"/>
    <meta property="og:title" content="Darüşşafaka sahasında Joventut'u devirdi"/>
    <meta property="og:description" content="Basketbol ULEB Avrupa Kupası C Grubu 8. hafta maçında Darüşşafaka Tekfen, sahasında İspanya temsilcisi Joventut'u 92-86 mağlup etti. Bu sonuçla Darüşşafaka Tekfen kupada 5. galibiyetini aldı. Joventut ise 4. mağlubiyetini yaşadı."/>
  </head>
  <body>
    <article>
      <h1>Darüşşafaka sahasında Joventut'u devirdi</h1>
      <address>
        <time datetime="2019-11-20T21:34:39+00:00">20 Nov 2019, 21:34</time>
      </address>
      <p>
        <b>Basketbol ULEB <a href="https://www.aspor.com.tr/index/avrupa-kupasi">Avrupa Kupası</a> C Grubu 8. hafta maçında <a href="https://www.aspor.com.tr/index/darussafaka-tekfen">Darüşşafaka Tekfen</a>, sahasında <a href="https://www.aspor.com.tr/index/ispanya">İspanya</a> temsilcisi Joventut'u 92-86 mağlup etti. Bu sonuçla Darüşşafaka Tekfen kupada 5. galibiyetini aldı. Joventut ise 4. mağlubiyetini yaşadı.</b>
      </p>
      <p>Karşılaşmaya iki takım da savunmada agresif başladı. Prepelic ile etkili olan Joventut önünde Browne ve Jones ile sayı üreten <a href="https://www.aspor.com.tr/index/darussafaka-tekfen">Darüşşafaka Tekfen</a>, 6. dakikayı 11-10 önde geçti. Konuk takımın üst üste top kayıplarını iyi değerlendiren yeşil-siyahlılar, <a href="https://www.aspor.com.tr/index/sinan-guler">Sinan Güler</a>'in hızlı hücumlardan kazandırdığı basketlerle 8. dakikada 6 sayılık fark yakaladı: 16-10. Kalan bölümde dış atışlarla etkili olan Joventut'a Hamilton ve Colson ile yanıt veren Darüşşafaka Tekfen, ilk çeyreği 21-19 önde kapattı.</p>
      <p>İkinci periyodun ilk bölümünde <a href="https://www.aspor.com.tr/index/kartal-ozmizrak">Kartal Özmızrak</a> ile 3 sayı çizgisinin gerisinden üst üste basketler bulan Darüşşafaka Tekfen, 15. dakikayı 33-26 üstün geçti. Prepelic ile toparlanmaya çalışan Joventut önünde Browne ile hücumda temposunu artıran Darüşşafaka Tekfen, Hamilton'ın kazandırdığı sayılarla çeyreğin bitimine 12 saniye kala farkı çift hanelere çıkardı: 46-35. Karşılaşmanın ilk yarısı bu skorla tamamlandı.</p>
      <p>Üçüncü çeyrekte Sinan Güler ve <a href="https://www.aspor.com.tr/index/dogus-ozdemiroglu">Doğuş Özdemiroğlu</a> ile etkili olan ve farkı 29. dakikada 15 sayıya kadar (63-48) çıkaran Darüşşafaka Tekfen, son periyoda 65-54 üstün girdi.</p>
      <p>Dördüncü periyoda hücumda iyi başlayan Joventut, Prepelic ve Harangody'nin kaydettiği 3 sayılık basketlerle 38. dakikada farkı 2 sayıya çekti: 80-78. Kalan bölümde hata yapmayan ve Jones ve Kartal'ın kritik atışlarıyla farkı açan Darüşşafaka Tekfen, sahadan 92-86 galip ayrıldı.</p>
      <p>Salon: Volkswagen Arena</p>
      <p>Hakemler: SeffiShemmesh (<a href="https://www.aspor.com.tr/index/israil">İsrail</a>), SergioSilva (Portekiz), Semen Ovinov (Rusya)</p>
      <p>DarüşşafakaTekfen: Browne 17, Lamb 6, Erkan Veyseloğlu, Jones 15, Hamilton 8, Sinan Güler 14, Kartal Özmızrak 18, Mahir Ağva, Berk Demir 5, Doğuş Özdemiroğlu 4, Colson 5, Troy Selim Şav</p>
      <p>Joventut: Prepelic 30, Zisis 6, Lopez-Arostegui 8, Omic 8, Harangody 5, Dimitrijevic 13, Buford 2, Morgan 14, Ventura, Parra</p>
      <p>1. Periyot: 21-19</p>
      <p>Devre: 46-35</p>
      <p>3. Periyot: 65-54</p>
      <p>Beş faulle çıkanlar: 39.54 Kartal Özmızrak, 39.59 Hamilton (DarüşşafakaTekfen)</p>
    </article>
  </body>
</html>