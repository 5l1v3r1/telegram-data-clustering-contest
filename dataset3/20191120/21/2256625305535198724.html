<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158973_1.html"/>
    <meta property="og:site_name" content="Novsport"/>
    <meta property="article:published_time" content="2019-11-20T21:38:00+00:00"/>
    <meta property="og:title" content="Моуриньо прави спортен директор в Тотнъм близък свой приятел"/>
    <meta property="og:description" content="Настоящият пост в Тотнъм е заеман от Ребека Кейпълхорн, която работи като директор на футболните операции"/>
  </head>
  <body>
    <article>
      <h1>Моуриньо прави спортен директор в Тотнъм близък свой приятел</h1>
      <address><time datetime="2019-11-20T21:38:00+00:00">20 Nov 2019, 21:38</time> by <a rel="author">Николай Георгиев</a></address>
      <p> Луис Кампос е отворен към идеята да стане спортен директор на Тотнъм Хотспър и да работи заедно с Жозе Моуриньо, предава Sky Sports. Настоящият директор във френския Лил говори пред медията преди един месец, когато сподели, че е много вероятно да работи скоро време със Специалния.</p>
      <p> <br/>Настоящият пост в Тотнъм е заеман от Ребека Кейпълхорн, която работи като директор на футболните операции, а главен скаут е Стив Хитчън. Собственикът Даниел Леви пък е с главна роля при трансферите на нови играчи в Северен Лондон. След като Маурисио Почетино бе уволнен във вторник вечер, Моуриньо бе назначен за наставник на „шпорите”. През октомври Кампос сподели, че Моуриньо е като брат за него.<br/> <br/>В интервюто си Кампос призна, че всеки клуб трябва да има спортен директор, намеквайки за проблемите в Манчестър Юнайтед тогава. Кампос е спортен директор в Лил, като помогна на отбора да се завърне в Шампионската лига и да се утвърди във френската Лига 1. Преди това той работи в Монако, а отборите му досега са продали играчи за над 500 милиона паунда, включително Килиан Мбапе, Никола Пепе, Хамес Родригес, Антони Марсиал, Фабиньо, Бернардо Силва и Бенжамен Менди.<br/> <br/>Специалния вече докара двама треньори от Лил за своя щаб – Жоао Сакраменто като негов асистент и Нуно Сантош за треньор на вратарите. Също така той добави Рикардо Формосиньо и Джовани Чера, като с двамата работиха в Манчестър Юнайтед, като технически анализатори.</p>
    </article>
  </body>
</html>