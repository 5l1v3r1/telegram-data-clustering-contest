<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/skandalni-razkritiya-za-izroda-platil-da-vzrivyat-bivshata-mu-v-aytosko_news710475.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T21:18:00+00:00"/>
    <meta property="og:title" content="Скандални разкрития за изрода, платил да взривят бившата му в Айтоско"/>
    <meta property="og:description" content="Ченгетата откриха боен арсенал в дома на извършителя"/>
  </head>
  <body>
    <article>
      <h1>Скандални разкрития за изрода, платил да взривят бившата му в Айтоско</h1>
      <h2>Ченгетата откриха боен арсенал в дома на извършителя</h2>
      <address>
        <time datetime="2019-11-20T21:18:00+00:00">20 Nov 2019, 21:18</time>
      </address>
      <p>https://blitz.bg/kriminalni/prestplenie/skandalni-razkritiya-za-izroda-platil-da-vzrivyat-bivshata-mu-v-aytosko_news710475.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574273820-157427034598621.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574273813-2.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574273813-1.jpg"/>
        </figure>
      </slideshow>
      <p><b>Димитър Николов (34 г.), известен с прозвището Митко Тиграта, е обвиненият като извършител на взрив в айтоското село Черноград. Полицията разпространи снимки от бойния арсенал, открит при претърсване в дома му в с. Дъскотна, общ. Руен.</b><br/><br/><a href="https://blitz.bg/kriminalni/prestplenie/mokra-porchka-mzh-plati-da-vzrivyat-bivshata-mu-zhena-v-aytoskoto-selo-chernograd_news710416.html"><b>Припомняме, че днес ОДМВР-Бургас и Окръжната прокуратура съобщиха на извънреден брифинг, че са заловени двама мъже за тежкото криминално престъпление</b></a>. Като подбудител е задържан 34-годишният Антон Кабадов от Средец. Той е платил на Димитър 2500 евро, за да хвърли 400 грама тротил в терасата на къщата, в която живее бившата му, с която имат дете.<br/><br/>Престъплението е извършено на 19 февруари т.г. <br/><br/>Подбудителят не е признавал бащинството на детето и то е установено по съдебен ред, в резултат от иск за установяване на бащинство. Била е присъдена и издръжка, която той първоначално е отказвал да плаща.<br/><br/>Жертвата – 32-годишна жена, живее в Англия със сина си. Когато е извършена атаката срещу нея, си е била в България с детето. Мотив за престъплението е афектът на Антон Кабадов, обтегнатите отношения с майката на детето му, а именно споровете около издръжката, която трябва да плати, пише "Флагман". </p>
      <figure>
        <img src="https://static.blitz.bg/documents/thumbnails/520/201911/1574273813-1.jpg"/>
      </figure>
      <p><i>Арсеналът, който полицията откри в дома на Димитър Николов в с. Дъскотна</i><br/><br/>Това не е първото нападение над жертвата. В рамките на един месец два пъти е подхвърлена граната в дома й. Първият път взривът бил идентичен, но по-лек.<br/><br/>Подхвърлена е самоделно устройство, което отново се ударил в парапета на терасата и паднал на земята. Пред къщата семейството на жената държат малък хранителен магазин, именно под маса пред обекта е паднала гранатата и се е взривила.<br/><br/>Близо месец по-късно при втория опит се случва същото, но този път щетите са по-големи. Предполага се, че автор и на двете деяния е Димитър Николов от с. Дъскотна. </p>
      <figure>
        <img src="https://static.blitz.bg/documents/thumbnails/520/201911/1574273813-2.jpg"/>
      </figure>
      <p><i>Арсеналът, който полицията откри в дома на Димитър Николов в с. Дъскотна</i><br/><br/>При претърсване в жилището на Митко Тиграта е открита ръчна бойна граната, тротилова пресовка, капсул детонатор, огнеупорен шнур, запалка за ръчна граната и голямо количество бойни патрони. Димитър е имал предходни криминални прояви, за което говори и намереното в неговия дом, обясни на брифинга директорът на ОД на МВР-Бургас старши комисар Радослав Сотиров. <br/><br/>В село Дъскотна са шокирани от новината за ареста на Димитър. Негови близки обясниха, че е изключително любезен, дори и не са предполагали, че има криминални деяния. Преди години той се занимавал с музика, свирел на йоника.<br/><br/>В момента работел като охрана в частна фирма. Прякора си го е измислил той, тъй като едно време карал Опел Тигра. <br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>