<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/20/borderlands-3-wkrotce-z-pierwszym-fabularnym-dlc-znamy-szczegoly.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-20T21:12:00+00:00"/>
    <meta property="og:title" content="Borderlands 3 wkrótce z pierwszym fabularnym DLC. Znamy szczegóły"/>
    <meta property="og:description" content="Nieco ponad dwa miesiące po premierze Borderlands 3 firma Take Two postanowiła zdradzić informacje na temat pierwszego fabularnego DLC, Moxxi’s Heist of the Handsome Jackpot."/>
  </head>
  <body>
    <article>
      <h1>Borderlands 3 wkrótce z pierwszym fabularnym DLC. Znamy szczegóły</h1>
      <h2>Nieco ponad dwa miesiące po premierze Borderlands 3 firma Take Two postanowiła zdradzić informacje na temat pierwszego fabularnego DLC, Moxxi’s Heist of the Handsome Jackpot.</h2>
      <address><time datetime="2019-11-20T21:12:00+00:00">20 Nov 2019, 21:12</time> by <a rel="author">pepsi</a></address>
      <figure>
        <img src="https://img6.gram.pl/xsjl20191120211408996bkxk.jpg"/>
      </figure>
      <p>Moxxi zbiera ekipę na skok na zrujnowane kasyno. To grupa prawdziwych ekspertów, a gracz okazuje się wystarczająco dobry, by stać się jednym z nich. Zadanie nie wydaje się skomplikowane: trzeba się przedrzeć przez ochronę i tabuny gości kasyna, by dotrzeć do sejfu pełnego Eridium, gotówki i legendarnych łupów. Na taką właśnie wyprawę zabierze graczy <b>pierwsze fabularne DLC do Borderlands 3, Moxxi’s Heist of the Handsome Jackpot</b>.</p>
      <p>Tytuł nawiązuje oczywiście do doskonale znanego fanom serii złoczyńcy, Handsome Jacka. W rozszerzeniu pojawią się znane twarze, ale i zupełnie nowi przeciwnicy. Poziom trudności, jak i wartość nagród oczekujących za metą, będą dostosowane do osiągniętego poziomu. Aby w ogóle przystąpić do zadania z <b>Moxxi’s Heist of the Handsome Jackpot</b>, trzeba mieć jednak zaliczone odpowiednie postępy w kampanii podstawowej wersji <b>Borderlands 3</b> – na tyle, by mieć dostęp do statku kosmicznego Sanctuary III.</p>
      <p>Na razie DLC nie ma ustalonej konkretnej daty premiery.<b> Take Two </b>wspomina jedynie, że ukaże się ono już wkrótce. Tymczasem zachęcamy do zapoznania się z naszą <a href="https://www.gram.pl/artykul/2019/09/20/recenzja-gry-borderlands-3-ta-seria-nie-potrzebowala-rewolucji.shtml">recenzją Borderlands 3</a>.</p>
      <p>
        <a href="https://www.sferis.pl/gaming-2011?q=borderlands">Gry Borderlands w sklepie sferis.pl</a>
      </p>
    </article>
  </body>
</html>