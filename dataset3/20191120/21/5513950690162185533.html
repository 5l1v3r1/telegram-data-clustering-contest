<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936334-delade-verkligen-marcelo-pena-vinstpengarna-med-jesper-bengtsson"/>
    <meta property="og:site_name" content="Nyheter24"/>
    <meta property="article:published_time" content="2019-11-20T21:57:40+00:00"/>
    <meta property="og:title" content="Delade verkligen Marcelo Peña vinstpengarna med Jesper Bengtsson?"/>
    <meta property="og:description" content="Efter att Marcelo Peña och Erika Lindberg gått vinnande ur Paradise Hotel 2019 så slutade det hela med att Marcelo kastade kulan på 500 000 och därmed åkte hem med alla vinstpengarna själv. &quot;Jag ska dela dem med Jesper&quot;, sa han då."/>
  </head>
  <body>
    <article>
      <h1>Delade verkligen Marcelo Peña vinstpengarna med Jesper Bengtsson?</h1>
      <address><time datetime="2019-11-20T21:57:40+00:00">20 Nov 2019, 21:57</time> by <a rel="author" href="https://nyheter24.se/profil/gabriella.bark" target="_blank">Gabriella Bark</a></address>
      <p>
        <b>Efter att Marcelo Peña och Erika Lindberg gått vinnande ur Paradise Hotel 2019 så slutade det hela med att Marcelo kastade kulan på 500 000 och därmed åkte hem med alla vinstpengarna själv. "Jag ska dela dem med Jesper", sa han då.</b>
      </p>
      <p>Det var under onsdagen som finalen av Paradise Hotel gick av stapeln och spänningen var olidlig ända in i slutet. Det som såg ut att bli en vinst för <b>Adam Linárd</b> och <b>Helen Ablatova</b> vände snabbt när sista deltagaren fick lägga sin röst. och vinnarna blev till allas förvåning<b> <a href="https://nyheter24.se/marcelo-pea/">Marcelo Peña</a></b> och <b>Erica Lindberg</b>.</p>
      <p>Men det slutade inte där. </p>
      <p>Under den nervdrypande kulceremonin kastade Marcelo kulan i marken på 500 000 kronor vilket betyder att han blev ensam om att få lägga vantarna på kosingen. </p>
      <figure>
        <img src="https://cdn02.nyheter24.se/15f3e5ec01d4030000/2019/11/20/1593698/krossad.png"/>
        <figcaption>Kulan small i backen på 500 000 kronor. Det betyder att Marcelo är den enda som åker hem med pengar. Bildkälla: Viafree</figcaption>
      </figure>
      <p>– Grattis Marcelo. Du valde att slänga kulan på 500 000 vilket betyder att du åker hem med vinstpengarna själv. Hur tänkte du?, frågade programledaren <b>Rebecca Stella</b>. </p>
      <p>– Jag har lovat av hela mitt hjärta att dela med Jeppe, vad som än händer, svarade Marcelo. </p>
      <figure>
        <img src="https://cdn02.nyheter24.se/f6f3a9d901d4030000/2019/11/20/1593706/marro_jeppe.png"/>
        <figcaption>Marcelo berättade inför gruppen att han planerar att dela pengarna med Jesper. Bildkälla: Viafree</figcaption>
      </figure>
      <p>Men blev det verkligen så?</p>
      <p><b>Nyheter24</b> tog ett snack med Marcelo och frågade hur det egentligen blev med pengarna. </p>
      <p>– Jag har inte fått dem ännu, så jag vet faktiskt inte helt hur mycket det blir efter skatt. Så vi får se... men en hacka kommer han ju att få, säger Marcelo. </p>
      <p>
        <b>Vad ska du göra själv för pengarna?</b>
      </p>
      <p>– Jag ska skämma bort min hund och bjuda min pappa på en resa till Chile, berättade han. </p>
      <p>Pengarna kommer den 25:e – så vi återkommer med hur det blev. </p>
      <p><a href="https://nyheter24.se/marcelo-pea">Marcelo Peña<br/></a>/<br/><a href="https://nyheter24.se/paradise-hotel">Paradise Hotel</a></p>
      <figure>
        <a href="https://nyheter24.se/profil/gabriella.bark">
          <img src="https://cdn01.nyheter24.se/2f6590ee024b004b00/profile/avatars/106395_1527856934.png"/>
        </a>
      </figure>
      <p><a href="https://nyheter24.se/profil/gabriella.bark">Gabriella Bark </a><br/>gabriella.bark@nyheter24.se</p>
      <figure>
        <a href="https://nyheter24.se/profil/jenny.carlsson">
          <img src="https://cdn02.nyheter24.se/ed7aa58c024b004b00/profile/avatars/106538_1507900994.png"/>
        </a>
      </figure>
      <p><a href="https://nyheter24.se/profil/jenny.carlsson">Jenny Carlsson </a><br/>jenny.carlsson@nyheter24.se</p>
    </article>
  </body>
</html>