<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2822367-u-kneseti-znovu-ne-zmogli-sformuvati-koaliciu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T21:14:00+00:00"/>
    <meta property="og:title" content="У Кнесеті знову не змогли сформувати коаліцію"/>
    <meta property="og:description" content="Голова блоку партій &quot;Кахоль-Лаван&quot; Бені Ганц, який вважається головним опонентом нинішнього прем'єр-міністра Ізраїлю Біньяміна Нетаньягу, не зміг сформувати урядову коаліцію."/>
  </head>
  <body>
    <article>
      <h1>У Кнесеті знову не змогли сформувати коаліцію</h1>
      <h2>Голова блоку партій "Кахоль-Лаван" Бені Ганц, який вважається головним опонентом нинішнього прем'єр-міністра Ізраїлю Біньяміна Нетаньягу, не зміг сформувати урядову коаліцію.</h2>
      <address>
        <time datetime="2019-11-20T21:14:00+00:00">20 Nov 2019, 21:14</time>
      </address>
      <p>Про це повідомляє <a href="https://www.dw.com/uk/%D1%83-%D0%BA%D0%BD%D0%B5%D1%81%D0%B5%D1%82%D1%96-%D0%BD%D0%B5-%D0%B7%D0%BC%D0%BE%D0%B3%D0%BB%D0%B8-%D1%81%D1%84%D0%BE%D1%80%D0%BC%D1%83%D0%B2%D0%B0%D1%82%D0%B8-%D0%BA%D0%BE%D0%B0%D0%BB%D1%96%D1%86%D1%96%D1%8E-%D0%BD%D0%B0-%D1%96%D0%B7%D1%80%D0%B0%D1%97%D0%BB%D1%8C-%D0%BE%D1%87%D1%96%D0%BA%D1%83%D1%8E%D1%82%D1%8C-%D0%BD%D0%BE%D0%B2%D1%96-%D0%B2%D0%B8%D0%B1%D0%BE%D1%80%D0%B8/a-51340819">DW</a>.</p>
      <p>"Саме в ніч на 21 листопада спливає відведений 28-денний термін на формування урядової коаліції. Раніше цього дня Нетаньяху востаннє звернувся до Ганца з пропозицією створити уряд національної єдності. Ганц у відповідь звинуватив Нетаньяху, що саме той "знехтував єдністю" через свою позицію", - йдеться у повідомленні.</p>
      <p>Зазначається, що Ганц має повернути мандат на створення нового уряду президенту Ізраїлю Реувену Рівліну.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2821798-v-izraili-provalilasa-sproba-sformuvati-urad.html">В Ізраїлі провалилася спроба сформувати уряд</a>
      </blockquote>
      <p>Раніше аналогічна спроба Нетаньяху так само безрезультатно. Тепер на країну, найімовірніше, чекають треті парламентські вибори протягом року.</p>
      <p>Як повідомлялося, після парламентських виборів у квітні Нетаньягу не зміг у відведений законом термін домовитися про створення коаліції, тож Кнесет довелося розпустити й призначити повторне голосування на 17 вересня.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2803979-prezident-izrailu-dovirit-sformuvati-urad-beni-gancu-zmi.html">Президент Ізраїлю довірить сформувати уряд конкуренту Нетаньягу - ЗМІ</a>
      </blockquote>
      <p>У результаті виборів до Кнесету блок партій "Кахоль-Лаван" отримав на одне місце більше, ніж партія Нетаньяху "Лікуд". Згідно з остаточними результатами голосування, "Лікуд" здобув 32 мандати, а "Кахоль-Лаван" - 33. Водночас <b><a href="https://www.ukrinform.ua/tag-netanagu">Нетаньягу </a></b>мав більшу підтримку в парламенті - за його кандидатуру на посаду глави нового уряду висловилися 55 депутатів, а на підтримку Ганца - 54.</p>
    </article>
  </body>
</html>