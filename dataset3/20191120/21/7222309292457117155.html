<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/58-katter-plagades-i-odehus-i-sverige-par-atalas/"/>
    <meta property="og:site_name" content="HBL"/>
    <meta property="article:published_time" content="2019-11-20T21:50:00+00:00"/>
    <meta property="og:title" content="58 katter plågades i ödehus i Sverige – par åtalas"/>
    <meta property="og:description" content="En man och en kvinna åtalas i Blekinge tingsrätt i Sverige för djurplågeri mot sina 58 katter, skriver flera lokala medier."/>
  </head>
  <body>
    <article>
      <h1>58 katter plågades i ödehus i Sverige – par åtalas</h1>
      <h2>En man och en kvinna åtalas i Blekinge tingsrätt i Sverige för djurplågeri mot sina 58 katter, skriver flera lokala medier.</h2>
      <address><time datetime="2019-11-20T21:50:00+00:00">20 Nov 2019, 21:50</time> by <a rel="author">TT</a></address>
      <p>Katterna levde i misär i ett ödehus i Ronneby kommun. Kvällstid kom paret förbi för att mata djuren och ge dem vatten, men i övrigt fick katterna klara sig själva.</p>
      <p>Länsstyrelsens kontrollanter upptäckte missförhållandet i somras, varpå veterinär kallades till platsen. I ödehuset, som luktade starkt av avföring, påträffades flera magra och sjuka katter.</p>
      <p>Två av katterna var döda, och flera kattungar var antingen missbildade eller sammanväxta. Veterinären tvingades avliva dessa omedelbart.</p>
      <p>I polisförhör bekräftar paret att de inte bott i huset med katterna. Däremot hävdar den åtalade kvinnan att katterna inte har lidit.</p>
      <p>"Det var inget som jag upplevde det som", säger hon i polisförhör enligt <a href="http://www.blt.se/ronneby/kvinna-och-man-atalas-for-djurplageri-mot-60-katter/">Blekinge läns tidning</a>.</p>
      <p>Paret hävdar att de gjorde vad de kunde för att ta hand om sina 58 katter, men glömde bort att kastrera hanarna.</p>
    </article>
  </body>
</html>