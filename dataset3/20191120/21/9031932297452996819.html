<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-20/jakas-nowa-funkcja-w-eurokratycznym-grajdolku-premier-o-wyborze-tuska-na-szefa-epl/"/>
    <meta property="og:site_name" content="Polsat News"/>
    <meta property="article:published_time" content="2019-11-20T21:03:00+00:00"/>
    <meta property="og:title" content="&quot;Jakaś nowa funkcja w eurokratycznym grajdołku&quot;. Premier o wyborze Tuska na szefa EPL"/>
    <meta property="og:description" content="- Słowa Donalda Tuska o dotychczasowej roli, jako roli największego europejskiego biurokraty są trochę nieładne; Tusk mógłby z większym szacunkiem wyrażać się o funkcji, którą pełnił pięć lat - powiedział premier Mateusz Morawiecki w środę w Polsat News."/>
  </head>
  <body>
    <article>
      <h1>"Jakaś nowa funkcja w eurokratycznym grajdołku". Premier o wyborze Tuska na szefa EPL</h1>
      <address>
        <time datetime="2019-11-20T21:03:00+00:00">20 Nov 2019, 21:03</time>
      </address>
      <p>
        <b>- Słowa Donalda Tuska o dotychczasowej roli, jako roli największego europejskiego biurokraty są trochę nieładne; Tusk mógłby z większym szacunkiem wyrażać się o funkcji, którą pełnił pięć lat - powiedział premier Mateusz Morawiecki w środę w Polsat News.</b>
      </p>
      <related>
        <a href="https://www.polsatnews.pl/wiadomosc/2019-11-15/powolanie-nowego-rzadu-mateusza-morawieckiego/"/>
      </related>
      <p>Premier Mateusz Morawiecki został zapytany w "Gościu Wydarzeń" w Polsat News, czy pogratuluje objęcia przez Donalda Tuska funkcji szefa Europejskiej Partii Ludowej.</p>
      <p>
        <b>"To troszeczkę nieładne"</b>
      </p>
      <p>- Co tam trzeba strasznie gratulować, jest to jakaś nowa funkcja w tym naszym eurokratycznym grajdołku kochanym - odpowiedział. - Mówię to z pełną sympatią i życzliwością - dodał.</p>
      <p>Komentując słowa Tuska, że ma dość bycia głównym europejskim biurokratą i jest gotów do walki z nieodpowiedzialnymi populistami, Morawiecki powiedział, że "To jest troszeczkę nieładne". - Był pięć lat w pewnej roli, to z szacunkiem mógłby się wyrażać o tej roli, to uwaga numer jeden. A uwaga numer dwa jest trochę szersza, jak ja widzę albo słyszę w Brukseli, że ktoś mówi o populistach, to co mi przychodzi do głowy? Nie masz chłopie argumentów. Bo uciekasz się do argumentu erystycznego, z którym trudno jest dyskutować - stwierdził.</p>
      <p>
        <b>
          <a href="https://www.polsatnews.pl/wiadomosc/2019-11-20/tusk-ma-zostac-wybrany-na-przewodniczacego-epl-transmisja-przemowienia-o-godz-1500/?ref=slider">ZOBACZ: Donald Tusk przewodniczącym Europejskiej Partii Ludowej</a>
        </b>
      </p>
      <p>- Nam przyklejano łatkę populistycznej, a my zmieniliśmy politykę społeczną na taką, o jakiej marzyła "Solidarność" - podkreślił.</p>
      <p>- Nie dam sobie przypinać łatek typu populiści, nacjonaliści - podkreślił premier. Dopytywany, czy słowa Tuska odebrał jako atak na samego siebie, odpowiedział prowadzącemu program: "Za daleko pan interpretuje".</p>
      <p>
        <a href="https://www.polsatnews.pl/wideo/hanbi-pani-mandat-poselski-i-majestat-polskiego-sejmu-bosak-do-scheuring-wielgus_6759488/">WIDEO - "Hańbi pani mandat poselski i majestat polskiego Sejmu". Bosak do Scheuring-Wielgus</a>
      </p>
      <figure>
        <img src="https://r.dcs.redcdn.pl/http/o2/redefine/cp/v4/v47519aurg6k8c637989vjysomojb3ph.jpg"/>
      </figure>
    </article>
  </body>
</html>