<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23503887-uefa-deschis-proceduri-disciplinare-care-vizeaza-frf-dupa-meciul-romania-suedia.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T21:45:00+00:00"/>
    <meta property="og:title" content="UEFA a deschis proceduri disciplinare care vizează FRF, după meciul România vs Suedia"/>
    <meta property="og:description" content="UEFA a anunţat, miercuri, că a deschis proceduri disciplinare care vizează FRF după meciul România vs Suedia, din 15 noiembrie, scor 0-2, din preliminariile Euro-2020."/>
  </head>
  <body>
    <article>
      <h1>UEFA a deschis proceduri disciplinare care vizează FRF, după meciul România vs Suedia</h1>
      <address><time datetime="2019-11-20T21:45:00+00:00">20 Nov 2019, 21:45</time> by <a rel="author">Silviu Dumitru</a></address>
      <p><b>UEFA a anunţat, miercuri, că a deschis proceduri disciplinare care vizează FRF după meciul România vs Suedia, din 15 noiembrie, scor 0-2, din preliminariile Euro-2020, potrivit News.ro.<br/></b><br/>Federaţia riscă sancţiuni pentru un banner interzis, pentru scandări interzise, folosirea de obiecte pirotehnice şi aruncarea de obiecte.<br/><br/>Cazul va fi analizat la 12 decembrie de Corpul de Control, Etică şi Disciplină al UEFA.<br/><br/>În plus, UEFA a anunţat că s-a deschis o anchetă disciplinară după “presupusele incidente rasiste” semnalate la meciul de la Bucureşti.<br/><br/>La 15 noiembrie, reprezentativa României a fost învinsă, pe teren propriu, cu scorul de 2-0 (2-0), de Suedia, în etapa a IX-a, penultima, a Grupei F a preliminariilor Euro-2020.<br/><br/>În minutul 19, meciul a fost oprit pentru scurt timp de arbitru după ce fanii români au aruncat petarde pe teren. În minutul 81, arbitrul a oprit din nou partida din cauza unor scandări rasiste în tribune.</p>
    </article>
  </body>
</html>