<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/moldova/politica/igor-dodon-rusia-oferi-moldovei-imprumut-500-milioane-dolari-1_5dd5b2575163ec42713c8608/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T21:49:56+00:00"/>
    <meta property="og:title" content="Igor Dodon: Rusia va oferi Moldovei un împrumut de 500 milioane de dolari"/>
    <meta property="og:description" content="Igor Dodon a anunţat că Federaţia Rusă va oferi Republicii Moldova un împrumut de 500 milioane de dolari pentru implementarea proiectelor de infrastructură, ca urmare a unei înţelegeri la care s-a ajuns între Guvernul de la Chişinău şi cel de la Moscova, în cadrul întâlnirii dintre premierul Ion Chicu şi omologul său rus, Dmitri Medvedev."/>
  </head>
  <body>
    <article>
      <h1>Igor Dodon: Rusia va oferi Moldovei un împrumut de 500 milioane de dolari</h1>
      <address><time datetime="2019-11-20T21:49:56+00:00">20 Nov 2019, 21:49</time> by <a rel="author">Iurii Botnarenco</a></address>
      <h4>Igor Dodon a anunţat că Federaţia Rusă va oferi Republicii Moldova un împrumut de 500 milioane de dolari pentru implementarea proiectelor de infrastructură, ca urmare a unei înţelegeri la care s-a ajuns între Guvernul de la Chişinău şi cel de la Moscova, în cadrul întâlnirii dintre premierul Ion Chicu şi omologul său rus, Dmitri Medvedev.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/moldova/politica/ion-chicu-vizita-moscova-ajuns-intelegere-privind-diminuarea-semnificativa-pretului-gaze-1_5dd5ba485163ec42713cb412/index.html"/>
        <a href="https://adevarul.ro/international/europa/avertismentul-generalului-benjamin-hodges-locul-mai-probabil-urmatorului-conflict-rusia-nato-riscurile-adresa-romaniei-1_5dd54dac5163ec42713a437c/index.html"/>
        <a href="https://adevarul.ro/moldova/politica/igor-dodon-cere-ion-chicu-revada-decizie-guvernului-sandu-mai-angajati-moldpres-si-ar-pierdut-locurile-munca-1_5dd537035163ec427139a851/index.html"/>
      </related>
      <p>Igor Dodon a declarat că prima tranşă în valoare de 300 milioane de dolari va fi acordată în scurt timp, aşa încât în februarie-martie 2020 ar putea începe un amplu proces de reconstrucţie a drumurilor în Republica Moldova, scrie <a href="http://trm.md/ro/economic/rusia-va-oferi-un-credit-in-valoare-de-jumatate-de-miliard-de-dolari-pentru-proiecte-de-infrastructura">trm.md</a> cu referire la declaraţiile preşedintelui din cadrul unei ediţii speciale la Moldova 1.</p>
      <p>„Vom face drumuri, vom face investiţii enorme. Republica Moldova are restanţe la acest capitol şi începând cu februarie-martie ţara noastră va fi un adevărat şantier de construcţie a drumurilor. Condiţiile de accesare a acestor fonduri vor fi discutate cu Ministerul Finanţelor. Vor fi concursuri publice în decembrie. Vor fi reconstruite cel puţin 10 porţiuni de drum naţional, inclusiv construcţia unui drum de ocolire a municipiului Chişinău, crearea miilor locuri de muncă, unele elemente vor da o creştere economică impresionantă”, a mai spus Dodon.</p>
      <hr/>
    </article>
  </body>
</html>