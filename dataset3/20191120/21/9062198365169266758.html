<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382274/casusluk-krizi-rus-asker-gozaltina-alindi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T21:18:00+00:00"/>
    <meta property="og:title" content="Casusluk krizi: Rus asker gözaltına alındı"/>
    <meta property="og:description" content="Rusya Federal Güvenlik Servisi (FSB), Ukrayna lehine casusluk yaptığını öne sürdüğü bir Rus askerinin gözaltına alındığını açıkladı."/>
  </head>
  <body>
    <article>
      <h1>Casusluk krizi: Rus asker gözaltına alındı</h1>
      <h2>Rusya Federal Güvenlik Servisi (FSB), bir Rus askerini gözaltına aldı. Askerin Ukrayna lehine casusluk yaptığı iddia ediliyor.</h2>
      <address>
        <time datetime="2019-11-20T21:18:00+00:00">20 Nov 2019, 21:18</time>
      </address>
      <p>Rusya Federal Güvenlik Servisi (FSB), Ukrayna lehine casusluk yaptığını öne sürdüğü bir Rus askerinin gözaltına alındığını açıkladı.</p>
      <p>FSB’den yapılan yazılı açıklamada, Rusya’nın Rostov bölgesinde görevli askerin, Ukrayna Savunma Bakanlığı için gizli bilgiler topladığı iddia edildi.</p>
      <p>Askerin topladığı bilgilerin sızdırılmasının Rus ordusu için tehlike yaratabileceği belirtilen açıklamada, “Ukrayna lehine casusluk yapması nedeniyle Güney Askeri Bölgesi’nde görevli Rus vatandaşı asker gözaltına alınmış, hakkında vatana ihanetten soruşturma açılmıştır” ifadelerine yer verildi.</p>
      <p>Gözaltına alınan askerin kimliğine dair açıklama yapılmazken, Rus medyasındaki görüntülerde, FSB’nin bir apartman dairesine gerçekleştirdiği operasyonda casusluk yaptığı iddia edilen askeri yere yatırarak kelepçelediği görüldü.</p>
    </article>
  </body>
</html>