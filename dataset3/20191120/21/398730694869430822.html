<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/ishockey/modo-missade-klubbrekordet-efter-tolv-raka/"/>
    <meta property="og:site_name" content="DN.SE"/>
    <meta property="article:published_time" content="2019-11-20T21:59:14+00:00"/>
    <meta property="og:title" content="Modo missade klubbrekordet – efter tolv raka"/>
    <meta property="og:description" content="Modo hade tolv raka segrar i hockeyallsvenskan och siktade på nytt klubbrekord borta mot Vita Hästen. Så blev det inte. Vita Hästen vann med 4–3."/>
  </head>
  <body>
    <article>
      <h1>Modo missade klubbrekordet – efter tolv raka</h1>
      <address><time datetime="2019-11-20T21:59:14+00:00">20 Nov 2019, 21:59</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Modo hade tolv raka segrar i hockeyallsvenskan och siktade på nytt klubbrekord borta mot Vita Hästen. Så blev det inte. Östgötarna vann med 4–3 och satte därmed stopp för gästernas långa segersvit, som hade stått sig i sex veckor.</b>
      </p>
      <p>Vita Hästen hade 4–0 knappt halvvägs in i matchen, sedan blev det grus i maskineriet. Modo bytte målvakt, Linus Lundin gick ut, Erik Hanses kom in och i slutet av den andra perioden kom reduceringen till 1–4.</p>
      <p>Två reduceringar till i tredje perioden – där Henrik Björklund satte 3–4 med drygt fem minuter kvar att spela – gav nerv, men hemmalaget lyckades hålla undan och tog sin femte seger på de sex senaste matcherna.</p>
      <p><b>Modo är trea</b> i den haltande tabellen.</p>
      <p>Övriga topplagen, ettan Björklöven och tvåan Karlskoga, gjorde vad de skulle och vann sina matcher, Björklöven med 2–0 hemma mot Västervik och Karlskoga med 7–3 hemma mot Södertälje.</p>
    </article>
  </body>
</html>