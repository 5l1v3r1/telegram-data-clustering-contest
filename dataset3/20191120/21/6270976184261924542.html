<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/zelenskyj-pryletiv-do-mykolayeva-z-3-godynnym-zapiznennyam-odna-z-zhurnalistok-v-ochikuvanni-zlamala-nogu/"/>
    <meta property="og:site_name" content="Рубрика"/>
    <meta property="article:published_time" content="2019-11-20T21:07:01+00:00"/>
    <meta property="og:title" content="Зеленський прилетів до Миколаєва з 3-годинним запізненням, одна з журналісток в очікуванні зламала ногу"/>
    <meta property="og:description" content="Пізно ввечері в середу, 20 листопада, літак з президентом України Володимиром Зеленським приземлився в аеропорту Миколаєва Як повідомляють Новини-N, Зеленський прибув до Миколаєва з тригодинним запізненням. Його візит був запланований на 19.00, але через поломку літака був відкладений. З аеропорту Зеленський виїхав до військового порту Очакова, куди повернулися два з трьох кораблів ВМС України, захоплені Росією в 2018 році в районі Керченської протоки. Видання Преступности.НЕТ повідомляє, що журналістів […]"/>
  </head>
  <body>
    <article>
      <h1>Зеленський прилетів до Миколаєва з 3-годинним запізненням, одна з журналісток в очікуванні зламала ногу</h1>
      <address><time datetime="2019-11-20T21:07:01+00:00">20 Nov 2019, 21:07</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/1-67-860x450.jpg"/>
      </figure>
      <p>Фото: Преступности.НЕТ<br/><b><b>Пізно ввечері в середу, 20 листопада, літак з президентом України Володимиром Зеленським приземлився в аеропорту Миколаєва</b></b></p>
      <p>Як повідомляють <a href="https://novosti-n.org/news/read/179454.html">Новини-N,</a> Зеленський прибув до Миколаєва з тригодинним запізненням. Його візит був запланований на 19.00, але через поломку літака був відкладений.</p>
      <p>З аеропорту Зеленський виїхав до військового порту Очакова, куди повернулися два з трьох кораблів ВМС України, захоплені Росією в 2018 році в районі Керченської протоки.</p>
      <p>Видання <a href="https://news.pn/ru/politics/226682">Преступности.НЕТ</a> повідомляє, що журналістів стали пропускати на територію порту.</p>
      <p>Зазначимо, що під час очікування Зеленського біля Очаківського порту журналістка ТРК Україна Анжела Слободян впала в рів і зламала ногу.</p>
      <p>Як повідомив журналіст НікВєсті Олег Деренюга з місця події, інцидент стався біля прохідної військового порту через суцільну темряву.</p>
      <p>«Територія, м’яко кажучи, не пристосована до знаходження тут такої групи людей. Навколо ями, окопані ділянки, темінь суцільна», — написав він у Telegram.</p>
      <figure>
        <img src="https://rubryka.com/wp-content/uploads/2019/11/4-17.jpg"/>
      </figure>
      <figure>
        <img src="https://rubryka.com/wp-content/uploads/2019/11/4-17.jpg"/>
      </figure>
      <p>Раніше повідомлялося, що <a href="https://rubryka.com/2019/11/20/u-prezydentskogo-litaka-vidmovyv-dvygun-zelenskyj-zapiznyuyetsya-do-ochakova/">Зеленський запізнився в Очаків через поломку двигуна президентського Ан.</a> Президент був змушений їхати з Чугуєва до Харкова і пересісти на інший літак, який прислали з Києва.</p>
    </article>
  </body>
</html>