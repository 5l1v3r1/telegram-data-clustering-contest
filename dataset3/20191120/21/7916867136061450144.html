<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134839-lietuviu-trio-vedami-siauliai-uztikrintai-iveike-nevezi.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-20T21:02:00+00:00"/>
    <meta property="og:title" content="Lietuvių trio vedami „Šiauliai“ užtikrintai įveikė „Nevėžį“"/>
    <meta property="og:description" content="Į pergalių kelią Lietuvos krepšinio lygoje (LKL) sugrįžo „Šiauliai“ (4-6), kurie savo aikštėje 96:81 (20:10, 21:18, 23:28, 32:25) įveikė Kėdainių „Nevėžį“ (3-8). Antano Sireikos auklėtiniai jau pirmajame kėlinyje įgijo dviženklį pranašumą (20:8), o trečiojo kėlinio pabaigoje komandas skyrė 20 taškų (61:41), tačiau svečiai ketvirtį užbaigė spurtu 15:3 ir atkūrė intrigą – 56:64. Vis dėlto šiauliečiai neprisileido arčiau prie ..."/>
  </head>
  <body>
    <article>
      <h1>Lietuvių trio vedami „Šiauliai“ užtikrintai įveikė „Nevėžį“</h1>
      <address>
        <time datetime="2019-11-20T21:02:00+00:00">20 Nov 2019, 21:02</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-200460-any1000x1000.jpg">
          <img src="https://www.basketnews.lt/paveikslelis-200460-any630x500.jpg"/>
        </a>
      </figure>
      <p>Nuotr. BNS</p>
      <p>Į pergalių kelią Lietuvos krepšinio lygoje (LKL) sugrįžo „Šiauliai“ (4-6), kurie savo aikštėje<a href="https://www.basketnews.lt/rungtynes/ziureti/82839-siauliu-siauliai-kedainiu-nevezis.html"><b> 96:81</b> (20:10, 21:18, 23:28, 32:25)</a> įveikė Kėdainių „Nevėžį“ (3-8).</p>
      <p>Antano Sireikos auklėtiniai jau pirmajame kėlinyje įgijo dviženklį pranašumą (20:8), o trečiojo kėlinio pabaigoje komandas skyrė 20 taškų (61:41), tačiau svečiai ketvirtį užbaigė spurtu 15:3 ir atkūrė intrigą – 56:64.</p>
      <p>Vis dėlto šiauliečiai neprisileido arčiau prie savęs priešininkų ir, likus penkioms minutėms iki dvikovos pabaigos, Justas Furmanavičius baudos metimu padidino šeimininkų persvarą iki 17 taškų (84:67) ir rungtynių nugalėtojas abejonių nebekėlė.</p>
      <figure>
        <iframe src="https://www.youtube.com/embed/J1zoTLN5hpg" width="630" height="354" data-service="Youtube" scrolling="no"/>
      </figure>
      <p>Nugalėtojus į priekį vedė Evaldo Šaulio, Justo Furmanavičiaus ir Antano Udro trio.</p>
      <p>Šaulys šeimininkams pelnė 22 taškus (3/6 dvit., 5/5 trit., 1/1 baud.), Furmanavičius pridėjo 19 (5/6 dvit., 2/3 trit., 3/3 baud.), o Udras – 18 (5/7 dvit., 2/5 trit., 2/2 baud.).</p>
      <p>Tarp Mariaus Kiltinavičiaus auklėtinių išsiskyrė 21 tašką (3/5 dvit., 5/8 trit.) įmetęs Zakharas Vediščevas.</p>
      <p>
        <i>„Šiauliai“: Evaldas Šaulys 22 (5/5 trit.), Justas Furmanavičius 19 (5/6 dvit., 25 naud. bal.), Antanas Udras 18, Benas Griciūnas 10.</i>
      </p>
      <p>
        <i>„Nevėžis“: Zakharas Vediščevas 21 (5/8 trit.), Ignas Labutis 13, Panagiotis Kalaitzakis 11.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200340-crop100x150.jpg"/>
      </figure>
      <p><a href="https://www.basketnews.lt/zaidejai/15715-justas-furmanavicius.html">Justas Furmanavičius</a> Taškai: 19 Naudingumas: 25 Baudų metimai: 100% 3/3 Atkovoti kamuoliai: 4</p>
    </article>
  </body>
</html>