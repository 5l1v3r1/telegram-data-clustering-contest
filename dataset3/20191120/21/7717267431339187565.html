<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/chorigite-i-piramatiki-therapia-ston-mikro-panagioti-rafail"/>
    <meta property="og:site_name" content="Voria.gr"/>
    <meta property="article:published_time" content="2019-11-20T21:39:00+00:00"/>
    <meta property="og:title" content="ΧΟΡΗΓΕΙΤΑΙ Η ΠΕΙΡΑΜΑΤΙΚΗ ΘΕΡΑΠΕΙΑ ΣΤΟΝ ΜΙΚΡΟ ΠΑΝΑΓΙΩΤΗ-ΡΑΦΑΗΛ"/>
    <meta property="og:description" content="Την ίδια θεραπεία είχε ακολουθήσει και ο μικρός Αντώνης από την Κύπρο και οι γονείς των δύο παιδιών μοιράζονται την κοινή αγωνία"/>
  </head>
  <body>
    <article>
      <h1>ΧΟΡΗΓΕΙΤΑΙ Η ΠΕΙΡΑΜΑΤΙΚΗ ΘΕΡΑΠΕΙΑ ΣΤΟΝ ΜΙΚΡΟ ΠΑΝΑΓΙΩΤΗ-ΡΑΦΑΗΛ</h1>
      <h2>Την ίδια θεραπεία είχε ακολουθήσει και ο μικρός Αντώνης από την Κύπρο και οι γονείς των δύο παιδιών μοιράζονται την κοινή αγωνία</h2>
      <address><time datetime="2019-11-20T21:39:00+00:00">20 Nov 2019, 21:39</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Για αύριο είναι προγραμματισμένη η χορήγηση της <b>πειραματικής θεραπείας</b> στον μικρό <b>Παναγιώτη-Ραφαήλ στη Βοστόνη.</b></p>
      <p>Την ίδια θεραπεία, σύμφωνα με ρεπορτάζ του Alpha, είχε ακολουθήσει και ο<b> μικρός Αντώνης από την Κύπρο</b> και οι γονείς των δύο παιδιών μοιράζονται την κοινή αγωνία αλλά και την κοινή ελπίδα για να βγουν νικητές τα παιδιά τους στον αγώνα με την σπάνια ασθένεια.</p>
      <p>«Ετοιμάζεται (σ.σ. ο Παναγιώτης-Ραφαήλ) για τη γονιδιακή θεραπεία, για τη μεγάλη του ημέρα. Είμαστε όλοι πολύ χαρούμενοι. Η οικογένειά του είναι πολύ αισιόδοξη. Ο κάθε γονιός που βρίσκει φως και ελπίδα είναι σαν να ξαναγεννιέται» αναφέρει η μητέρα του μικρού Αντώνη, μιλώντας στο δελτίο ειδήσεων του Alpha.</p>
      <p>Και τα δύο μικρά παιδιά έχουν διαγνωστεί με τη νόσο νοτιαία μυική ατροφία τύπου 1, με μέσο προσδόκιμο επιβίωσης χωρίς θεραπεία τα δύο χρόνια. Η θεραπευτική μέθοδος του νοσοκομείου της Βοστόνης είναι η ελπίδα για να ξεπεράσουν αυτό το σοβαρό πρόβλημα υγείας.</p>
      <p>Η θεραπεία του Παναγιώτη-Ραφαήλ έχει προγραμματιστεί για την Πέμπτη 21 Νοεμβρίου. Ο μικρός Αντώνης έχει ήδη λάβει τη γονιδιακή θεραπεία και νοσηλεύεται για παρακολούθηση.</p>
      <p> </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/ine-kala-lene-i-gonis-tou-panagioti-rafail-apo-vostoni"/>
      </related>
    </article>
  </body>
</html>