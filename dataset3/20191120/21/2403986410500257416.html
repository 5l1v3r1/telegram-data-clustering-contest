<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/vinayshli_aerogel_yakiy_mozhe_zrostiti_perelom_kistok_za_kilka_dniv_n1236886"/>
    <meta property="og:site_name" content="24 Канал"/>
    <meta property="article:published_time" content="2019-11-20T21:45:00+00:00"/>
    <meta property="og:title" content="Винайшли аерогель, який може зростити перелом кісток за кілька днів"/>
    <meta property="og:description" content="Надсучасний аерогель стимулює зростання нової кісткової тканини. Технологія допоможе лікувати переломи за лічені дні, а також дає надію на повноцінне життя людям з раком кісток."/>
  </head>
  <body>
    <article>
      <h1>Винайшли аерогель, який може зростити перелом кісток за кілька днів</h1>
      <address><time datetime="2019-11-20T21:45:00+00:00">20 Nov 2019, 21:45</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Надсучасний аерогель стимулює зростання нової кісткової тканини. Технологія допоможе лікувати переломи за лічені дні, а також дає надію на повноцінне життя людям з раком кісток.</b>
      </p>
      <p>Проблема відновлення кісткової тканини важлива й досі не мала альтернативних методів. <a href="https://www.inverse.com/article/61034-bone-regeneration-aerogel">Inverse </a>розповів про вчених, яким вдалося створити аерогель, що стимулює ріст нових кісток. </p>
      <blockquote>Читайте також: <a href="https://24tv.ua/health/vcheni_stvorili_plombu_yaka_mozhe_vidnovlyuvati_zubi_n1080468">Вчені створили пломбу, яка може відновлювати зуби</a></blockquote>
      <p>Такий метод є актуальним як для ушкоджень кісток, так і ампутації кінцівок внаслідок онкологічного захворювання.</p>
      <p>Пухлина кістки – рідкісне онкологічне захворювання, але його наслідки дуже важкі: пацієнтам можуть ампутувати кінцівки для запобігання метастазування.</p>
      <h3>Як діє аерогель</h3>
      <p>Для того, щоб допомогти таким пацієнтам, а також людям з іншими патологіями кісткової тканини, вчені розробили гібридний аерогель, що вже успішно прижився у мишей і стимулював у них зростання нових кісток.</p>
      <p>Процес регенерації та росту кісткової тканини потребує зовнішньої допомоги. Крім того, складно змусити нову тканину рости саме так, як необхідно.</p>
      <figure>
        <img src="https://24tv.ua/resources/photos/news/620_DIR/201911/1236886_10167712.png?201911172929"/>
        <figcaption>Новітній матеріал є цілком безпечним для людського організму</figcaption>
      </figure>
      <p>З цією метою вчені створили біорозкладний каркас, що поміщається в аерогель і направляє тканину вздовж визначеного каркасом шляху.</p>
      <p>Аерогель – це силікагель з натурального шовку, що робить матеріал не лише міцним, а й легким і гідрофільним. Дослідникам вдалося довести безпеку матеріалу для організму людини.</p>
      <h3>Аерогель успішно пройшов перші тестування</h3>
      <p>Попередньо, вчені провели також експерименти з гризунами. Групі вводили аерогель і спостерігали за відновленням кісткової тканини впродовж 25 днів. Загоєння тканин відбувалося швидше та краще.</p>
      <aside>Така регенеративна здатність свідчить про потенціал швидкого відновлення переломів кістки – впродовж всього декількох днів, а не тижнів. Позаяк, технологія має важливе значення для пацієнтів з пухлиною кістки, яким показана ампутація, резюмували автори дослідження.</aside>
      <p>Висновки підтверджені дослідженнями.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>