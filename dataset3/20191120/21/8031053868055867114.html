<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%cf%81%cf%85%ce%bf%ce%bb%cf%8c%ce%b3%ce%b7%ce%bc%ce%b1-%ce%b1%ce%b9%cf%83%ce%b8%ce%ac%ce%bd%ce%b5%cf%83%cf%84%ce%b5-%ce%bd%ce%b1-%cf%83%ce%b1%cf%82-%cf%80%ce%b5%cf%81%ce%b9%cf%84%cf%81%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T21:25:26+00:00"/>
    <meta property="og:title" content="Κρυολόγημα: Αισθάνεστε να σας περιτριγυρίζει; Δείτε τι πρέπει να κάνετε"/>
    <meta property="og:description" content="Είναι η εποχή που το κρυολόγημα «χτυπά την πόρτα» στους περισσότερους ανθρώπους. Τι μπορεί να κάνει όμως κάποιος για να το προλάβει;"/>
  </head>
  <body>
    <article>
      <h1>Κρυολόγημα: Αισθάνεστε να σας περιτριγυρίζει; Δείτε τι πρέπει να κάνετε</h1>
      <address>
        <time datetime="2019-11-20T21:25:26+00:00">20 Nov 2019, 21:25</time>
      </address>
      <p>
        <b>Είναι η εποχή που το κρυολόγημα «χτυπά την πόρτα» στους περισσότερους ανθρώπους. Τι μπορεί να κάνει όμως κάποιος για να το προλάβει;</b>
      </p>
      <p>Όλα τα σημάδια είναι εκεί: ο λαιμός σας είναι τραχύς, έχετε αρχίσει να φτερνίζεστε συχνά, νιώθετε το κεφάλι σας “βαρύ” και έναν πονοκέφαλο που μοιάζει να αυξάνεται σιγά-σιγά. Ξέρετε, δηλαδή, ότι θα αρρωστήσετε.</p>
      <p>Αλλά δεν χρειάζεται να “παραδοθείτε” ακόμα στο κρυολόγημα. Οι ακόλουθες τέσσερις εύκολες μέθοδοι πρόληψης μπορεί να σας βοηθήσουν να γλιτώσετε την αρρώστια, ή, τουλάχιστον, να μειώσετε αισθητά τα ενοχλητικά της συμπτώματα.</p>
      <p>
        <b>Κρυολόγημα – Πρόληψη</b>
      </p>
      <ul>
        <li>Προμηθευτείτε παστίλιες ψευδαργύρου με οξικό ή γλυκονικό ψευδάργυρο και πάρτε μία κάθε δύο ώρες, για όσο έχετε αυτά τα συμπτώματα.</li>
        <li>Επιλέξτε κοτόσουπα για το επόμενο γεύμα σας. Όσο και αν σας μοιάζει ότι αυτό είναι απλά ένα “γιατροσόφι”, έχει αποδειχτεί επιστημονικά ότι η κοτόσουπα βοηθάει πάρα πολύ. Δεν ξέρουμε ακόμα το “πώς”, αλλά είναι σίγουρο ότι βοηθάει.</li>
        <li>Πάρτε βιταμίνη C. Άλλο ένα γνωστό… αντίμετρο στο κρυολόγημα. Έρευνες έχουν δείξει ότι μπορεί η βιταμίνη C να μην προλαμβάνει την ασθένεια, αλλά αν παίρνετε 1.000mg καθημερινά από την στιγμή που θα νιώσετε τα πρώτα συμπτώματα, τότε η συνολική χρονική διάρκεια που θα είστε άρρωστοι θα μειωθεί κατά 8% τουλάχιστον.</li>
        <li>Κοιμηθείτε καλά και πολύ. Κατά τη διάρκεια του ύπνου το ανοσοποιητικό σας σύστημα απελευθερώνει πρωτεΐνες που ονομάζονται κυτοκίνες και οι οποίες είναι γνωστό ότι καταπολεμούν κάθε είδους λοίμωξη. Επίσης, αν έχετε γενικότερα καλή ποιότητα ύπνου, θα αρρωσταίνετε πιο σπάνια από κρυολόγημα.</li>
      </ul>
    </article>
  </body>
</html>