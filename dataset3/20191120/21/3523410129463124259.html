<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641031/%D8%B3%D8%A7%D9%85%D8%B3%D9%88%D9%86%DA%AF-%D8%A8%D9%87-%D8%AA%D9%82%D9%84%DB%8C%D8%AF-%D8%A7%D8%B2-%D8%A7%D9%BE%D9%84-%DA%A9%D8%B3%D8%A8-%D9%88-%DA%A9%D8%A7%D8%B1-%D8%AE%D8%AF%D9%85%D8%A7%D8%AA%DB%8C-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T21:33:00+00:00"/>
    <meta property="og:title" content="سامسونگ به تقلید از اپل کسب و کار خدماتی راه اندازی می‌کند"/>
    <meta property="og:description" content="سامسونگ قصد دارد با تقلید از اپل، کسب و کار خدمات محور خود را با ارزش سالیانه 50 میلیارد دلار راه اندازی کند. غول فناوری کره ای امیدوار است با کسب..."/>
  </head>
  <body>
    <article>
      <h1>
        <a href="https://www.bultannews.com/fa/news/641031/%D8%B3%D8%A7%D9%85%D8%B3%D9%88%D9%86%DA%AF-%D8%A8%D9%87-%D8%AA%D9%82%D9%84%DB%8C%D8%AF-%D8%A7%D8%B2-%D8%A7%D9%BE%D9%84-%DA%A9%D8%B3%D8%A8-%D9%88-%DA%A9%D8%A7%D8%B1-%D8%AE%D8%AF%D9%85%D8%A7%D8%AA%DB%8C-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D9%85%DB%8C%E2%80%8C%DA%A9%D9%86%D8%AF">سامسونگ به تقلید از اپل کسب و کار خدماتی راه اندازی می‌کند</a>
      </h1>
      <h2>سامسونگ قصد دارد با تقلید از اپل، کسب و کار خدمات محور خود را با ارزش سالیانه 50 میلیارد دلار راه اندازی کند. غول فناوری کره ای امیدوار است با کسب...</h2>
      <address><time datetime="2019-11-20T21:33:00+00:00">20 Nov 2019, 21:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سامسونگ قصد دارد با تقلید از اپل، کسب و کار خدمات محور خود را با ارزش سالیانه 50 میلیارد دلار راه اندازی کند. غول فناوری کره ای امیدوار است با کسب درآمد از راه فروش حق عضویت، کاهش فروش تلفن های هوشمند را جبران کند.</p>
      <p>سامسونگ در طول چهار سال گذشته سرمایه گذاری های کلانی در حوزه نرم افزار انجام داده. یکی از مدیران ارشد این شرکت می گوید سامسونگ قصد دارد با راه اندازی بخش خدماتی کسب و کار خود تجربه معنی داری برای مشتریان فراهم کند.</p>
      <p>تحلیلگران پیش بینی می کنند در آینده نزدیک صادرات تلفن های هوشمند شرکت سامسونگ فقط 1 تا 2 درصد رشد کند. به همین دلیل سازنده کره ای امیدوار است با کسب درآمد از راه اشتراک کاربران، به رشد کسب و کار خود ادامه دهد.</p>
      <p>یکی از مدیران ارشد سامسونگ در گفتگویی با روزنامه فایننشال تایمز می گوید موج جدیدی از تکنولوژی ها در راه هستند که می توان از آنها به خدمات مبتنی بر فضای ابری، اتصالات پیشرفته، اتصالات مقیاس بزرگ به کمک فناوری 5G و هوش مصنوعی اشاره کرد.</p>
      <p>غول فناوری کره جنوبی امیدوار است 1 میلیارد حساب کاربری در پلتفرم خانه هوشمند این شرکت به نام SmartThings ایجاد شود. یکی از مدیران ارشد این کمپانی می گوید:</p>
      <p>«اول باید محصول خوبی تولید کنیم که مردم واقعا از آن استفاده می کنند. سپس با مقیاس پذیری می توان به درآمد رسید. نباید این روند را وارونه طی کرد که اشتباه رایجی است. بازه زمانی مقیاس پذیری، دو تا سه سال است که در این مدت باید به دنبال فرصت های نوآوری در خدمات باشیم.»</p>
      <p>یکی از روش های کسب درآمد، مدل به اشتراک گذاری کسب درآمدهاست که در آن بخشی از درآمدها به واسطه تراکنش ها عاید سامسونگ می شود. این شرکت با مستر کارت قراردادی امضاء کرده که مشتریان می توانند مواد غذایی را از یخچال های متعلق به سامسونگ سفارش دهند.</p>
    </article>
  </body>
</html>