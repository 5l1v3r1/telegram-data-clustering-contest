<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919348/%DA%AF%D8%B2%D8%A7%D8%B1%D8%B4-%D9%81%DB%8C%D9%84%D9%85-%D9%87%D8%A7%DB%8C-%D9%BE%D8%A7%DB%8C%D8%A7%D9%86-%D9%87%D9%81%D8%AA%D9%87-%D8%B3%DB%8C%D9%85%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-20T21:02:00+00:00"/>
    <meta property="og:title" content="گزارش فیلم‌های پایان هفته سیما"/>
    <meta property="og:description" content="فیلم‌های «ویلایی‌ها»، «شیار ۱۴۳»، «توستر کوچولوی قهرمان و سفر پرماجرا»، «مقیاس شگفت‌انگیز»، «سرزمین خواب»، «نانسی»، «هیوا»، «الف امنیت»، «دیده بان»، «محمد رسول الله (ص)»، «راز خانواده مروبون»، «روباه در مسیر تاریک»، «توربو»، «زرد، مشکی»، «یک نفر تا مرگ»، «سفر سهراب»، «خاطره بازی»، «بچه های جاسوس ۲ و ۳»، «اسنودن»، «فیلادلفی»، «تنها در خانه ۴»، «شاه کلید»، «جیم دکمه و لوکاس لوکوموتیو ران»، «آخرین فرصت»، «تنها در خانه ۵»، «افشاگر»، «گلادیاتور»، «ارثیه»، «بازمانده»، «آناند»، «صعود»، «قتل عادلانه» و «درخت گلابی وحشی» پنج‌شنبه و جمعه ۳۰ آبان و یکم آذر از شبکه‌های سیما پخش می‌شود."/>
  </head>
  <body>
    <article>
      <h1>گزارش فیلم‌های پایان هفته سیما</h1>
      <address>
        <time datetime="2019-11-20T21:02:00+00:00">20 Nov 2019, 21:02</time>
      </address>
      <p>فیلم‌های «ویلایی‌ها»، «شیار ۱۴۳»، «توستر کوچولوی قهرمان و سفر پرماجرا»، «مقیاس شگفت‌انگیز»، «سرزمین خواب»، «نانسی»، «هیوا»، «الف امنیت»، «دیده بان»، «محمد رسول الله (ص)»، «راز خانواده مروبون»، «روباه در مسیر تاریک»، «توربو»، «زرد، مشکی»، «یک نفر تا مرگ»، «سفر سهراب»، «خاطره بازی»، «بچه های جاسوس ۲ و ۳»، «اسنودن»، «فیلادلفی»، «تنها در خانه ۴»، «شاه کلید»، «جیم دکمه و لوکاس لوکوموتیو ران»، «آخرین فرصت»، «تنها در خانه ۵»، «افشاگر»، «گلادیاتور»، «ارثیه»، «بازمانده»، «آناند»، «صعود»، «قتل عادلانه» و «درخت گلابی وحشی» پنج‌شنبه و جمعه ۳۰ آبان و یکم آذر از شبکه‌های سیما پخش می‌شود.</p>
      <p>
        <b>شبکه یک سیما</b>
      </p>
      <p>فیلم سینمایی «ویلایی‌ها» به کارگردانی منیر قیدی، پنج‌شنبه (۳۰ آبان ماه) ساعت ۲۳ از شبکه یک سیما پخش خواهد شد.</p>
      <p>این فیلم قصه خانواده‌های فرماندهان سپاه و ارتش در سال ۱۳۶۵ است. عزیز زن ۵۰ ساله‌ای است که همراه نوه‌هایش وارد مجموعه ویلاها می‌شود. الیاس نیز راننده بسیجی است که هر وقت وارد مجموعه می‌شود همه نگران این می‌شوند که شاید خبر شهادت یکی از فرماندهان را بدهد. پس از مدتی سیما که عروس عزیز است از تهران می‌آید تا بچه‌های خود را به خارج از کشور ببرد و ...</p>
      <p>طناز طباطبایی، پریناز ایزدیار، آناهیتا افشار، علی شادمان و ثریا قاسمی در این فیلم نقش آفرینی کرده اند.</p>
      <p>**************************************************</p>
      <p>فیلم سینمایی «شیار ۱۴۳» به کارگردانی نرگس آبیار، جمعه (اول آذر ماه) ساعت ۱۶ از شبکه یک سیما پخش خواهد شد.</p>
      <p>در این فیلم خواهیم دید: یونس پسر مش الفت با عده‌ای از جوانان روستا کار در کارخانه مس کرمان را رها می‌کنند تا عازم جبهه شوند. پس از مدتی ارتباط یونس با خانه قطع می‌شود و همه حدس می‌زنند که او اسیر شده است. اسرا آزاد می‌شوند و باز هم خبری از یونس نیست. الفت بیقرار پسرش از هر کس و هر جا نشانی او را می‌گیرد. عاقبت تماس می‌گیرند و می‌گویند که خبری از یونس در راه است. الفت خانه را آب و جارو می‌کند اما ...</p>
      <p>مریلا زارعی، گلاره عباسی، مهران احمدی و جواد عزتی در فیلم سینمایی «شیار ۱۴۳» ایفای نقش کرده‌اند.</p>
      <p>**************************************************</p>
      <p>
        <b>شبکه دو سیما</b>
      </p>
      <p>فیلم سینمایی «توستر کوچولوی قهرمان و سفر پرماجرا» به کارگردانی جری ریس، پنج‌شنبه ۳۰ آبان ماه ساعت ‌۸ صبح از شبکه دو سیما پخش می‌شود.</p>
      <p>در این انیمیشن خواهیم دید: یک توستر نان و تعدادی لوازم دیگر که در یک خانه قدمی زندگی می کنند تصمیم می گیرند پسر بچه کوچکی را که مدت ها قبل از آنها استفاده می کرده پیدا کنند. سر انجام پسر بچه را که اکنون بزرگ شده است پیدا می کنند و ...</p>
      <p>**************************************************</p>
      <p>فیلم سینمایی «مقیاس شگفت‌انگیز» به کارگردانی تام واگان، جمعه ۱ آذر ماه ساعت ۳۰ دقیقه بامداد از شبکه دو سیما پخش می‌شود.</p>
      <p>خلاصه داستان فیلم با بازی برندن فراسر، هریسون فورد و کری راشل درباره خانواده ای پنج نفره شامل پدر، مادر و سه فرزندشان است که با مشکل بزرگی روبه روست. دو نفر از بچه های خانواده یعنی یک دختر و یک پسر، به یک بیماری ژنتیکی اص به نام پَمپِئی دچار هستند که به واسطه آن، امکان راه رفتن نداشته و تنفس آنها نیز با مشکلات بسیار زیادی همراه است. در حالی که دکترها امید چندانی به نجات آنها ندارند، جان پدر خانواده، با تحقیق در مورد این بیماری و دریافتن این مطلب که دکتری به نام استون هیل در این زمینه تحقیقات زیادی کرده است، خود را به او رسانده درخواست کمک می کند. دکتر استون هیل به جان می گوید که برای پیش برد تحقیقاتش در زمینه ساخت دارویی جدید برای این بیماری، نیازمند پانصد هزار دلار پول است. جان که تنها به نجات بچه هایش فکر می کند، بدون آن که پولی داشته باشد، به دکتر قول می دهد این پول را برایش فراهم کند که ...</p>
      <p>**************************************************</p>
      <p>انیمیشن سینمایی «سرزمین خواب» به کارگردانی علی لطفی، جمعه ۱ آذر ماه ساعت ۸ از شبکه دو سیما پخش خواهد شد.</p>
      <p>در این انیمیشن خواهیم دید: بزگوش که به جرم دروغ گویی به یک بچه غول تبدیل شده است دچار بی خوابی مزمن می شود و به سرزمین قصه می‌آید و وارد قصه دخترک قصه گو پرهون می شود و او را به خانه خود در سرزمین غول ها می برد و در قفس می‌اندازد و مجبورش می کند که برایش قصه تعریف کند پرهون که مطمئن است برادرش دامونو الاغشان نوبر که شاهد ربوده شدن او بوده است برای نجاتش می آیند و ...</p>
      <p>**************************************************</p>
      <p>فیلم سینمایی «نانسی» به کارگردانی کریستانا چو، جمعه ۱ آذر ماه ساعت ۱۷:۳۰ از شبکه دو سیما پخش خواهد شد.</p>
      <p>داستان این فیلم با بازی آندریا رایس بروق، استیو باس سمی و آن داود درباره نانسی فریمن دختر رویاپرداز ۳۵ ساله ای است که یک شب پس از مرگ مادرش، در تلویزیون گزارشی درباره مرد و زنی می بیند که ۳۰ سال پیش دختر ۵ ساله خود را گم کرده اند، و ضمن انتشار عکسی خیالی از ۳۵ سالگی او، برای زنده نگاه داشتن یاد او یک بورسیه تحصیلی در دانشگاه به نام او اختصاص داده اند. نانسی با دیدن شباهت عکس با چهره خود، و با قرار دادن یک سری شواهد در کنار هم، به این فکر می افتد که شاید دختر گم شده آنها، او باشد. وی با آنها تماس گرفته و از نزدیک با آنها روبرو می شود و ...</p>
      <p>**************************************************</p>
      <p>
        <b>شبکه سه سیما</b>
      </p>
      <p>فیلم سینمایی «هیوا» به کارگردانی رسول ملاقلی‌پور، پنج‌شنبه (۳۰ آبان ماه) ساعت ۱۰ از شبکه سه سیما پخش می‌شود.</p>
      <p>در این فیلم خواهیم دید: هیوا اکبری پس از گذشت پانزده سال از مفقود شدن همسرش حمید در بحبوحه جنگ، تصمیم می‌گیرد تا از مناطق جنگی و خانه‌ای که در آن با همسرش زندگی می کرده، بازدید کند. امیر کرمی، که اکنون سفیر ایران در سنگال است و زمانی جزو همراهان حمید در جنگ بوده می‌خواهد با هیوا ازدواج کند، ولی هیوا به رغم نشانه‌هایی از کشته شدن حمید همچنان در پی شوهرش است و ...</p>
      <p>گلچهره سجادیه، جمشید هاشم‌پور، آتیلا پسیانی، عبدالرضا زهره کرمانی و آناهیتا نعمتی در فیلم سینمایی «هیوا» هنرنمایی کرده اند.</p>
      <p>**************************************************</p>
      <p>فیلم تلویزیونی «الف امنیت» به کارگردانی مسعود تکاور، پنج‌شنبه ۳۰ آبان ماه ساعت ۱۶ از شبکه سه سیما پخش خواهد شد.</p>
      <p>این فیم درباره یکی از ماموریت های یگان ویژه است؛ عده ای سارق به سرپرستی شخصی به نام کافر دست به یک سرقت مسلحانه از مغازه ای می زنند. بعد از اتمام سرقت هنگام فرار با نیروهای انتظامی روبرو می شوند. آنها که مهلتی برای فرار ندارند به اجبار وارد یک دبیرستان پسرانه می شوند وبا گروگان گرفتن چند تن از دانش آموزان و معلمان تلاتش می کنند تا نقشه خود را پیش ببرند که ...</p>
      <p>حمیدرضا هدایتی، علیرضا جلالی تبار و علیرضا مهران در فیلم تلویزیونی «الف امنیت» ایفای نقش کرده اند.</p>
      <p>**************************************************</p>
      <p>فیلم سینمایی «دیده‌بان» به کارگردانی ابراهیم حاتمی کیا، جمعه ۱ آذر ماه ساعت ۳۰ دقیقه بامداد از شبکه سه سیما پخش می‌شود.</p>
      <p>در این فیلم خواهیم دید: ارتباط خط کمین با نیروهای خودی توسط دشمن قطع شده و احتمال سقوط منطقه بسیار زیاد است. مقابله و مقاومت نیروها در مقابل دشمن نیازمند حضور دیده بان جهت هدایت آتش سنگین است. عارفی برای پیوستن به خط کمین و دیده بانی باید از مسیری عبور کند که زیر آتش شدید دشمن عراقی قرار دارد ...</p>
      <p>مهرداد سلیمانی، علیرضا حیدری ، غلامرضا علی‌اکبری، اصغر پورهاجریان، اسماعیل سلطانیان و سعید جوانشیر در فیلم سینمایی «دیده بان» هنرنمایی کرده اند.</p>
      <p>**************************************************</p>
      <p>فیلم سینمایی «محمد رسول الله (ص)» به کارگردانی مجید مجیدی، جمعه (۱ آذر ماه) ساعت ۱۴ از شبکه سه سیما پخش می‌شود.</p>
      <p>این فیلم سینمایی از محاصره‌ مسلمانان در شعب ابی ‌طالب آغاز می‌ شود و سپس به دوره پیش از تولد پیامبر اسلام باز می ‌گردد. این فیلم رخدادهای پیش از تولد پیامبر اسلام تا ۱۲ سالگی و صحنه ‌های دوره شیرخوارگی و خردسالی پیامبر را پیش چشم مخاطبان به تصویر می کشد.</p>
      <p>علیرضا شجاع نوری، مهدی پاکدل، محسن تنابنده، مینا ساداتی، ساره بیات، داریوش فرهنگ، رعنا آزادی‌ور و نسرین نصرتی از  بازیگران این فیلم هستند در فیلم سینمایی «محمد رسول الله(ص)» هنرنمایی کرده اند.</p>
      <p>**************************************************</p>
      <p>
        <b>شبکه چهار سیما</b>
      </p>
      <p>فیلم سینمایی «راز خانواده مروبون» به کارگردانی سرجیو جی سانچز، پنج‌شنبه (۳۰ آبان ماه) ساعت ۲۰:۳۰ از شبکه چهار سیما روی آنتن می‌رود.</p>
      <p>در خلاصه داستان فیلم آمده است: خانواده مروبون بعد از این که همسر دوم مادرشان که قاتلی بی رحم است با شهادت جک پسر بزرگ خانواده زندانی می شود، فامیل خود را عوض کرده و در خانه پدری مادرشان پناه می گیرند. مادر بعد از مدت کوتاهی در اثر بیماری می میرد و بچه ها که به سن قانونی نرسیده اند راز مرگ مادرشان را از دیگران مخفی می کنند. اما حضور دوباره ناپدری که از زندان فرار کرده بار دیگر باعث از بین رفتن آرامش آنها می شود و ...</p>
      <p>**************************************************</p>
      <p>فیلم سینمایی «روباه در مسیر تاریک» به کارگردانی سابین دارفلینگر، جمعه ۱ آذر ماه ساعت ۲۰:۳۰ از شبکه چهار روی آنتن می‌رود.</p>
      <p>در خلاصه داستان فیلم با بازی لینا وندال و جاسمیر شوایر آمده است: آن کارمند سابق اطلاعات و سازمان جاسوسی آلمان دوباره توسط پلیس آلمان دعوت به کار می شود اما با آن که به یک کار دائم بسیار نیاز دارد اما نمی پذیرد چون خاطرات خوبی از این شغل ندارد. زمانی که برای تعمیر دستگاه قهوه سازش به تعمیرگاه می رود متوجه گم شدن جوابی به نام کریستوفر می شود. او به خواهر کریستوفر قول می دهد او را پیدا کند. کریستوفر را گروهی آدم ربا با انگیزه های مالی گروگان گرفته اند اما ...</p>
      <p>**************************************************</p>
      <p>
        <b>شبکه پنج سیما</b>
      </p>
      <p>انیمیشن سینمایی «توربو» به کارگردانی دیوید سورن، پنج‌شنبه ۳۰ آبان ماه ساعت ۱۳:۳۰ از شبکه پنج سیما پخش می‌شود.</p>
      <p>این انیمیشن داستان حلزون بلند پروازی است که با دیدن مسابقات اتومبیل‌رانی می‌خواهد همچون قهرمان مسابقه باشد. حلزون برای زیادتر شدن سرعتش هر روز تمرین می‌کند، ولی دوستانش او را مسخره می‌کنند. آنها حلزون و برادرش را از مزرعه‌ای که در آن زندگی می‌کنند بیرون می‌اندازند...</p>
      <p>**************************************************</p>
      <p>انیمیشن سینمایی «زرد، مشکی» به کارگردانی کیانوش عابدی، جمعه (۱ آذر ماه) ساعت ۹ از شبکه پنج پخش می‌شود.</p>
      <p>در این انیمیشن خواهیم دید: سمندر دوچرخه ای است که سال ها است در سیرک کار می کند و حالا که پیرتر شده کارفرما می خواهد که جای او را با یک دوچرخه جوان ژاپنی پر کند و همین باعث می شود که حال سمندر بد شود و او را به اوراقی منتقل کنند. وروجک دوچرخه ای جوان است که دوست سمندر بوده و دنبال اوست ولی او را پیدا نمی کند. در اوراقی قسمتی به نام خندق بلا وجود دارد که دوچرخه های بی سرو پا و معتاد در آن زندگی می کنند . شازده که رئیس اوراقی است از او می خواهد هرگز به آنجا نرود. سمندر با دیدن عکسی متوجه می شود گورخرون که یکی از افراد خندق بلا پدر وروجک است. سمندر به گورخرون کمک می کند از خندق بلا نجات یابد و به شهر بازگردد و ...</p>
      <p>**************************************************</p>
      <p>فیلم تلویزیونی «یک نفر تا مرگ» به کارگردانی اسماعیل فلاح پور، جمعه اول آذر ماه ساعت ۱۳:۳۰ از شبکه پنج پخش می‌شود.</p>
      <p>در خلاصه داستان فیلم آمده است: یکی از اعضای وزارت اطلاعات به‌نام محمدتقی، در شهر کشته می‌شود. او که یک گروهک تروریستی را زیر نظر داشت قبل از مرگش سه عکس از یک همایش هسته‌ای در تهران را برای اعضای تیم اطلاعاتی خود مخابره می‌کند. سرپرست تیم به‌نام رئوف عکس‌ها را دریافت کرده و با اعضای تیم آنها را مورد بررسی قرار می‌دهند. آنها به این نتیجه می‌رسند که گروه تروریستی قصد ترور یک دانشمند هسته‌ای را دارند. آنها همه دانشمندان هسته‌ای حاضر در همایش را رصد کرده و به یکی از آنها به‌نام دکتر شیرزاد می‌رسند. تیم اطلاعاتی پس از بررسی‌های مختلف دکتر شیرزاد را در جریان این هدف تروریستی قرار می‌دهند. شیرزاد و خانواده‌اش ابتدا موضوع را جدی نمی‌گیرند اما با سوء قصدی که به جان دکتر می‌شود کم کم موضوع برای آنها هم جدی می‌شود....</p>
      <p>علیرضا جلالی تبار، علی سلیمانی، سعید داخ و پرستو صالحی بازیگران این فیلم هستند.</p>
      <p>**************************************************</p>
      <p>
        <b>شبکه شما</b>
      </p>
      <p>فیلم تلویزیونی «سفر سهراب» به کارگردانی جواد علیزاده، پنج‌شنبه ۳۰ آبان ماه ساعت ۲۳ از شبکه شما پخش خواهد شد.</p>
      <p>این تله‌فیلم به معرفی یکی از نژادهای اسب ایرانی که در استان خراسان رضوی وجود دارد، می‌پردازد و روایتگر جوان سوارکار روستایی است که قصد دارد برای فراهم‌کردن هزینه مراسم عروسی‌اش، اسب اصیل و بومی (یورقه) خود را که از پدرش ارث برده است، بفروشد. در همین بین اسب او را به سرقت می‌برند ...</p>
      <p> حسین انصاری، حسن چودن و محمدرضا صولتی در این فیلم نقش‌آفرینی کرده‌اند.</p>
      <p>**************************************************</p>
      <p>فیلم تلویزیونی «خاطره بازی» به کارگردانی مهدی مهرنیا و مهدی اکبریان پور، جمعه ۱ آذر ماه ساعت ۱۳:۳۰ از شبکه شما پخش خواهد شد.</p>
      <p>این فیلم ماجرای مرد مُسنی است به نام نصرت خان، که همسرش فوت کرده و فرزندانش به خارج از کشور رفته اند و تنها یک دخترش با او زندگی می کند که این دختر هم دانشجو است و سرش خیلی شلوغ است، نصرت خان که فرد ثروتمندی هم هست در اثر این تنهایی به فضای مجازی روی می آورد و با زنی به نام گیتی وارد ارتباط پیامکی می شود، آنها رویای ازدواج در سر می پرورانند اما نصرت با دیدن چهره واقعی گیتی که تفاوت زیادی با عکس فضای مجازیش داشت، منصرف می شود، نصرت که رویاهای جوانی خود را در سر می پروراند با کاندید شدن در انتخابات شوراری ده سعی می کند موقعیت بهتری برای خود مهیا کند، اما در انتها از کارهای احساسی که کرده پشیمان می شود و ...</p>
      <p>رضا فیاضی، مینا نوروزی، شهرزاد کیانی، رحمان احمدی، امیر رجبی و محمود محمدی در فیلم تلویزیونی «خاطره بازی» بازی کرده‌اند.</p>
      <p>**************************************************</p>
      <p>
        <b>شبکه امید</b>
      </p>
      <p>فیلم سینمایی «بچه‌های جاسوس ۲» به کارگردانی روبرت رودریگوز، پنج‌شنبه ۳۰ آبان ماه ساعت ۲۲:۳۰ از شبکه امید پخش خواهد شد.</p>
      <p>در این انیمیشن خواهیم دید: ماموریت خواهر و برادر کورتز برای یک جزیره مرموز تعیین می شود، که در آن یک دانشمند ژنتیک و مجموعه ای از بچه های جاسوس رقیب روبرو می شوند و ...</p>
      <p>**************************************************</p>
      <p>فیلم سینمایی «بچه‌های جاسوس ۳» به کارگردانی روبرت رودریگوز، جمعه ۱ آذر ماه ساعت ۱۸ از شبکه امید پخش خواهد شد.</p>
      <p>در این انیمیشن خواهیم دید: کارمن در یک بازی واقع گرایانه مجازی که توسط دشمن جدید بچه ها طراحی شده است گیر افتاده و حالا وظیفه جانی است که خواهر و در نهایت دنیا را نجات دهد و ...</p>
      <p>**************************************************</p>
      <p>
        <b>شبکه افق</b>
      </p>
      <p>فیلم سینمایی «اسنودن» به کارگردانی الیور استون، جمعه ۱ آذر ماه ساعت ۱۰ از شبکه افق پخش خواهد شد.</p>
      <p>این فیلم با بازی جوزف گوردن لویت، شایلن وودلی، ملیسا لئو، زا چای کوئینتو و نیکلاس کیج داستان ادوارد جوزف اسنودن افشاگر کنونی و کارمند سابق سازمان اطلاعات مرکزی آمریکا و پیمانکار سابق آژانس امنیت ملی است. افشاگری‌های ادوارد اسنودن از عملیات عظیم جاسوسی و مراقبت در سطح جهانی و پریزم پرده برداشت. بنا به مدارک اسنودن، این برنامه‌ها که شامل جاسوسی از مردم عادی و شخصیت ها در مکالمات تلفنی، ایمیل، استفاده از موتور جستجوی اینترنت و ... در تمام کشورها و بدون رعایت مرزهای سیاسی صورت می‌گیرند، در درجه اول توسط آژانس امنیت ملی ایالات متحده آمریکا به اجرا در می ایند که ...</p>
      <p>**************************************************</p>
      <p>فیلم سینمایی «فیلادلفی» به کارگردانی اسماعیل رحیم‌زاده، جمعه ۱ آذر ماه ساعت ۱۷ از شبکه افق پخش خواهد شد.</p>
      <p>در این فیلم خواهید دید: درباره گروهی است که برای انجام فعالیت های بشردوستانه تصمیم می گیرند تا آذوقه و وسایل پزشکی را از طریق تونل های زیرزمینی گذرگاه رفح به محاصره شدگان غزه برسانند که ...</p>
      <p>علی اوسیوند، محمد عمرانی، عزت اله جامعی، فلور نظری، آرمان فروغی مقدم، فخرالدین صدیق‌شریف و چنگیز وثوقی در فیلم سینمایی «فیلادلفی» ایفای نقش کرده اند.</p>
      <p>**************************************************</p>
      <p>
        <b>شبکه نمایش</b>
      </p>
      <p>فیلم‌های سینمایی و تلویزیونی «تنها در خانه ۴»، «شاه کلید» به کارگردانی سامان مقدم، «جیم دکمه و لوکاس لوکوموتیو ران»، «آخرین فرصت»، «تنها در خانه ۵»، «افشاگر» و «گلادیاتور»  پنج‌شنبه ۳۰ آبان ماه ساعت ۱۱، ۱۳، ۱۵، ۱۷، ۱۹، ۲۱ و ۲۳ از شبکه نمایش روی آنتن می‌رود.</p>
      <p>**************************************************</p>
      <p>فیلم‌های سینمایی ‌و تلویزیونی «تنها در خانه ۵»، «ارثیه» به کارگردانی کاظم بلوچی، «بازمانده»، «آناند»، «صعود»، «قتل عادلانه» و «درخت گلابی وحشی» جمعه ۱ آذر ماه ساعت ۱۱، ۱۳، ۱۵، ۱۷، ۱۹، ۲۱ و ۲۳ از شبکه نمایش پخش می‌شود.</p>
      <p>انتهای پیام</p>
    </article>
  </body>
</html>