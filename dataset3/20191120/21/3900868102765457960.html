<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562474/kokkalis-se-marinaki-ftanei-pia-mi-synechizeis-na-mikraineis-ton-olympiako"/>
    <meta property="og:site_name" content="NOOZ."/>
    <meta property="article:published_time" content="2019-11-20T21:06:00+00:00"/>
    <meta property="og:title" content="Κόκκαλης σε Μαρινάκη: Φτάνει πια! Μη συνεχίζεις να μικραίνεις τον Ολυμπιακό"/>
    <meta property="og:description" content="Ανακοίνωση κατά του Βαγγέλη Μαρινάκη εξέδωσε ο Σωκράτης Κόκκαλης."/>
  </head>
  <body>
    <article>
      <h1>Κόκκαλης σε Μαρινάκη: Φτάνει πια! Μη συνεχίζεις να μικραίνεις τον Ολυμπιακό</h1>
      <address>
        <time datetime="2019-11-20T21:06:00+00:00">20 Nov 2019, 21:06</time>
      </address>
      <p>
        <b>Ανακοίνωση κατά του Βαγγέλη Μαρινάκη εξέδωσε ο Σωκράτης Κόκκαλης.</b>
      </p>
      <p>Στην ανακοίνωσή του ο κ. Κόκκαλης απευθύνεται στον Βαγγέλη Μαρινάκη, χρησιμοποιώντας δεύτερο ενικό πρόσωπο: «Βλέπω ότι εσύ χρησιμοποιείς τον Ολυμπιακό και τα ΜΜΕ που ελέγχεις ως ασπίδα προσωπικής σου προστασίας, εργαλεία προώθησης προσωπικών σου συμφερόντων και πολιτικών φιλοδοξιών».</p>
      <p>Τονίζει ότι ο Ολυμπιακός ανήκει στον λαό του και συστήνει στον Βαγγέλη Μαρινάκη να σταματήσει να μικραίνει την ομάδα του Πειραιά.</p>
      <hr/>
      <h3>Ολόκληρη η επιστολή</h3>
      <p>Σωκράτης Π. Κόκκαλης</p>
      <p>Κύριο Ευάγγελο Μαρινάκη</p>
      <p>Κύριε Μαρινάκη</p>
      <p>ΦΤΑΝΕΙ ΠΙΑ!</p>
      <p>Οι συνεχείς απαράδεκτοι και συκοφαντικοί ισχυρισμοί σου εις βάρος μου, οι άθλιες επιθέσεις εναντίον της οικογένειάς μου και οι βρώμικες μεθοδεύσεις κατά των επιχειρήσεων που συμμετέχω, με αποκορύφωμα το χθεσινό οχετό από τα μέσα που έχεις εξαγοράσει, δεν θα μείνουν πλέον αναπάντητα.</p>
      <p>Παρέλαβα έναν Ολυμπιακό ερείπιο και σου παρέδωσα ένα ΜΕΓΑΛΟ Ολυμπιακό με πρωταθλήματα, κύπελα, σύγχρονο γήπεδο, προπονητικό κέντρο, ακαδημίες, σχόλες και γραφεία.</p>
      <p>Για να γίνουν όλα αυτά, που ήταν μια προσπάθεια ιδιαίτερα δύσκολη, εκτός από εκατοντάδες εκατομμύρια ευρώ, διέθεσα πολύ χρόνο, έλαβα κρίσιμες πρωτοβουλίες και δύσκολες αποφάσεις γιατί πάνω από όλα είχα το συμφέρον του Ολυμπιακού.</p>
      <p>Από την πρώτη μέχρι την τελευταία στιγμή ήμουν προσωπικά Πρόεδρος και ο μέτοχος του Ολυμπιακού χωρίς να κρύβομαι πίσω από offshore εταιρίες και παρένθετα πρόσωπα.</p>
      <p>Βλέπω ότι εσύ χρησιμοποιείς τον Ολυμπιακό και τα ΜΜΕ που ελέγχεις ως ασπίδα προσωπικής σου προστασίας, εργαλεία προώθησης προσωπικών σου συμφερόντων και πολιτικών φιλοδοξιών.</p>
      <p>Ο Ολυμπιακός ανήκει στο λαό του, είναι πιο μεγάλος από μένα και σίγουρα από σένα.</p>
      <p>Μην συνεχίζεις να τον μικραίνεις.</p>
      <p>
        <b>Σ. Κόκκαλης</b>
      </p>
      <figure>
        <img src="https://www.nooz.gr/Multimedia/2019/11/52c8a6e9-e14a-4898-940e-c4592f912921.jpg"/>
      </figure>
      <related>
        <a href="https://www.nooz.gr/economy/1562491/anakoinwsi-apantisi-tis-etairias-intrakat-sti-thrylos-ae"/>
      </related>
    </article>
  </body>
</html>