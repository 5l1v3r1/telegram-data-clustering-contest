<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04727669"/>
    <meta property="og:site_name" content="De Standaard"/>
    <meta property="article:published_time" content="2019-11-20T21:51:00+00:00"/>
    <meta property="og:title" content="Joachim Gérard begint dubbeltoernooi op Masters rolstoeltennis met een zege"/>
    <meta property="og:description" content="Joachim Gérard is woensdag in Orlando (Florida) goed begonnen aan zijn dubbeltoernooi op de Masters rolstoeltennis. Gérard won in zijn eerste duel in groep..."/>
  </head>
  <body>
    <article>
      <h1>Joachim Gérard begint dubbeltoernooi op Masters rolstoeltennis met een zege</h1>
      <address>
        <time datetime="2019-11-20T21:51:00+00:00">20 Nov 2019, 21:51</time>
      </address>
      <p>
        <b>Joachim Gérard is woensdag in Orlando (Florida) goed begonnen aan zijn dubbeltoernooi op de Masters rolstoeltennis. Gérard won in zijn eerste duel in groep A, aan de zijde van de Zweed Stefan Olsson, in twee korte sets (6-0 en 6-1) van de Argentijnen Gustavo Fernandez en Agustin Ledesma.</b>
      </p>
      <p>De Fransen Stéphane Houdet en Nicolas Peifer en de Amerikanen Chris Herman en Conner Stroud zijn de twee overige paren in de poule.</p>
      <p>Naast Gérard neemt ook Jef Vandorpe, aan de zijde van de Nederlander Ruben Spaargaren, deel in het dubbel. Hij opent zijn toernooi in groep B tegen de Nederlanders Tom Egberink en Maikel Scheffers.</p>
      <p>Dinsdag won Gérard, de titelverdediger, al zijn eerste enkelduel op de Masters. Hij versloeg de Fransman Peifer in drie sets (2-6, 6-0 en 6-1).</p>
    </article>
  </body>
</html>