<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829175.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T21:47:00+00:00"/>
    <meta property="og:title" content="«بنی گانتز» رسما به ناکامی در تشکیل کابینه اذعان کرد"/>
    <meta property="og:description" content="به گزارش فارس، «بنی گانتز» رئیس ائتلاف انتخاباتی «آبی و سفید» به رئیس رژیم صهیونیستی رسما اعلام کرد که او در تشکیل کابینه ناکام مانده است."/>
  </head>
  <body>
    <article>
      <h1>«بنی گانتز» رسما به ناکامی در تشکیل کابینه اذعان کرد</h1>
      <address>
        <time datetime="2019-11-20T21:47:00+00:00">20 Nov 2019, 21:47</time>
      </address>
      <p>«بنی گانتز» رئیس ائتلاف انتخاباتی «آبی و سفید» و نخست‌وزیر مکلف به تشکیل کابینه رسما به ناکامی در تشکیل کابینه اذعان کرد.</p>
      <p>به گزارش فارس، «بنی گانتز» رئیس ائتلاف انتخاباتی «آبی و سفید» به رئیس رژیم صهیونیستی رسما اعلام کرد که او در تشکیل کابینه ناکام مانده است.</p>
      <p> با گذشت یک ماه از ناکامی «بنیامین نتانیاهو» برای تشکیل کابینه در رژیم صهیونیستی، شامگاه چهارشنبه (امشب) بنی گانتز رئیس ائتلاف انتخاباتی آبی و سفید هم در تشکیل کابینه ناکام مانده است.</p>
      <p>طبق گزارش روزنامه صهیونیستی «جروزالم پست»، گانتز به «روون ریولین» رئیس رژیم صهیونیستی اطلاع داده که او در تشکیل کابینه ناکام مانده است.</p>
      <p>این اتفاق در حالی حادث شده که نتانیاهو هم در تاریخ بیست و نهم مهرماه از تشکیل کابینه فراگیر انصراف داد و مجوز تشکیل کابینه فراگیر را به رئیس این رژیم بازگردانده بود (جزئیات بیشتر).</p>
      <p>پیش از این «آویگدور لیبرمن» رهبر حزب «اسرائیل بیتُنا» با اعلام نپیوستن به هیچکدام از احزاب وابسته به نتانیاهو یا گانتز آب پاکی را روی دست آنها ریخته بود.</p>
      <p>با اعلام موضع لیبرمن که از سوی تقریبا تمام کارشناسان سیاسی رژیم صهیونیستی به عنوان مهره تعیین‌کننده در تشکیل کابینه ائتلافی لقب گرفته بود، احتمال برگزاری سومین انتخابات این رژیم در یک سال، قوت گرفته است.</p>
    </article>
  </body>
</html>