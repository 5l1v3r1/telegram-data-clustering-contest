<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/20/putin-do-10-godini-strani-ot-iztochna-evropa-shte-napusnat-es.430264"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T21:43:00+00:00"/>
    <meta property="og:title" content="Путин: До 10 години страни от Източна Европа ще напуснат ЕС"/>
    <meta property="og:description" content="Ще станат прекалено богати и няма да имат изгода от съюза | Dnes.bg"/>
  </head>
  <body>
    <article>
      <h1>Путин: До 10 години страни от Източна Европа ще напуснат ЕС</h1>
      <h2>Ще станат прекалено богати и няма да имат изгода от съюза</h2>
      <address><time datetime="2019-11-20T21:43:00+00:00">20 Nov 2019, 21:43</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Президентът на Русия Владимир Путин не изключи  възможността страни от Източна Европа след няколко години да обмислят излизане от Евросъюза, предаде ТАСС, пише БНР.</p>
      <p>Путин напомни на днешното пленарно заседание на инвестиционния форум "Русия зове!", че противоречията вътре в ЕС са се породили заради особеностите на разпределението на данъците. Той каза, че това става по начин, по който значителна част от данъчните средства на водещи страни от Европа отива в подкрепа на тези, които досега не са достигнали определено равнище на икономическо развитие и става дума за десетки милиарди евро.</p>
      <p>
        <a href="https://www.dnes.bg/rusia/2019/11/15/ispaniia-razsledva-ima-li-ruska-sleda-v-katalunskiia-konflikt.429709">
          <b>Испания разследва: Има ли руска следа в каталунския конфликт?</b>
        </a>
      </p>
      <p>Към 2028 година някои страни от Източна Европа ще достигнат такова равнище на икономическо развитие, при което те ще престанат да получават грантове и различни видове подкрепа от европейския бюджет, а ще трябва да плащат така, както прави Великобритания. И не съм убеден, че няма да им дойде на ум, както стана със самата Великобритания, да излязат от ЕС, каза руският лидер.</p>
      <p>Същевремено Путин отговори и на въпрос защо СССР се е разпаднал. Той коментира, че неефективната икономическа политика е довела до колапс в социалната сфера и оттам - политически последствия.</p>
      <related>
        <h4>Още по темата</h4>
        <a href="https://www.dnes.bg/eu/2019/11/12/makron-syzria-svetovnata-sistema-v-bezprecedentna-kriza-es-neznachitelen.429408"/>
        <a href="https://www.dnes.bg/eu/2019/11/09/migraciiata-sloji-krai-na-liubovta-mejdu-iztochna-i-zapadna-evropa.429065"/>
      </related>
    </article>
  </body>
</html>