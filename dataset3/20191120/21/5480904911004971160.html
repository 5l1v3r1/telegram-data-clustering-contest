<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/ceske-budejovice-porazily-chomutov-6-4-a-vedou-o-16-bodu/1823446?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-20T21:16:00+00:00"/>
    <meta property="og:title" content="České Budějovice porazily Chomutov 6:4 a vedou o 16 bodů"/>
    <meta property="og:description" content="Praha - Hokejisté vedoucího Motoru České Budějovice vyhráli ve 24. kole první ligy doma nad Chomutovem 6:4, připsali si třinácté vítězství z posledních čtrnácti duelů a celkově už dvacáté v sezoně. V čele tabulky se Jihočeši vzdálili na rozdíl 16 bodů druhým Litoměřicím, které mají k dobru čtvrteční domácí dohrávku proti Přerovu."/>
  </head>
  <body>
    <article>
      <h1>České Budějovice porazily Chomutov 6:4 a vedou o 16 bodů</h1>
      <address><time datetime="2019-11-20T21:16:00+00:00">20 Nov 2019, 21:16</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Hokejisté vedoucího Motoru České Budějovice vyhráli ve 24. kole první ligy doma nad Chomutovem 6:4, připsali si třinácté vítězství z posledních čtrnácti duelů a celkově už dvacáté v sezoně. V čele tabulky se Jihočeši vzdálili na rozdíl 16 bodů druhým Litoměřicím, které mají k dobru čtvrteční domácí dohrávku proti Přerovu.</p>
      <p>Motor, který v pondělí prohrál v Přerově 2:3 po samostatných nájezdech, protáhl bodovou sérii už na 17 utkání, během nichž jen dvakrát prohrál. V Chomutově vedl už v šesté minutě díky gólům Matouše Venkrbce a Miroslava Holce, ale potom musel od druhé třetiny dohánět ztrátu.</p>
      <p>Piráti totiž třemi góly mezi 8. a 20. minutou otočil stav. Nejdříve skóroval ve vlastním oslabení Darby Llewellyn a vzápětí využil přesilovou hru Lukáš Klíma. Dvacet sekund před koncem úvodního dějství se prosadil podruhé v utkání Llewellyn.</p>
      <p>Ve druhé třetině se ale radovali domácí díky Vítu Christovovi a Janu Klozovi, ve 45. minutě ještě pojistili náskok Jan Veselý a v oslabení druhým gólem v utkání Venkrbec. V 58. minutě ještě v pokračující přesilové hře snížil rovněž druhým zásahem Klíma.</p>
      <p>Možnost posunu na druhou pozici nevyžil Vsetín, který podlehl v Praze Slavii 4:5 v prodloužení a je třetí se stejným bodovým ziskem, jako mají čtvrtý Přerov a pátá Poruba. Valaši prohráli poprvé po šňůře sedmi duelů. Slavia, posílena o zkušeného beka Jiřího Kučného a na střídavý start z Vrchlabí potřetí v sezoně i o Jana Hlaváče, zabrala po dvou porážkách. V čase 64:22 rozhodl druhým gólem v utkání Tomáš Šmerha.</p>
      <p>Po třech výhrách neuspěla Třebíč, která na vlastním ledě podlehla Prostějovu 1:3. Jestřábi bodovali počtvrté z uplynulých pěti duelů a z toho potřetí vyhráli.</p>
      <p>Benátky nad Jizerou si nespravily chuť po debaklu ve Vsetíně 0:8 a podlehly doma 4:5 v prodloužení Frýdku-Místku, který vyhrál podruhé za sebou. Nováček Sokolov ani na dvanáctý pokus v sezoně nebodoval venku, přestože na ledě poslední Kadaně vedl 3:1, ale po prohře 3:4 se jeho náskok na 15. místě snížil před dnešním sokem na jediný bod.</p>
      <h3>Výsledky 24. kola první hokejové ligy</h3>
      <h4>Motor České Budějovice - Chomutov 6:4 (2:3, 2:0, 2:1)</h4>
      <p>Branky: 3. a 58. Venkrbec, 6. Holec, 25. Christov, 31. J. Kloz, 45. J. Veselý - 8. a 20. Llewellyn, 12. a 58. L. Klíma. Rozhodčí: Kostourek, Šindel - Kreuzer, Polonyi. Vyloučení: 4:3. Využití: 0:2. V oslabení: 1:1. Diváci: 6009.  </p>
      <h4>Třebíč - Prostějov 1:3 (1:2, 0:1, 0:0)</h4>
      <p>Branky: 10. Nedvídek - 6. Matěj Novák, 10. Hrníčko, 27. Žálčík. Rozhodčí: J. Doležal, Cabák - Měkýš, Otáhal. Vyloučení: 2:4. Využití: 0:1. Diváci: 1123. </p>
      <h4>Benátky nad Jizerou - Frýdek-Místek 4:5 v prodl. (2:1, 2:2, 0:1 - 0:1)</h4>
      <p>Branky: 3. Wiencek, 13. A. Dlouhý, 24. Průžek, 30. Rychlovský - 12. J. Adámek, 24. Tomi, 39. Kaukič, 57. Przybyla, 64. Š. Novotný. Rozhodčí: Micka, Souček - Bosák, Maštalíř. Vyloučení: 4:2, navíc Šír 5 min. a do konce utkání, A. Dlouhý 10 min. - Stuchlík 5 min. a do konce utkání. Využití: 1:3. Diváci: 204. </p>
      <h4>Slavia Praha - Vsetín 5:4 v prodl. (2:1, 1:2, 1:1 - 1:0)</h4>
      <p>Branky: 24. a 65. Šmerha, 12. Vampola, 18. Vrdlovec, 41. F. Vlček - 17. Pechanec, 35. Vítek, 38. Šilhavý, 58. Martin Procházka. Rozhodčí: Čáp, Pavlovič - Horažďovský, Janíček. Vyloučení: 6:5. Využití: 2:0. Diváci: 1294. </p>
      <h4>Kadaň - Sokolov 4:3 (1:2, 0:1, 3:0)</h4>
      <p>Branky: 41. a 51. J. Müller, 12. Kůs, 49. Wágner - 3. a 34. Vracovský, 6. M. Zadražil. Rozhodčí: M. Petružálek, Jaroš - Roischel, Bohuněk. Vyloučení: 2:6. Využití: 2:0. Diváci: 553. </p>
      <h3>Tabulka:</h3>
      <ul>
        <li>1. | České Budějovice | 24 | 20 | 0 | 3 | 1 | 112:55 | 63</li>
        <li>2. | Litoměřice | 23 | 13 | 3 | 2 | 5 | 85:58 | 47</li>
        <li>3. | Vsetín | 24 | 14 | 1 | 2 | 7 | 83:60 | 46</li>
        <li>4. | Přerov | 23 | 12 | 4 | 2 | 5 | 65:44 | 46</li>
        <li>5. | Poruba | 23 | 14 | 2 | 0 | 7 | 84:65 | 46</li>
        <li>6. | Chomutov | 24 | 13 | 1 | 1 | 9 | 74:56 | 42</li>
        <li>7. | Havířov | 24 | 13 | 1 | 1 | 9 | 64:53 | 42</li>
        <li>8. | Slavia Praha | 24 | 11 | 3 | 1 | 9 | 64:64 | 40</li>
        <li>9. | Jihlava | 23 | 10 | 1 | 4 | 8 | 55:49 | 36</li>
        <li>10. | Prostějov | 24 | 10 | 0 | 4 | 10 | 68:77 | 34</li>
        <li>11. | Frýdek-Místek | 24 | 7 | 5 | 2 | 10 | 80:69 | 33</li>
        <li>12. | Třebíč | 24 | 9 | 1 | 1 | 13 | 61:70 | 30</li>
        <li>13. | Benátky nad Jizerou | 24 | 5 | 5 | 2 | 12 | 59:83 | 27</li>
        <li>14. | Ústí nad Labem | 24 | 3 | 2 | 2 | 17 | 53:97 | 15</li>
        <li>15. | Sokolov | 24 | 3 | 1 | 1 | 19 | 64:103 | 12</li>
        <li>16. | Kadaň | 24 | 3 | 0 | 2 | 19 | 42:110 | 11</li>
      </ul>
      <h3>Další program:</h3>
      <h4>Čtvrtek 21. listopadu - dohrávky 24. kola:</h4>
      <p>17:30 Litoměřice - Přerov, Jihlava - Poruba. </p>
      <h4>Pátek 22. listopadu - předehrávka 25. kola:</h4>
      <p>17:30 Chomutov - Přerov. </p>
      <h4>Sobota 23. listopadu - 25. kolo:</h4>
      <p>16:00 Poruba - Motor České Budějovice, ,</p>
      <p>17:00 Prostějov - Kadaň, Sokolov - Ústí nad Labem, Havířov - Benátky nad Jizerou, Vsetín - Jihlava,</p>
      <p>17:30 Třebíč - Litoměřice. </p>
      <h4>Neděle 24. listopadu - dohrávka 25 kola:</h4>
      <p>17:00 Frýdek-Místek - Slavia Praha.</p>
    </article>
  </body>
</html>