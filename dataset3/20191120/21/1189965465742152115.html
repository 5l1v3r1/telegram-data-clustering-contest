<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260034/vegan-pelatis-minyse-estiatorio-giati-epsise-to-geyma-toy-stin-idia-sxara-poy-psinetai-kreas"/>
    <meta property="og:site_name" content="LiFO"/>
    <meta property="article:published_time" content="2019-11-20T21:15:00+00:00"/>
    <meta property="og:title" content="Vegan πελάτης μήνυσε εστιατόριο γιατί έψησε το γεύμα του στην ίδια σχάρα που ψήνεται κρέας"/>
    <meta property="og:description" content="Ο πελάτης θεωρεί πως ξεγελάστηκε και έφαγε κρεάς"/>
  </head>
  <body>
    <article>
      <h1>Vegan πελάτης μήνυσε εστιατόριο γιατί έψησε το γεύμα του στην ίδια σχάρα που ψήνεται κρέας</h1>
      <h2>Ο πελάτης θεωρεί πως ξεγελάστηκε και έφαγε κρεάς</h2>
      <address><time datetime="2019-11-20T21:15:00+00:00">20 Nov 2019, 21:15</time> by <a rel="author">NEWSROOM</a></address>
      <p>
        <b>Ένας <a href="https://www.lifo.gr/tags/Vegan">vegan</a> πελάτης μήνυσε τα Burger King επειδή το φυτικό μπιφτέκι του ψήθηκε στην ίδια σχάρα που χρησιμοποιείται για το<a href="https://www.lifo.gr/tags/%CE%9A%CF%81%CE%AD%CE%B1%CF%82"> κρέας.</a></b>
      </p>
      <p>Η μήνυση κατατέθηκε στις ΗΠΑ, όπου ο Φίλιπ Ουίλιαμς δήλωσε ότι ο τρόπος με τον οποίο το vegan burger ψήνεται στη σχάρα, το αφήνει «επικαλυμμένο με παραπροϊόντα κρέατος». Ισχυρίστηκε ότι η περιγραφή για το μπιφτέκι, που λέει πως είναι 100% φυτικό, είναι παραπλανητική.</p>
      <p>Το εστιατόριο Burger King δεν σχολίασε, αλλά στην ιστοσελίδα του λέει ότι οι άνθρωποι που επιθυμούν μια επιλογή χωρίς κρέας, μπορούν να ζητήσουν μια μέθοδο προετοιμασίας εκτός σχάρας. Μια εκπρόσωπος της Impossible Foods, δήλωσε επίσης στο πρακτορείο Reuters ότι οι χορτοφάγοι και οι βίγκαν «είναι ευπρόσδεκτοι να ζητήσουν τους burger τους να μαγειρευτούν σε φούρνο μικροκυμάτων».</p>
      <p>Στην αγωγή που υποβλήθηκε σε ομοσπονδιακό δικαστήριο του Μαϊάμι, ο πελάτης λέει ότι η αλυσίδα δεν διαφημίζει με σαφήνεια ότι τα φυτικά μπιφτέκια μαγειρεύονται μαζί με κρέας. Είπε ότι επισκέφθηκε ένα εστιατόριο στην Ατλάντα της Τζόρτζια και παρήγγειλε το φαγητό του. Αναφέρει πως κανείς δεν του είπε πως το μπιφτέκι του ήταν μαγειρεμένο στην ίδια σχάρα με τα μπιφτέκια κρέατος, προσθέτοντας ότι, εάν το γνώριζε, δεν θα το είχε παραγγείλει.</p>
      <p>Ο άντρας δήλωσε ότι θέλει να αποζημιωθούν όλοι οι Αμερικανοί που αγόρασαν το φυτικό μπέργκερ Impossible Whopper και απαιτεί από το Burger King να «αποκαλύψει σαφώς» ότι τα vegan burgers και τα μπιφτέκια κρέατος μαγειρεύονται στις ίδιες σχάρες.</p>
      <p>Η Burger King ξεκίνησε να πωλεί το Impossible Whopper στη Σουηδία το Μάιο, πριν την κυκλοφορία στα καταστήματα των ΗΠΑ τον Αύγουστο και ακολούθησαν 25 ακόμη ευρωπαϊκές χώρες νωρίτερα αυτό το μήνα.</p>
    </article>
  </body>
</html>