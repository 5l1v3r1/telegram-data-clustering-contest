<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260033/ypothesi-epstain-o-prigkipas-antrioy-paraiteitai-apo-ta-dimosia-kathikonta-toy"/>
    <meta property="og:site_name" content="LiFO"/>
    <meta property="article:published_time" content="2019-11-20T21:21:00+00:00"/>
    <meta property="og:title" content="«Θύελλα» στο Παλάτι - Ο πρίγκιπας Άντριου παραιτείται από τα δημόσια καθήκοντά του"/>
    <meta property="og:description" content="Παραιτείται από τα δημόσια καθήκοντά του ο πρίγκιπας Άντριου"/>
  </head>
  <body>
    <article>
      <h1>«Θύελλα» στο Παλάτι - Ο πρίγκιπας Άντριου παραιτείται από τα δημόσια καθήκοντά του</h1>
      <h2>Παραιτείται από τα δημόσια καθήκοντά του ο πρίγκιπας Άντριου</h2>
      <address><time datetime="2019-11-20T21:21:00+00:00">20 Nov 2019, 21:21</time> by <a rel="author">NEWSROOM</a></address>
      <p>
        <b>Ο <a href="https://www.lifo.gr/tags/%CE%A0%CF%81%CE%AF%CE%B3%CE%BA%CE%B9%CF%80%CE%B1%CF%82+%CE%86%CE%BD%CF%84%CF%81%CE%B9%CE%BF%CF%85">πρίγκιπας Άντριου</a> γνωστοποίησε σήμερα ότι ζήτησε να παραιτηθεί από τα δημόσια καθήκοντά του για το άμεσο μέλλον, έπειτα από την εμπλοκή του ονόματός του στο σκάνδαλο με τον χρηματιστή <a href="https://www.lifo.gr/tags/%CE%A4%CE%B6%CE%AD%CF%86%CF%81%CE%B9+%CE%88%CF%80%CF%83%CF%84%CE%B1%CF%8A%CE%BD">Τζέφρι Έπσταϊν</a>.</b>
      </p>
      <p>«Φυσικά, είμαι διατεθειμένος να βοηθήσω οποιαδήποτε αρχή επιβολής του νόμου στις έρευνές της, εφόσον καταστεί αναγκαίο», σημειώνει ο Άντριου σε μια ανακοίνωση που εξέδωσε το Ανάκτορο του Μπάκιγχαμ. Πριν λίγες μέρες, <a href="https://www.lifo.gr/now/world/259475/apogoiteysa-tin-vasiliki-oikogeneia-o-prigkipas-antrioy-mila-gia-tin-epimaxi-synantisi-me-ton-epstain">σε μία αποκαλυπτική συνέντευξη στο BBC</a>, ο πρίγκιπας Άντριου υποστήριξε μεταξύ άλλων ότι ήταν «λάθος» να συναντήσει τον Τζέφρι Έπσταϊν μετά την αποφυλάκισή του το 2010 για σκάνδαλο παιδοφιλίας και παραδέχθηκε ότι «απογοήτευσε» τη βασιλική οικογένεια.</p>
      <p>Σε δήλωσή του ο πρίγκιπας Άντριου ανέφερε ότι ζήτησε από την άδεια της βασίλισσας για να παραιτηθεί από τα δημόσια καθήκοντά του «για το εγγύς μέλλον». Παράλληλα εξέφρασε τη συμπαράστασή του απέναντι στα θύματα του Έπσταϊν. Σημειώνεται πως η συνέντευξή του στο BBC προκάλεσε αντιδράσεις. Ο πρίγκιπας Άντριου ανέφερε ότι συνεχίζει να μετανιώνει για τη σχέση του με τον Αμερικανό χρηματιστή. «Η αυτοκτονία του αφήνει αναπάντητα ερωτήματα, ειδικά για τα θύματά του», σημειώνει εκφράζοντας την ελπίδα πως στο μέλλον θα μπορέσουν να φτιάξουν ξανά τις ζωές τους.</p>
      <p>
        <i>Με πληροφορίες από ΑΠΕ-ΜΠΕ/BBC</i>
      </p>
    </article>
  </body>
</html>