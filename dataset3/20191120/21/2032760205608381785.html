<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90128"/>
    <meta property="og:site_name" content="Denník politika"/>
    <meta property="article:published_time" content="2019-11-20T21:35:02+00:00"/>
    <meta property="og:title" content="Staronový kanadský premiér Justin Trudeau predstavil novú vládu, prešla viacerými zmenami"/>
    <meta property="og:description" content="20.11.2019 (Webnoviny.sk) – Staronový kanadský premiér Justin Trudeau v stredu predstavil svoju novú vládu. Tá bude pokračovať pod jeho vedením, ak sa nič vážne nestane, ďalšie štyri roky, keďže Trudeaova Liberálna strana Kanady (LPC) pohodlne zvíťazila v októbrových parlamentných voľbách."/>
  </head>
  <body>
    <article>
      <h1>Staronový kanadský premiér Justin Trudeau predstavil novú vládu, prešla viacerými zmenami</h1>
      <address><time datetime="2019-11-20T21:35:02+00:00">20 Nov 2019, 21:35</time> by <a rel="author">Webnoviny</a></address>
      <p>20.11.2019 (Webnoviny.sk) – Staronový kanadský premiér Justin Trudeau v stredu predstavil svoju novú vládu. Tá bude pokračovať pod jeho vedením, ak sa nič vážne nestane, ďalšie štyri roky, keďže Trudeaova Liberálna strana Kanady (LPC) pohodlne zvíťazila v októbrových parlamentných voľbách.</p>
      <p>Oproti zloženiu súčasného kabinetu dochádza k viacerým zmenám – doterajšia ministerka zahraničných vecí Cynthia Freeland sa napríklad presunie na post vicepremiérky.</p>
      <p>Naďalej však bude mať pod patronátom vzťahy medzi Kanadou a Spojenými štátmi, ako aj rokovania o obchodnej dohode s USA a Mexikom.</p>
      <p>Na poste ministerky zahraničia Cynthiu Freeland zastúpi Francois-Philippe Champagne, ktorý bol v doterajšej vláde ministrom pre infraštruktúru. Na poste ministra financií zostáva Bill Morneau, ministrom vnútra bude bývalý šéf torontskej polície Bill Blair.</p>
      <p>Viac k témam: <a href="https://www.webnoviny.sk/tag/kanadsky-premier/"><u>kanadský premiér</u></a>, <a href="https://www.webnoviny.sk/tag/vlada/"><u>vláda</u></a><br/>Zdroj: Webnoviny.sk – <a href="https://www.webnoviny.sk/staronovy-kanadsky-premier-justin-trudeau-predstavil-novu-vladu-presla-viacerymi-zmenami/"><u>Staronový kanadský premiér Justin Trudeau predstavil novú vládu, prešla viacerými zmenami</u></a> © SITA Všetky práva vyhradené.</p>
    </article>
  </body>
</html>