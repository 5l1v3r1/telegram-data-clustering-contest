<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960054"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T21:09:56+00:00"/>
    <meta property="og:title" content="సీబీఐ, ఈడీలకు గడ్కరీ సంచలన లేఖ..."/>
    <meta property="og:description" content="ADVT"/>
  </head>
  <body>
    <article>
      <h1>సీబీఐ, ఈడీలకు గడ్కరీ సంచలన లేఖ...</h1>
      <address>
        <time datetime="2019-11-20T21:09:56+00:00">20 Nov 2019, 21:09</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ: </b>దేశవ్యాప్తంగా పలు రాష్ట్రాలో రోడ్డు నిర్మాణాలను అడ్డుకుంటున్న స్థానిక నేతలకు చెక్ పెట్టేందుకు కేంద్ర రోడ్డు రవాణా మంత్రి నితిన్ గడ్కరీ సంచలన నిర్ణయం తీసుకున్నారు. రోడ్డు నిర్మాణాలకు అడ్డంకులు సృష్టిస్తున్న వారిపై విచారణ జరిపి, చర్యలు తీసుకోవాలంటూ కేంద్ర దర్యాప్తు సంస్థలు సీబీఐ, ఈడీలకు లేఖ రాశారు. ఎంపీలు, ఎమ్మెల్యేలు సహా వివిధ రాష్ట్రాల్లోని అనేక మంది నాయకులు తమ రాష్ట్రాల్లో రోడ్డు నిర్మాణ పనులకు సహకరించడం లేదని గడ్కరీ తన లేఖలో పేర్కొన్నారు. దీనికి సంబంధించి పలు ఆడియో, వీడియో క్లిప్పులను ఆధారాలుగా సమర్పించారు. ఈ నెల 18న సోమవారం ఆయన సీబీఐ, ఈడీలకు లేఖ రాసినట్టు అధికార వర్గాలు వెల్లడించాయి.</p>
      <p> నిర్మాణ పనులకు స్థానిక నేతలు అవరోధాలు కల్పిస్తున్నారంటూ కాంట్రాక్టర్లు, ఎన్జీవోల నుంచి పెద్ద ఎత్తున ఫిర్యాదుల అందిన నేపథ్యంలో.. ఆయా రాష్ట్రాల్లోని నాయకులపై చర్యలు తీసుకోవాలంటూ గడ్కరీ కోరినట్టు సమాచారం. తమ ప్రాంతాల్లో నిర్మాణ పనులు కొనసాగాలంటే కాంట్రాక్టర్లు మామూళ్లు ఇవ్వాల్సిందేనని కొందరు నేతలు డిమాండ్ చేసినట్టు సదరు లేఖలో ఆయన పేర్కొన్నారు. ప్రత్యేకించి గడ్కరీ సొంత రాష్ట్రమైన మహారాష్ట్రలోనే అత్యధిక ఫిర్యాదులు రికార్డు కావడం గమనార్హం. మధ్య ప్రదేశ్, ఛత్తీస్‌గఢ్‌ రాష్ట్రాల్లో సైతం ఇదే తరహా ఫిర్యాదులు అందాయి. ప్రస్తుతం నిర్మాణంలో ఉన్న ప్రాజెక్టులను సకాలంలో పూర్తి చేసే దిశగా కేంద్రం పనిచేస్తున్నప్పటికీ... స్థానిక నేతల నుంచి ఎదురవుతున్న అవరోధాల వల్ల ఆలస్యమవుతున్నాయి.</p>
    </article>
  </body>
</html>