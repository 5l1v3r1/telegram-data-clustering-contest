<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Economie/247042/marcel-vulpoi-fondator-vtm-doua-lucruri-au-distrus-natia-asta-miorita-si-dallasul.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T15:51:59+00:00"/>
    <meta property="og:title" content="Marcel Vulpoi, fondator VTM: Doua lucruri au distrus natia asta...Miorita si Dallasul"/>
    <meta property="og:description" content="Marcel Vulpoi are una dintre cele mai mari firme independente de contabilitate si consultanta din piata locala, ajungand dupa 15 ani sa lupte de la egal la egal cu gigantii din Big4 si sa lucreze cu zeci de multinationale si companii locale."/>
  </head>
  <body>
    <article>
      <h1>Marcel Vulpoi, fondator VTM: Doua lucruri au distrus natia asta...Miorita si Dallasul</h1>
      <address><time datetime="2019-11-20T15:51:59+00:00">20 Nov 2019, 15:51</time> by <a rel="author">Razvan Enache</a></address>
      <p>
        <b>Marcel Vulpoi are una dintre cele mai mari firme independente de contabilitate si consultanta din piata locala, ajungand dupa 15 ani sa lupte de la egal la egal cu gigantii din Big4 si sa lucreze cu zeci de multinationale si companii locale.</b>
      </p>
      <p>Povestea VTM a inceput in 2004, la patru ani dupa ce a terminat Facultatea de Contabilitate, unde si preda in prezent cursuri de managerial accounting si bazele contabilitatii. Astfel, in cei 15 ani, Marcel Vulpoi a fost martorul unui ciclu economic complet, de la “boom” la “bust” dupa cum ar zice americanul.</p>
      <p>Totusi, asa cum ii place sa le spuna studentilor, “doua lucruri au distrus natia asta...Miorita si Dallasul”, serialul american oferindu-ne niste repere nu tocmai bune pentru ceea ce inseamna sa faci business.</p>
      <p>In contextul in care Dallasul a fost difuzat pentru prima data in 1979, oprit ulterior de Ceausescu, si reluat dupa Revolutie, toti antreprenorii care au acum peste 40 de ani vin din era Dallas si multi dintre ei au inteles gresit capitalismul. Prin urmare, cum au facut prima suta de mii de euro si-au cumparat repede o masina, eventual in leasing.</p>
      <p>“Cei de la Ferrari sunt inca socati ca Romania este tara in care cele mai multe automobile Ferrari se iau in leasing. Si asta spune multe despre toate frustrarile acumulate in comunism si despre dorinta de a le arata altora ca o ducem bine. Cum faci acest lucru? Iti iei o masina, te imbraci intr-un anumit fel, cu branduri scumpe...casa nu este asa de importanta ca nu o vede multa lume si de aceea sunt multe cazuri in care masina este mai scumpa decat casa”, spune Vulpoi, dupa ce in 15 ani a interactionat cu sute de oameni de afaceri din mai multe generatii.</p>
      <p>
        <a href="https://www.wall-street.ro/articol/Auto/246856/fabrica-tesla-din-germania-inseamna-8-000-de-noi-locuri-de-munca.html">Citeste si:<br/>Noi detalii despre uzina Tesla din Germania</a>
      </p>
      <figure>
        <img src="https://img.wall-street.ro/image_thumbs/thumbs/079/0792c8f8bb4fc5a573765f346996cef6-400x250-00-65.jpg?v=1573823778"/>
      </figure>
      <p>Din pacate, crede el, aceasta mentalitate tributara spiritului Dallas se perpetueaza si in noua generatie, pentru ca acesti antreprenori gandesc in felul urmator: .</p>
      <p>Vedem si la a doua generatie o expunere similara a averii si de aceea “la noi nu a functionat si nici nu cred ca o sa functioneze inca 15-20 de ani sistemul de succesiune in business”.</p>
      <blockquote>Oamenii se cred Duncan MacLeod si sunt business-uri foarte puternice care au picat din aceasta cauza: Edy Spedition, imperiul lui Patriciu si asa mai departe.</blockquote>
      <p>Mai mult, suntem inca tributari mentalitatii “las ca ma descurc eu”, o expresie care nu este tradusa in alte limbi cu acelasi sens ca in romana, iar cand vine vorba de disputele din business “oamenii se iau prea in serios si sunt pline salile de tribunal de litigii”.</p>
      <p>
        <a href="https://www.wall-street.ro/articol/Auto/246736/elon-musk-a-anuntat-orasul-european-unde-va-construi-prima-fabrica-tesla.html">Citeste si:<br/>Unde va face Musk prima fabrica Tesla din Europa</a>
      </p>
      <figure>
        <img src="https://img.wall-street.ro/image_thumbs/thumbs/a1c/a1c94ab59724280b4d4d9a7334079aa1-400x250-00-65.jpg?v=1573636115"/>
      </figure>
      <p>“Din punctul meu de vedere, suntem toti niste copii, numai ca noi adultii am schimbat joaca si, spre deosebire de curtea scolii unde te certai si apoi te impacai, multi nu mai stim sa ne jucam frumos. Cred ca in business lumea se ia prea in serios si uitam sa ne mai jucam frumos. Ai facut o investitie, n-a mers, asta e, mergi mai departe”, subliniaza fondatorul VTM.</p>
      <h3>Semne bune are insa...noua generatie de antreprenori</h3>
      <p>In ultimii ani fondatorul VTM observa schimbari in bine in randul noii generatii de oameni de afaceri, care este mai orientata spre a asculta, iar antreprenorii inteleg acum ce inseamna segmentarea competentelor.</p>
      <p>„Tinerii antreprenori nu isi mai dau cu parerea despre absolut tot. Nu mai exista in vocabular . Daca eu ma pricep la un lucru, cel mai bine este sa nu ma apuc sa imi dau cu parerea pe domeniul altora. Dar asa sunt oamenii de afaceri de tip one man show!”</p>
      <p>Mai mult, noua generatie mai pluseaza si cu o componenta foarte importanta a capitalismului: inovatia. “Si nu vorbesc doar de cei din industria IT, se inoveaza si in comert, in management, in relatia cu angajatii. Inovatia este foarte importanta in capitalism si este motivul pentru care si “gigantii mor cateodata”, pentru ca ajung intr-o zona de confort in care nu mai inoveaza si atunci vor fi depasiti de concurenti mai agili”, a explicat Marcel Vulpoi.</p>
      <p>
        <a href="https://www.wall-street.ro/articol/Careers/246362/cum-sunt-atrasi-medicii-romani-de-strainatate-salarii-care-pornesc-de-la-6-000-de-euro-in-germania.html">Citeste si:<br/>Medicii romani, tentati cu salarii de 6.000 de euro in Germania</a>
      </p>
      <figure>
        <img src="https://img.wall-street.ro/image_thumbs/thumbs/29a/29afcd22cd25099aad1bae44f2ab57f4-400x250-00-65.jpg?v=1572707856"/>
      </figure>
      <h3>Know-how-ul adus de multinationale, cu bune si rele</h3>
      <p>Ca in orice economie care a facut tranzitia la capitalism, multinationalele au avut probabil cel mai important rol in ceea ce priveste instaurarea practicilor economiei de piata, cu bune si rele. Importul de know-how capitalist, crede fondatorul VTM, a avut si o componenta negativa, unele corporatii fiind extrem de creative in contabilitate si raportare pentru a duce in eroare investitorii sau Fiscul.</p>
      <p>Aceste practici, in timp, s-au dovedit nesanatose pentru mediul de business, dar au fost practicate si de oameni de afaceri romani.</p>
      <p>O drama a capitalismului romanesc, crede Vulpoi, este povestea “prietenului” care a facut unele lucruri ilegale si nu l-a prins nimeni si asta a fost o “garantie” ca poti sa ocolesti si tu fara griji legea. Dar vorba proverbului, “ulciorul nu merge de multe ori la apa”.</p>
      <p>“Imi aduc aminte ca prin 2004 aveam multe solicitari de de la diversi oameni. Auzisera acest cuvant si le suna tare bine, dar ce intelegeau ei prin optimizare fiscala era sa mai bage pe contabilitate niste facturi false cumparate de pe Colentina. Am avut astfel de oameni pe care i-am dat afara din biroul asta, pentru ca intelegeau foarte gresit rolul contabilului sau al unui consultant”, povesteste Vulpoi.</p>
      <p>Pe de alta parte, foarte multe multinationale au important si know-how bun, pe care antreprenorii locali l-au adoptat si care nu intotdeauna pune ca prioritate rezultatul net, in detrimentul fericirii la locul de munca.</p>
      <h3>Capitalismul inseamna cate un din cand in cand!</h3>
      <p>Aproape fiecare deceniu de capitalism a fost marcat de cate o criza, un reset necesar dupa fiecare perioada de “exuberanta irationala”, caracterizata prin investitii nesustenabile si credinta ca orice faci iti va aduce profit.</p>
      <p>In Romania, in ‘97-’98 a fost o criza mult mai dureroasa decat in 2008-2009, cu hiperinflatie, somaj mare si in general o populatie mult mai putin pregatita sa faca fata unei recesiuni, din cauza lipsei de educatie financiara, sustine fondatorul VTM.</p>
      <p>Prin comparatie, criza din 2008-2009 a fost “mai mult o chestie sanitara”, care a mai franat din elanul multor afaceristi si a eliminat din piata proiectele nesustenabile.</p>
      <blockquote>Eu nu cred ca in 2008 a fost o mare criza in Romania. Da, au fost taieri de salarii la bugetari, dar exista optiunea sa mergi la privat. Nici in real estate nu a fost o criza dura, preturile nu au cazut asa de mult. Criza a fost in Statele Unite, unde iti cumparai case cu 25.000 dolari!</blockquote>
      <p>“Inainte de 2007, lumea credea ca orice este posibil, ca de orice s-ar fi apucat in business mergea si ieseau bani. Au aparut blocuri construite in mijlocul campului, pentru ca multi faceau <a href="https://www.wall-street.ro/real-estate/?utm_source=article&amp;utm_medium=wall-street&amp;utm_campaign=real-estate">imobiliare</a>, desi nu se pricepeau deloc la domeniu. La fel si cu restaurantele sau fast-food-urile...oricine isi deschidea cate o shawormerie si nu concepea ca un business ca acesta ar putea sa nu mearga. A fost un trend si in industria de beauty, unde foarte multe doamne si-au deschis saloane de bronzat sau de infrumusetare. Foarte putine s-au consolidat si s-au dezvoltat ca o retea, pentru ca in general au fost lansate pe principiul ”, sustine Vulpoi.</p>
      <p>Fondatorul VTM nu vede nici in viitor o criza grea in Romania, avand in vedere cererea din piata muncii, dar si-ar dori sa atragem mai multi investitori straini de calitate, cum este cazul corporatiilor din industria <a href="http://www.retail.ro/cataloage-auto/index.html">auto</a>.</p>
      <p>“Cand vin investitori mari se schimba tot peisajul dintr-un judet. Sebesul, de exemplu, nu era un mare fanion al industriei auto, dar cand a intrat Daimler s-a schimbat totul in oras si in judet. Au trimis angajatii cate 6 luni in Germania, i-au specializat si se vede. Oamenii au job-uri, comunitatea prospera, dar a venit si investitorul care trebuie”, concluzioneaza Vulpoi.</p>
    </article>
  </body>
</html>