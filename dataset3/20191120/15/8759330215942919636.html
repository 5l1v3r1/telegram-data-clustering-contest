<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904510/officieel-cercle-gaat-verder-op-jeugdige-n-vlaamse-route-met-dubbel-contract.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T15:38:00+00:00"/>
    <meta property="og:title" content="OFFICIEEL: Cercle gaat verder op jeugdige én Vlaamse route met dubbel contract"/>
    <meta property="og:description" content="Cercle Brugge is nog steeds in handen van het Franse AS Monaco, maar de Vereniging probeert haar eigen, Belgische identiteit niet te verliezen. In dat opzicht zal het dubbele contractnieuws van woensdag de fans van het eerste uur plezier doen."/>
  </head>
  <body>
    <article>
      <h1>OFFICIEEL: Cercle gaat verder op jeugdige én Vlaamse route met dubbel contract</h1>
      <address>
        <time datetime="2019-11-20T15:38:00+00:00">20 Nov 2019, 15:38</time>
      </address>
      <p>
        <b>Cercle Brugge is nog steeds in handen van het Franse AS Monaco, maar de Vereniging probeert haar eigen, Belgische identiteit niet te verliezen. In dat opzicht zal het dubbele contractnieuws van woensdag de fans van het eerste uur plezier doen.</b>
      </p>
      <p>Woensdagmiddag maakte Cercle namelijk bekend dat zowel Arne Cassaert als Thibo Somers hun handtekening hebben gezet onder een verbintenis op Jan Breydel. Voor Cassaert betekent dat een primeur: voor het eerst tekent hij een semi-professioneel contract. Het jeugdproduct van Cercle ligt het komende anderhalf jaar vast, met de optie op een extra seizoen. Cassaert mag overigens twee keer feest vieren, want het is ook nog eens zijn verjaardag.</p>
      <aside>Lees meer<br/><a href="https://www.voetbalprimeur.be/nieuws/903736/cercle-brugge-speler-wint-fifpro-award-organisatie-krijgt-22-741-euro-.html?itm_source=www.voetbalprimeur.be&amp;itm_medium=highlighted-content">Cercle Brugge-speler wint FIFPro Award: ‘Organisatie krijgt 22.741 euro’</a></aside>
      <p>De naam van Somers zal bij de modale voetbalfan mogelijk al wat sneller een belletje doen rinkelen. De middenvelder maakte dit seizoen immers zijn debuut tijdens de uitwedstrijd bij RSC Anderlecht (2-1) en kreeg ook nadien nog speelkansen. Somers tekende afgelopen zomer al een semi-prof-contract, maar dat werd nu opengebroken, zodat hij tot medio 2021 voor Cercle voetbalt.</p>
      <figure>
        <iframe data-src="https://twitter.com/cercleofficial/status/1197156739365457922?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>