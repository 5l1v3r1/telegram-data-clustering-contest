<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714443-pyrgos-eichan-kanei-190-polhseis-narkotikon-toys-teleytaioys-dyo-mhnes.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T15:20:00+00:00"/>
    <meta property="og:title" content="Πύργος: Είχαν κάνει 190 πωλήσεις ναρκωτικών τους τελευταίους δύο μήνες"/>
    <meta property="og:description" content="Ποσότητες κοκαΐνης διακινούσαν στην περιοχή του Πύργου δύο άνδρες, ηλικίας 35 και 51 ετών, οι οποίοι συνελήφθησαν από αστυνομικούς του τμήματος Δίωξης Ναρκωτικών της Ασφαλείας"/>
  </head>
  <body>
    <article>
      <h1>Πύργος: Είχαν κάνει 190 πωλήσεις ναρκωτικών τους τελευταίους δύο μήνες</h1>
      <address>
        <time datetime="2019-11-20T15:20:00+00:00">20 Nov 2019, 15:20</time>
      </address>
      <p>Ποσότητες κοκαΐνης διακινούσαν στην περιοχή του Πύργου δύο άνδρες, ηλικίας 35 και 51 ετών, οι οποίοι συνελήφθησαν από αστυνομικούς του τμήματος Δίωξης Ναρκωτικών της Ασφαλείας Πύργου.</p>
      <p>Ειδικότερα, σύμφωνα με την Αστυνομία, όπως προέκυψε από τις έρευνες των ανδρών της Δίωξης Ναρκωτικών, ο 35χρονος πωλούσε κοκαΐνη είτε στον 51χρονο, ο οποίος στη συνέχεια τις διακινούσε σε τοξικομανείς, είτε απευθείας σε χρήστες.</p>
      <p>Μάλιστα, σύμφωνα πάντα με την Αστυνομία, οι άνδρες της Δίωξης ταυτοποίησαν συνολικά 190 πωλήσεις ναρκωτικών, που πραγματοποίησαν οι δράστες τους τελευταίους δύο μήνες.</p>
      <p>Στο μεταξύ, σε έρευνα που πραγματοποιήθηκε στο σπίτι του 35χρονου οι αστυνομικοί βρήκαν μεταξύ άλλων 16 φιξάκια κοκαΐνης συνολικού βάρους 13,6 γραμμαρίων, ένα πιστόλι με γεμιστήρα που έφερε έξι φυσίγγια, 39 φυσίγγια πυροβόλου όπλου, 10.000 ευρώ και μία ηλεκτρονική ζυγαριά ακριβείας.</p>
      <p>
        <a href="https://www.news.gr/ellada/article/2045126/pirgos-ichan-kani-190-polisis-narkotikon-tous-telefteous-dio-mines.html">news</a>
      </p>
    </article>
  </body>
</html>