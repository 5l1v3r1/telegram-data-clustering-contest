<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158940_1027.html"/>
    <meta property="og:site_name" content="Novsport"/>
    <meta property="article:published_time" content="2019-11-20T15:17:00+00:00"/>
    <meta property="og:title" content="В АНГЛИЯ: Моуриньо не е бил първият вариант за „шпорите“"/>
    <meta property="og:description" content="Тотнъм избра Жозе, защото шефовете на Лестър не пуснаха Роджърс, твърдят на Острова"/>
  </head>
  <body>
    <article>
      <h1>В АНГЛИЯ: Моуриньо не е бил първият вариант за „шпорите“</h1>
      <address><time datetime="2019-11-20T15:17:00+00:00">20 Nov 2019, 15:17</time> by <a rel="author">Велизар Антов</a></address>
      <p>Новият мениджър на Тотнъм - Жозе Моуриньо не бил приоритетен кандидат за тази позиция, съобщават британските медии.<br/><br/>Според "Дейли мейл", председателят на съвета на директорите на "шпорите" - Даниел Леви, когато възникнал въпросът за смяна на треньора, първо се свързал с Лестър относно Брендън Роджърс. <br/><br/>Шефовете на "лисиците" обаче категорично отказали да пуснат треньора си, след което лондонският клуб започнал преговори с Моуриньо.<br/><br/>Старши треньорът на РБ Лайпциг - Юлиан Нагелсман също е бил една от опциите. Този вариант е бил считан за рисков, тъй като млад специалист, който се е преместил от Хофенхайм през лятото, би бил затруднен от евентуална работа в Англия.</p>
    </article>
  </body>
</html>