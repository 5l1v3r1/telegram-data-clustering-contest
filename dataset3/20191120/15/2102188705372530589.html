<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/20/653940/"/>
    <meta property="og:site_name" content="Економічна правда"/>
    <meta property="article:published_time" content="2019-11-20T15:53:00+00:00"/>
    <meta property="og:title" content="Гончарук про переговори з МВФ: Прогрес відчутний, але про результати говорити рано"/>
    <meta property="og:description" content="Прем’єр-міністр Олексій Гончарук заявив, що переговори з Міжнародним валютним фондом щодо нової програми розширеного фінансування близькі до домовленості, але поки рано говорити про результати."/>
  </head>
  <body>
    <article>
      <h1>Гончарук про переговори з МВФ: Прогрес відчутний, але про результати говорити рано</h1>
      <address>
        <time datetime="2019-11-20T15:53:00+00:00">20 Nov 2019, 15:53</time>
      </address>
      <p>Прем'єр-міністр Олексій Гончарук заявив, що переговори з Міжнародним валютним фондом щодо нової програми розширеного фінансування близькі до домовленості, але поки рано говорити про результати.</p>
      <p>Про це він сказав на брифінгу за підсумками засідання Кабміну, передає <a href="https://interfax.com.ua/news/economic/625806.html">"Інтерфакс-Україна".</a></p>
      <p>При цьому, голова уряду відмовився від будь-яких уточнень.</p>
      <p>За його словами, досягнення домовленостей з Фондом за кілька місяців - це безпрецедентний термін, у нормальному режимі переговори можуть тривати півроку-рік.</p>
      <p>"Місія МВФ в Києві. Ми працюємо в робочому режимі", - додав він.</p>
      <p>Гончарук також заявив, що прогрес за два місяці в переговорах відчутний.</p>
      <p>
        <b>Нагадаємо:</b>
      </p>
      <p>Місія Міжнародного валютного фонду почала працювати в Україні у четвер, 14 листопада.</p>
      <p>Директор управління МВФ з питань Європи Пол Томсен <a href="https://www.pravda.com.ua/news/2019/11/13/7231793/">розповів</a>, що фонд сподівається на досягнення швидкого результату у перемовинах з українським керівництвом.</p>
      <p>Міністерка фінансів Оксана Маркарова заявила, що <a href="https://www.epravda.com.ua/news/2019/11/20/653913/">планує припинити співпрацю</a> з Міжнародним валютним фондом, щоб Україна з 2023 року забезпечувала себе сама.</p>
    </article>
  </body>
</html>