<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/delhi/news/manoj-tiwari-wrote-letter-to-kejriwal-on-water-issue-262775"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-20T15:43:01+00:00"/>
    <meta property="og:title" content="केजरीवाल को मनोज तिवारी ने लिखा खत- कहा- लोग डरे हुए हैं"/>
    <meta property="og:description" content="नई दिल्लीः दिल्ली भाजपा अध्यक्ष मनोज तिवारी ने बुधवार को मुख्यमंत्री अरविंद केजरीवाल को पत्र लिखकर दावा किया कि शहर में जिस पानी की आपूर्ति की जा रही है उसे पीने को लेकर लोग &quot;बहुत भयभीत&quot; और घबराए हुए हैं।गौरतलब है कि भारतीय मानकीकरण ब्यूरो (बीआईएस) ने दिल्ली के पेयजल को &quot;जहरीला&quot; पाया था।"/>
  </head>
  <body>
    <article>
      <h1>केजरीवाल को मनोज तिवारी ने लिखा खत- कहा- लोग डरे हुए हैं</h1>
      <address><time datetime="2019-11-20T15:43:01+00:00">20 Nov 2019, 15:43</time> by <a rel="author">manpreet</a></address>
      <p>नई दिल्लीः दिल्ली भाजपा अध्यक्ष मनोज तिवारी ने बुधवार को मुख्यमंत्री अरविंद केजरीवाल को पत्र लिखकर दावा किया कि शहर में जिस पानी की आपूर्ति की जा रही है उसे पीने को लेकर लोग "बहुत भयभीत" और घबराए हुए हैं।गौरतलब है कि भारतीय मानकीकरण ब्यूरो (बीआईएस) ने दिल्ली के पेयजल को "जहरीला" पाया था।</p>
      <p>इससे पहले केजरीवाल ने केन्द्रीय मंत्रियों और भाजपा नेताओं पीने के पानी को लेकर डराने का आरोप लगाया था।केन्द्रीय उपभोक्ता मामलों के मंत्री रामविलास पासवान ने शनिवार को बीआईएस के अध्ययन का दूसरा हिस्सा जारी किया था जिसमें कहा गया कि दिल्ली, कोलकाता और चेन्नई, पेयजल की गुणवत्ता मापने वाले 11 में से 10 मापदडों पर खरे नहीं उतर पाए।</p>
      <p>तिवारी ने अपने पत्र में दावा किया, "जब से बीआईएस की रिपोर्ट में यह सामने आई है कि अरविंद केजरीवाल सरकार द्वारा आपूर्ति किया जा रहा पानी जहरीला है, तब से दिल्ली के लोग बेहद डरे हुए हैं। दिल्ली में अनियंत्रित गहमागहमी फैली हुई है, जिस पानी की आप आपूर्ति कर रहे हैं उसे पीने को लेकर लोग भयभीत हैं।" उन्होंने दावा किया कि उन्हें कई लोगों ने फोन किया और मुलाकात की, जो अपने परिवार के सदस्यों, विशेषकर बच्चों की सुरक्षा को लेकर चिंतित हैं।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Manoj Tiwari wrote letter to Kejriwal on water Issue</p>
    </article>
  </body>
</html>