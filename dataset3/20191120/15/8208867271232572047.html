<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/motori/sezioni/attualita/2019/11/21/news/merano_sperimenta_il_bus_a_guida_autonoma-241498498/"/>
    <meta property="og:site_name" content="Repubblica.it"/>
    <meta property="article:published_time" content="2019-11-20T15:12:00+00:00"/>
    <meta property="og:title" content="Merano sperimenta il bus a guida autonoma"/>
    <meta property="og:description" content="Prima città d’Italia a sperimentare, dal 25 novembre al 1 dicembre, gli autobus senza autista del costruttore francese Navya"/>
  </head>
  <body>
    <article>
      <h1>Merano sperimenta il bus a guida autonoma</h1>
      <h2>Prima città d’Italia a sperimentare, dal 25 novembre al 1 dicembre, gli autobus senza autista del costruttore francese Navya</h2>
      <address><time datetime="2019-11-20T15:12:00+00:00">20 Nov 2019, 15:12</time> by <a rel="author">BARBARA CRIMAUDO</a></address>
      <p>Il conto alla rovescia è iniziato: Merano è la prima città d’Italia a sperimentare dal 25 novembre al 1 dicembre, gli autobus senza autista del costruttore francese Navya.<br/>Avete letto bene, i primi shuttle robot a guida autonoma gireranno per le strade centrali della cittadina altoatesina, percorreranno determinate vie che per l’occasione saranno chiuse al traffico.<br/>Mentre ci si chiede se in soli sette giorni sarà possibile raccogliere i dati sufficienti da impiegare per migliorare le prestazioni e comprendere se ci sarà un futuro per il mezzo, in contemporanea il comune svizzero di Briga-Lis svolgerà la stessa routine.<br/><br/>Il bus elettrico è stato programmato per adempiere il compito in tutta sicurezza e fa parte del progetto Mentor, formato da diversi partner tecnologici, che nel corso degli ultimi anni hanno portato sulla scena della mobilità numerose iniziative innovative. Tra questi ci sono NOI Techpark, il polo dell’innovazione dell’Alto Adige, Sasa e PostAuto. La mission del piano dura tre anni e punta a organizzare la mobilità delle regioni alpine di Alto Adige e Svizzera.<br/><br/>In particolare, il sistema sarà rivolto ai piccoli centri da collegare tra loro e s’impegnerà per la costruzione e l’implementazione del servizio di bike sharing; diffondere, far conoscere meglio e introdurre il car pooling spiegando come l’impiego assiduo del trasporto pubblico on demand, costruito su misura dalle richieste dei fruitori potrebbe essere in grado di migliorare la viabilità e le scelte di mobilità dei posti impattati dai servizi.<br/><br/>Saranno giornate impegnative, soprattutto mettersi alla prova e affidarsi completamente alla tecnologia è una bella sfida. Ai cittadini sarà messa a disposizione una postazione in via Giardini, dove trovare gli orari del servizio (attivo dalle 09:00 alle 17:00), questa percorrerà a ciclo continuo un anello urbano riservato, che attraversa il centro storico in ben dieci minuti.<br/><br/>Vediamo alcuni dettagli. La casa francese Navya è nota per la progettazione e realizzazione di veicoli dalla guida autonoma, per l’occasione metterà all’opera un pulmino in grado si ospitare dodici passeggeri e due tecnici, nello specifico la mansione di questi ultimi è: in caso di bisogno e per dare delucidazioni ai passeggeri sul veicolo.<br/><br/>Naturalmente, l’amministrazione comunale è stata invasa da richieste di ogni genere, la prima è sulla sicurezza dell’operazione, a tal proposito sono state fornite tutte le opportune risposte e prese tutte le precauzioni affinché l’evento vada a buon fine. E’ stata scelta questa città poiché rispetta alcuni requisiti necessari per mettere alla prova la tecnologia al servizio del trasporto pubblico.<br/>Tre giorni prima del debutto saranno messi appunto gli ultimi dettagli, in sostanza delle prove generali.<br/><br/>Il costo dell’operazione è di 1.5 milioni di euro, centesimo più o meno s’inizia così a viaggiare verso il futuro.<br/><br/><br/> </p>
      <related>
        <h4>Articoli correlati</h4>
        <a href="https://www.repubblica.it/rubriche/fuori-giri/2019/10/18/news/smartphone_alla_guida_aspettando_una_strage-238871928/?ref=drac-3"/>
      </related>
    </article>
  </body>
</html>