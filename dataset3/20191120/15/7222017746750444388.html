<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/me-to-deksi-nole-kai-marei-video/"/>
    <meta property="og:site_name" content="Tennis24"/>
    <meta property="article:published_time" content="2019-11-20T15:19:47+00:00"/>
    <meta property="og:title" content="Με το δεξί στο Davis Cup Νόλε και Μάρεϊ – VIDEO"/>
    <meta property="og:description" content="Νόβακ Τζόκοβιτς και Άντι Μάρεϊ ξεκίνησαν με τον καλύτερο δυνατό τρόπο τις υποχρεώσεις τους στο νέο φορμάτ του Davis Cup…   Πρώτα ο Βρετανός, πρώην Νο1 τενίστας του κόσμου, μπορεί να δυσκολεύτηκε αφάνταστα να ξεπεράσει το εμπόδιο του Ταλόν Γκρίκσπουρ (Νο179), όμως με νίκη στο τάι-μπρέικ του 3ου σετ, πανηγύρισε την παρθενική του επικράτηση για […]"/>
  </head>
  <body>
    <article>
      <h1>Με το δεξί στο Davis Cup Νόλε και Μάρεϊ – VIDEO</h1>
      <address>
        <time datetime="2019-11-20T15:19:47+00:00">20 Nov 2019, 15:19</time>
      </address>
      <h3>Νόβακ Τζόκοβιτς και Άντι Μάρεϊ ξεκίνησαν με τον καλύτερο δυνατό τρόπο τις υποχρεώσεις τους στο νέο φορμάτ του Davis Cup…</h3>
      <p>Πρώτα ο Βρετανός, πρώην Νο1 τενίστας του κόσμου, μπορεί να δυσκολεύτηκε αφάνταστα να ξεπεράσει το εμπόδιο του Ταλόν Γκρίκσπουρ (Νο179), όμως με νίκη στο τάι-μπρέικ του 3ου σετ, πανηγύρισε την παρθενική του επικράτηση για φέτος, με τα χρώματα της πατρίδας του.</p>
      <p>Μετά από τρεις ώρες σπουδαίας μάχης, ο Μάρεϊ επιβλήθηκε με <b>6-7(7), 6-4, 7-6(5)</b> του αντιπάλου του και έκανε το 1-0 για τη Μεγάλη Βρετανία στο tie με την Ολλανδία.</p>
      <p>Πλέον, οι Βρετανοί χρειάζονται μια νίκη στα εναπομείναντα δυο ματς του tie. Έβανς-Χάασε είναι η έτερη αναμέτρηση στο μονό, ενώ Τ.Μάρεϊ/Σκούπσκι – Κούλχοφ/Ροζέρ, θα είναι ο αγώνας των διπλών.</p>
      <figure>
        <iframe src="https://www.youtube.com/embed/xH9OhaH-y2E" width="696" height="392" data-service="Youtube" scrolling="no"/>
      </figure>
      <p>Όσον αφορά τη Σερβία, ο Νόβακ Τζόκοβιτς εκμεταλλεύτηκε το προβάδισμα που είχε δώσει νωρίτερα στη χώρα του ο Φίλιπ Κραϊνοβιτς (κέρδισε με 6-2, 6-4 τον Γιουίτσι Σουγκίτα) και χωρίς να δυσκολευτεί ιδιαίτερα, έκανε το 2-0 στο tie με την Ιαπωνία.</p>
      <p>Κερδίζοντας μετά από μόλις 69 λεπτά τον Γιοσίτο Νισιόκα με <b>6-1, 6-2</b>, ο Νόλε έδωσε τον πρώτο πόντο στη Σερβία, κάνοντας την μεγάλο φαβορί για πρόκριση στην επόμενη φάση της διοργάνωσης.</p>
      <p>Νίκη και για τη Γερμανία επί της Αργεντινής, με τους Κολσράιμπερ και Στρουφ να κερδίζουν τα δυο μονά, κόντρα σε Πέγια και Σβάρτσμαν αντίστοιχα.</p>
      <figure>
        <iframe src="https://www.youtube.com/embed/OHbjfhQ-CGU" width="696" height="392" data-service="Youtube" scrolling="no"/>
      </figure>
      <p><a href="https://www.daviscupfinals.com/schedule/groups">DAVIS CUP FINALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
      <p>
        <b>Δημήτρης Χαλιάπας</b>
      </p>
    </article>
  </body>
</html>