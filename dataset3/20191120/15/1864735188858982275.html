<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/tech/app-trova-telefono-1.4897230"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-20T15:51:53+00:00"/>
    <meta property="og:title" content="Le migliori app per rintracciare il telefono"/>
    <meta property="og:description" content="Ritrovare il telefonino smarrito non è più così difficile con le giuste applicazioni"/>
  </head>
  <body>
    <article>
      <h1>Le migliori app per rintracciare il telefono</h1>
      <h2>Ritrovare il telefonino smarrito non è più così difficile con le giuste applicazioni <br/> </h2>
      <address><time datetime="2019-11-20T15:51:53+00:00">20 Nov 2019, 15:51</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4897229.1574265113!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Le app per la localizzazione del telefono</figcaption>
      </figure>
      <p>Con le <b>app per rintracciare lo smartphone</b> è possibile conoscere in tempo reale la posizione del device (nostro, o altrui). Un’opzione molto utile in caso non si riuscisse più a trovare il telefono o si volesse sapere dove si trovano i figli (o altri parenti): ecco <b>le migliori app </b>per Iphone e dispositivi Android.<br/><br/><br/><br/><b>Trova il mio Iphone<br/></b>È l’app dedicata agli Iphone per rintracciare in tempo reale il proprio cellulare. La posizione può essere controllata inserendo le proprie credenziali su un altro device ma per funzionare occorre che sia attivata la localizzazione sullo smartphone di cui si vuole conoscere la posizione. Con Trova il mio Iphone è possibile individuare su una mappa il dispositivo smarrito, bloccarlo a distanza, farlo suonare, far apparire un messaggio sul suo display o cancellare tutti i dati da remoto. <br/><br/><a href="https://apps.apple.com/it/app/trova-il-mio-iphone/id376101648">App Store</a> <br/><br/><br/><b>Trova il mio dispositivo<br/></b>L’app – dedicata ai dispositivi Android - è molto simile nel funzionamento e nelle funzioni a quella per smartphone Apple. Per rintracciare il device occorre che, naturalmente, sia attiva la localizzazione. Trova il mio dispositivo consente anche di visualizzare su Google Maps la strada da fare per raggiungere il cellulare “smarrito” e bloccare o resettare lo smartphone per evitare che i propri contenuti cadano in mani sbagliate. <br/><br/><a href="https://play.google.com/store/apps/details?id=com.google.android.apps.adm&amp;hl=it">Play Store</a> <br/><br/><br/><b>Life 360<br/></b>Life 360 permette agli utenti di conoscere in tempo reale la posizione degli smartphone. Si possono creare dei gruppi (famiglia, amici, scuola ad esempio) e tramite la localizzazione controllare su una mappa privata la posizione dei membri del gruppo, chattare con amici e familiari che ne fanno parte, ricevere una notifica quando una persona di un gruppo raggiunge una destinazione e rintracciare un telefono smarrito o rubato. Naturalmente la possibilità di condividere la propria posizione è facoltativa e può essere revocata in qualsiasi momento. <br/><br/><a href="https://apps.apple.com/us/app/life360-find-family-friends/id384830320">App Store</a> <br/><a href="https://play.google.com/store/apps/details?id=com.life360.android.safetymapd&amp;hl=it">Play Store</a></p>
      <p><b>Trova Amici<br/></b>Si tratta di un’app – nativa su Iphone e da scaricare invece per dispositivi Android – per individuare sulla mappa la posizione degli amici (o dei familiari) in tempo reale. Quando si condivide la posizione, gli amici possono seguirla e condividere a loro volta la posizione, per tenersi sempre aggiornati. L’opzione si può disattivate in qualsiasi momento e consente anche di impostare avvisi automatici relativi alla posizione, ad esempio per essere informati sull’arrivo in un posto di un amico, sapere quando i più piccoli tornano a casa da scuola o un familiare esce da lavoro. <br/><br/><a href="https://apps.apple.com/it/app/trova-i-miei-amici/id466122094">App Store</a> <br/><a href="https://play.google.com/store/apps/details?id=com.isharing.isharing&amp;hl=it">Play Store</a> <br/><br/><br/><b>Family Locator</b><br/>Family Locator consente di rintracciare i propri familiari (che hanno scaricato l’app e attivato la localizzazione) e scambiare con loro messaggi istantanei. Sull’app ci sono le notifiche per essere avvisati quando i bambini escono di casa, ricevere un avviso se il posto in cui stanno andando non è sicuro, inviare o ricevere un SOS con la posizione esatta se dovesse essercene bisogno e trovare i più piccoli in zone aperte come parchi e spiagge utilizzando la realtà aumentata per rintracciarli più facilmente. <br/><br/><a href="https://apps.apple.com/it/app/family-locator-gps-tracker/id588364107">App Store</a> <br/><a href="https://play.google.com/store/apps/details?id=com.sygic.familywhere.android">Play Store</a></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>