<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829109.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T15:05:00+00:00"/>
    <meta property="og:title" content="محدودیت‌های ترافیکی آخر هفته اعلام شد"/>
    <meta property="og:description" content="به گزارش باشگاه خبرنگاران جوان سرهنگ نادر رحمانی رئیس مرکز فرماندهی و کنترل ترافیک پلیس راهور ناجا محدودیت‌های ترافیکی را اعلام کرد."/>
  </head>
  <body>
    <article>
      <h1>محدودیت‌های ترافیکی آخر هفته اعلام شد</h1>
      <address>
        <time datetime="2019-11-20T15:05:00+00:00">20 Nov 2019, 15:05</time>
      </address>
      <p>پلیس راه راهور ناجا محدودیت‌های ترافیکی جاده‌های کشور را در روزهای پنجشنبه و جمعه اعلام کرد.</p>
      <p>به گزارش باشگاه خبرنگاران جوان سرهنگ نادر رحمانی رئیس مرکز فرماندهی و کنترل ترافیک پلیس راهور ناجا محدودیت‌های ترافیکی را اعلام کرد.</p>
      <p>سرهنگ رحمانی افزود: تردد موتورسیکلت از ساعت ۱۲ ظهر روز چهارشنبه مورخ ۹۸/۰۸/۲۹ ساعت ۶ روز شنبه مورخ ۹۸/۰۹/۰۲ از محور‌های کرج-چالوس، هراز، فیروزکوه، محور تهران-سمنان-مشهد و بالعکس ممنوع است.</p>
      <p>وی ادامه داد: تنها تردد موتورسیکلت‌های انتظامی و امدادی برای انجام ماموریت‌های ضروری در مسیر مجاز جریان ترافیک بلامانع خواهد بود.</p>
      <p>رئیس مرکز فرماندهی و کنترل ترافیک پلیس راهور ناجا درباره محور کرج- چالوس گفت: تردد انواع تریلر، کامیون و کامیونت از محور کرج-چالوس کماکان ممنوع می‌باشد. همچنین تردد انواع وسایل نقلیه از ساعت ۱۳ روز جمعه مورخ ۹۸/۰۹/۰۱ تا ساعت ۲ روز شنبه ۹۸/۰۹/۰۲ از کرج به سمت مرزن آباد ممنوع است.</p>
      <p>وی ادامه داد: در صورت اعلام مامورین پلیس راه در محل، تردد انواع وسایل نقلیه از ساعت ۱۷ روز جمعه مورخ ۹۸/۰۹/۰۱ تا ساعت ۲ روز شنبه مورخ ۹۸/۰۹/۰۲ از مرزن آباد به سمت کرج به صورت یک طرفه خواهد بود.</p>
      <p>سرهنگ رحمانی درباره محور هراز افزود: تردد کلیه تریلر‌ها از محور هراز کماکان ممنوع است. همچنین تردد کلیه کامیون‌ها و کامیونت‌ها به استثنای حاملین مواد سوختی و فاسد شدنی از ساعت ۱۲ تا ۲۴ روز چهارشنبه مورخ ۹۸/۰۸/۲۹ و از ساعت ۶ تا ۲۴ روز‌های پنج شنبه و جمعه مورخ ۹۸/۰۹/۰۱،۹۸/۰۸/۳۰ از محور هراز ممنوع اعلام می‌شود.</p>
    </article>
  </body>
</html>