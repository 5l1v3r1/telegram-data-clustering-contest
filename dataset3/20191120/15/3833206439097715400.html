<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Zhestoki-globi-za-pushene-v-Gurciya-915453"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T15:29:00+00:00"/>
    <meta property="og:title" content="Жестоки глоби за пушене в Гърция"/>
    <meta property="og:description" content="Глобите за пушене в Гърция стигат до 10 000 евро, а на телефон 1142 граждани могат да подават жалби ..."/>
  </head>
  <body>
    <article>
      <h1>Жестоки глоби за пушене в Гърция</h1>
      <address>
        <time datetime="2019-11-20T15:29:00+00:00">20 Nov 2019, 15:29</time>
      </address>
      <p>Глобите за пушене в Гърция стигат до 10 000 евро, а на телефон 1142 граждани могат да подават жалби за нарушаване на закона. Това съобщи newsbg.eu. Налагането на глоби от 100 евро до 10 000 евро, както и отнемане на лиценза за експлоатация на търговски обекти предвижда съвместното министерско решение на министрите на финансите, защита на гражданите, здравеопазването и вътрешните работи, публикувано в Държавен вестник, за нарушаване закона за тютюнопушене.</p>
      <p>За пушене в зони за непушачи, включително здравни заведения, обществени и частни работни места, най-ниската глоба е 100 евро. Сумата се удвоява – 200 евро за пушене на места, където има непълнолетни деца и на спортни площадки и зали. На лицата, отговорни за тези зони, ще бъде налагана глоба в размер на 500 евро. При повторно нарушение глобата ще бъде удвоена. Ще се прилагат предвидените наказания за тютюнопушене в превозни средства, като леки автомобили, такси, градски транспорт и други, пред деца на възраст под 12 години, т.е. 1500 евро за пушачи, а глобата ще бъде увеличена на 3 хил. евро за водачите на превозните средства, с отнемане на професионалния им лиценз за месец.</p>
      <p>В три категории са разпределени забранените зони за пушене. В магазини, под 100 квадратни метра, пушачът се глобява с 100 евро, но управителят или собственик на търговския обект:</p>
      <p>• 500 евро за първи път</p>
      <p>• 1000 евро за 2-ри път</p>
      <p>• 2000 евро за 3-ти път</p>
      <p>• 4000 евро за 4-ти път, като търговския обект временно се спира за 10 дни</p>
      <p>• 8000 евро за 5-ти път и постоянно спиране.</p>
      <p>В магазини, над 100 квадратни метра, пушачът се глобява с 100 евро, а управителят или собственик на търговския обект:</p>
      <p>• 2000 евро за 1-ви път</p>
      <p>• 4000 евро за 2-ри път</p>
      <p>• 6000 евро за 3-ти път</p>
    </article>
  </body>
</html>