<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321696/Deze-week-acht-Overijsselse-bedrijven-failliet-verklaard"/>
    <meta property="og:site_name" content="RTV Oost"/>
    <meta property="article:published_time" content="2019-11-20T15:56:18+00:00"/>
    <meta property="og:title" content="Deze week acht Overijsselse bedrijven failliet verklaard"/>
    <meta property="og:description" content="De rechtbank heeft deze week acht Overijsselse bedrijven failliet verklaard. De helft van de bedrijven komt uit Enschede."/>
  </head>
  <body>
    <article>
      <h1>Deze week acht Overijsselse bedrijven failliet verklaard</h1>
      <address>
        <time datetime="2019-11-20T15:56:18+00:00">20 Nov 2019, 15:56</time>
      </address>
      <slideshow>
        <figure>
          <img src="https://imgo.rgcdn.nl/29b236448ec24eec883f5faa78a63043/opener/Vier-van-de-acht-bedrijven-komen-uit-Enschede-Foto-RTV-Oost-Wouter-de-Wilde.jpg?v=-IBQYOgZnZK61N7BsI0SVA2"/>
        </figure>
        <figure>
          <img src="https://imgo.rgcdn.nl/29b236448ec24eec883f5faa78a63043/opener/Vier-van-de-acht-bedrijven-komen-uit-Enschede-Foto-RTV-Oost-Wouter-de-Wilde.jpg?v=-IBQYOgZnZK61N7BsI0SVA2"/>
        </figure>
        <figcaption>Vier van de acht bedrijven komen uit Enschede (Foto: RTV Oost/Wouter de Wilde)</figcaption>
      </slideshow>
      <p>De rechtbank heeft deze week acht Overijsselse bedrijven failliet verklaard. De helft van de bedrijven komt uit Enschede.</p>
      <p>Zo ging Bellboard uit Enschede failliet. Het bedrijf was gespecialiseerd in vloerverwarmingssystemen en vloerplaten. Uit dezelfde plaats ging ook Kozijn Groep Nederland bankroet.</p>
      <p>Verder viel het doek voor het Enschedese RR Beheer. Het bedrijf was actief in de financiële branche. Handelsmaatschappij Wereld Wijd maakt het Enschedese kwartet compleet.</p>
      <p>Daarnaast gingen Eksped en Het Winkeltje van Ubbrink uit Deventer deze week kopje onder. Flexvergaderen Marslanden in Heino verhuurde vergaderruimtes en is ook failliet verklaard. Tot slot ging ook KG Transport uit Almelo failliet.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Deze+week+acht+Overijsselse+bedrijven+failliet+verklaard">06 - 57 03 33 33</a>.</aside>
    </article>
  </body>
</html>