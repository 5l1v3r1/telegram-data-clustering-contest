<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082049-kremenchuzhani-otrimali-stipendyi-men-geroya-nebesnoyi-sotn-gorya-serdyuka.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-20T15:15:00+00:00"/>
    <meta property="og:title" content="Кременчужани отримали стипендії імені Героя Небесної сотні Ігоря Сердюка"/>
    <meta property="og:description" content="Відзначили 30 мешканців Полтавщини, серез яких і четверо кременчужан Напередодні Дня Гідності та Свободи в Полтаві відбулася урочиста церемонія відзначення стипендіатів стипендії Полтавської обласної"/>
  </head>
  <body>
    <article>
      <h1>Кременчужани отримали стипендії імені Героя Небесної сотні Ігоря Сердюка</h1>
      <address><time datetime="2019-11-20T15:15:00+00:00">20 Nov 2019, 15:15</time> by <a rel="author">Катерина Турубара</a></address>
      <p>
        <b>Відзначили 30 мешканців Полтавщини, серед яких і четверо кременчужан</b>
      </p>
      <p>Напередодні Дня Гідності та Свободи в Полтаві відбулася урочиста церемонія відзначення стипендіатів Полтавської обласної ради імені Героя Небесної сотні – Героя України Ігоря Сердюка, серед них є і кременчужани.</p>
      <p>У липні 2018 року рішенням обласної ради було засновано стипендію імені Ігоря Сердюка. Нею відзначають найкращих учнів, студентів і молодих вчених Полтавщини.</p>
      <p>Нинішнього року стипендію отримали 30 людей, серед яких четверо кременчужан.</p>
      <p>У номінації «Учні закладів загальної середньої та професійної (професійно-технічної) освіти» отримала стипендію Тетяна Андріївна Хоменко, учениця 10 класу Кременчуцького ліцею №4 «Кремінь».</p>
      <blockquote>- Я отримала стипендію за участь в олімпіадах зі шкільних предметів і в шахових турнірах, – пояснила Тетяна. – Нам про Ігоря Сердюка розповідали в школі. Я сама цікавилась життям героя. Це дуже доречно, що запроваджено таку стипендію і нею нагороджуюсь тих, хто цього заслуговує.</blockquote>
      <p>
        <b>У номінації «Студенти закладів вищої освіти» стипендіатами стали:</b>
      </p>
      <ul>
        <li>Катерина Сергіївна Біленька, студентка 4 курсу КрНУ ім. Михайла Остроградського;</li>
        <li>Ярослав Дмитрович Плахотник, студент 4 курсу КрНУ ім. Михайла Остроградського.</li>
      </ul>
      <p>А у номінації «Молоді учені закладів вищої освіти та наукових установ» відзначили Катерину Андріївну Пряхіну, кандидата економічних наук, доцента Кременчуцького національного університету імені Михайла Остроградського.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>