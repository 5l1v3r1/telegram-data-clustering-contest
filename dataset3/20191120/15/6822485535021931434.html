<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829110.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T15:31:00+00:00"/>
    <meta property="og:title" content="گزارش سه وزیر از تنظیم بازار، آشوب‌های اخیر و مشمولان طرح معیشتی"/>
    <meta property="og:description" content="به گزارش الف به نقل از ریاست جمهوری، حجت الاسلام حسن روحانی در جلسه روز چهارشنبه هیات دولت ضمن تأکید دوباره بر تعهد دولت به واریز درآمد ناشی از افزایش نرخ قیمت بنزین به حساب مشمولان و طرح کمک معیشتی، از هدایت ها و حمایت های حکیمانه رهبر معظم انقلاب تشکر کرد."/>
  </head>
  <body>
    <article>
      <h1>گزارش سه وزیر از تنظیم بازار، آشوب‌های اخیر و مشمولان طرح معیشتی</h1>
      <address>
        <time datetime="2019-11-20T15:31:00+00:00">20 Nov 2019, 15:31</time>
      </address>
      <p>رییس جمهور ضمن تأکید دوباره بر تعهد دولت به واریز درآمد ناشی از افزایش نرخ قیمت بنزین به حساب مشمولان و طرح کمک معیشتی، از هدایت ها و حمایت های حکیمانه رهبر معظم انقلاب تشکر کرد.</p>
      <p>به گزارش الف به نقل از ریاست جمهوری، حجت الاسلام حسن روحانی در جلسه روز چهارشنبه هیات دولت ضمن تأکید دوباره بر تعهد دولت به واریز درآمد ناشی از افزایش نرخ قیمت بنزین به حساب مشمولان و طرح کمک معیشتی، از هدایت ها و حمایت های حکیمانه رهبر معظم انقلاب تشکر کرد.</p>
      <p>وی در این جلسه هم‌چنین، از وزیر کشور و سایر وزرای ذی‌ربط، سازمان صدا و سیما، نیروهای نظامی و انتظامی، استانداران، بخشداران و فرمانداران تقدیر و تشکر کرد.</p>
      <p>در جلسه هیات دولت ، وزیر صنعت، معدن و تجارت گزارشی درخصوص تنظیم بازار و همکاری تولیدکنندگان و عرضه کنندگان به هیات وزیران ارائه کرد.</p>
      <p>وزیر کشور نیز ضمن ارائه گزارشی از آشوب‌های اخیر که به بهانه افزایش قیمت بنزین صورت گرفته است،‌ تأکید کرد: باوجود خواست و اراده دشمنان قسم خورده جمهوری اسلامی، آرامش و امنیت به کشور بازگشته است.</p>
      <p>در ادامه جلسه نیز ،‌ وزیر تعاون، کار و رفاه اجتماعی از شناسایی مشمولان طرح کمک معیشتی خبر داد و خاطرنشان کرد: با همکاری سازمان برنامه و بودجه کشور، کمک های دولت بطور منظم به حساب های مشمولان واریز می شود.</p>
    </article>
  </body>
</html>