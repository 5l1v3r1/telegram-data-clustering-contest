<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/20/novyna/polityka/dbr-vidzvituvaly-pro-provadzhennya-shhodo-poroshenka"/>
    <meta property="og:site_name" content="Слово і Діло"/>
    <meta property="article:published_time" content="2019-11-20T15:28:18+00:00"/>
    <meta property="og:title" content="У ДБР відзвітували про провадження щодо Порошенка"/>
    <meta property="og:description" content="Вже були допитані 562 свідка, спрямований 431 запит, отримано 205 тимчасових доступів до речей і документів."/>
  </head>
  <body>
    <article>
      <h1>У ДБР відзвітували про провадження щодо Порошенка</h1>
      <address>
        <time datetime="2019-11-20T15:28:18+00:00">20 Nov 2019, 15:28</time>
      </address>
      <p><b>Про хід досудових розслідувань щодо експрезидента <a href="https://www.slovoidilo.ua/persony/poroshenko-petro-oleksiiovych">Петра Порошенка</a> відзвітували в ДБР</b>.</p>
      <p>Про це повідомляє сайт відомства в середу, 20 листопада.</p>
      <p>За інформацією слідчих, щодо Порошенка відкрито 13 кримінальних проваджень.</p>
      <related>
        <a href="https://www.slovoidilo.ua/2019/11/18/ogljad/polityka/dbr-pidhotuvalo-pidozru-poroshenku-pyshut-soczmerezhax"/>
      </related>
      <p>Вже були допитані 562 свідка, спрямований 431 запит, отримано 205 тимчасових доступів до речей і документів. Призначено 35 експертиз, в тому числі 27 експертиз у кримінальному провадженні за фактом проходу Керченської протоки українськими кораблями.</p>
      <p>Також було накладено арешти на акції і майновий комплекс ЗАТ «Кузня на Рибальському», а також на рахунки екснардепа і голови КМДА, нині формального власника телеканалу «Прямий» Володимира Макеєнка в сумі 31 млн євро.</p>
      <p>Крім того, направлено 20 запитів про міжнародну допомогу, з них 14 - у рамках кримінального провадження по незаконне переправлення через держкордон України з використанням завідомо підроблених документів. При цьому запити про правову допомогу в Росію не направлялися ні по одному із проваджень.</p>
      <p>Сам Порошенко лише три рази з'явився на допити, а 20 разів - не з'явився. За твердженням ДБР, на допитах він не допомагав слідчим у встановленні істини у справі.</p>
      <p>«<i>Наприклад, на питання слідчого про обставини укладання угоди з купівлі-продажу акцій заводу «Кузня на Рибальському» на суму близько 300 млн доларів п'ятий президент України повідомив, що йому про це нічого не відомо</i>», - йдеться в повідомленні.</p>
      <p>Також Порошенко не з'явився на проведення психофізіологічного дослідження з допомогою поліграфа в кримінальному провадженні щодо можливого ухилення від сплати податків і надалі відмиванні доходів, одержаних злочинним шляхом, під час продажу зазначеного заводу.</p>
      <p>ДБР також нагадує, що <a href="https://www.slovoidilo.ua/2019/11/18/novyna/polityka/hpu-vyvchaye-pidozru-poroshenku-ryaboshapka">до ГПУ спрямований проект повідомлення про підозру Порошенку</a> в справі за фактом неправомірного впливу на проведення конкурсу з добору кандидатів для призначення членів Вищої ради правосуддя в березні-травня поточного року.</p>
      <p>Раніше повідомлялося, що <a href="https://www.slovoidilo.ua/2019/11/19/novyna/polityka/advokat-poroshenka-vidreahuvav-zvynuvachennya-dbr">адвокат Порошенка відреагував на підозру ДБР</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/18/pogljad/polityka/poroshenku-pidhotuvaly-pidozru-yakymy-budut-naslidky"/>
        <a href="https://www.slovoidilo.ua/2019/11/18/novyna/pravo/poroshenko-vkotre-ne-zyavyvsya-dopyt-dbr"/>
        <a href="https://www.slovoidilo.ua/2019/11/19/novyna/polityka/poroshenko-znovu-proihnoruvav-dopyt-vijskovij-prokuraturi"/>
      </related>
    </article>
  </body>
</html>