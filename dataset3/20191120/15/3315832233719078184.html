<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/fffa5dd8b36158e2/jose-mourinho-a-revenit-in-premier-league-portughezul-este-noul-manager-al-lui-tottenham.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T15:40:02+00:00"/>
    <meta property="og:title" content="Jose Mourinho a revenit în Premier League: Portughezul este noul manager al lui Tottenham"/>
    <meta property="og:description" content="Mauricio Pochettino s-a despărţit de Totttenham, iar şefii clubului au anunţat deja numele noului manager al lui Spurs, după plecarea antrenorului care i-a condus pe londonezi în ultimii cinci ani."/>
  </head>
  <body>
    <article>
      <h1>Jose Mourinho a revenit în Premier League: Portughezul este noul manager al lui Tottenham</h1>
      <address><time datetime="2019-11-20T15:40:02+00:00">20 Nov 2019, 15:40</time> by <a rel="author">Jurnal.md</a></address>
      <p>
        <b>Mauricio Pochettino s-a despărţit de Totttenham, iar şefii clubului au anunţat deja numele noului manager al lui Spurs, după plecarea antrenorului care i-a condus pe londonezi în ultimii cinci ani.</b>
      </p>
      <p>Tottenham a anunţat, pe site-ul oficial al clubului, că Jose Mourinho este noul manager al echipei, după plecarea lui Mauricio Pochettino.</p>
      <p>"Mă bucur să mă alătur acestui club cu o tradiţie încântătoare şi cu asemenea suporteri înfocaţi. Tottenham are mulţi jucători de calitate, iar gândul că voi putea lucra cu ei m-a atras din prima clipă" , a spus Mourinho pentru site-ul clubului.</p>
      <p>După Chelsea şi Manchester United, Jose Mourinho, 56 de ani, va conduce astfel o a treia echipă din Premier League. Portughezul nu a mai antrenat din decembrie 2018, când a fost demis de pe banca "diavolilor".</p>
    </article>
  </body>
</html>