<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/insolviv_vizme_uchast_u_mizhnarodniy_konferentsii_pro_zaboronu_himichnoi_zbroi_u_gaazi_331231.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T15:08:00+00:00"/>
    <meta property="og:title" content="INSO-Львів візьме участь у Міжнародній конференції про заборону хімічної зброї у Гаазі"/>
    <meta property="og:description" content="25-29 листопада 2019 року в м.Гаага проходитиме 24 сесія Конференції держав-учасниць Конвенції про заборону розробки, виробництва, накопичення і застосування хімічної зброї та про її знищення (КХЗ)."/>
  </head>
  <body>
    <article>
      <h1>INSO-Львів візьме участь у Міжнародній конференції про заборону хімічної зброї у Гаазі</h1>
      <h2>25-29 листопада 2019 року в м.Гаага проходитиме 24 сесія Конференції держав-учасниць Конвенції про заборону розробки, виробництва, накопичення і застосування хімічної зброї та про її знищення (КХЗ).</h2>
      <address>
        <time datetime="2019-11-20T15:08:00+00:00">20 Nov 2019, 15:08</time>
      </address>
      <figure>
        <img src="https://galinfo.com.ua/media/gallery/intxt/i/n/inso_4c5bb.jpg"/>
      </figure>
      <p>У заході візьмуть участь представники держав-учасниць КХЗ, причетних міжнародних інституцій та неурядових організацій</p>
      <p>Програма роботи заходу передбачає розгляд широкого кола питань, пов’язаних з імплементацією рішень щодо знищення хімічної зброї, забезпечення ефективності верифікаційного режиму за КХЗ, розвитком міжнародного співробітництва в цілях зміцнення режиму, включаючи заходи з виконання Конвенції на національному рівні, а також обговорення випадків застосування хімічної зброї в низці країн та питань пошуку механізмів запобігання такому застосуванню в майбутньому.</p>
      <p>На полях Конференції Посольство України в Королівстві Нідерланди спільно з Технічним секретаріатом Організації із заборони хімічної зброї організовує для учасників заходу концерт Академічного симфонічного оркестру «INSO-Львів» Львівської національної філармонії, який відбудеться 26 листопада о 19:30 у King Willem Alexander Theater, World Forum Convention Centre.</p>
      <p>До програми концерту увійдуть твори Каміля Сен-Санса, Антоніна Дворжака, Арама Хачатуряна, Джона Вільямса, а також українських композиторів – Миколи Лисенка, Левка Колодуба та Мирослава Скорика.</p>
    </article>
  </body>
</html>