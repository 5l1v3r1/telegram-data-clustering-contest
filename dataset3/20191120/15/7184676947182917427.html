<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/den-gidnosti-ta-svobody-2019-koly-v-ukrayini-vidznachayut-svyato/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T15:29:59+00:00"/>
    <meta property="og:title" content="День гідності та свободи 2019: коли в Україні відзначають свято"/>
    <meta property="og:description" content="День гідності та свободи, одне із знакових державних свят приурочене Помаранчевій революції 2004 року та Революції Гідності 2013 року."/>
  </head>
  <body>
    <article>
      <h1>День гідності та свободи 2019: коли в Україні відзначають свято</h1>
      <h2>Свято затверджене указом від 13 листопада 2014 року "Про День гідності і свободи".</h2>
      <address>
        <time datetime="2019-11-20T15:29:59+00:00">20 Nov 2019, 15:29</time>
      </address>
      <p>День гідності та свободи, одне із знакових державних <a href="https://narodna-pravda.ua/2019/11/20/20-lystopada-v-ukrayini-yake-sogodni-svyato/">свят</a> приурочене Помаранчевій революції 2004 року та Революції Гідності 2013 року.</p>
      <p>Loading...</p>
      <p>Свято затверджене указом п’ятого президента України Петра Порошенка від 13 листопада 2014 року “Про День гідності і свободи” повідомляє НАРОДНА ПРАВДА.</p>
      <p>День гідності та свободи українці відзначають щороку 21 листопада – в річницю початку Євромайдану.</p>
      <p>Цього дня вшановується патріотизм і мужність громадян, які восени 2004-го та в листопаді 2013 – лютому 2014 року стали на захист демократичних цінностей, прав і свобод людини й громадянина, національних інтересів Української держави та її європейського вибору.</p>
      <p>Його святкують для утвердження в Україні ідеалів свободи і демократії, донесення до сучасного і майбутніх поколінь об’єктивної інформації про події в Україні.</p>
      <p>Головними чинниками його запровадження став вихід людей 21 листопада 2013 року на Майдан Незалежності. Вони вийшли на головну площу столиці у знак протесту проти рішення уряду Віктора Януковича, щодо зупинення курсу держави на євроінтеграцію. В подальшому ситуація загострилася, у ніч з 29 на 30 листопада, правоохоронці із застосуванням сили розігнали активістів. Проте люди, які були сильні духом та відстоювали демократичні цінності, що цинічно знищувалися, не заспокоїлися. Протести переросли у Революцію Гідності.</p>
      <p>У результаті тримісячного протистояння, загинули протестувальники, яких згодом назвали Небесна Сотня.</p>
      <p>Нагадаємо, 21 листопада, в День гідності та свободи, Україна потрапляє в зону протистояння циклону з заходу і антициклону зі сходу. Наслідком такого протистояння буде <a href="https://narodna-pravda.ua/2019/11/20/bude-duzhe-holodno-synoptyk-ozvuchyla-prognoz-pogody-na-den-gidnosti-ta-svobody/">несприятлива погода</a>, тож радимо одягатися тепліше, особливо ввечері. .</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>