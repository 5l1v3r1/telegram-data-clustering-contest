<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936366-isabella-lowengrip-avslojar-planen-sa-ska-hon-ta-sig-ur-krisen"/>
    <meta property="og:site_name" content="Nyheter24"/>
    <meta property="article:published_time" content="2019-11-20T15:27:32+00:00"/>
    <meta property="og:title" content="Isabella Löwengrip avslöjar planen – så ska hon ta sig ur krisen"/>
    <meta property="og:description" content="Bloggaren och entreprenören Isabella Löwengrip berättar nu hur hon ska ta sig ur krisen som har skakat hennes bolag de senaste veckorna."/>
  </head>
  <body>
    <article>
      <h1>Isabella Löwengrip avslöjar planen – så ska hon ta sig ur krisen</h1>
      <address><time datetime="2019-11-20T15:27:32+00:00">20 Nov 2019, 15:27</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Bloggaren och entreprenören Isabella Löwengrip berättar nu hur hon ska ta sig ur krisen som har skakat hennes bolag de senaste veckorna.</b>
      </p>
      <p>Att bloggaren och entreprenören <b>Isabella Löwengrip</b>, 29, befinner sig i en kris råder det ingen tvekan om. </p>
      <p>Hon har tvingats skära ner i sina bolag, säga upp hälften av personalen och kicka det "hemmateam" som hjälpt henne att få ihop vardagen. Löwengrip har även tvingats sälja sin 30-miljoners villa på Lidingö.</p>
      <p>Det har även framkommit uppgifter om fejkad statistisk och fruktansvärd arbetsmiljö för de anställda. </p>
      <p>SvD intervjuade Isabellas tidigare anställda, och trots att personerna har intervjuats oberoende av varandra vittnade de till stor del om samma saker: Dåliga arbetsvillkor, stress och utfrysning av personal.</p>
      <p>– Perioden jag jobbade där var utan tvekan den värsta i mitt liv, berättade en tidigare anställd för <a href="https://www.svd.se/var-anstalld-av-lowengrip-varsta-tiden-i-mitt-liv">SvD.</a></p>
      <figure>
        <img src="https://cdn03.nyheter24.se/df7ed23203d802dc05/2019/11/14/1592968/isabella_lowengrip_elle.jpg"/>
        <figcaption>Isabella Löwengrip har ett par motiga veckor bakom sig. Nu berättar hon hur planen för framtiden ser ut. Bildkälla: Stella Pictures</figcaption>
      </figure>
      <h3>"Göra om och göra rätt"</h3>
      <p>Personalen uppmanades även att skruva upp siffrorna, avslöjade <a href="https://www.svd.se/sa-fick-anstallda-skruva-upp-siffrorna">SvD.</a> Detta då Isabella Löwengrip konsekvent ljugit om sin statistik och hävdat att hon haft 1,5 miljoner unika läsare i veckan – men den verkliga siffran var 200 000 unika i veckan. <a href="https://nyheter24.se/noje/936004-skandalerna-kring-isabella-lowengrip-har-ar-allt-vi-vet">Mer om det kan du läsa här.</a></p>
      <p>Efter skandalerna har Isabella förlorat flera samarbeten. Nu försöker Löwengrip rädda det som räddas kan, och hon är beredd på att det nu handlar om att stabilisera bolagen.</p>
      <figure>
        <img src="https://cdn02.nyheter24.se/75586ea003d802dc05/2019/11/14/1592970/isabella_lowengrip_frankrike.jpg"/>
        <figcaption>Isabella Löwengrip siktar på att "göra om och göra rätt". Bildkälla: Stella Pictures</figcaption>
      </figure>
      <p><a href="https://www.isabellalowengrip.se/2019/11/19/gillis-sex-ar/">I ett blogginlägg</a> berättar Isabella om problemen för personalen, med en HR-ansvarig och anställda som har fått jobba i motvind. Nu vill Isabella göra allt för att få bolaget på fötter igen.  </p>
      <p>"Nu när jag är tillbaka i bolaget och är betydligt mer operativ har jag möjlighet att göra om och göra rätt. Jag som ägare har gjort många fel som blundat för mycket och som jag försöker rätta till nu tillsammans med teamet", skriver Isabella.</p>
      <p>
        <a href="https://nyheter24.se/isabella-lowengrip">Isabella Löwengrip</a>
      </p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>