<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23503141-germania-fiul-fostului-presedinte-von-weizscker-fost-injunghiat-mortal.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T15:47:00+00:00"/>
    <meta property="og:title" content="Germania: fiul fostului președinte von Weizsäcker a fost înjunghiat mortal"/>
    <meta property="og:description" content="Fiul fostului președinte german Richard von Weizsäcker a fost înjunghiat mortal marți seara la Berlin de către un agresor al cărui mobil este deocamdată necunoscut, scrie AFP."/>
  </head>
  <body>
    <article>
      <h1>Germania: fiul fostului președinte von Weizsäcker a fost înjunghiat mortal</h1>
      <address><time datetime="2019-11-20T15:47:00+00:00">20 Nov 2019, 15:47</time> by <a rel="author">R.M.</a></address>
      <p><b>Fiul fostului președinte german Richard von Weizsäcker a fost înjunghiat mortal marți seara la Berlin de către un agresor al cărui mobil este deocamdată necunoscut, scrie AFP.<br/><br/></b>Victima, medicul Fritz von Weizsäcker, 59 de ani, a fost agresată în timpul unui simpozion în care prezenta bolile de ficat, la clinica Schlosspark din cartierul Charlottenburg, a declarat un purtător de cuvânt al poliției din AFP.<br/><br/>Acesta a decedat la locul atacului, în ciuda măsurile de resuscitare. <br/><br/>Suspectul a fost imobilizat de alte persoane aflate la conferință, dintre care una a fost grav rănită. <br/><br/>von Weizsäcker era membru al partidului liberal FDP. Acesta era căsătorit și avea patru copii.<br/><br/>Tatăl victimei, Richard von Weizsäcker, considerat unul dintre marile repere morale de după Război, a fost președintele Republicii federale Germane între 1984 și 1994 iar anterior deputat în Bundestag din partea Uniunii Creștin-Democrate a cancelarului Angela Merkel și primar al Berlinului de Vest. A murit în 2015.</p>
    </article>
  </body>
</html>