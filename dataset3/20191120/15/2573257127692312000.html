<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/facebook-vuole-assomigliare-sempre-di-piu-ad-instagram-626756"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T15:45:22+00:00"/>
    <meta property="og:title" content="Facebook vuole assomigliare sempre di più ad Instagram"/>
    <meta property="og:description" content="Il social network Facebook ha intenzione di effettuare alcune modifiche sulla piattaforma, arrivando ad assomigliare sempre più ad Instagram"/>
  </head>
  <body>
    <article>
      <h1>Facebook vuole assomigliare sempre di più ad Instagram</h1>
      <h2>Il social network Facebook ha intenzione di effettuare alcune modifiche sulla piattaforma, arrivando ad assomigliare sempre più ad Instagram</h2>
      <address><time datetime="2019-11-20T15:45:22+00:00">20 Nov 2019, 15:45</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/AA-3-1-e1574153175578.jpg"/>
      </figure>
      <p>Il social network <b>Facebook</b> ha in mente di <b>assomigliare sempre più ad Instagram</b>, piattaforma che negli ultimi anni ha ottenuto una crescita di utenti davvero incredibile, a differenza del primo.</p>
      <p>Negli ultimi anni infatti, il social network blu ha dovuto affrontare non pochi <a href="https://www.tecnoandroid.it/2019/11/17/facebook-la-privacy-non-e-tutelata-la-fotocamera-degli-utenti-e-attiva-625520">problemi legati alla privacy</a> dei propri utenti, motivo che ha spinto quest’ultimi a trovare un altro “rifugio”. Scopriamo insieme tutte le idee che ha in mente il colosso.</p>
      <h3>Facebook assomiglierà ad Instagram</h3>
      <p>Il colosso di Menlo Park ha intenzione di avvicinarsi sempre di più al collega Instagram, sta infatti testando una nuova <b>funzione</b> che renderebbe il proprio flusso di notizie molto più concentrato sulle fotografie postate dagli utenti. L’opzione si chiama<b> Foto Popolari</b> ed è stata individuata dal sito TechCrunch. Quest’ultimo ha chiesto e ricevuto conferma dell’esperimento da un portavoce del colosso guidato da Mark Zuckerberg.</p>
      <p>Con la nuova opzione Foto Popolari, <b>invece che continuare a visualizzare il classico flusso di notizie a cui siamo abituati, si vedrebbero solamente le foto con le proprie didascalie</b>, proprio come succede da anni su Instagram. La funzione appena descritta si <b>attiverebbe automaticamente quando si va a toccare un’immagine per visualizzarla a schermo intero</b>. Quindi aprendo l’immagine avremo una visione simil-Instagram, altrimenti continueremo a vedere il feed di notizie come ora.</p>
      <p>La novità dovrebbe, secondo ultime indiscrezioni, essere accessibile da un’apposita sezione sulla piattaforma. Quest’ultima ha anche confermato a TechCrunch che ha eseguito un piccolo test nel mese di ottobre, che al momento si è concluso e riprenderà più avanti. <b>Questa funzione è già presente per i video</b>, una volta aperto un video a tutto schermo, scrollando verso il basso è possibile continuare a vedere video attinenti  a quello aperto.</p>
    </article>
  </body>
</html>