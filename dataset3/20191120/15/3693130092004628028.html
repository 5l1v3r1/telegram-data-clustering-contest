<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/euro-2020-grup-kurasinin-torbalari-resmen-aciklandi-1209468.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T15:40:00+00:00"/>
    <meta property="og:title" content="EURO 2020 grup kurasının torbaları resmen açıklandı"/>
    <meta property="og:description" content="UEFA'nın resmi açıklamasına göre Türkiye, Portekiz, Danimarka, Avusturya, İsveç ve Çekya ile 3. torbada yer alacak."/>
  </head>
  <body>
    <article>
      <h1>EURO 2020 grup kurasının torbaları resmen açıklandı</h1>
      <h2>UEFA'nın resmi açıklamasına göre Türkiye, Portekiz, Danimarka, Avusturya, İsveç ve Çekya ile 3. torbada yer alacak.</h2>
      <address>
        <time datetime="2019-11-20T15:40:00+00:00">20 Nov 2019, 15:40</time>
      </address>
      <p><b>UEFA, 2020 Avrupa Futbol Şampiyonası</b> (EURO 2020) grup kura çekimi öncesi takımların yer alacağı torbaları resmen açıkladı.</p>
      <p>UEFA'dan yapılan açıklamaya göre, EURO 2020 gruplarının kurasında 24 ülke 4 torbada yer alacak.</p>
      <p>Elemeler vasıtasıyla EURO 2020'ye direkt katılma hakkı kazanan 20 takımın yanı sıra turnuvada mücadele edecek son 4 ekip, Mart 2020'deki UEFA Uluslar Ligi play-off maçları sonunda belli olacak.</p>
      <p>
        <b>Romanya'nın başkenti Bükreş'te 30 Kasım'da gerçekleştirilecek ve A Milli Futbol Takımı'nın üçüncü torbadan gireceği EURO 2020'nin kura çekiminde torbalar şu şekilde oluştu:</b>
      </p>
      <p>1. torba: Belçika, İtalya, İngiltere, Almanya, İspanya, Ukrayna</p>
      <p>2. torba: Fransa, Polonya, İsviçre, Hırvatistan, Hollanda, Rusya</p>
      <p>3. torba: Portekiz, Türkiye, Danimarka, Avusturya, İsveç, Çekya</p>
      <p>4. torba: Galler, Finlandiya, UEFA Uluslar A, B, C ve D liglerinin play-off galipleri</p>
    </article>
  </body>
</html>