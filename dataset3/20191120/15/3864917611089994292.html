<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2822249-dunajska-transnacionalna-programa-urad-zatverdiv-poradok-kontrolu-za-vikonannam.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T15:54:00+00:00"/>
    <meta property="og:title" content="Дунайська транснаціональна програма: Уряд затвердив порядок контролю за виконанням"/>
    <meta property="og:description" content="Кабінет Міністрів затвердив порядок управління та контролю за виконанням Угоди про фінансування Дунайської транснаціональної програми"/>
  </head>
  <body>
    <article>
      <h1>Дунайська транснаціональна програма: Уряд затвердив порядок контролю за виконанням</h1>
      <h2>Кабінет Міністрів затвердив порядок управління та контролю за виконанням Угоди про фінансування Дунайської транснаціональної програми</h2>
      <address>
        <time datetime="2019-11-20T15:54:00+00:00">20 Nov 2019, 15:54</time>
      </address>
      <p>Про це повідомляє пресслужба <a href="http://www.minregion.gov.ua/press/news/uryad-zatverdiv-poryadok-upravlinnya-ta-kontrolyu-za-vikonannyam-ugodi-pro-finansuvannya-dunayskoyi-transnatsionalnoyi-programi/?fbclid=IwAR044jQfr3Y2SsKGjAPTTy8MDOEvDGpRw4UqCr16vue3bFBEUcv9qG0D2W0">Міністерства розвитку громад та територій України</a>.</p>
      <p>"Сьогодні на засіданні <a href="https://www.ukrinform.ua/tag-kabmin">уряду</a> було затверджено постанову Кабінету міністрів України «Про запровадження національної системи управління та контролю за виконанням Угоди про фінансування Дунайської транснаціональної програми (Interreg V-B Danube — CCI 2014TC16M6TN001)", - йдеться у повідомленні.</p>
      <p>Зазначається, що постановою, зокрема, уповноважено Міністерство розвитку громад та територій виконувати функцію Національного контактного пункту, а Державну аудиторську службу — функцію Національного органу контролю за реалізацією Дунайської транснаціональної програми.</p>
      <p>Документом також визначено Порядок функціонування національної системи управління та контролю за виконанням Угоди про фінансування Дунайської транснаціональної програми, а також основні поняття, що використовуються в Угоді, завдання та функції національних органів управління Програмою та права їх посадових осіб.</p>
      <p>Крім того, порядком визначається процедура контролю витрат українських партнерів під час реалізації проєктів у рамках Програми, за результатами якої транснаціональні органи управління Програми приймають рішення щодо компенсації до 85 % таких витрат за рахунок коштів ЄС. Загальний обсяг коштів на компенсацію, виділений Україні для участі у Програмі, становить 5 млн євро.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822006-urad-uhvaliv-na-zasidanni-16-evrointegracijnih-risen.html">Уряд ухвалив на засіданні 16 євроінтеграційних рішень</a>
      </blockquote>
      <p>Постанову підготовлено Мінрегіоном на виконання Угоди про фінансування Дунайської транснаціональної програми, а також пункту 7 Плану заходів з організації виконання Угоди про фінансування Дунайської транснаціональної програми (Interreg V-B Danube — CCI 2014TC16M6TN001), затвердженового розпорядженням Кабінету Міністрів України від 15.05.2019 № 337-р.</p>
      <p>Постанова сприятиме реалізації міжнародних проєктів за участі українських партнерів, зокрема, у соціально-економічній, енергетичній, культурній та екологічній сферах, що спрямовані на розвиток української частини Дунайського регіону</p>
    </article>
  </body>
</html>