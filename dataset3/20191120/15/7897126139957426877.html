<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995654-zh-rg-zush-ku-l-g-nen-m-r-boyy-ayyru.html"/>
    <meta property="og:site_name" content="zakon.kz"/>
    <meta property="article:published_time" content="2019-11-20T15:13:00+00:00"/>
    <meta property="og:title" content="Жүргізуші куәлігінен өмір бойы айыру жазасы енгізіледі"/>
    <meta property="og:description" content="Адам қағып өлтірген және мас күйінде жол-көлік апатын жасау қайталанған жағдайда жүргізушілер куәлігінен өмір бойына айырылады."/>
  </head>
  <body>
    <article>
      <h1>Жүргізуші куәлігінен өмір бойы айыру жазасы енгізіледі</h1>
      <h2>Адам қағып өлтірген және мас күйінде жол-көлік апатын жасау қайталанған жағдайда жүргізушілер куәлігінен өмір бойына айырылады.</h2>
      <address>
        <time datetime="2019-11-20T15:13:00+00:00">20 Nov 2019, 15:13</time>
      </address>
      <p><b>Мәжілісте ҚР Бас прокурорының орынбасары Марат Ахметжанов "Қылмыстық және қылмыстық-процессуалдық заңнамаларды жетілдіру мәселелері бойынша ҚР кейбір заң актілеріне өзгертулер мен толықтырулар енгізу туралы" заң жобасының нормаларын түсіндірді,</b> деп хабарлайды <a href="https://kaz.zakon.kz/">Zakon.kz</a> тілшісі.</p>
      <blockquote>- Біз мас күйінде көлік жүргізу жауапкершілігін күшейтуді ұсынамыз. Қазір адам қаққан жүрігізуші мас, не мас емес екеніне қарамастан 5 жылға бас бостандығынан айырылады. Ал енді мас күйде адам қаққандарды жүргізуші куәлігінен өмір бойына айыру, сондай-ақ 10 жылға бас бостандығынан айыру жоспарлануда, - деді ол.</blockquote>
      <p>Мас күйде ауыр салдары жоқ жол-көлік апатын жасаған жүргізушілер үшін де қамауға алу мерзімі ұзартылады.</p>
      <blockquote>- Әкімшілік құқық бұзушылықтар туралы кодекске сәйкес, мас күйде көлік жүргізу үшін қамауға алу мерзімі 30 тәулікке дейін ұзартылады, ал көлік жүргізу құқынан айыру 8 жылға дейін созылады. Көлік рөлінде мас күйінде ұсталғандар мен мас күйде жол-көлік апатын жасағандар – 8 жылға жүргізуші куәлігінен айырылады, ал осы қылмысты қайталағандар мен ауыр қылмыс жасағандар – өмір бойына жүргізуші куәлігінен айырылады, - деп нақтылады Ахметжанов.</blockquote>
      <p>
        <i>Оксана Скибан, Нұр-Сұлтан</i>
      </p>
    </article>
  </body>
</html>