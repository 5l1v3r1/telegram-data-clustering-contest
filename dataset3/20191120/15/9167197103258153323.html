<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.myvin.com.ua/news/7767-u-miskii-radi-vidbulasia-zustrich-z-chempionamy-ta-pryzeramy-riznykh-vydiv-mizhnarodnykh-zmahan"/>
    <meta property="og:site_name" content="Моя Вінниця"/>
    <meta property="article:published_time" content="2019-11-20T15:14:00+00:00"/>
    <meta property="og:title" content="У міській раді відбулася зустріч з чемпіонами та призерами різних видів міжнародних змагань"/>
    <meta property="og:description" content="Голова комітету по фізичній культурі і спорту Сергій Краєвський зустрівся у міській раді з чемпіонами та призерами різних міжнародних змагань. Він подякував спортсменам за те, що «пишуть» спортивну історії Вінниці і України і вручив всім спортсменам подяки та подарунки."/>
  </head>
  <body>
    <article>
      <h1>У міській раді відбулася зустріч з чемпіонами та призерами різних видів міжнародних змагань</h1>
      <address>
        <time datetime="2019-11-20T15:14:00+00:00">20 Nov 2019, 15:14</time>
      </address>
      <p>
        <i>Голова комітету по фізичній культурі і спорту Сергій Краєвський зустрівся у міській раді з чемпіонами та призерами різних міжнародних змагань. Він подякував спортсменам за те, що «пишуть» спортивну історії Вінниці і України і вручив всім спортсменам подяки та подарунки.</i>
      </p>
      <p>«<i>Ви пишете історію українського спорту. Я дякую вам за співпрацю, адже усі ці перемоги нам вдалося досягнути у тісній співпраці. Міська рада завжди підтримуватиме спорт. Надіюся, що ви попадете у кращу десятку спортсменів року нашого міста</i>», - зазначив <b>Сергій Краєвський</b>. </p>
      <p>Серед присутніх був Олексій Денисюк. З 10 по 19 жовтня в місті Сіднеї (Австралія)  відбувся чемпіонат Світу з кульової стрільби серед паралімпійців. Олексій виборов золото в індивідуальній вправі Р3 (швидкісна стрільба з малокаліберного пістолета на 25 м, клас SH1, змішана дисципліна), бронзову медаль у вправі Р4 (стрільба з пневматичного пістолета на 10 метрів). До речі, на Паралімпійських іграх в Ріо у 2016 році він завоював бронзу у цій же вправі, тоді у командному заліку наша команда здобула бронзову медаль. Також зазначимо, що Олексій виборов Ліцензію на Паралімпійські ігри 2020. Тренер спортсмена Мустафаєв Денис Юрійович.</p>
      <figure>
        <img src="https://www.myvin.com.ua/uploads/ckeditor/pictures/6906/content_SV_09946.jpg"/>
      </figure>
      <p>З 28 жовтня по 4 листопада у місті Холон (Ізраіль) відбувся чемпіонат Європи зі спортивної акробатики,  де у фінальній вправі чоловіча пара Богдан Пограничний та Данило Стецюк здобули срібну нагороду. Тренують спортсменів  заслужені тренери України Юрій Голяк та Ковальчук Галина, тренер-хореограф Олена Луценко. Також жіноча трійка  Капланська Інна, Хижняк Ірина та Вихованець Олена посіли 4 місце. Тренує дівчат заслужений тренер України Людмила Малініна.</p>
      <p>Також цього року у місті Чхонджу відбувся  чемпіонат світу з боротьби самбо (бойовий розділ) серед чоловіків - наш спортсмен Давиденко Петро у ваговій категорії 90 кг виборов ІІІ місце, де виконав норматив МСМК. Тренер - Нагорняк Іван Григорович.</p>
      <p>15-18 листопада у Римі (Італія) відбувся чемпіонат світу з панкратіону серед юніорів. До складу збірної України увійшов спортсмен з Вінниці КМС Олександр Хуторянський, який здобув срібну та бронзову медалі. Тренує  спортсмена  Дишливенко Ігор Олександрович.</p>
      <slideshow>
        <figure>
          <img src="https://www.myvin.com.ua/uploads/gallery/img/26122/1.jpg"/>
        </figure>
        <figure>
          <img src="https://www.myvin.com.ua/uploads/gallery/img/26121/SV_00001.jpg"/>
        </figure>
        <figure>
          <img src="https://www.myvin.com.ua/uploads/gallery/img/26123/SV_00017.jpg"/>
        </figure>
        <figure>
          <img src="https://www.myvin.com.ua/uploads/gallery/img/26124/SV_00025.jpg"/>
        </figure>
        <figure>
          <img src="https://www.myvin.com.ua/uploads/gallery/img/26125/SV_00033.jpg"/>
        </figure>
        <figure>
          <img src="https://www.myvin.com.ua/uploads/gallery/img/26126/SV_00040.jpg"/>
        </figure>
        <figure>
          <img src="https://www.myvin.com.ua/uploads/gallery/img/26128/SV_00050.jpg"/>
        </figure>
        <figure>
          <img src="https://www.myvin.com.ua/uploads/gallery/img/26127/SV_09866.jpg"/>
        </figure>
        <figure>
          <img src="https://www.myvin.com.ua/uploads/gallery/img/26129/SV_09946.jpg"/>
        </figure>
        <figure>
          <img src="https://www.myvin.com.ua/uploads/gallery/img/26130/SV_09950.jpg"/>
        </figure>
        <figure>
          <img src="https://www.myvin.com.ua/uploads/gallery/img/26131/SV_09958.jpg"/>
        </figure>
        <figure>
          <img src="https://www.myvin.com.ua/uploads/gallery/img/26132/SV_09968.jpg"/>
        </figure>
        <figure>
          <img src="https://www.myvin.com.ua/uploads/gallery/img/26134/SV_09978.jpg"/>
        </figure>
        <figure>
          <img src="https://www.myvin.com.ua/uploads/gallery/img/26133/SV_09985.jpg"/>
        </figure>
      </slideshow>
      <footer>Від Департамент у справах ЗМІ та зв'язків з громадськістю Вінницької міської ради</footer>
    </article>
  </body>
</html>