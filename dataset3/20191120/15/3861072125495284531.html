<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/jonavos-rajono-ugdymo-istaigu-mokiniu-konferencijos-mokinys---mokiniui-atgarsiai/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-20T15:23:00+00:00"/>
    <meta property="og:title" content="Jonavos rajono ugdymo įstaigų mokinių konferencijos &quot;Mokinys - mokiniui&quot; atgarsiai"/>
    <meta property="og:description" content="Lapkričio 14 dieną vyko Jonavos rajono ugdymo įstaigų 5-11 klasių mokinių konkursas „Mokinys – mokiniui“, kurį organizavo Jonavos rajono savivaldybės visuomenės sveikatos biuras. Į renginį susirinko virš 50 dalyvių, mokytojų, svečių."/>
  </head>
  <body>
    <article>
      <h1>Jonavos rajono ugdymo įstaigų mokinių konferencijos "Mokinys - mokiniui" atgarsiai</h1>
      <address>
        <time datetime="2019-11-20T15:23:00+00:00">20 Nov 2019, 15:23</time>
      </address>
      <p>
        <i>Lapkričio 14 dieną vyko Jonavos rajono ugdymo įstaigų 5-11 klasių mokinių konkursas „Mokinys – mokiniui“, kurį organizavo Jonavos rajono savivaldybės visuomenės sveikatos biuras. Į renginį susirinko virš 50 dalyvių, mokytojų, svečių.</i>
      </p>
      <p>Konferencijos tikslas – formuoti jauno žmogaus nuostatas ir vertybes, stiprinančias asmens pasiryžimą sveikai gyventi. Konferencijos pagrindiniai uždaviniai: skatinti mokinių kūrybiškumą bei saviraišką vykdant prevencinę veiklą; skatinti mokinių sveiką gyvenseną, paremtą savo žiniomis, stebėjimais, analize; dalintis savo patirtimi ir įžvalgomis su bendraamžiais.</p>
      <p>Mokiniai skaitė 13 pranešimų, kurie buvo pateikti įvairiomis temomis. Jos atskleidė patyčių, alkoholio, tabako ir psichiką veikiančių medžiagų vartojimo problemą ir prevenciją, sveikos gyvensenos ypatumus, antimikrobinio atsparumo problemą, jos grėsmes ir galimus problemos sprendimo būdus.</p>
      <p>Laimėtojus išrinko komisija, kurią sudarė Jonavos Jeronimo Ralio gimnazijos moksleivė, Mokinių tarybos narė Rugilė Stankevičiūtė, Jonavos Senamiesčio gimnazijos moksleivis, Mokinių prezidentas Osvaldas Rodaitis, Jonavos rajono savivaldybės vyriausioji specialistė, jaunimo reikalų koordinatorė Daiva Skebienė, Jonavos kūno kultūros ir sporto centro renginių organizatorius, Tarybos narys Žilvinas Galimovas.</p>
      <blockquote>Laimėjusiems linkime sėkmingai atstovauti Jonavos rajoną ir skleisti savo vertingas žinias kitiems moksleiviams.</blockquote>
      <p>1 vietą 5-8 kl. amžiaus grupėje laimėjo Džiugas Stumbrys ir Paulina Bartasevičiūtė su pranešimu „Tinkama rankų higiena užkerta kelią mikroorganizmų plitimui“, 1 vietą 9-11 kl. amžiaus grupės laimėtoja – Kamilė Valvonytė su pranešimu „Žemė serga. Ar mes turime vaistu?“. Šios komandos patenka į konferencijos „Mokinys – mokiniui“ II etapą, kuris vyks š. m. lapkričio 28 d. Kauno r. Domeikavos gimnazijoje. Trečia komanda laimėjusi 1 vietą – Gabrielė Kotryna Kadžiulytė, Justė Zabarauskaitė ir Dominykas Zinkus su pranešimu „Atsparios antibiotikams bakterijos – pavojus žmonijai!“. Jie keliaus į konkurso „Drauge nugalėsime bakterijų atsparumą antibiotikams!“ II etapą, kuris vyks š. m. lapkričio 27 d. Lietuvos sveikatos mokslų universitete.</p>
      <p>Laimėjusiems linkime sėkmingai atstovauti Jonavos rajoną ir skleisti savo vertingas žinias kitiems moksleiviams.</p>
      <p> </p>
      <p>
        <i>Jonavos r. sav. visuomenės sveikatos biuro visuomenės sveikatos stiprinimo specialistė Simona Pyragytė</i>
      </p>
      <h3>Nuotraukų galerija</h3>
      <slideshow>
        <figure>
          <img src="https://www.jonavoszinios.lt/file/2019/11/20/74211286_754066791737667_2131029860217257984_n_2.jpg"/>
          <figcaption>Jonavos rajono ugdymo įstaigų mokinių konferencijos "Mokinys - mokiniui" atgarsiai</figcaption>
        </figure>
        <figure>
          <img src="https://www.jonavoszinios.lt/file/2019/11/20/75388440_3616080055083722_5203457663421120512_n_3.jpg"/>
          <figcaption>Jonavos rajono ugdymo įstaigų mokinių konferencijos "Mokinys - mokiniui" atgarsiai</figcaption>
        </figure>
        <figure>
          <img src="https://www.jonavoszinios.lt/file/2019/11/20/76190042_421713212064342_6322142042386333696_n_3.jpg"/>
          <figcaption>Jonavos rajono ugdymo įstaigų mokinių konferencijos "Mokinys - mokiniui" atgarsiai</figcaption>
        </figure>
      </slideshow>
    </article>
  </body>
</html>