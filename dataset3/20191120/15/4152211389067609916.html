<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/592193/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%85%E0%A6%9F%E0%A7%8B%E0%A6%B0%E0%A6%BF%E0%A6%95%E0%A6%B6%E0%A6%BE-%E0%A6%AE%E0%A6%BE%E0%A6%87%E0%A6%95%E0%A7%8D%E0%A6%B0%E0%A7%8B%E0%A6%AC%E0%A6%BE%E0%A6%B8-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7-%E0%A6%A8%E0%A6%BF%E0%A6%B9%E0%A6%A4-%E0%A7%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T15:14:00+00:00"/>
    <meta property="og:title" content="কিশোরগঞ্জে অটোরিকশা-মাইক্রোবাস সংঘর্ষ, নিহত ২"/>
    <meta property="og:description" content="কিশোরগঞ্জের পাকুন্দিয়ার পুলেরঘাট এলাকায় সিএনজি অটোরিকশা এবং মাইক্রোবাসের মুখোমুখি সংঘর্ষে দুজন নিহত হয়েছেন। আহত হয়েছেন আরও দুজন। বুধবার (২০ নভেম্বর) সন্ধ্যায় কিশোরগঞ্জ-ভৈরব সড়কের পুলেরঘাটের মাইজহাটি পেট্রোল পাম্পের সামনে এ দুর্ঘটনা ঘটে। কটিয়াদি হাইওয়ে থানার ইনচার্জ ডিএম জহিরুল ইসলাম এ..."/>
  </head>
  <body>
    <article>
      <h1>কিশোরগঞ্জে অটোরিকশা-মাইক্রোবাস সংঘর্ষ, নিহত ২</h1>
      <address><time datetime="2019-11-20T15:14:00+00:00">20 Nov 2019, 15:14</time> by <a rel="author">কিশোরগঞ্জ প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2016/03/07/98c71ea1f54aeca130c03bc31eff0f0c-56dca3bda5e90.jpg"/>
        <figcaption>সড়ক দুর্ঘটনা</figcaption>
      </figure>
      <p>কিশোরগঞ্জের পাকুন্দিয়ার পুলেরঘাট এলাকায় সিএনজি অটোরিকশা এবং মাইক্রোবাসের মুখোমুখি সংঘর্ষে দুজন নিহত হয়েছেন। আহত হয়েছেন আরও দুজন। বুধবার (২০ নভেম্বর) সন্ধ্যায় কিশোরগঞ্জ-ভৈরব সড়কের পুলেরঘাটের মাইজহাটি পেট্রোল পাম্পের সামনে এ দুর্ঘটনা ঘটে। কটিয়াদি হাইওয়ে থানার ইনচার্জ ডিএম জহিরুল ইসলাম এ তথ্য নিশ্চিত করেন।</p>
      <p>হতাহতরা সবাই অটোরিকশার যাত্রী ছিল। নিহত দুজন হলেন– জেলার পাকুন্দিয়া উপজেলার মো. সুবেদ আলীর ছেলে মো. আল-আমিন (৩৫), কটিয়াদী উপজেলার কাচারীপাড়া গ্রামের মৃত শুকলাল রবিদাসের ছেলে বিজন রবিদাস (২৭)।</p>
      <p>আহতরা হলেন– গাজীপুর জেলার কাপাসিয়া উপজেলার শেখ শামছুদ্দিনের ছেলে আকরাম (২৫), সিএনজি চালক করিমগঞ্জ উপজেলার আব্দুল কুদ্দুসের ছেলে জাকারিয়া (৪৫)। তাদের কিশোরগঞ্জ জেনারেল হাসপাতালে ভর্তি করা হয়েছে।</p>
      <p>কটিয়াদি হাইওয়ে থানার ইনচার্জ জানান, সিএনজি অটোরিকশাটি কটিয়াদি থেকে কিশোরগঞ্জের উদ্দেশে যাত্রী নিয়ে যাচ্ছিল। পথে পুলেরঘাটের মাইজহাটি এলাকায় বিপরীত দিক থেকে আসা একটি মাইক্রোবাসের সঙ্গে মুখোমুখি সংঘর্ষ হয়। এতে সিএনজির চালকসহ তিন যাত্রী গুরুতর আহত হন। স্থানীয়রা তাদের উদ্ধার করে কিশোরগঞ্জ জেনারেল হাসপাতালে নিয়ে গেলে কর্তব্যরত চিকিৎসক আল-আমিন ও বিজনকে মৃত ঘোষণা করেন।</p>
      <p>হাইওয়ে পুলিশ চালকসহ মাইক্রোবাসটি আটক করেছে। এ ব্যাপারে মামলার প্রস্তুতি চলছে বলে জানান তিনি।</p>
      <p> </p>
      <footer>/এমএএ/</footer>
    </article>
  </body>
</html>