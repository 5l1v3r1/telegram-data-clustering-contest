<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2821965-semenov-ne-vistupit-za-zbirnu-ukraini-z-biatlonu-na-1-etapi-kubka-svitu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T15:11:00+00:00"/>
    <meta property="og:title" content="Семенов не виступить за збірну України з біатлону на 1 етапі Кубка світу"/>
    <meta property="og:description" content="Старший тренер чоловічої збірної України з біатлону Юрай Санітра перед стартом 1-го етапу Кубка світу в Естерсунді (Швеція) розповів про зміну у складі команди."/>
  </head>
  <body>
    <article>
      <h1>Семенов не виступить за збірну України з біатлону на 1 етапі Кубка світу</h1>
      <h2>Старший тренер чоловічої збірної України з біатлону Юрай Санітра перед стартом 1-го етапу Кубка світу в Естерсунді (Швеція) розповів про зміну у складі команди.</h2>
      <address>
        <time datetime="2019-11-20T15:11:00+00:00">20 Nov 2019, 15:11</time>
      </address>
      <p>До заявки збірної, зокрема, не потрапив досвідчений Сергій Семенов, повідомляє в <a href="https://www.facebook.com/biathlon.com.ua/posts/2488433964779527">Facebook </a>офіційний сайт Федерації біатлону України.</p>
      <p>"Кістяк збірної на 1-й етап Кубка світу визначено. Це - Дмитро Підручний, Артем Прима, Руслан Ткаленко, Артем Тищенко, Антон Дудченко і Тарас Лесюк. Я стежив за виступами Сергія Семенова під час передсезонних зборів. У нас є домовленість, за якою він може повернутися до складу на Кубок світу. Спершу йому потрібно показати себе на двох етапах Кубка IBU - у Шушені (Норвегія) та Ріднау (Італія). За результатами цих стартів прийматимемо рішення. Я не зачинив двері перед жодним спортсменом, а буду радий, якщо у нас збільшиться й посилиться конкуренція", - сказав Санітра.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2820679-nasa-zbirna-z-biatlonu-rozpocne-sezon-bez-pidgrusnoi-i-dzimi.html">Збірна України з біатлону розпочне сезон без Підгрушної і Джими</a>
      </blockquote>
      <p>Новий біатлонний сезон стартує 30 листопада.</p>
    </article>
  </body>
</html>