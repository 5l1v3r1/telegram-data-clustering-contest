<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904512/tottenham-willigt-mourinho-eis-in-en-meldt-zich-meteen-en-met-succes-bij-lille.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T15:48:00+00:00"/>
    <meta property="og:title" content="Tottenham willigt Mourinho-eis in en meldt zich meteen en met succes bij Lille"/>
    <meta property="og:description" content="OSC Lille neemt afscheid van Joao Sacramento en Nuno Santos. Het assistentenduo verlaat Frankrijk en voegt zich per direct bij de technische staf van José Mourinho, die woensdag is aangesteld door Tottenham Hotspur."/>
  </head>
  <body>
    <article>
      <h1>Tottenham willigt Mourinho-eis in en meldt zich meteen en met succes bij Lille</h1>
      <address>
        <time datetime="2019-11-20T15:48:00+00:00">20 Nov 2019, 15:48</time>
      </address>
      <p>
        <b>OSC Lille neemt afscheid van Joao Sacramento en Nuno Santos. Het assistentenduo verlaat Frankrijk en voegt zich per direct bij de technische staf van José Mourinho, die woensdag is aangesteld door Tottenham Hotspur.</b>
      </p>
      <p>Mourinho wilde Sacramento (foto) en Santos graag aan zijn technische staf toevoegen. Lille laat woensdagmiddag weten dat er overeenstemming is bereikt met Tottenham over het duo.</p>
      <aside>Lees meer<br/><a href="https://www.voetbalprimeur.be/videos/904509/west-ham-united-gaat-viral-met-cynische-mourinho-tweet-see-you-saturday-jos-.html?itm_source=www.voetbalprimeur.be&amp;itm_medium=highlighted-content">West Ham United gaat viral met cynische Mourinho-tweet: 'See you Saturday, José'</a></aside>
      <p>Het vertrek van Sacramento en Santos wordt in eerste instantie intern opgelost, meldt Lille. Op korte termijn wordt duidelijk hoe de staf van de club er voor de rest van het seizoen uit gaat zien.</p>
      <p>Lille oordeelt dat het vertrek van Sacramento en Santos niet erg ongelegen komt. Zo zijn <i>Les Dogues </i>al zo goed als zeker uitgeschakeld in de Champions League. Komende week komt Ajax op bezoek in Noord-Frankrijk. De Nederlanders strijden wél nog volop om een plekje in de volgende ronde van de Champions League.</p>
      <figure>
        <iframe data-src="https://twitter.com/losclive/status/1197152625260716032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>