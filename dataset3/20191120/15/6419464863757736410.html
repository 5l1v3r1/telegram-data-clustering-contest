<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/kakokairia-neo-kyma-me-kataigides-kai-chalazi-poies-perioches-tha-plixei-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-20T15:43:23+00:00"/>
    <meta property="og:title" content="Κακοκαιρία: Νέο κύμα με καταιγίδες και χαλάζι – Ποιες περιοχές θα πλήξει (video)"/>
    <meta property="og:description" content="Νέο κύμα κακοκαιρίας αναμένεται να πλήξει τη χώρα από το απόγευμα της Πέμπτης και μετά, επηρεάζοντας με βροχές και καταιγίδες αρκετές περιοχές."/>
  </head>
  <body>
    <article>
      <h1>Κακοκαιρία: Νέο κύμα με καταιγίδες και χαλάζι – Ποιες περιοχές θα πλήξει (video)</h1>
      <address>
        <time datetime="2019-11-20T15:43:23+00:00">20 Nov 2019, 15:43</time>
      </address>
      <p>Νέο κύμα <a href="https://neaselida.gr/tag/kakokeria/"><b>κακοκαιρίας</b></a> αναμένεται να πλήξει τη χώρα από το απόγευμα της Πέμπτης και μετά, επηρεάζοντας με <a href="https://neaselida.gr/tag/vroches/"><b>βροχές</b></a> και <a href="https://neaselida.gr/tag/kategides/"><b>καταιγίδες</b></a> αρκετές περιοχές.</p>
      <p>Όπως ανέφερε ο μετεωρολόγος του Open, <b>Κλέαρχος Μαρουσάκης</b>, ένα βαρομετρικό χαμηλό που θα σχηματιστεί στη θαλάσσια περιοχή βόρεια της Αφρικής και θα κινηθεί βορειοανατολικά. Κυρίως θα επηρεαστεί η <b>Ανατολική ηπειρωτική Ελλάδα και το Αιγαίο</b>, περιοχές που δεν επλήγησαν από την κακοκαιρία των προηγούμενων ημερών.</p>
      <p>Αναλυτικά, <b>το κύμα θα χτυπήσει</b> την ανατολική και νότια Πελοπόννησο, την ανατολική Αττική, συμπεριλαμβανομένης και της <b>Αττικής</b>, την Εύβοια, τη Μακεδονία αλλά και το Αιγαίο.</p>
      <p>Τα χαρακτηριστικά της κακοκαιρίας θα είναι <b>βροχές και καταιγίδες</b>, ενώ οι άνεμοι δεν θα δημιουργήσουν πρόβλημα στο Αιγαίο, αλλά μπορεί να γίνουν επικίνδυνοι εν μέσω καταιγίδων. Δεν αποκλείεται τα φαινόμενα να συνοδευτούν από <b>χαλάζι</b>, αλλά και κεραυνούς.</p>
      <p>Σταδιακά η κακοκαιρία θα υποχωρήσει κατά τη διάρκεια της Παρασκευής και το Σάββατο θα εξασθενήσει, όμως την Κυριακή τα φαινόμενα θα επιστρέψουν.</p>
      <figure>
        <iframe src="https://www.youtube.com/embed/pim4F2Nmobs" width="696" height="392" data-service="Youtube" scrolling="no"/>
      </figure>
      <h3>Καιρός: Νέα επιδείνωση με βροχές, καταιγίδες και χαλάζι</h3>
      <ul>
        <li>
          <p><b>Άσχημος</b> θα είναι και σήμερα ο <a href="https://neaselida.gr/tag/keros/">καιρός</a>, καθώς αναμένονται <a href="https://neaselida.gr/tag/vroches/">βροχές</a>, <a href="https://neaselida.gr/tag/kategides/">καταιγίδες</a>, αλλά και χαλάζι.</p>
          <p><b>Σύμφωνα</b> με την πρόβλεψη της <a href="https://neaselida.gr/tag/emy/">ΕΜΥ,</a> τα φαινόμενα θα είναι μάλιστα έντονα, κυρίως στη βόρεια και την δυτική Ελλάδα, αλλά από το μεσημέρι θα αρχίσουν να εξασθενούν. Η ΕΜΥ εξάλλου εξέδωσε και έκτακτο δελτίο επιδείνωσης του καιρού για σήμερα και αύριο, καθώς η κακοκαιρία θα πλήξει το μεγαλύτερο μέρος της χώρας.</p>
          <p><b>Παράλληλα, η θερμοκρασία</b> θα παρουσιάσει νέα μικρή πτώση, κυρίως στα βόρεια, όπου στη Μακεδονία δεν θα ξεπεράσει τους 18 βαθμούς η μέγιστη. Οι άνεμοι θα πνέουν από νότιες διευθύνσεις 4 με 6 μποφόρ και στο Ιόνιο το πρωί τοπικά τα 7 μποφόρ.</p>
          <h4>Η πρόγνωση του καιρού</h4>
          <h4>ΜΑΚΕΔΟΝΙΑ, ΘΡΑΚΗ</h4>
          <ul>
            <li>Καιρός: Νεφώσεις με βροχές. Σποραδικές καταιγίδες θα εκδηλωθούν στη Μακεδονία. Τα φαινόμενα θα είναι κατά τόπους έντονα στη Μακεδονία, από το μεσημέρι όμως στη δυτική Μακεδονία θα εξασθενήσουν.</li>
            <li>Άνεμοι: Ανατολικοί νοτιοανατολικοί 4 με 5 και στα θαλάσσια 6 μποφόρ.</li>
            <li>Θερμοκρασία: Από 10 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</li>
          </ul>
          <h4>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</h4>
          <ul>
            <li>Καιρός: Νεφώσεις με βροχές και καταιγίδες κατά τόπους ισχυρές. Εξασθένηση των φαινομένων από τα βορειοδυτικά μετά το μεσημέρι.</li>
            <li>Άνεμοι: Νοτιοανατολικοί 5 με 6 και το πρωί στο Ιόνιο 7 μποφόρ που γρήγορα θα στραφούν σε νότιους νοτιοδυτικούς και θα εξασθενήσουν.</li>
            <li>Θερμοκρασία: Από 14 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</li>
          </ul>
          <h4>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</h4>
          <ul>
            <li>Καιρός: Νεφώσεις με βροχές και σποραδικές καταιγίδες.</li>
            <li>Άνεμοι: Νοτιοανατολικοί 4 με 6 μποφόρ.</li>
            <li>Θερμοκρασία: Από 12 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</li>
          </ul>
          <h4>ΚΥΚΛΑΔΕΣ, ΚΡΗΤΗ</h4>
          <ul>
            <li>Καιρός: Nεφώσεις παροδικά αυξημένες με πιθανότητα μεμονωμένων καταιγίδων από το μεσημέρι.</li>
            <li>Άνεμοι: Νοτιοανατολικοί 4 με 5 μποφόρ.</li>
            <li>Θερμοκρασία: Από 16 έως 22 βαθμούς Κελσίου.</li>
          </ul>
          <h4>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</h4>
          <ul>
            <li>Καιρός: Αραιές νεφώσεις που βαθμιαία στα βόρεια θα πυκνώσουν και από αργά το απόγευμα θα σημειωθούν τοπικές βροχές.</li>
            <li>Άνεμοι: Νοτιοανατολικοί 4 με 6 μποφόρ.</li>
            <li>Θερμοκρασία: Από 16 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</li>
          </ul>
          <h4>ΑΤΤΙΚΗ</h4>
          <ul>
            <li>Καιρός: Νεφώσεις παροδικά αυξημένες με τοπικές βροχές και σποραδικές καταιγίδες.</li>
            <li>Άνεμοι: Νότιοι νοτιοανατολικοί 4 με 5 μποφόρ.</li>
            <li>Θερμοκρασία: Από 14 έως 20 βαθμούς Κελσίου.</li>
          </ul>
          <h4>ΘΕΣΣΑΛΟΝΙΚΗ</h4>
          <ul>
            <li>Καιρός: Νεφώσεις με τοπικές βροχές και σποραδικές καταιγίδες πρόσκαιρα ισχυρές, με εξασθένηση από το βράδυ.</li>
            <li>Άνεμοι: Νοτιοανατολικοί 4 με 6 μποφόρ με βαθμιαία εξασθένηση από το απόγευμα.</li>
            <li>Θερμοκρασία: Από 10 έως 18 βαθμούς Κελσίου.</li>
          </ul>
        </li>
      </ul>
      <related>
        <a href="https://neaselida.gr/ellada/kakokairia-odigoi-kindyneysan-na-pnigoyn-sti-chalkidiki-video/"/>
      </related>
    </article>
  </body>
</html>