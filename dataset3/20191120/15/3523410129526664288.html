<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640980/%D8%AA%D9%88%D9%84%DB%8C%D8%AF-%D9%88-%D8%B5%D8%A7%D8%AF%D8%B1%D8%A7%D8%AA-%D9%86%D9%81%D8%AA-%D8%B9%D8%B1%D8%A7%D9%82-%D8%AE%D9%84%D9%84%E2%80%8C%D9%86%D8%A7%D9%BE%D8%B0%DB%8C%D8%B1-%D9%85%D8%A7%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:04:00+00:00"/>
    <meta property="og:title" content="تولید و صادرات نفت عراق خلل‌ناپذیر ماند"/>
    <meta property="og:description" content="تولید و صادرات نفت عراق با وجود اعتراضات در این کشور با ظرفیت کامل ادامه یافته است."/>
  </head>
  <body>
    <article>
      <h1>
        <a href="https://www.bultannews.com/fa/news/640980/%D8%AA%D9%88%D9%84%DB%8C%D8%AF-%D9%88-%D8%B5%D8%A7%D8%AF%D8%B1%D8%A7%D8%AA-%D9%86%D9%81%D8%AA-%D8%B9%D8%B1%D8%A7%D9%82-%D8%AE%D9%84%D9%84%E2%80%8C%D9%86%D8%A7%D9%BE%D8%B0%DB%8C%D8%B1-%D9%85%D8%A7%D9%86%D8%AF">تولید و صادرات نفت عراق خلل‌ناپذیر ماند</a>
      </h1>
      <h2>تولید و صادرات نفت عراق با وجود اعتراضات در این کشور با ظرفیت کامل ادامه یافته است.</h2>
      <address><time datetime="2019-11-20T15:04:00+00:00">20 Nov 2019, 15:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>صادرات نفت خام</b> از پایانه جنوبی <b>عراق</b> در خلیج فارس از ابتدای ماه میلادی جاری تاکنون ۳.۶ میلیون بشکه در روز بوده که بالاتر از ۳.۴۵ میلیون بشکه در روز در اکتبر است که دو روز هوای نامساعد داشت.</p>
      <p>منابع دولتی و مقامات شرکتهای نفتی فعال در عراق اظهار کرده اند که تولید نفت از اختلال کوتاهی که اوایل ماه میلادی جاری در نتیجه مسدود شدن راه‌ها و توقف فعالیت <b>میدان نفتی</b> قیاره به ظرفیت ۳۰ هزار بشکه در روز به وجود آمد، بهبود یافته است.</p>
      <p>وزارت نفت عراق اوایل هفته جاری اعلام کرد تولید نفت این کشور در ماه گذشته ۴.۵۸ میلیون بشکه در روز بوده است.</p>
      <p>یک منبع آگاه که مایل نبود نامش فاش شود، به پلاتس گفت: هیچ آسیبی به تولید نفت وارد نشده است.</p>
      <p>عراق که دومین تولیدکننده بزرگ عضو اوپک است، از اکتبر با اعتراضات مردمی که خواستار توسعه اقتصادی بیشتر و شغل هستند به خصوص در استان نفت خیز بصره روبرو شده است.</p>
      <p>شرکت اکسون موبیل که در میدان کرنای غربی ۱ فعالیت دارد، بخشی از کارکنانش را موقتا از عراق خارج کرد. شرکتهای BP، انی و لوک اویل هم از دیگر شرکتهای خارجی هستند که در عراق فعالیت می‌کنند. شل که برای یک برنامه گازی در بصره است، به پلاتس گفت: در حال حاضر هیچ نشانه‌ای از مختل شدن فعالیتش وجود ندارد.</p>
      <p>بر اساس گزارش پلاتس، عادل عبدالمهدی، نخست وزیر عراق به منظور فرونشاندن اعتراضات آمادگی خود را برای کناره گیری اعلام کرد اما هیچ توافقی روی تاریخ انتخابات صورت نگرفته است.</p>
      <p>انتهای پیام/</p>
    </article>
  </body>
</html>