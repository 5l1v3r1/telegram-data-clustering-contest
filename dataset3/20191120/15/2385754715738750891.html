<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598309/sto-keli-38xronos-gia-diarriksi-kai-klopi-yperagoras-stin-pafo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T15:20:00+00:00"/>
    <meta property="og:title" content="Στο κελί 38χρονος για διάρρηξη και κλοπή υπεραγοράς στην Πάφο"/>
    <meta property="og:description" content="Διάταγμα κράτησης μίας ημέρας εξέδωσε το Επαρχιακό Δικαστήριο Πάφου εναντίον 38χρονου για υπόθεση διάρρηξης και κλοπής υπεραγοράς στη Γιόλου, ενώ για την..."/>
  </head>
  <body>
    <article>
      <h1>Στο κελί 38χρονος για διάρρηξη και κλοπή υπεραγοράς στην Πάφο</h1>
      <address><time datetime="2019-11-20T15:20:00+00:00">20 Nov 2019, 15:20</time> by <a rel="author">SigmaLive</a></address>
      <p>Διάταγμα κράτησης μίας ημέρας εξέδωσε το Επαρχιακό Δικαστήριο Πάφου εναντίον 38χρονου για υπόθεση διάρρηξης και κλοπής υπεραγοράς στη Γιόλου, ενώ για την υπόθεση η Αστυνομία καταζητεί και δεύτερο πρόσωπο.</p>
      <p>Σύμφωνα με την Αστυνομία, καταγγέλθηκε από ιδιοκτήτρια υπεραγοράς στον αστυνομικό σταθμό Στρουμπιού, ότι άγνωστοι διέρρηξαν την υπεραγορά της που διατηρεί στη Γιόλου στις 16.11.2019 .</p>
      <p>Μέλη του αστυνομικού σταθμού Στρουμπιού μετέβησαν στη σκηνή και από επιτόπιες εξετάσεις που διενήργησαν διαπίστωσαν ίχνη παραβίασης ενώ από την υπεραγορά κλάπηκαν προϊόντα άγνωστης αξίας.</p>
      <p>Στην σκηνή έγινε δακτυλοσκοπικός έλεγχος. Χτες, η Αστυνομία εξέδωσε ένταλμα σύλληψης και προχώρησε στη σύλληψη ενός προσώπου από τη Γεωργία ηλικίας 38 ετών.</p>
      <p>Ανακρινόμενος ο 38χρονος έδωσε κάποιους ισχυρισμούς που διερευνώνται.</p>
      <p>Ακολούθως στο πλαίσιο της διερεύνησης της υπόθεσης προέκυψε μαρτυρία εναντίον δεύτερου προσώπου.</p>
      <p>Οι εξετάσεις συνεχίζονται.</p>
    </article>
  </body>
</html>