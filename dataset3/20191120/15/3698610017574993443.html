<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/pyatov-stav-naykraschim-golkiperom-kvalifikaciyi-yevro-2020-za-versiyeyu-instat-330315_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T15:03:00+00:00"/>
    <meta property="og:title" content="Пятов став найкращим голкіпером кваліфікації Євро-2020 за версією InStat"/>
    <meta property="og:description" content="Український воротар провів вдалий відбір з національною командою."/>
  </head>
  <body>
    <article>
      <h1>Пятов став найкращим голкіпером кваліфікації Євро-2020 за версією InStat</h1>
      <h2>Український воротар провів вдалий відбір з національною командою.</h2>
      <address>
        <time datetime="2019-11-20T15:03:00+00:00">20 Nov 2019, 15:03</time>
      </address>
      <p>Голкіпер збірної України з футболу <b><a href="https://dt.ua/SPORT/pyatov-vstanoviv-rekord-za-kilkistyu-matchiv-za-zbirnu-ukrayini-sered-vorotariv-329968_.html">Андрій Пятов</a></b> став найкращим на своїй позиції у відборі на Євро-2020 за даними InStat серед зігравших більше половини матчів.</p>
      <p>Пятов зіграв всі вісім матчів, з яких п'ять на нуль, а також пропустив чотири м'ячі. За індексом InStat отримав 312 балів.</p>
      <p>Більше тільки у Давида Де Хеа з Іспанії – 319 балів, але іспанець провів всього три матчі у відборі.</p>
      <p>На другому місці серед зіграли більше половини зустрічей – німець Мануель Нойєр. 33-річний воротар отримав 312 балів за сім матчів, п'ять з яких зіграні на нуль, а також пропустив 6 м'ячів.</p>
      <p>Третя сходинка у Джордана Пікфорда з Англії. Воротар отримав 301 бал, зіграв сім матчів, чотири на нуль і пропустив шість голів.</p>
      <p>Нагадаємо, збірна України без поразок пройшла свою відбіркову групу на Євро-2020, обійшовши команди Португалії, Сербії, Литви та Люксембургу. Чемпіонат Європи пройде з 12 червня по 12 липня наступного року.</p>
      <p>Раніше повідомлялося про те, що <b><a href="https://dt.ua/SPORT/niderlandi-stali-pershim-supernikom-ukrayini-v-grupi-yevro-2020-330274_.html">Нідерланди стали першим суперником України в групі Євро-2020</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>