<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/caz-strigator-la-cer-in-franta-o-tanara-insarcinata-in-sase-luni-a-murit-sfasiata-de-caini-intr-o-padure_3059703.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T15:47:18+00:00"/>
    <meta property="og:title" content="CAZ STRIGĂTOR LA CER în Franţa. O tânără, însărcinată în șase luni, a murit sfâșiată de câini, într-o pădure"/>
    <meta property="og:description" content="O tânără de 29 de ani, însărcinată în șase luni, a murit sfâșiată de câini, într-o pădure din nord-estul Parisului. Femeia a fost atacată în timp ce își plimba propriii patrupezi.Victima a fost găsită moartă sâmbătă seara, cu mușcături pe mâini, picioare,"/>
  </head>
  <body>
    <article>
      <h1>CAZ STRIGĂTOR LA CER în Franţa. O tânără, însărcinată în șase luni, a murit sfâșiată de câini, într-o pădure</h1>
      <address><time datetime="2019-11-20T15:47:18+00:00">20 Nov 2019, 15:47</time> by <a rel="author">PUBLIKA.MD</a></address>
      <p>
        <b>O tânără de 29 de ani, însărcinată în șase luni, a murit sfâșiată de câini, într-o pădure din nord-estul Parisului. Femeia a fost atacată în timp ce</b>
        <b> își plimba propriii patrupezi.</b>
      </p>
      <p>Victima a fost găsită moartă sâmbătă seara, cu mușcături pe mâini, picioare, torace și cap.</p>
      <p>Potrivit BBC, anchetatorii încă încearcă să înțeleagă ce s-a întâmplat de fapt la momentul morții, peste 90 de câini fiind testați pentru a se stabili dacă au participat la atac și, daca da, cine sunt stăpânii, citează <a href="https://observator.tv/extern/tanara-mamica-insarcinata-sfasiata-caini-padure-franta-326490.html">observator.tv</a>.</p>
      <p>La un moment dat, în timpul plimbării, femeia și-a sunat speriată partenerul de viață, pentru a-i spune că se teme că o haită de câini care este pe punctul de o a ataca. Bărbatul a plecat imediat pe urmele ei, însă nu a mai putut evita nenorocirea.</p>
      <p>
        <b>Atunci când a găsit-o, femeia zăcea într-o baltă de sânge, după ce suferise o hemoragie masivă în urma mușcăturilor.</b>
      </p>
      <p>Poliția a fost anunțată imediat și s-a deplasat la fața locului, pentru a deschide o investigație.</p>
      <p>Din primele informații, <b>se pare că haita de câini era la vânătoare de căprioare, atunci când a atacat-o pe tânăra mămică.</b></p>
      <p>Cazul a fost intens mediatizat în Franța. Actrița Brigitte Bardot, cunoscută drept o iubitoare a animalelor, a cerut autorităților să suspende autorizațiile de vânătoare pentru acest sezon. Cu toate acestea, Asociația vânătorilor din Franța a insistat că nu există probe conform căror câinii de vânătoare ar fi fost implicați în moartea femeii.</p>
      <related>
        <h4>Pe aceeaşi temă</h4>
        <a href="https://www.publika.md/germania-avertizeaza-franta-cu-privire-la-subminarea-nato_3058824.html"/>
        <a href="https://www.publika.md/tricolorii-au-fost-invinsi-la-limita-de-echipa-nationala-de-fotbal-a-frantei_3059256.html"/>
        <a href="https://www.publika.md/imagini-dezolante-pe-o-strada-din-ceadar-lunga-mai-multi-caini-ar-fi-fost-otraviti-video-cu-impact-emotional-_3059340.html"/>
      </related>
    </article>
  </body>
</html>