<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/za-dobu-na-shodi-poraneno-6-ukrayinskyh-vijskovyh/"/>
    <meta property="og:site_name" content="VARTA1"/>
    <meta property="article:published_time" content="2019-11-20T15:02:28+00:00"/>
    <meta property="og:title" content="За добу на Сході поранено 6 українських військових"/>
    <meta property="og:description" content="За добу на Сході поранено 6 українських військових"/>
  </head>
  <body>
    <article>
      <h1>За добу на Сході поранено 6 українських військових</h1>
      <address>
        <time datetime="2019-11-20T15:02:28+00:00">20 Nov 2019, 15:02</time>
      </address>
      <p>Post Views: 180</p>
      <p>Впродовж поточної доби збройні формування Російської Федерації 3 рази порушили режим припинення вогню. Противник обстріляв позиції наших підрозділів з озброєння БМП, гранатометів різних систем та великокаліберних кулеметів. Про це повідомили на вечірньому брифінгу пресцентру Об’єднаних сил.</p>
      <p>Поранень внаслідок обстрілів зазнали 6 військовослужбовців зі складу Об’єднаних сил.</p>
      <p>Так, 2 обстріли позицій українських захисників російські окупаційні війська здійснили у районі відповідальності оперативно-тактичного угруповання “Схід”:<br/>— неподалік Березового — з гармат БМП-1 та великокаліберних кулеметів;<br/>— біля Талаківки — з озброєння БМП-1, ручних протитанкових гранатометів та великокаліберних кулеметів.</p>
      <p>У районі відповідальності оперативно-тактичного угруповання “Північ” противник з автоматичних гранатометів та великокаліберних кулеметів вів вогонь по позиціях Об’єднаних сил неподалік Гладосового.</p>
      <p>Зазначимо, що в той час, як Україна всіма можливими дипломатичними шляхами намагається досягнути миру, російські окупанти цинічно порушують будь-які домовленості. Так, українська сторона, на одній з ділянок, сьогодні двічі запитувала “Тишу” для надання допомоги пораненим.</p>
      <p>Збройні формування Російської Федерації давали на це згоду, але підступно продовжували вести вогонь з автоматичних гранатометів.</p>
      <p>На ділянці розведення № 1 (Станиця Луганська) сьогодні розпочався пішохідний рух через відновлений міст.</p>
      <p>Ділянку, під час робочої поїздки, відвідав Президент України Володимир Зеленський. Тривають заходи на ділянці розведення № 2 у районі населеного пункту Золоте-4, Луганської області, щодо демонтажу заявлених фортифікаційних споруд. Сьогодні демонтовано 1 бліндаж. Окрім того, виявлено та знешкоджено 7 вибухонебезпечних предметів.</p>
      <p>На ділянці розведення № 3, у районі населених пунктів Богданівка і Петрівське, Донецької області, за графіком завершено процес очищення територій від вибухонебезпечних предметів. Загалом, за час робіт, співробітниками ДСНС України обстежено 30 гектарів території та вилучено 158 ВНП.</p>
      <p>З 12.00 год., 21 листопада, на цій ділянці розпочнуться заходи з демонтажу фортифікаційних споруд та інших об’єктів військового призначення.</p>
      <p>Підсумки за минулу добу, 19 листопада, збройні формування Російської Федерації та її найманці 11 разів порушили режим припинення вогню.</p>
      <p>Противник обстріляв позиції підрозділів Об’єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно.</p>
      <p>Факти ворожого вогню було зафіксовано неподалік населених пунктів Водяне, Старогнатівка, Південне, Залізне, Кіндрашівська Нова, Кримське, Березове та Луганське.<br/>Минулої доби, втрат, внаслідок обстрілів, серед особового складу Об’єднаних сил не було.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>