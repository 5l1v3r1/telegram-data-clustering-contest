<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158941_1.html"/>
    <meta property="og:site_name" content="Novsport"/>
    <meta property="article:published_time" content="2019-11-20T15:32:00+00:00"/>
    <meta property="og:title" content="СКАНДАЛНО: Гарет Бейл вбеси Реал"/>
    <meta property="og:description" content="&quot;Уелс, голф и Мадрид – в този ред&quot;, пише на знаме, развято от звездата след класирането за Евро 2020"/>
  </head>
  <body>
    <article>
      <h1>СКАНДАЛНО: Гарет Бейл вбеси Реал</h1>
      <address><time datetime="2019-11-20T15:32:00+00:00">20 Nov 2019, 15:32</time> by <a rel="author">Велизар Антов</a></address>
      <p>Гарет Бейл си навлече гнева на своите шефове в клубния си "Реал" Мадрид, както и на милиони фенове на "белите" след мача на Уелс и Унгария. <br/><br/>Футболистите от Острова постигнаха победа с 2:0, която ги класира за важните мачове на европейското първенство през 2020 г. <br/><br/>Логично след последния съдийски сигнал празненствата на Бейл и компания бяха шумни. <br/><br/>Привържениците обаче забелязаха едно знаме, което капитанът на Уелс и футболист на "Кралския клуб" развя.<br/><br/>"Уелс. Голф, Мадрид. В този ред" - това беше написано на флага, който висеше на трибуните. Самият Бейл се забавляваше, докато позираше зад него.</p>
      <figure>
        <img src="http://www.novsport.com/content/2112027599.jpg"/>
      </figure>
      <p>В последно време футболистът често е упрекван, че играе за националния си тим, а в клубния си е постоянно контузен. От началото на сезона той е изиграл едва 7 мача за "Реал" и е пропуснал 9. На фона на това Бейл е участвал във всяка една среща на националния тим на Уелс за 2019 г.<br/><br/>Той понася и огромни критики заради любовта си към голфа. Няколко пъти нападателят позира от игрището с клъба си, докато всички мислеха, че се възстановява от травма.</p>
    </article>
  </body>
</html>