<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/20/joker-la-warner-bros-sta-sviluppando-il-sequel-del-film/"/>
    <meta property="og:site_name" content="Lega Nerd"/>
    <meta property="article:published_time" content="2019-11-20T15:38:34+00:00"/>
    <meta property="og:title" content="Joker: la Warner Bros. sta sviluppando il sequel del film"/>
    <meta property="og:description" content="Il film realizzato da Todd Phillips ha conquistato pubblico e critica. La Warner Bros. avrebbe quindi intenzione di proporne un seguito."/>
  </head>
  <body>
    <article>
      <h1>Joker: la Warner Bros. sta sviluppando il sequel del film</h1>
      <address><time datetime="2019-11-20T15:38:34+00:00">20 Nov 2019, 15:38</time> by <a rel="author" href="https://leganerd.com/author/newsbot27/" target="_blank">newsbot27</a></address>
      <p>
        <i>Il film realizzato da Todd Phillips ha conquistato pubblico e critica. La Warner Bros. avrebbe quindi intenzione di proporne un seguito.</i>
      </p>
      <p>La notizia ha del clamoroso, ed a rivelarla è stato il The Hollywood Reporter. Secondo l’autorevole sito americano la Warner Bros. starebbe sviluppando il sequel di <b>Joker</b>, il film con <b>Joaquin Phoenix</b> che ha da poco superato il miliardo d’incassi.</p>
      <p>Secondo quanto riportato dal sito alla regia dovrebbe essere riconfermato Todd Phillips, mentre la sceneggiatura sarà ancora una volta scritta da Scott Silver, ed il protagonista, ovviamente, sarà ancora una volta Joaquin Phoenix.</p>
      <aside>Il film dedicato al personaggio della DC Comics ha ormai conquistato il mondo.</aside>
      <p>Dopo aver ottenuto il <a href="https://leganerd.com/2019/09/08/venezia-2019-joker-leone-doro-tutti-i-vincitori/">Leone d’Oro</a> al Festival di Venezia, l’uscita nelle sale ha portato grandi incassi, ed un risultato che in pochi avrebbero immaginato. <b>Joker</b> è diventato il<a href="https://leganerd.com/2019/10/30/joker-e-il-film-vietato-ai-minori-con-piu-incassi-di-sempre/"> film vietato ai minori</a> con più incassi di sempre nella storia del cinema.</p>
      <p>Il lungometraggio che deteneva questo risultato era ilDeadpool di Ryan Reynolds che aveva ottenuto 792 milioni di dollari nel mondo. Ma Joker ha superato anche il miliardo d’incassi, ed è diventato il film capace di generare più profitti per una casa di produzione.</p>
      <p> </p>
      <ul>
        <li><a href="https://comicbook.com/dc/2019/11/20/joker-sequel-dc-todd-phillips/">Joker Sequel in the Works at Warner Bros.</a> (Comicbook.com)</li>
      </ul>
    </article>
  </body>
</html>