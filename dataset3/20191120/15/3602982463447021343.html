<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/officieel-nieuwe-technisch-directeur-feyenoord-is-deen-frank-arnesen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T15:03:22+00:00"/>
    <meta property="og:title" content="Officieel! Nieuwe technisch directeur van Feyenoord is een Deen: Frank Arnesen"/>
    <meta property="og:description" content="Frank Arnesen treedt medio januari in dienst als nieuwe technisch directeur van Feyenoord. Dat maakte Feyenoord woensdagmiddag officieel bekend.  Arnesen neemt de functie over van Sjaak Troost, die na het vertrek van Martin van Geel tijdelijk werd aangesteld als technisch directeur. Troost werd in mei op interim-basis benoemd tot eind januari 2020. ‘Moment voelt gewoon…"/>
  </head>
  <body>
    <article>
      <h1>Officieel! Nieuwe technisch directeur van Feyenoord is een Deen: Frank Arnesen</h1>
      <address><time datetime="2019-11-20T15:03:22+00:00">20 Nov 2019, 15:03</time> by <a rel="author">https://www.facebook.com/SjorsTanis1</a></address>
      <p>
        <b>Frank Arnesen treedt medio januari in dienst als nieuwe technisch directeur van Feyenoord. Dat maakte Feyenoord woensdagmiddag officieel bekend. </b>
      </p>
      <p>Arnesen neemt de functie over van Sjaak Troost, die na het vertrek van Martin van Geel tijdelijk werd aangesteld als technisch directeur. Troost werd in mei op interim-basis benoemd tot eind januari 2020.<br/><br/><b>'Moment voelt gewoon goed'</b><br/>,,Feyenoord is natuurlijk een prachtige club, maar niet alleen daarom kijk ik er naar uit in Rotterdam aan de slag te gaan", laat Arnesen weten. ,,Het moment voelt gewoon goed. De basis en een flink aantal randvoorwaarden voor het bedrijven van topsport zijn de laatste jaren op orde gebracht. Bovendien proef je bij iedereen die je spreekt dat de mensen veranderingsgezind zijn, in die zin dat ze open staan voor nieuwe ideeën en impulsen. Dat is een klimaat waarin ik graag werk en succesvol denk te kunnen zijn."<br/><br/><b>Van Spurs naar Chelsea</b><br/>Arnesen werkte in Nederland jarenlang bij PSV als technisch manager, waarna hij in 2004 de overstap maakte naar Tottenham Hotspur. Al na een jaar maakte de oud-speler van Ajax en PSV een overstap binnen Londen, waarna hij tot 2010 in dienst was bij Chelsea.<br/><br/><b>RVC van PSV</b><br/>In 2017 trad Arnesen toe tot de RVC van PSV, die hij begin 2019 verliet voor een avontuur bij de Belgische topclub Anderlecht. Daar werd Arnesen echter al binnen een jaar ontslagen, maar de Deen heeft met Feyenoord nu razendsnel weer een nieuwe club gevonden.<br/><br/><b>Loopbaan als speler</b><br/>Arnesen speelde als aanvallende middenvelder in Nederland voor Ajax (1975-1981) en PSV (1985-1988). Als technisch manager was hij na zijn actieve loopbaan, naast PSV, ook werkzaam bij onder meer dus Chelsea én Hamburger SV. Hij fungeerde tussen 2017 en 2018 ook als commissaris technische zaken bij PSV. ,,1 blik op het CV van Frank zegt genoeg. Hij is iemand met jarenlange ervaring bij grote clubs in Europa en op verschillende posities binnen het voetbalbedrijf", licht president-commissaris Toon van Bodegom van Feyenoord toe. ,,Hij heeft aandacht en oog voor de jeugd en neemt een enorm netwerk met zich mee. Frank Arnesen heeft alle kennis en kunde om verder te bouwen aan een toekomstbestendig technisch beleid bij Feyenoord."</p>
    </article>
  </body>
</html>