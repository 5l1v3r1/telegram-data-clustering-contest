<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381909/fatih-terimi-sevindiren-haber"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T15:40:00+00:00"/>
    <meta property="og:title" content="Fatih Terim'i sevindiren haber"/>
    <meta property="og:description" content="Galatasaray, Medipol Başakşehir ile oynayacağı maçın hazırlıklarına yaptığı antrenmanla devam ederken Fatih Terim'in yüzünü güldüren bir gelişme yaşandı."/>
  </head>
  <body>
    <article>
      <h1>Fatih Terim'i sevindiren haber</h1>
      <h2>Galatasaray, Medipol Başakşehir ile oynayacağı maçın hazırlıklarına yaptığı antrenmanla devam ederken Fatih Terim'in yüzünü güldüren bir gelişme yaşandı.</h2>
      <address>
        <time datetime="2019-11-20T15:40:00+00:00">20 Nov 2019, 15:40</time>
      </address>
      <p>Galatasaray Florya Metin Oktay Tesisleri'nde, Teknik Direktör Fatih Terim gözetiminde yapılan antrenmanla Medipol Başakşehir ile oynayacağı maçın hazırlıklarını sürdürdü.Isınma hareketlerinin ardından gruplar halinde beşe iki dar alan pas oyunu oynayan sarı kırmızılılar antrenmanın ana bölümünde ilk olarak orta ve sonuçlandırma, ardından kaleye yönelik şut çalışması yaptı. A</p>
      <p>
        <b>Mario Lemina takımla birlikte çalıştı</b>
      </p>
      <p>Sağ diz iç yan bağındaki zorlanma nedeniyle dünkü antrenmanı tedaviyle geçiren Mario Lemina, antrenmanın tamamında takımla birlikte çalıştı.<br/>Sakatlıkları devam eden Fernando Muslera ve Ryan Babel günü tedaviyle geçirdi. Şener Özbayraklı tedavisinin ardından sahada düz koşulara başlarken, Florin Andone ise takımdan ayrı salonda özel bir çalışma yaptı.</p>
      <p>Cezayir Milli Takımı’ndan dönen Sofiane Feghouli, günü takımdan ayrı yenilenme çalışması yaparak geçirdi.</p>
      <p>Galatasaray, Medipol Başakşehir karşılaşmasının hazırlıklarını yarın akşam saat 17.30’da yapacağı antrenmanın ardından tamamlayarak Florya Metin Oktay Tesisleri’nde kampa girecek.</p>
    </article>
  </body>
</html>