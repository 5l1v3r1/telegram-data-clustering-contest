<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tum-vucut-mr-check-up-hayatta-215708h.htm"/>
    <meta property="og:site_name" content="OLAY"/>
    <meta property="article:published_time" content="2019-11-20T15:22:36+00:00"/>
    <meta property="og:title" content="'Tüm vücut MR Check-Up Hayat'ta'"/>
    <meta property="og:description" content="Bursa Özel Hayat Hastanesi Başhekimi ve Radyoloji Uzmanı Dr.Fatih Özkul'dan yeni Check-Up programı hakkında ayrıntılı bilgi verdi."/>
  </head>
  <body>
    <article>
      <h1>'Tüm vücut MR Check-Up Hayat'ta'</h1>
      <h2>Bursa Özel Hayat Hastanesi Başhekimi ve Radyoloji Uzmanı Dr.Fatih Özkul'dan yeni Check-Up programı hakkında ayrıntılı bilgi verdi.</h2>
      <address>
        <time datetime="2019-11-20T15:22:36+00:00">20 Nov 2019, 15:22</time>
      </address>
      <p>
        <b>"Baştan ayağa Check-Up yaptırayım vücudumun hangi bölgesinde nasıl bir rahatsızlık varsa çıksın" diye düşünenlere yönelik yapılan bu Check-Up programı ile vücudunuzdaki en küçük ayrıntıyı bile derinlemesine inceleyip ( Kalp, Akciğer ve Damar Hastalıkları hariç ) tüm organlarınız ve kas, iskelet ve sinir sisteminizle ilgili kapsamlı ve detaylı raporu veriyor.</b>
      </p>
      <figure>
        <img src="https://www.olay.com.tr/d/other/hayat-002.jpg"/>
      </figure>
      <p>
        <b>Bursa Özel Hayat Hastanesi Başhekimi ve Radyoloji Uzmanı Dr.Fatih Özkul bu yeni uygulama hakkında ayrıntılı bilgi verdi.</b>
      </p>
      <p>
        <b>Sayın Fatih Özkul,"Tüm Vücut Mr" nedir? </b>
      </p>
      <figure>
        <img src="https://www.olay.com.tr/d/other/h1-004.jpg"/>
      </figure>
      <p>Tüm Vücut Manyetik Rezonans Görüntüleme, vücut görüntülerini oluşturmak için radyo dalgalarını ve güçlü bir manyetik alanı kullanan beyinden boyuna, karın içi organlara ve diz kapağı altına dek tüm vücudun1 santimetrelik hassasiyetle taranabildiği, enfeksiyon kanser ya da kistik lezyonların saptanabildiği radyasyon içermeyen en güncel teknoloji tarama yöntemidir. Çok yönlü, güçlü ve hassas bir araç olan MR, vücudun çok düzlemli görüntülerini oluşturabilir. Bu görüntülerin tecrübeli radyologlar tarafından incelenmesi ve raporlanmasıyla doğru ve güvenilir sonuç alınır. </p>
      <p>
        <b>Tüm Vücut MR taraması nerelerde kullanılıyor?</b>
      </p>
      <p>Check-up tarama programlarında, erken teşhis amaçlı ve bir diğer yöntemimizde bilinen kanser ya da diğer hastalığı olan hasta vakalarında derecesini değerlendirmek için kullanıyoruz. Ama güncel ve yaygın olan check up tarama programlarında erken tanıyı yakalayabilmektir. </p>
      <p>
        <b>Tüm vücut MR nasıl çekilir ? </b>
      </p>
      <p>Vücudunuzu coil denilen manyetik örtülerle örttükten sonra MR masasına uzanıyorsunuz. İnceleme 20-25 dakika arası bir süre alıyor. Bu süre zarfında sakince hareketsiz yatmanız yeterli olacaktır. İşlem esnasında sağlık ekibi sizi devamlı gözlemliyor olacaktır. İşlem sırasında hiçbir ilaç ya da radyasyon almayacaksınız. </p>
      <p>
        <b>Ne gibi yan etkileri vardır? </b>
      </p>
      <p>Hiçbir yan etkisi yoktur. Sadece 20-25 dakika boyunca hareketsiz yatmanız yeterli olacaktır. </p>
      <figure>
        <img src="https://www.olay.com.tr/d/other/h2-003.jpg"/>
      </figure>
      <p> </p>
      <figure>
        <img src="https://www.olay.com.tr/d/other/h3-002.jpg"/>
      </figure>
      <p>
        <b>Radyasyon riski var mı?</b>
      </p>
      <p>Tüm vücut MR, PET BT ve tomografi farklı olarak radyasyon içermeyen bir tarama yöntemi olup sadece zararsız radyofrekans dalgaları kullanılır. </p>
      <p>
        <b>Diğer inceleme işlemlerine göre avantajları nelerdir?</b>
      </p>
      <p>Kaslar, beyin ve karın içi organlar gibi yumuşak doku yapılarının görüntülerini diğer görüntüleme yöntemlerinden daha net ve daha ayrıntılı olarak görebilmekteyiz. MR radyasyona maruz kalmayı gerektirmez. Difizyon MR dediğimiz teknikle enfeksiyon ve kitleleri hassasiyet ile ayırt edebilmekteyiz. </p>
      <figure>
        <img src="https://www.olay.com.tr/d/other/h4-001.jpg"/>
      </figure>
      <p>
        <b>Taramada her şeyi görebilir miyiz ?</b>
      </p>
      <p>1 cm'lik akciğer nodülleri görülmeyebilir ve kollar görüntüleme alanına net olarak alınamayabilir. Bir lezyon saptandığında tanımlanması için kontrast verilip ek çekim yapılması gerekebilir. Sadece MR ile uyumlu olmayan protezleri olan hastalar için uygun değildir. Kalp ve damarsal yapılarda tanı imkanımız daha kısıtlıdır. </p>
      <p>
        <b>Sayın Fatih Özkul, bu uygulamadan beklentimiz ne olmalıdır?</b>
      </p>
      <p>Tüm Vücut Manyetik Rezonans Görüntüleme bir tarama tetkiki olarak elimizdeki diğer checkup/tarama tetkiklerine özellikle kanser taramasında  önemli bir katkı sağlayarak erken teşhiste önemli rol oynamaktadır. Yöntemin bu özellikleri bilimsel yayınlarla da desteklenmektedir.2016 yılı Avrupa Radyoloji Bülteninde yayınlanan makaleye göre bilimsel olarak kanser taramasında erken teşhisin faydaları ve önemi gösterilmiştir.</p>
      <p>
        <b>"Tüm Vücut MR" kime yapılabilir?</b>
      </p>
      <p>Tüm vücut MR, 7 yaş ve üzeri MR cihazı içerisinde durabilecek tüm hastalara güvenli bir şekilde çekilebilir. Hastane bünyesinde Tiroid, Meme, Akciğer, Karaciğer biyopsileri radyoloji uzmanları tarafından görüntüleme eşliğinde yapılmaktadır. Ayrıca hastanemiz Radyoloji ünitesinde Tecrübeli 4 Radyolog kadrosuyla MR Tomografi, BT Anjiyografi, Dijital Röntgen, Dijital Mammografi ve 4 D Ultrason yapılmaktadır. </p>
      <figure>
        <img src="https://www.olay.com.tr/d/other/renkli-001.jpg"/>
      </figure>
      <p>Tüm vücut MR radyasyon içermeyen bir tarama yöntemi olup sadece zararsız radyofrekans dalgaları kullanılır.<br/>Hastane bünyesinde Tiroid, Meme, Akciğer, Karaciğer biyopsileri radyoloji uzmanları tarafından görüntüleme eşliğinde yapılıyor. Ayrıca Hayat Hastanesi Radyoloji ünitesinde tecrübeli 4 radyolog kadrosuyla MR Tomografi, BT Anjiyografi, Dijital Röntgen, Dijital Mammografi ve 4 D Ultrason yapılıyor.</p>
      <figure>
        <img src="https://www.olay.com.tr/d/other/renkli2.jpg"/>
      </figure>
      <p>
        <b>Uygulama Hayat Hastanesi'nde yapılabiliyor</b>
      </p>
      <p>Tüm vücut MR' sayesinde normal doku, iyi ya da kötü huylu tümör ayrımı yapılabilir. Hasta radyasyon almaz çünkü X ışınıyla görüntü elde edilmez. </p>
      <p>Hasta, tünel şeklinde bir manyetik alana, mıknatısa girer. Yüksek manyetik alan gücü, görüntüleme kalitesini artırır, görüntüleme zamanını da kısaltır. MR; kapalı, manyetik alanın homojen ve görüntü kalitesinin iyi olması için tercih edilir. Normal bir MR görüntüleme, her incelenen bölge için ayrı anten kullanılarak gerçekleşir." </p>
      <p><b>Hayat Hastanesi Başhekimi Radyoloji Uzmanı Dr. Fatih Özkul</b><br/> </p>
    </article>
  </body>
</html>