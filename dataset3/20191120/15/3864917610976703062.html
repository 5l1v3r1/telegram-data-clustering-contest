<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2822220-pompeo-zbiraetsa-u-vidstavku-time.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T15:21:00+00:00"/>
    <meta property="og:title" content="Помпео збирається у відставку - Time"/>
    <meta property="og:description" content="Держсекретар США Майк Помпео повідомив трьом впливовим представникам Республіканської партії, що планує залишити свою посаду, оскільки має намір узяти участь у виборах до Сенату від штату Канзас наступного року."/>
  </head>
  <body>
    <article>
      <h1>Помпео збирається у відставку - Time</h1>
      <h2>Держсекретар США Майк Помпео повідомив трьом впливовим представникам Республіканської партії, що планує залишити свою посаду, оскільки має намір узяти участь у виборах до Сенату від штату Канзас наступного року.</h2>
      <address>
        <time datetime="2019-11-20T15:21:00+00:00">20 Nov 2019, 15:21</time>
      </address>
      <p>Про це повідомляє <a href="https://time.com/5732232/mike-pompeo-kansas-senate-run-state-exit/">Time</a>.</p>
      <p>Помпео «планував залишатися на посаді держсекретаря до весни наступного року, проте останні події, зокрема слухання щодо імпічменту президента в Конгресі, шкодять його репутації і погіршують відносини з Трампом». Тож час відставки <a href="https://www.ukrinform.ua/tag-pompeo">Помпео</a> визначатиметься його здатністю знайти для цього найзручніший спосіб. Наразі невідомо, чи він обговорював це питання з президентом, хоча чутки про його наміри взяти участь у виборчій кампанії ходять давно.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2820713-pompeo-zadovolenij-robotou-jovanovic-i-tejlora-v-ukraini.html">Помпео задоволений роботою Йованович і Тейлора в Україні</a>
      </blockquote>
      <p>Помічники Помпео раніше заперечували, що він планував піти з адміністрації. Тепер вони відмовляються коментувати інформацію про відставку.</p>
    </article>
  </body>
</html>