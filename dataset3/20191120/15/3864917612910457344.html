<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822247-zelenskij-mav-lise-ogolositi-pro-rozsliduvanna-burisma-a-ne-provoditi-jogo-sondlend.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T15:50:00+00:00"/>
    <meta property="og:title" content="Зеленський мав лише оголосити про розслідування Burisma, а не проводити його - Сондленд"/>
    <meta property="og:description" content="Посол США при ЄС Гордон Сондленд заявив, що, на його розуміння, Білий дім хотів від Президента Володимира Зеленського насамперед публічної заяви про початок розслідування проти компанії Burisma, якого хотів Трамп, і це не означало вимог до України щодо проведення розслідування."/>
  </head>
  <body>
    <article>
      <h1>Зеленський мав лише оголосити про розслідування Burisma, а не проводити його - Сондленд</h1>
      <h2>Посол США при ЄС Гордон Сондленд заявив, що, на його розуміння, Білий дім хотів від Президента Володимира Зеленського насамперед публічної заяви про початок розслідування проти компанії Burisma, якого хотів Трамп, і це не означало вимог до України щодо проведення розслідування.</h2>
      <address>
        <time datetime="2019-11-20T15:50:00+00:00">20 Nov 2019, 15:50</time>
      </address>
      <p>Про це американський високопоставлений дипломат заявив у середу, під час публічних слухань у Палаті представників, повідомляє власний кореспондент Укрінформу.</p>
      <p>"Він (Президент Зеленський – ред.) мав оголосити про розслідування. Він насправді не повинен був його проводити, як я це зрозумів", - зауважив Сондленд.</p>
      <p>За його словами, він дійшов такого висновку після розмови з адвокатом глави Білого дому Руді Джуліані, який докладав зусиль щодо тиску на Україну у зв'язку з цим розслідуванням.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822218-sondlend-pidtverdiv-u-kongresi-princip-quid-pro-quo-sodo-ukraini-buv.html">Сондленд підтвердив у Конгресі: Принцип "quid pro quo" щодо України був</a>
      </blockquote>
      <p>Водночас, посол США при ЄС підкреслив, що не пов'язував слідство проти компанії Burisma з можливим переслідуванням Джо Байдена як головного конкурента Дональда Трампа на президентських виборах в<a href="https://www.ukrinform.ua/tag-ssa"> США.</a></p>
      <p>Як повідомляв Укрінформ, на публічних слуханнях у Палаті представників в контексті розслідування щодо імпічменту президента Сполучених Штатів у середу посол Сондленд підтвердив свою телефонну розмову з ресторану в Києві з Дональдом Трампом 26 липня, під час якої підтвердив готовність української сторони проводити розслідування, якого прагнув президент США.</p>
    </article>
  </body>
</html>