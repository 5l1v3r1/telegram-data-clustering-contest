<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215880/Openbaar-Ministerie-geen-celstraf-meer-voor-juweliersechtpaar-Oosterhof"/>
    <meta property="og:site_name" content="RTV Noord"/>
    <meta property="article:published_time" content="2019-11-20T15:45:00+00:00"/>
    <meta property="og:title" content="Openbaar Ministerie: geen celstraf meer voor juweliersechtpaar Oosterhof"/>
    <meta property="og:description" content="Het Openbaar Ministerie (OM) heeft in hoger beroep 240 uur werkstraf geÃ«ist tegen het juweliersechtpaar Oosterhof. Het echtpaar was eind vorig jaar nog veroordeeld tot acht maanden celstraf plus een werkstraf van 240 uur."/>
  </head>
  <body>
    <article>
      <h1>Openbaar Ministerie: geen celstraf meer voor juweliersechtpaar Oosterhof</h1>
      <address>
        <time datetime="2019-11-20T15:45:00+00:00">20 Nov 2019, 15:45</time>
      </address>
      <p>Voormalig juwelier Henk Oosterhof en zijn vrouw werden toen door de rechter schuldig bevonden aan faillissementsfraude.</p>
      <h3>Psychisch doorheen</h3>
      <p>Dat het OM woensdag afzag van het eisen van een celstraf, heeft te maken de psychische situatie van Henk Oosterhof. Oosterhof zit er volgens de officier van justitie, als gevolg van het faillissement van zijn zaak en een overval waar het echtpaar ook nog eens mee te maken kreeg, psychisch helemaal doorheen.</p>
      <blockquote>Oosterhof zit er door het faillissement en een overval, helemaal doorheen<cite>Officier van justitie</cite></blockquote>
      <p>Volgens het OM heeft Oosterhof zelfs te kampen met klachten die lijken op symptomen van een posttraumatische stressstoornis (PTSS). Om die reden hield de officier het bij het eisen van een werkstraf.</p>
      <h3>Failliet in 2015</h3>
      <p>Oosterhof, die twee juwelierszaken had in Veendam en Stadskanaal, ging in 2015 failliet. Hij en zijn vrouw verdwenen via Duitsland naar Spanje en zaten daar enige tijd ondergedoken.</p>
      <p>In juli 2017 keerde het echtpaar Oosterhof terug naar Nederland. Daar werden ze twee maanden gegijzeld door de rechtbank, omdat ze niet wilden meewerken aan de afwikkeling van het faillissement.</p>
      <h3>Miljoen schuld</h3>
      <p>Het echtpaar, dat uiteindelijk spijt betuigde, liet een schuld na van ruim een miljoen euro.</p>
      <p>De uitspraak is op 4 december.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215853/Juweliersechtpaar-Oosterhof-opnieuw-voor-de-rechter"/>
      </related>
    </article>
  </body>
</html>