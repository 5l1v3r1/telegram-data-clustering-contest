<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/ronaldo-georgina-rodriguez-sposati-nozze-segrete-marocco/657917/"/>
    <meta property="og:site_name" content="DiLei"/>
    <meta property="article:published_time" content="2019-11-20T15:21:26+00:00"/>
    <meta property="og:title" content="Ronaldo e Georgina Rodriguez si sono sposati: nozze segrete in Marocco"/>
    <meta property="og:description" content="Ronaldo e Georgina Rodriguez si sono sposati: secondo alcune indiscrezioni la coppia si sarebbe giurata amore in segreto in Marocco."/>
  </head>
  <body>
    <article>
      <h1>Ronaldo e Georgina Rodriguez si sono sposati: nozze segrete in Marocco</h1>
      <h2>Ronaldo e Georgina Rodriguez secondo alcune indiscrezioni si sarebbero sposati in segreto</h2>
      <address>
        <time datetime="2019-11-20T15:21:26+00:00">20 Nov 2019, 15:21</time>
      </address>
      <p><b>Ronaldo e Georgina Rodriguez</b> si sono sposati. Secondo alcune indiscrezioni diffuse da <i>Novella 2000,</i> le nozze sarebbero state celebrate <b>in Marocco</b> in gran segreto. La modella e il calciatore si sarebbero <b>giurati amore eterno</b> durante una <b>cerimonia blindata</b> e molto ristretta, sfuggendo così all’attenzione dei media.</p>
      <p>A confermare l’indiscrezione ci sarebbero<b> numerosi indizi</b>. Prima di tutto l’errore di <a href="https://dilei.it/vip/foto/cristiano-ronaldo-georgina-rodriguez-amore-figli/546157/">Georgina</a> che, durante un evento pubblico, si sarebbe riferita a Ronaldo chiamandolo “mio marito”. Non solo, <b>un amico di CR7</b> ha riferito che lo sportivo qualche settimana fa sarebbe volato a Madeira per chiedere ai suoi legali di <b>modificare il testamento</b>, inserendo anche Georgina fra le persone autorizzate<b> a gestire i suoi beni.</b></p>
      <p>La coppia è legata ormai da diversi anni e sembra molto felice. Nel novembre del 2017 Georgina ha dato alla luce <a href="https://dilei.it/vip/cristiano-ronaldo-figli/515451/">Alana Martina</a>, nata <b>dall’amore per il calciatore</b>. Ronaldo ha altre tre figli: <b>Cristiano Jr</b>, arrivato nel 2010 e avuto da una donna di cui non ha mai svelato l’identità, ma che gli ha lasciato la custodia esclusiva, e <a href="https://dilei.it/vip/cristiano-ronaldo/551858/">i gemelli Eva e Mateo</a>, venuti al mondo grazie a una <b>madre surrogata</b> nel 2017.</p>
      <p>Georgina ha da subito creato un legame speciale con i figli di Ronaldo e insieme formano una <b>splendida famiglia allargata.</b> Ex ballerina e indossatrice, la <b>Rodriguez</b> lavorava come commessa in una boutique di Prada quando incontrò il calciatore. Era il 2016 e da allora la coppia non si è più separata. Da tempo<b> si parlava di nozze</b>, ma solo ora lo sportivo si sarebbe deciso a fare il grande passo, <b>tenendolo segreto</b> anche alla sua famiglia.</p>
      <p>Il motivo? Secondo Novella 2000, <b>Dolores Aveiro</b>, la madre del campione, pur accettando Georgina, sarebbe stata contraria al matrimonio. La donna ha sempre avuto un<b> forte ascendente su Ronaldo</b> e sarebbe stata spesso severa con le sue compagne. Basti pensare che, in base ad alcune indiscrezioni, sarebbe stata proprio lei a contribuire all’addio fra Cristiano e <a href="https://dilei.it/vip/tutte-le-donne-di-cristiano-ronaldo-e-i-pochi-grandi-amori/553880/">Irina Shayk</a>.</p>
      <p>I <b>tabloid inglesi</b> in passato hanno raccontato di una lite scoppiata fra la modella e il calciatore a causa dell’assenza di lei al <b>60esimo compleanno</b> della signora dos Santos, che non l’avrebbe presa affatto bene.</p>
      <related>
        <h4>Leggi anche</h4>
        <a href="https://dilei.it/vip/ronaldo-e-georgina-vacanze-grecia/552766/"/>
        <a href="https://dilei.it/vip/cristiano-ronaldo/551858/"/>
        <a href="https://dilei.it/vip/georgina-rodriguez-cristiano-ronaldo/521813/"/>
        <a href="https://dilei.it/vip/cristiano-ronaldo-georgina-rodriguez-instagram-fuga-amore-islanda/534625/"/>
        <a href="https://dilei.it/vip/georgina-rodriguez-incinta/549498/"/>
      </related>
    </article>
  </body>
</html>