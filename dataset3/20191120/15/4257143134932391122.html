<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/20/megszolalt-a-miniszterelnokseg-a-dugodij-ugyeben"/>
    <meta property="og:site_name" content="infostart"/>
    <meta property="article:published_time" content="2019-11-20T15:51:00+00:00"/>
    <meta property="og:title" content="Megszólalt a Miniszterelnökség a dugódíj ügyében"/>
    <meta property="og:description" content="A kormány eddig sem támogatta, ezután sem támogatja a Demszky-korszakban bevállalt dugódíj bevezetését - áll a rövid közleményben."/>
  </head>
  <body>
    <article>
      <h1>Megszólalt a Miniszterelnökség a dugódíj ügyében</h1>
      <address><time datetime="2019-11-20T15:51:00+00:00">20 Nov 2019, 15:51</time> by <a rel="author">Infostart / MTI</a></address>
      <h3>A kormány eddig sem támogatta, ezután sem támogatja a Demszky-korszakban bevállalt dugódíj bevezetését - áll a rövid közleményben.</h3>
      <p>Amennyiben Karácsony Gergely ragaszkodik a dugódíj bevezetéséhez, azt elsőként a Fővárosi Közgyűlésben, majd annak állásfoglalása után a Fővárosi Közfejlesztések Tanácsában és az Országgyűlésben érdemes megvitatni - írta közleményében a kancellária.</p>
      <p>Mint arról az<a href="https://infostart.hu/belfold/2019/11/20/ot-even-belul-jon-a-budapesti-dugodij-korlatozzak-a-dizeleket-is"> Infostart</a> is beszámolt, Dorosz Dávid főpolgármester-helyettes az RTL Klub Híradójában arról beszélt, hogy állandó dugókat, közlekedési káoszt látni a fővárosban, amin változtatni kell. Karácsony Gergely helyettese úgy fogalmazott, hogy lesz a dugódíjnak olyan formája, amellyel a mostani szabályozást szigorúbbá teszik.</p>
      <p>A fővárosi dugódíj ötlete nem először kerül elő, a 4-es metró építésének egyik uniós feltétele volt a forgalomcsillapítás más európai nagyvárosokban már alkalmazott eszköze, sőt 2015-ben Tarlós István akkor főpolgármester már ismertette is javaslatát, amely két fokozatot tartalmazott: az egyik Budapest teljes területére vonatkozott volna, és évi 5000 forintért lehetett volna megváltani, a másik pedig a városmagra. Később azonban a dugódíj lekerült a napirendről, sőt törvény tiltja, hogy önkormányzat díjat szedjen úthasználatért.</p>
      <p>
        <i>Nyitókép: Mónus Márton</i>
      </p>
      <p>
        <b>Kapcsolódó hang</b>
      </p>
      <p>Dugódíj - Frissített REAX-xal</p>
      <figure>
        <audio src="https://infostart.hu/audio/00005/00005351b.mp3"/>
      </figure>
      <p> </p>
    </article>
  </body>
</html>