<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640998/%DB%B7%DB%B0-%D8%AF%D8%B1%D8%B5%D8%AF-%D8%AC%D8%A7%D9%85%D8%B9%D9%87-%D9%85%D8%B4%D9%85%D9%88%D9%84-%D8%AF%D8%B1%DB%8C%D8%A7%D9%81%D8%AA-%DA%A9%D9%85%DA%A9-%D9%85%D8%B9%DB%8C%D8%B4%D8%AA%DB%8C-%D8%AF%D9%88%D9%84%D8%AA-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:54:00+00:00"/>
    <meta property="og:title" content="۷۰ درصد جامعه مشمول دریافت کمک معیشتی دولت هستند"/>
    <meta property="og:description" content="وزارت تعاون، کار ورفاه اجتماعی با صدور اطلاعیه ای اعلام کرد: حمایت معیشتی دولت بالغ بر ۷۰ درصد جامعه را شامل می شود."/>
  </head>
  <body>
    <article>
      <h1>
        <a href="https://www.bultannews.com/fa/news/640998/%DB%B7%DB%B0-%D8%AF%D8%B1%D8%B5%D8%AF-%D8%AC%D8%A7%D9%85%D8%B9%D9%87-%D9%85%D8%B4%D9%85%D9%88%D9%84-%D8%AF%D8%B1%DB%8C%D8%A7%D9%81%D8%AA-%DA%A9%D9%85%DA%A9-%D9%85%D8%B9%DB%8C%D8%B4%D8%AA%DB%8C-%D8%AF%D9%88%D9%84%D8%AA-%D9%87%D8%B3%D8%AA%D9%86%D8%AF">۷۰ درصد جامعه مشمول دریافت کمک معیشتی دولت هستند</a>
      </h1>
      <h2>وزارت تعاون، کار ورفاه اجتماعی با صدور اطلاعیه ای اعلام کرد: حمایت معیشتی دولت بالغ بر ۷۰ درصد جامعه را شامل می شود.</h2>
      <address><time datetime="2019-11-20T15:54:00+00:00">20 Nov 2019, 15:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>کمک حمایت معیشتی دولت</b> پس از بررسی‌های انجام شده به حدود ۶۰ میلیون نفر پرداخت می‌شود.</p>
      <p>پرداخت به این تعداد که بالغ بر ۷۰ درصد جمعیت کشور را در بر می گیرد تا پایان روز شنبه ۲ آذر ۱۳۹۸ به مشمولین ادامه خواهد داشت.</p>
      <p>پس از تاریخ مذکور، کسانی که مشمول این طرح نشده اند می توانند مراتب استحقاق خود را با ارسال شماره ملی سرپرست خانوار از طریق شماره‌گیری #۶۳۶۹*اعلام نمایند.</p>
      <p>تاکید می شود که شماره تلفن همراه، می‌بایست به نام سرپرست خانوار باشد.</p>
      <p>پس از رسیدگی و بررسی استطاعت مالی افراد متقاضی، اقدام لازم برای واریز وجه مذکور صورت خواهد گرفت.</p>
      <p>در صورتی‌که استحقاق متقاضیان تایید شود، مبلغ کمک حمایت معیشتی از ابتدای اجرای طرح به حساب آنان واریز خواهد شد.</p>
      <p>یادآوری می شود، افراد از هرگونه مراجعه حضوری و تماس تلفنی به کلیه وزارتخانه‌ها، دستگاه‌ها و سازمان‌ها در استان‌ها و شهرستان‌ها از جمله این وزارتخانه و سازمان هدفمندی یارانه‌ها خودداری نمایند.</p>
      <p>اطلاع‌رسانی لازم ، در اطلاعیه های بعدی ستاد حمایت معیشتی یا توسط سخنگوی این ستاد و از طریق رسانه ملی، خبرگزاری‌ها و مطبوعات متعاقبا صورت خواهد گرفت.</p>
    </article>
  </body>
</html>