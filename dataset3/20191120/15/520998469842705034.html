<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/money/bilshe-1-mln-grn-shtrafu-splatit-fermer-na-bukovini-za-neoformlenih-pracivnikiv-380594"/>
    <meta property="og:site_name" content="Погляд"/>
    <meta property="article:published_time" content="2019-11-20T15:45:00+00:00"/>
    <meta property="og:title" content="Більше 1 млн грн штрафу сплатить фермер на Буковині за нелегальних працівників"/>
    <meta property="og:description" content="До Управління Держпраці у Чернівецькій області надійшов акт фактичної перевірки одного із фермерських господарств Хотинського району щодо фактичного допуску до роботи працівників без належного оформлення трудових відносин"/>
  </head>
  <body>
    <article>
      <h1>Більше 1 млн грн штрафу сплатить фермер на Буковині за нелегальних працівників</h1>
      <h2>Агровиробник порушив трудове законодавство</h2>
      <address>
        <time datetime="2019-11-20T15:45:00+00:00">20 Nov 2019, 15:45</time>
      </address>
      <p>До Управління Держпраці у Чернівецькій області надійшов акт фактичної перевірки одного із фермерських господарств Хотинського району щодо фактичного допуску до роботи працівників без належного оформлення трудових відносин.</p>
      <p>До територіального органу Державної служби України з питань праці акт скеровано Головним управлінням Державної податкової служби у Чернівецькій області.</p>
      <p>Перевіркою фахівців територіального органу ДПС виявлено, що неоформлені належним чином працівники виконували роботи в саду.</p>
      <p>Загалом на час проведення заходу  працювали дев’ятнадцятеро осіб: із чотирма із них роботодавець уклав трудові договори. Четверо осіб працювали на підставі цивільно-правових угод. Дев’ятеро громадян були допущені роботодавцем до роботи без належного оформлення трудових відносин у порушення статті 24 Кодексу законів про працю України - «Укладення трудового договору».</p>
      <p>Даною нормою трудового законодавства заборонено допускати до роботи працівника без укладення із ним трудового договору, оформленого наказом чи розпорядженням власника або уповноваженого ним органу, та повідомлення центрального органу виконавчої влади з питань забезпечення формування та реалізації державної політики з адміністрування єдиного внеску на загальнообов’язкове державне соціальне страхування про прийняття працівника на роботу в порядку, встановленому Кабінетом Міністрів України.</p>
      <p>Як наслідок, Управлінням Держпраці у Чернівецькій області, на підставі акта перевірки податківців, на власника фермерського господарства накладено штраф у розмірі 1 126 710  гривень. Про це йдеться на сайті cv.dsp.gov.ua.</p>
      <related>
        <h4>Схожі записи</h4>
        <a href="https://pogliad.ua/news/bukovina/na-bukovini-oshtrafuvali-pidpriemcya-yakiy-vigotovlyae-kavu-chay-ta-pryanoschi-366150"/>
        <a href="https://pogliad.ua/news/bukovina/pidpriemstvo-na-bukovini-splatit-ponad-2-mln-grn-shtrafu-za-nelegalnih-pracivnikiv-358179"/>
        <a href="https://pogliad.ua/news/bukovina/pidpriemec-na-bukovini-ne-proindeksuvav-zarplatu-52-pracivnikam-364332"/>
        <a href="https://pogliad.ua/news/chernivtsi/na-budivnictvi-u-chernivcyah-nelegalno-pracyuvali-25-pracivnikiv-360413"/>
      </related>
    </article>
  </body>
</html>