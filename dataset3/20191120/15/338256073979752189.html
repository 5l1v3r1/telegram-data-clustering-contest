<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58481-zavtra-v-atrum-zakarpatskoyi-oda-vdbudetsya-tematichna-fotovistavka-do-dnya-gdnost-ta-svobodi.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-20T15:35:00+00:00"/>
    <meta property="og:title" content="Завтра в атріумі Закарпатської ОДА відбудеться тематична фотовиставка До Дня Гідності та Свободи"/>
    <meta property="og:description" content="Про це інформують у пресслужбі обладержадміністрації."/>
  </head>
  <body>
    <article>
      <h1>Завтра в атріумі Закарпатської ОДА відбудеться тематична фотовиставка До Дня Гідності та Свободи</h1>
      <address>
        <time datetime="2019-11-20T15:35:00+00:00">20 Nov 2019, 15:35</time>
      </address>
      <p>
        <b>Про це інформують у пресслужбі обладержадміністрації.</b>
      </p>
      <figure>
        <img src="https://zak-kor.net/uploads/posts/2019-11/1574257047_fastiv-vidznachyt-den-gidnosti-ta-svobody-anons.jpg"/>
      </figure>
      <p>День Гідності та Свободи започатковано з метою утвердження в Україні ідеалів свободи і демократії, збереження та донесення до сучасного та майбутнього поколінь об’єктивної інформації про доленосні події в Україні ХХІ століття. Це віддання належної шани патріотизму і мужності громадян, які восени 2004 року та у листопаді 2013 – лютому 2014 року постали на захист демократичних цінностей, прав і свобод людини і громадянина, національних інтересів нашої держави та її європейського вибору.<br/><br/>З цієї нагоди у четвер, 21 листопада, в атріумі облдержадміністрації експонуватиметься тематична фотовиставка та виставка речей учасників Революції Гідності, а також відбудуться урочисті заходи за участі керівників області та міста.<br/><br/>Початок об 11.00 год. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>