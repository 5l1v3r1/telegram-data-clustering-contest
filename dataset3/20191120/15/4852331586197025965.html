<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/microsoft-gmail-google-drive-outlook-com/"/>
    <meta property="og:site_name" content="Webnews"/>
    <meta property="article:published_time" content="2019-11-20T15:01:00+00:00"/>
    <meta property="og:title" content="Microsoft: Gmail e Google Drive su Outlook.com"/>
    <meta property="og:description" content="Microsoft ha iniziato a testare l'integrazione di Gmail, Google Drive e di Google Calendar all'interno della versione Web di Outlook."/>
  </head>
  <body>
    <article>
      <h1>Microsoft: Gmail e Google Drive su Outlook.com</h1>
      <h2>Microsoft ha iniziato a testare l'integrazione di Gmail, Google Drive e di Google Calendar all'interno della versione Web di Outlook.</h2>
      <address><time datetime="2019-11-20T15:01:00+00:00">20 Nov 2019, 15:01</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/recensioni/produttore/microsoft/">Microsoft</a> punta a rendere <b>Outlook.com</b> il centro della produttività delle persone. La casa di Redmond, infatti, sta lavorando per integrare <b>Gmail</b>, <b>Google Drive</b> e <b>Google Calendar</b> nel suo client di posta Web Outlook.com. Il gigante del software ha iniziato a testare questa integrazione su alcuni account di recente e l’utente di Twitter Florian B è stato in grado di notare questa importante novità e di condividerla pubblicamente.</p>
      <p>Dopo una rapida procedura di configurazione, è sufficiente collegare un account <a href="https://www.webnews.it/recensioni/produttore/google/">Google</a> a un account Outlook.com e Gmail, i documenti presenti su Google Drive e Google Calendar verranno automaticamente visualizzati all’interno di Outlook.com sul Web. Sembra molto simile a come funzionano Outlook per iOS e Android, con caselle di posta separate e integrazione nel calendario. L’utente che ha notato questa novità ha fatto sapere che sembra essere un test iniziale poiché non è possibile aggiungere più di un account Google e passare da Outlook a Gmail porta al refresh dell’intera pagina.</p>
      <figure>
        <iframe data-src="https://twitter.com/flobo09/status/1197103010138247170" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L’integrazione di Google Drive permette di allegare rapidamente alle e-mail di Outlook o Gmail i file e i documenti presenti sul <b>cloud</b>. Non è chiaro quanti utenti di Outlook.com avranno accesso a queste novità o quando Microsoft le distribuirà in modo più ampio. Questa nuova integrazione di Outlook potrebbe essere utile per coloro che utilizzano un account Outlook.com personale e un account di posta elettronica di Google per lavoro.</p>
      <p>Una novità certamente importante. Microsoft, al momento, non ha ancora annunciato nulla in tal senso. Sicuramente si esprimerà su questo tema quando deciderà di annunciare ufficialmente queste nuove funzionalità.</p>
      <p>Se vuoi aggiornamenti su <i>Microsoft: Gmail e Google Drive su Outlook.com</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>