<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/osvobozhdavat-ot-dlazhnost-upravitelja-na-vik-pernik.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T15:49:00+00:00"/>
    <meta property="og:title" content="Освобождават от длъжност управителя на ВиК - Перник"/>
    <meta property="og:description" content="В миньорския град от 18 ноември е в сила воден режим"/>
  </head>
  <body>
    <article>
      <h1>Освобождават от длъжност управителя на ВиК - Перник</h1>
      <h2>В миньорския град от 18 ноември е в сила воден режим</h2>
      <address><time datetime="2019-11-20T15:49:00+00:00">20 Nov 2019, 15:49</time> by <a rel="author" href="https://btvnovinite.bg/author/?author=2008324" target="_blank">Глория Николова</a></address>
      <figure>
        <video src="https://vid.btv.bg/btvnews/2019/11/20/pernik_17_1574262529-1.mp4"/>
      </figure>
      <p>Освобождават от длъжност управителя на ВиК - Перник инж. Иван Витанов. Това стана ясно след среща на зам.-министъра на регионалното развитие и благоустройството Николай Нанков с кмета Станислав Владимиров. </p>
      <p>Причината е късното уведомяване за водната криза и режим, както и липсата на достатъчно информация, което е довело до напрежение сред хората, заяви още Нанков на брифинг. </p>
      <p>В миньорския град от 18 ноември е в сила воден режим, а днес там напрежението ескалира, след като протестиращи се опитаха да влязат във ВиК дружеството.</p>
      <p>Ще има наказани за водната криза в Перник. Това коментира зам.-министърът малко по-рано днес.</p>
      <p>Той заяви и че вижда пропуски в справянето с безводието и водния режим. Освен това стана ясно, че няма и резервен източник за водоснабдяване, тъй като първите проби сочат, че водата от язовир "Диканя" не може да се ползва за питейно-битови нужди. </p>
      <p>Според Нанков при предишния програмен период общината е пропуснала възможността да кандидатства за европейско финансиране за подмяна на старата водопреносна мрежа.</p>
      <p>Очаква се да се назначи нов управител на ВиК-дружеството. </p>
    </article>
  </body>
</html>