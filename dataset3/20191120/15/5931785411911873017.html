<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/gavrilovic-moramo-da-pronadjeno-rezerve/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T15:57:30+00:00"/>
    <meta property="og:title" content="Gavrilović: Moramo da pronađeno rezerve"/>
    <meta property="og:description" content="Crvena zvezda je u seriji poraza, a novi izazov je očekuje već u četvrtak, kada se u 10. kolu Evrolige sastaste sa Žalgirisom u Kaunasu. Ni na ovom meču trener Andrija Gavrilović neće moći da računa na Džejmsa Gista i Stratosa Perperoglua, neizvestan je i nastup Muhameda Fajea. – Naredna utakmica još jedna teška, dolazi […]"/>
  </head>
  <body>
    <article>
      <h1>Gavrilović: Moramo da pronađeno rezerve</h1>
      <address><time datetime="2019-11-20T15:57:30+00:00">20 Nov 2019, 15:57</time> by <a rel="author">Darko</a></address>
      <p>Crvena zvezda je u seriji poraza, a novi izazov je očekuje već u četvrtak, kada se u 10. kolu Evrolige sastaste sa Žalgirisom u Kaunasu.</p>
      <p>Ni na ovom meču trener Andrija Gavrilović neće moći da računa na Džejmsa Gista i Stratosa Perperoglua, neizvestan je i nastup Muhameda Fajea.</p>
      <p><b>– Naredna utakmica još jedna teška, dolazi nam ponovo u vrlo kratkom roku, nakon novog putovanja, i to protiv ekipe koja takođe ulazi u ovaj meč nakon tri uzastopna poraza u Evroligi. To znači samo jedno, moramo da budemo spremni i da odgovorimo na terenu na njihovu reakciju, jer će Žalgiris izaći sa ogromnim motivom i energijom na teren. Mi sa naše strane moramo da pronađemo rezerve i da odigramo dobru utakmicu odgovorimo našom energijom. U protokolu nam je 14 igrača, očekuje nas trening večeras nakon još jednog dugog puta, i nakon njega ćemo da odredimo sa kojim snagama ćemo izaći na teren u Kaunasu</b>, rekao je Gavrilović.</p>
      <p>Branko Lazić smatra da je Žalgiris trenutno u prednosti.</p>
      <p><b>– Sledeći protivnik je ekipa Žalgirisa, ekipa koja je zamalo napravila veliki preokret protiv Panatianikosa u utorak uveče. Sigurno da imaju veliki motiv i veliku energiju i želju da prekinu niz od tri poraza, uz to igraju na svom terenu, i u ovako kratkom roku to je prednost koja nije mala. Znamo odakle nam preti opasnost, ekipa ima dosta igrača iz prethodne sezone, imaju odličnu atmosferu u hali, ali sve će biti mnogo lakše ako budemo čvrsti i bez padova u igri</b>, rekao je kapiten crveno-belih.</p>
      <p>Utakmica između Žalgirisa i Crvene zvezde igra se u četvrtak od 19 časova.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/19/gavrilovic-o-uzrocima-poraza-znali-smo-kako-treba-da-igramo-nekim-parametrima-smo-zadovoljni/"/>
        <a href="https://www.sportskacentrala.com/2019/11/19/teski-dani-za-zvezdu-alba-vodila-od-prvog-do-poslednjeg-minuta-i-ubedljivo-trijumfovala/"/>
        <a href="https://www.sportskacentrala.com/2019/11/19/live-alba-crvena-zvezda/"/>
        <a href="https://www.sportskacentrala.com/2019/11/19/meridianbet-tiket-za-evroligu-sjajne-kvote-na-zvezdu-protiv-albe/"/>
        <a href="https://www.sportskacentrala.com/2019/11/18/zvezda-pred-albu-braun-u-avionu-za-berlin-bez-gista-i-perperoglua/"/>
        <a href="https://www.sportskacentrala.com/2019/11/18/zvezda-bez-najveceg-pojacanja-u-berlinu-spekulise-se-o-odlasku/"/>
        <a href="https://www.sportskacentrala.com/2019/11/17/gavrilovic-ekipa-je-pokazala-karakter-cilj-je-sto-bolje-mesto-u-plej-ofu/"/>
        <a href="https://www.sportskacentrala.com/2019/11/17/partizan-nadjacao-zvezdu-u-areni/"/>
        <a href="https://www.sportskacentrala.com/2019/11/17/live-partizan-crvena-zvezda-11/"/>
      </related>
    </article>
  </body>
</html>