<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zazrak-ze-prezila-zabery-z-osklive-nehody-dcery-dana-nekonecneho-berou-dech"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T15:54:00+00:00"/>
    <meta property="og:title" content="Zázrak, že přežila: Záběry z ošklivé nehody dcery Dana Nekonečného berou dech"/>
    <meta property="og:description" content="Když matka Terezy Kardové (29), kterou vychovával Daniel Nekonečný (†52), poprvé spatřila snímky z autonehody, po které má dívka zraněnou páteř a necítí ruce a nohy, srdceryvně se rozplakala. „Daník nad nimi držel ochrannou ruku,“ říká o dceři a její kamarádce žena, která byla zpěvákovou životní láskou. Podívejte se do fotogalerie na snímky, na nichž je vidět, že při obou ženách museli stát všichni svatí, když vyvázly sice zraněné, ale nyní jsou mimo ohrožení života."/>
  </head>
  <body>
    <article>
      <h6 class="kicker">NEŠTĚSTÍ</h6>
      <h1>Zázrak, že přežila: Záběry z ošklivé nehody dcery Dana Nekonečného berou dech</h1>
      <address><time datetime="2019-11-20T15:54:00+00:00">20 Nov 2019, 15:54</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/66/42/66425b0-247204-6d375e74-2f86-4e91-a440-fec5bbcf-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Záběr z ošklivé nehody nevlastní dcery Daniela Nekonečného.<cite>Týdeník Policie/ZZS TRANS HOSPITAL PLUS</cite></figcaption>
        </figure>
        <figure>
          <img src="https://www.extra.cz/images/thumbs/4a/be/4abe980-247203-80295bcb-66f2-459a-ac3f-c98e1b0f-2560x0-shrink.jpg"/>
          <figcaption>Záběr z nehody Terezy Kardové.<cite>Týdeník Policie/ZZS TRANS HOSPITAL PLUS</cite></figcaption>
        </figure>
        <figure>
          <img src="https://www.extra.cz/images/thumbs/7f/1e/7f1e984-247202-0481df69-e27c-4b8a-998e-500b1a08-2560x0-shrink.jpg"/>
          <figcaption>Hasiči vyprošťovali zraněné dívky dlouhou dobu.<cite>Týdeník Policie/ZZS TRANS HOSPITAL PLUS</cite></figcaption>
        </figure>
        <figure>
          <img src="https://www.extra.cz/images/thumbs/a2/8f/a28f15c-247201-530d8910-eb21-4266-b2be-acae0d79-2560x0-shrink.jpg"/>
          <figcaption>Pro Terezu přiletěl vrtulník.<cite>Týdeník Policie/ZZS TRANS HOSPITAL PLUS</cite></figcaption>
        </figure>
        <figcaption>
          <a href="https://www.extra.cz/zazrak-ze-prezila-zabery-z-osklive-nehody-dcery-dana-nekonecneho-berou-dech/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Když matka Terezy Kardové (29), kterou vychovával Daniel Nekonečný (†52), poprvé spatřila snímky z autonehody, po které má dívka zraněnou páteř a necítí ruce a nohy, srdceryvně se rozplakala. „Daník nad nimi držel ochrannou ruku,“ říká o dceři a její kamarádce žena, která byla zpěvákovou životní láskou. Podívejte se do fotogalerie na snímky, na nichž je vidět, že při obou ženách museli stát všichni svatí, když vyvázly sice zraněné, ale nyní jsou mimo ohrožení života.</b>
      </p>
      <h3>Obdiv</h3>
      <p>„Nechápu to. Až dnes jsem sebrala odvahu se na ty snímky podívat a je to něco strašného. Dcera měla ohromné štěstí. Už jen v tom, že kolem nehody hned jel člověk, který jim zavolal pomoc. Nebo že pro ni zavolali vrtulník, bez transportu helikoptérou už by asi nežila,“ vypočítává matka slečny, kterou měl <a href="https://www.extra.cz/tema/daniel-nekonecny">Daniel Nekonečný</a> rád jako svou vlastní.</p>
      <p><b>„I lékaři dělali nemožné, jejich jediná snaha byla ji po příjezdu do nemocnice v co nejkratší době odoperovat. Udělali pro ni všechno,“</b> řekla eXtra.cz Zuzana Kardová, která jistý vliv přisuzuje i nedávno zesnulému umělci, který její <a href="https://www.extra.cz/tema/tereza-kardova-tanecnice">Terezu</a> vychovával.</p>
      <h3>Budoucnost</h3>
      <p><b>„Dnes ji z JIPky přeložili na normální pokoj a za týden by snad mohla být převezena do Prahy. Necítí ruce ani nohy, ale už trochu hýbe kolenem. Když jsem ji ale chtěla do telefonu na ucho, bohužel si ho nemohla zatím ještě ani podržet,“</b> vzlyká <a href="https://www.extra.cz/tema/zuzana-kardova">Zuzana Kardová</a>.</p>
      <p>„Terezka je strašně vznětlivý člověk. Je Býk. Když včera brečela, že tam nechce být, tak jsem si říkala, co s ní budeme dělat. <b>Snad si to uvědomí. Lékaři jí řekli, jakou závažnou operaci měla. Je si toho vědomá. Snad se zapře a bude bojovat</b>,“ věří matka těžce zraněné dívky, která <a href="https://www.extra.cz/strasliva-nehoda-dcera-dana-nekonecneho-bourala-neciti-ruce-ani-nohy-a-chce-umrit">podstoupila operaci páteře</a>.</p>
    </article>
  </body>
</html>