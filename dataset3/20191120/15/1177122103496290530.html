<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-casa-in-care-s-a-nascut-adolf-hitler-va-deveni-sectie-de-politie-148732.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T15:13:00+00:00"/>
    <meta property="og:title" content="Casa în care s-a născut Adolf Hitler va deveni secţie de poliţie"/>
    <meta property="og:description" content="Casa din Braunau în care s-a născut Adolf Hitler va fi transformată în secţie de poliţie, a anunţat marţi ministerul austriac de interne după mai mulţi ani de litigii cu familia care era proprietara imobilului, informează AFP. Intenţia guvernului austriac este să împiedice transformarea în loc de pelerinaj a casei unde, pe 20 aprilie 1889, s-a născut Adolf Hitler. Lupta în justiţie cu privire la valoarea compensaţiilor financiare datorate familiei Pommer, care deţinea clădirea de aproape un secol, s-a încheiat însă abia anul acesta. Ministerul de interne a informat că acum urmează să solicite proiecte arhitecturale pentru transformarea casei într-o secţie de poliţie. &quot;Utilizarea viitoare de către poliţie trebuie să arate clar că această clădire nu va fi niciodată un loc de comemorare a nazismului&quot;, a declarat, într-un comunicat, ministrul de interne Wolfgang Peschorn."/>
  </head>
  <body>
    <article>
      <h1>Casa în care s-a născut Adolf Hitler va deveni secţie de poliţie</h1>
      <address>
        <time datetime="2019-11-20T15:13:00+00:00">20 Nov 2019, 15:13</time>
      </address>
      <p>
        <b>Casa din Braunau în care s-a născut Adolf Hitler va fi transformată în secţie de poliţie, a anunţat marţi ministerul austriac de interne după mai mulţi ani de litigii cu familia care era proprietara imobilului, informează AFP.<br/><br/>Intenţia guvernului austriac este să împiedice transformarea în loc de pelerinaj a casei unde, pe 20 aprilie 1889, s-a născut Adolf Hitler. Lupta în justiţie cu privire la valoarea compensaţiilor financiare datorate familiei Pommer, care deţinea clădirea de aproape un secol, s-a încheiat însă abia anul acesta.<br/><br/>Ministerul de interne a informat că acum urmează să solicite proiecte arhitecturale pentru transformarea casei într-o secţie de poliţie.<br/><br/>"Utilizarea viitoare de către poliţie trebuie să arate clar că această clădire nu va fi niciodată un loc de comemorare a nazismului", a declarat, într-un comunicat, ministrul de interne Wolfgang Peschorn.</b>
      </p>
      <p>Concursul de arhitectură va fi lansat la nivel european în luna noiembrie, din membrii juriului urmând să facă parte şi un reprezentant al oraşului situat în nordul Austriei.</p>
      <p>Decizia va fi luată la începutul anului 2020.</p>
      <p>Cea mai înaltă jurisdicţie austriacă a acordat 810.000 de euro drept compensaţie familiei Pommer, care închiria clădirea de 800 metri pătraţi ministerului de interne de la începutul anilor 1970. Clădirea era utilizată drept centru destinat persoanelor handicapate.</p>
      <p>În 2011, proprietarii au refuzat însă să finanţeze lucrările de renovare, refuzând totodată şi să vândă clădirea, care a rămas nelocuită.</p>
      <p>Deşi Adolf Hitler nu a locuit decât puţin timp în această casă, clădirea continuă să atragă admiratori ai nazismului din lumea întreagă. Susţinători ai antifascismului se adună în faţa casei în fiecare an, cu ocazia zilei de naştere a lui Hitler.</p>
      <p>https://www.digi24.ro/</p>
    </article>
  </body>
</html>