<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426174/epoikodomhtiko-taxidi-sthn-athhna"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T15:20:00+00:00"/>
    <meta property="og:title" content="Εποικοδομητικό ταξίδι στην Αθήνα"/>
    <meta property="og:description" content="Την ετήσια εθιμοτυπική τους επίσκεψη στον Πανιώνιο πραγματοποιούν και φέτος οι Πάνθηρες. Σχετικό είναι το ακόλουθο δελτίο Τύπου που εξέδωσε ο σύλλογος:"/>
  </head>
  <body>
    <article>
      <h1>Εποικοδομητικό ταξίδι στην Αθήνα</h1>
      <h2>Για τους προπονητές των Πανθήρων Νίκο Καρπαθάκη και Γιώργο Αγγελάκη</h2>
      <address>
        <time datetime="2019-11-20T15:20:00+00:00">20 Nov 2019, 15:20</time>
      </address>
      <p>
        <b>Την ετήσια εθιμοτυπική τους επίσκεψη στον Πανιώνιο πραγματοποιούν και φέτος οι Πάνθηρες. Σχετικό είναι το ακόλουθο δελτίο Τύπου που εξέδωσε ο σύλλογος:</b>
      </p>
      <p>«Για την πρωτεύουσα αναχωρούν σήμερα οι προπονητές μας Νίκος Καρπαθάκης και Γιώργος Αγγελάκης προκειμένου να πραγματοποιήσουν την ετήσια καθιερωμένη εθιμοτυπική επίσκεψή τους στις εγκαταστάσεις του Πανιωνίου.<br/>Στο πλαίσιο της συνεργασίας που έχουν οι Πάνθηρες με τον σύλλογο της Νέας Σμύρνης, οι δυο προπονητές μας θα έχουν συνάντηση το βράδυ με τον υπεύθυνο των Ακαδημιών του Πανιωνίου και παλιό ποδοσφαιριστή Στέλιο Αποσπόρη.</p>
      <p>Την Πέμπτη και την Παρασκευή θα πάρουν μέρος σε όλες τις προπονήσεις των τμημάτων Ακαδημιών του συλλόγου.</p>
      <p>Το Σάββατο θα παρακολουθήσουν αγώνες των “μικρών” τμημάτων και το βράδυ θα παρευρεθούν στο παιχνίδι του Πανιωνίου με τον Ολυμπιακό στο γήπεδο της Νέας Σμύρνης στο πλαίσιο της Super League. Θα είναι σίγουρα μια σημαντική και πολύ εποικοδομητική εμπειρία για τους δυο προπονητές μας.</p>
      <p>Σημειώνεται πως μέσα στον Δεκέμβριο, οι άνθρωποι του Πανιωνίου θα επισκεφθούν με τη σειρά τους το νησί μας προκειμένου να επιβλέψουν τα εργομετρικά τεστ που θα γίνουν στα παιδιά των Πανθήρων».</p>
    </article>
  </body>
</html>