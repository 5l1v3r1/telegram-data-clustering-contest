<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-unieuro-continua-la-promo-addams-xr-a-649-euro/1951325/"/>
    <meta property="og:site_name" content="IlSussidiario"/>
    <meta property="article:published_time" content="2019-11-20T15:01:22+00:00"/>
    <meta property="og:title" content="BLACK FRIDAY 2019, OFFERTE E SCONTI/ I videogame da acquistare nel venerdì nero"/>
    <meta property="og:description" content="Black Friday 2019, offerte e sconti: ecco quali sono i videogame che andranno acquistati, in caso di promozione, durante il venerdì nero"/>
  </head>
  <body>
    <article>
      <h1>BLACK FRIDAY 2019, OFFERTE E SCONTI/ I videogame da acquistare nel venerdì nero</h1>
      <h2>Black Friday 2019, offerte e sconti: da Death Stranding a Fifa 20, i videogame da acquistare il prossimo 29 novembre, il venerdì nero</h2>
      <address><time datetime="2019-11-20T15:01:22+00:00">20 Nov 2019, 15:01</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Durante il Black Friday 2019 saranno moltissimi coloro che acquisteranno videogiochi approfittando di sconti e offerte. Se qualcuno avesse dei dubbi, sopraffatto dalle promozioni, in merito a quale gioco acquistare, eccovi alcuni consigli. Fermo ovviamente restando che il titolo verrà messo in saldo il venerdì nero, non bisognerà lasciarsi sfuggire Death Stranding, il nuovo capolavoro di Kojima con protagonista Norman Reedus (Daryl di The Walking Dead). Altro gioco da acquistare qualora ricevesse un bel taglio di prezzo, come consiglia Tom’s Hardware, è senza dubbio Gears of War 5, il quinto capitolo dello sparatutto in terza persona più venduto di Xbox, che rappresenta senza dubbio il migliore in circolazione in questo momento nel suo genere. Come dimenticarsi poi del calcio, e di conseguenza di Fifa 20, l’ultimo capitolo della nota saga firmata dall’EA Sports, da quest’anno con la modalità Volta (Fifa Street). Infine, per i più nostalgici, non fatevi perdere in caso di offerta, Zelda Link’s Awakening, remake per Switch dello splendido gioco uscito anni fa per Game Boy. (aggiornamento di Davide Giancristofaro)</p>
      <h4>BLACK FRIDAY 2019, EBAY: “SI SPENDERANNO IN MEDIA 116 EURO A TESTA</h4>
      <p>Con l’avvicinarsi prorompente del Black Friday 2019, aumentano anche i sondaggi in merito alle previsioni di acquisto degli italiani. L’ultimo in ordine di tempo è quello realizzato dal noto sito d’asta di e-commerce, eBay. Secondo lo stesso, gli italiani spenderanno in media 116 euro a testa per acquistare prodotti durante il venerdì nero, il prossimo 29 novembre, per un giro d’affari pari a circa 2 miliardi e 380 milioni di euro, che toccherà 20.5 milioni di persone, praticamente uno su tre. Ovviamente le categorie più gettonate saranno come sempre l’elettronica, quindi l’abbigliamento, le scarpe, gli accessori e gli articoli per la casa e il giardino. Negli ultimi quattro Black Friday gli acquisti in Italia sono cresciuti del 60%, e questa tendenza continuerà secondo gli esperti anche per l’edizione 2019. E ad acquistare non saranno soltanto i ragazzi o i giovani adulti, ma anche le persone più mature, visto che uno su due nella fascia fra i 55 e i 64 anni, ha ammesso di aver comprato in passato in occasione di queste promozioni. (aggiornamento di Davide Giancristofaro)</p>
      <h4>BLACK FRIDAY 2019: A BREVE LA SETTIMANA NERA DI AMAZON</h4>
      <p>Il Black Friday 2019, con tutti i suoi sconti e le sue offerte, scatterà a brevissimo su <b>Amazon</b>. Il portale e-commerce ha infatti diffuso in queste ore una pubblicità anche televisiva, in cui ha appunto comunicato ai suoi clienti che le promozioni inizieranno questo venerdì, <b>22 novembre</b>, e andranno avanti fino al venerdì nero del 29 novembre. Sette giorni di grandi “saldi” in cui migliaia di prodotti verranno messi in vendita a prezzi d’occasione. Amazon ha fatto altresì sapere che la settimana nera scatterà alla mezzanotte del 21 novembre, anche se al momento non è ben chiaro cosa sarà proposto in offerta. Pressochè impossibile infatti anticipare le promozioni, anche perché i prodotti in vendita sul portale di Jeff Bezos sono praticamente infiniti. L’unica certezza è che sarà una settimana esplosiva, anche perché il claim lascia spazio a pochi dubbi: “Amazon dà il via al più grande Black Friday di sempre”. Non ci resta quindi che iniziare il conto alla rovescia. (aggiornamento di Davide Giancristofaro)</p>
      <h4>BLACK FRIDAY 2019: IL NUOVO VOLANTINO DI UNIEURO</h4>
      <p>Ormai ci siamo, al <b>Black Friday 2019 </b>mancano meno di dieci giorni, per l’esattezza nove, visto che cadrà il prossimo 29 novembre. Il venerdì nero sarà ricco di sconti e offerte, ma c’è chi sta già portando avanti ormai da inizio mese una serie di iniziative atte ad invogliare i propri clienti a fare acquisti senza dover aspettare il fatidico friday. Stiamo parlando precisamente di <b><a href="https://www.ilsussidiario.net/news/black-friday-2019-sconti-e-offerte-il-prezzo-1a-variabile-ricercata-in-un-acquisto/1950841/">Unieuro</a></b>, che da venerdì 22 novembre rinnoverà il proprio particolare “Addams Black Friday” con un volantino tutto nuovo, ricco ovviamente di inedite offerte. Promoqui ha scovato in anteprima le promozioni più interessanti, e come al solito gli oggetti messi in vendita in saldo si sprecano. Si parte dai televisori, con la TV 4K Samsung QLED da 55″ a soli 699 euro, con uno sconto rispetto al prezzo di listino pari al 53%. Un’occasione da prendere al volo anche perché i pezzi disponibili in tutta Italia saranno solo 3000.</p>
      <h4>BLACK FRIDAY 2019: PS4 + 3 GIOCHI A 249 EURO</h4>
      <p>Come dimenticarsi poi degli smartphone, dove il Samsung Galaxy A50 sarà proposto a 259 euro, mentre il Galaxy A80 a 399 euro, e il Galaxy S10 a 699 euro. <b><a href="https://www.ilsussidiario.net/news/black-friday-2019-sconti-e-offerte-occasioni-del-giorno-voli-ryanair-e-libri-ibs/1950526/">Offerte anche sugli iPhone</a></b>, a cominciare dall’XR, svenduto a 649 euro, mentre per un Redmi 8 e un Honor 9X, bisognerà spendere rispettivamente 139 e 229 euro. L’Addams Black Friday potrebbe anche essere l’occasione per assicurarsi un’aspirapolvere Dyson, leader nel proprio settore, visto che il modelo V8 absolute con annesso kit home cleaning sarà venduta a 279 euro, con il 33% di sconto. Se invece voleste cambiare il computer, sono cinque le offerte volantino, e si va dai 169.99 euro fino agli 899.99. Infine vi segnaliamo la Playstation 4, uno dei regali più gettonati per il prossimo Natale, al prezzo di 249 euro nella versione da 1 TB con annessi tre giochi, leggasi Horizon Zero Down, Uncharted 4 e Gran Turismo Sport.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/whatsapp-virus-file-mp4-privacy-a-rischio-hacker-in-azione-facebook-consiglia/1952037/"/>
        <a href="https://www.ilsussidiario.net/news/black-friday-2019-sconti-e-offerte-volantino-trony-iphone-xs-a-799-euro/1951685/"/>
        <a href="https://www.ilsussidiario.net/news/football-manager-2020-torna-il-gioco-di-calcio-manageriale-piu-amato-del-mondo/1951131/"/>
        <a href="https://www.ilsussidiario.net/news/black-friday-2019-sconti-e-offerte-il-prezzo-1a-variabile-ricercata-in-un-acquisto/1950841/"/>
        <a href="https://www.ilsussidiario.net/news/onlyfans-cose-e-come-funziona-social-a-pagamento-boom-porn-amatoriale-ed-i-fan/1950352/"/>
        <a href="https://www.ilsussidiario.net/news/black-friday-2019-sconti-e-offerte-codacons-in-italia-si-spenderanno-2-mld-di-euro/1950212/"/>
      </related>
    </article>
  </body>
</html>