<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152630-rektora-snu-im-lesi-ukrainky-u-pershomu-turi-ne-obraly-rezultaty-golosuvannia"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T15:38:00+00:00"/>
    <meta property="og:title" content="Ректора СНУ ім. Лесі Українки у першому турі не обрали. РЕЗУЛЬТАТИ ГОЛОСУВАННЯ"/>
    <meta property="og:description" content="У Східноєвропейському національному університеті імені Лесі Українки завершилось голосування на виборах ректора"/>
  </head>
  <body>
    <article>
      <h1>Ректора СНУ ім. Лесі Українки у першому турі не обрали. РЕЗУЛЬТАТИ ГОЛОСУВАННЯ</h1>
      <address>
        <time datetime="2019-11-20T15:38:00+00:00">20 Nov 2019, 15:38</time>
      </address>
      <p>У Східноєвропейському національному університеті імені Лесі Українки завершилось голосування на виборах ректора. За результатами першого туру виборів перемогу здобув <b>Анатолій Цьось</b>, але жоден із кандидатів не набрав 50% голосів, тому буде другий тур. <br/><br/>Про це з виборчої дільниці повідомляє кореспондент <b>Інформаційного агентства ВолиньPost</b>.<br/><br/>Відомо, що загалом проголосувало 1106 виборців із 1219. Це викладацький склад університету, а також адміністративні працівники вишу та студенти відповідно до квоти.<br/><br/>У першому ж турі Анатолій Цьось набрав 518 голосів. Ігор Коцан, який до цього часу очолював виш, набрав суттєво менше - 328 голосів. <br/><br/>На третьому ж місці за кількістю голосів опинився декан факультету історії, політології та національної безпеки, доктор історичних наук, професор кафедри нової і новітньої історії України <b>Анатолій Шваб</b>. За нього проголосували 98 виборців. <br/><br/>Нагадаємо, загалом було 7 претендентів на посаду ректора найбільшого вишу Волині. Це, зокрема: доктор юридичних наук, професор <b>Олександр Колб</b>, чинний ректор <b>Ігор Коцан</b>, завідувач кафедри міжнародних відносин і регіональних студій, доктор географічних наук, професор, ексдружина Ігоря Коцана <b>Наталія Коцан</b>, кандидат філологічних наук, доцент кафедри теорії літератури та зарубіжної літератури <b>Тереза Левчук</b>, перший проректор, проректор з адміністрування та розвитку <b>Анатолій Цьось</b>, декан факультету історії, політології та національної безпеки, доктор історичних наук, професор кафедри нової і новітньої історії України <b>Анатолій Шваб</b>, доцент кафедри культурології та менеджменту соціо-культурної діяльності Східноєвропейського національного університету імені Лесі Українки <b>Віктор Шостак</b>. <br/><br/>Найменше голосів набрав Віктор Шостак (11 голосів), Олександр Колб - 23, Тереза Левчук - 52, Наталія Коцан - 58. <br/><br/>За жодного кандидата не проголосували 9 людей із тих, що прийшли зробити свій вибір.</p>
    </article>
  </body>
</html>