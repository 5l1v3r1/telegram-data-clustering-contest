<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/agenzia-entrate-riscossione-da-oggi-avvocati-difensori-anche-del-fisco/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T15:07:54+00:00"/>
    <meta property="og:title" content="Agenzia Entrate Riscossione da oggi avvocati difensori anche del Fisco"/>
    <meta property="og:description" content="L'Agenzia delle Entrate e Riscossione può essere difesa in giudizio da legali del libero foro quando l'avvocatura non è disponibile. Cosa dice la Cassazione."/>
  </head>
  <body>
    <article>
      <h1>Agenzia Entrate Riscossione da oggi avvocati difensori anche del Fisco</h1>
      <h2>L'Agenzia delle Entrate e Riscossione può essere difesa in giudizio da legali del libero foro quando l'avvocatura non è disponibile. Cosa dice la Cassazione.</h2>
      <address><time datetime="2019-11-20T15:07:54+00:00">20 Nov 2019, 15:07</time> by <a rel="author" href="https://www.investireoggi.it/fisco/author/qquebec/" target="_blank">Mirco Galbusera</a></address>
      <p>Da oggi l’<b>Agenzia delle Entrate Riscossione </b>potrà avvalersi liberamente degli avvocati per difendersi in giudizio. A stabilirlo è la <b>sentenza numero 30008 del 19 novembre 2019</b> che fa chiarezza sulla scelta del libero patrocinio da parte dell’ente pubblico.</p>
      <p>La sentenza dei supremi giudici sgombra quindi il campo ai dubbi derivanti dalla scelta fra l’Avvocatura dello Stato e gli <b>avvocati del libero foro</b> per l’Agenzia delle Entrate Riscossione e per i quali si era ritenuto per certi versi inammissibile e illegittimo rivolgersi liberamente a legali sulla piazza.</p>
      <p>Le Sezioni Unite della Cassazione hanno invece liberalizzato l’azione dell’ente pubblico di riscossione ritenendo legittimo scegliere l’avvocato laddove non è espressamente indicato o previsto il ricorso all’Avvocatura dello Stato.</p>
      <h3>La sentenza della Corte di Cassazione</h3>
      <p>Pertanto, secondo la Corte di Cassazione, “<i>in tutti i casi non espressamente riservati all’Avvocatura dello Stato su base convenzionale (cioè sulla base della convenzione stipulata con l’Agenzia delle Entrate Riscossione), è possibile per l’Agenzia avvalersi di avvocati del libero foro secondo un meccanismo automatico e senza formalità</i>”. Pertanto se vi è una convenzione con l’Avvocatura dello Stato. L’Agenzia dovrà rispettarla e non potrà scegliere liberamente a chi affidare le proprie difese, salvo che vi sia conflitto d’interessi. In tutti gli altri casi, non è richiesta l’adozione di apposita delibera od alcuna altra formalità per ricorrere al patrocinio a mezzo di <b>avvocati del libero foro </b>o da propri dipendenti delegati qualora si tratti di cause minori avanti i giudici di pace.</p>
      <h3>Quando scegliere l’avvocato del libero foro</h3>
      <p>Più precisamente e alla luce della nuova sentenza della Cassazione, l’Agenzia delle Entrate Riscossione per la difesa e la rappresentanza in giudizio si avvarrà:</p>
      <p>1) <b>in primo luogo dell’Avvocatura dello Stato</b> nei casi previsti come ad essa riservati dalla convenzione con questa intervenuta (fatte salve le ipotesi di conflitto e, ai sensi dell’art. 43, comma 4, r.d. 30 ottobre 1933, n. 1933, di apposita motivata delibera da adottare in casi speciali e da sottoporre all’organo di vigilanza), oppure ove vengano in rilievo questioni di massima o aventi notevoli riflessi economici, ovvero, in alternativa e senza bisogno di formalità, né della delibera prevista dal richiamato art.</p>
      <p>43, comma 4, r.d. cit.</p>
      <p>2) <b>in secondo luogo di avvocati del libero foro</b> – nel rispetto degli articoli 4 e 17 del decreto legislativo 18 aprile 2016, n. 50 e dei criteri di cui agli atti di carattere generale adottati ai sensi del comma 5 del medesimo art. 1 d.l. 193 del 2016 – in tutti gli altri casi ed in quelli in cui, pure riservati convenzionalmente all’Avvocatura erariale, questa non sia disponibile ad assumere il patrocinio.</p>
    </article>
  </body>
</html>