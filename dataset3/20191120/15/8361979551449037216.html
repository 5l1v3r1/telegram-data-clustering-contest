<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zahopleni-rf-korabli-nikopol-i-yani-kapu-pribuli-do-portu-ochakiv-video-50054695.html"/>
    <meta property="og:site_name" content="НВ"/>
    <meta property="article:published_time" content="2019-11-20T15:32:00+00:00"/>
    <meta property="og:title" content="Захоплені РФ кораблі Нікополь і Яни Капу прибули до порту Очаків — відео"/>
    <meta property="og:description" content="У середу, 20 листопада, кораблі ВМС України, захоплені РФ у листопаді 2018 року в районі Керченської протоки, почали прибувати в Очаків Миколаївської області."/>
  </head>
  <body>
    <article>
      <h1>Захоплені РФ кораблі Нікополь і Яни Капу прибули до порту Очаків — відео</h1>
      <h2>У середу, 20 листопада, кораблі ВМС України, захоплені РФ у листопаді 2018 року в районі Керченської протоки, почали прибувати в Очаків Миколаївської області.</h2>
      <address>
        <time datetime="2019-11-20T15:32:00+00:00">20 Nov 2019, 15:32</time>
      </address>
      <p>Про це повідомляє <a href="https://dumskaya.net/news/osvobozhdennye-korabli-vmsu-pribyvayut-v-ochakov-105609/">Думська</a>.</p>
      <p>Як зазначається, першим до порту зайшов Нікополь, буксируваний малим розвідувальним кораблем Переяслав.</p>
      <p>Читайте також:<br/><a href="https://nv.ua/ukr/ukraine/events/ukrajinski-korabli-rosiyani-jih-ugrobili-igor-voronchenko-50054585.html">&amp;nbspКомандувач ВМС про повернуті кораблі: Росіяни їх угробили. Зняли навіть плафони, розетки і унітази</a></p>
      <p>Після цього його потягнули до причалу два швидкісних катери типу Willard.</p>
      <p>Слідом за Нікополем прибув буксир Яни Капу, який тягне Лидовський.</p>
      <p>Нагадаємо, 25 листопада у районі Керченської протоки <a href="https://nv.ua/ukraine/events/rossija-atakovala-i-zakhvatila-ukrainskie-korabli-v-nejtralnykh-vodakh-karta-mintot-2510058.html?new_site=1">російські силовики незаконно захопили</a> два українських катери Бердянськ і Нікополь, а також рейдовий буксир Яни Капу, що слідували у порт Маріуполя.</p>
      <p>На борту українських суден перебували 24 військовослужбовців ВМС ЗС України.</p>
      <p>ФСБ звинуватила українських моряків у «небезпечних маневрах» під час заходу у «закриту акваторію територіального моря РФ».</p>
      <p>У свою чергу Україна ці звинувачення відкидає, заявляючи, що вони діяли у межах закону.</p>
      <p>За даними Міністерства з питань тимчасово окупованих територій і внутрішньо переміщених осіб України, Росія атакувала і захопила українські військові кораблі у міжнародних водах Чорного моря.</p>
      <p>Повернути українських моряків вдалося <a href="https://nv.ua/specials/obmen-plennymi.html">в межах обміну полоненими з РФ за формулою 35 на 35</a> 7 вересня 2019 року.</p>
    </article>
  </body>
</html>