<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/paraskinia/294028-sto-podosfairo-hellip-eksygiantes-sto-mpasket-hellip-farofylakes"/>
    <meta property="og:site_name" content="gavros.gr"/>
    <meta property="article:published_time" content="2019-11-20T15:23:00+00:00"/>
    <meta property="og:title" content="Στο ποδόσφαιρο… εξυγιαντές, στο μπάσκετ… φαροφύλακες"/>
    <meta property="og:description" content="Σε «κλοιό» τα δύο πιο δημοφιλή ομαδικά αθλήματα στην χώρα μας και η κατηφόρα… συνεχίζεται."/>
  </head>
  <body>
    <article>
      <h1>Στο ποδόσφαιρο… εξυγιαντές, στο μπάσκετ… φαροφύλακες</h1>
      <address>
        <time datetime="2019-11-20T15:23:00+00:00">20 Nov 2019, 15:23</time>
      </address>
      <p>Ανήμποροι να αντιδράσουν, οι Έλληνες φίλαθλοι, παρακολουθούν τα δύο πιο δημοφιλή ομαδικά αθλήματα στην χώρα μας, το μπάσκετ και το ποδόσφαιρο, να τελούν υπό… «ομηρία»!</p>
      <p>Δήθεν «εξυγίανση» στο ποδόσφαιρο, «φάρος» στο μπάσκετ και… η κατηφόρα συνεχίζεται.</p>
      <p>Αποτυχία στο ποδόσφαιρο να βρεθεί η Ελλάδα, σε μία ακόμη μεγάλη διοργάνωση. Αποτυχία στο μπάσκετ για ένα μετάλλιο, στο Μουντομπάσκετ… Πιτίνο πάει και έρχεται από την εθνική στην ΚΑΕ Παναθηναϊκός… Σε «κατηφόρα» η Α1, ελλείψει Ολυμπιακού… Προπονητές αλλάζουν σαν τα… πουκάμισα στο ποδόσφαιρο και πηγαίνουμε από το... ελληνικό μοντέλο, στο ολλανδικό… Με το ΟΑΚΑ να αδειάζει ολοένα και περισσότερο…</p>
      <p>Το ελληνικό ποδόσφαιρο φαντάζει, πλέον, στα μάτια του φίλαθλου κοινού, πλήρως αναξιόπιστο, όπως και το ελληνικό μπάσκετ, όπου γίνεται σαφές ότι οι πράξεις με τα λόγια δεν συμβαδίζουν…</p>
      <p>Κοινός παρονομαστής και στα δύο αθλήματα, δεν είναι άλλος, από τον… «πόλεμο», τον οποίο έχει ανοίξει με το «κατεστημένο» ο Ολυμπιακός! Και στο μπάσκετ και στο ποδόσφαιρο, με τον Βαγγέλη Γραμμένο και τον Γιώργο Βασιλακόπουλο, ο Ολυμπιακός δίνει τη δική του «μάχη», για να επανέλθει η κατάσταση. Όσο ακόμη γίνεται… Στο ποδόσφαιρο και τη Super League από την πρώτη θέση, στο μπάσκετ παίζοντας στην Ευρωλίγκα, ετοιμάζοντας γήπεδο και χτίζοντας το «αύριο».</p>
      <p>Στο ποδόσφαιρο… εξυγιαντές και στο μπάσκετ… φαροφύλακες. Και στη μέση ο Θρύλος, να «μάχεται», όπως μπορεί και τους μεν και τους δε.</p>
      <related>
        <h4>Διαβάστε επίσης</h4>
        <a href="https://www.gavros.gr/article/paraskinia/294014-apokleistiko-h-prwth-aporia-toy-special-one"/>
        <a href="https://www.gavros.gr/article/paraskinia/293970-prodoths-o-hellip-apolymenos"/>
        <a href="https://www.gavros.gr/article/paraskinia/293967-panta-prothymos-na-yperaspistei-ton-laquo-diko-mas-raquo-pic"/>
        <a href="https://www.gavros.gr/article/paraskinia/293940-la-casa-de-papel-kai-sthn-tynhsia-pic"/>
      </related>
    </article>
  </body>
</html>