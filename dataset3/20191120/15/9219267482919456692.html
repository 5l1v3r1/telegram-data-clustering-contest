<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391671-%d7%a2%d7%99%d7%9e%d7%95%d7%aa-%d7%91%d7%91%d7%9c%d7%95%d7%a7-%d7%a1%d7%9e%d7%95%d7%98%d7%a8%d7%99%d7%a5-%d7%aa%d7%a7%d7%a3-%d7%90%d7%aa-%d7%9c%d7%99%d7%91%d7%a8%d7%9e%d7%9f-%d7%a8%d7%94%d7%9e"/>
    <meta property="og:site_name" content="סרוגים"/>
    <meta property="article:published_time" content="2019-11-20T15:00:55+00:00"/>
    <meta property="og:title" content="עימות בבלוק: סמוטריץ תקף את ליברמן, רה&quot;מ הגן עליו"/>
    <meta property="og:description" content="עימות סוער נרשם בישיבת בלוק הימין לאחר שבצלאל סמוטריץ' תקף את ליברמן ואמר כי הוא &quot;לא ראוי לכהן בכנסת&quot;. הח&quot;כים החרדים בירכו, אך חברי הליכוד הגנו על ליברמן..."/>
  </head>
  <body>
    <article>
      <h1>עימות בבלוק: סמוטריץ תקף את ליברמן, רה"מ הגן עליו</h1>
      <h2>עימות סוער נרשם בישיבת בלוק הימין לאחר שבצלאל סמוטריץ' תקף את ליברמן ואמר כי הוא "לא ראוי לכהן בכנסת". הח"כים החרדים בירכו, אך חברי הליכוד הגנו על ליברמן וקראו שלא לתקוף אותו אישית. צפו בתיעוד</h2>
      <address><time datetime="2019-11-20T15:00:55+00:00">20 Nov 2019, 15:00</time> by <a rel="author">,</a></address>
      <p>עימות סוער נרשם היום (רביעי) במהלך <u><a href="https://www.srugim.co.il/391638-%d7%91%d7%a2%d7%a7%d7%91%d7%95%d7%aa-%d7%a0%d7%90%d7%95%d7%9d-%d7%9c%d7%99%d7%91%d7%a8%d7%9e%d7%9f-%d7%99%d7%a9%d7%99%d7%91%d7%aa-%d7%a1%d7%99%d7%a2%d7%94-%d7%a0%d7%95%d7%a1%d7%a4%d7%aa-%d7%9c%d7%91">ישיבת הסיעה של מפלגות הימין</a></u>, זאת לאחר ששר התחבורה בצלאל סמוטריץ' תקף את יו"ר ישראל ביתנו אביגדור ליברמן על רקע נאומו התקיף וטען כי הוא "אינו ראוי לכהן בכנסת". בעוד שהח"כים החרדים בירכו את דבריו, חברי הליכוד התערבו והגנו על ליברמן, כשביקשו שלא לתקוף אותו אישית.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>(צילום: סרוגים)</p>
      <p>"ליברמן לא להיות חלק מהמערכת הפוליטית. מבקש מחבריי למחנה הימין – תפסיקו לחזר אחרי הנוכל הסדרתי הזה" אמר סמוטריץ'. "אי אפשר לבנות שום דבר טוב משותפות עם ציניקן אינטרנסנט שחי מספין לספין, מחליף אידיאולוגיות כמו גרביים, ושטובת מדינת לא מעניינת אותו כקליפת השום".</p>
      <p>חברי הכנסת מש"ס צעקו "ישר כח" בתגובה לדבריו, אך בהמשך מיקי זוהר והשרה גילה גמליאל נחלצו לעזרתו של ליברמן. "אני באמת חושב שצריך להיות הרבה יותר ממלכתי, פחות תוקפני. את זה נשאיר לאחרים" אמר זוהר. סמוטריץ' אמר בתגובה כי "אני לא תוקף אף ציבור, ובוודאי לא מחרים אף ציבור. אני כן תוקף אדם פרטי שנוהג בחוסר אחריות כלפי ישראל והימין, ולא ראוי להיות חלק מאף ממשלה שתקום בישראל. שילך לממשלת מיעוט, שיאבד את עולמו הפוליטי".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>(צילום: סרוגים)</p>
      <p>ח"כ איציק כהן מש"ס הגיב לזוהר: "אתה שמעת מה הוא אמר לחרדים?! לא הגבת לזה. קרן ברק הבהירה בתגובה כי "הוא (מיקי זוהר) לא רוצה להבעיר את המדורה". זוהר עצמו הגיב כי "כתבתי בטוויטר, תקרא שם וראש הממשלה יצייץ מחדש".</p>
      <p>בהמשך דרעי נוזף בזוהר בפומבי, בפעם השנייה השבוע: "אתה שמעת מה הוא אמר על 20 מהשותפים שלך? ומה שסמוטריץ' אומר זה מה שמפריע לך?". נתניהו ניסה להרגיע את הרוחות: "אני בעד ביקורת בחדר הליכוד, כולם יכולים לומר את דעתם. אבל להיזהר בגבולות של הסגנון. את זה אני אומר לשני הצדדים – על הביקורת של ליברמן, והביקורת על ליברמן".</p>
    </article>
  </body>
</html>