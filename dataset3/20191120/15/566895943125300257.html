<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2579516/traktor-pereihav-ditinu-na-ocah-u-batkiv-podrobici-zahlivoi-zagibeli-6-ricnogo-hlopcika-video"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-20T15:17:00+00:00"/>
    <meta property="og:title" content="&quot;Трактор переїхав дитину на очах у батьків&quot;: подробиці жахливої загибелі 6-річного хлопчика (ВІДЕО)"/>
    <meta property="og:description" content="Трагедія сталася у сусідній області"/>
  </head>
  <body>
    <article>
      <h1>"Трактор переїхав дитину на очах у батьків": подробиці жахливої загибелі 6-річного хлопчика (ВІДЕО)</h1>
      <address><time datetime="2019-11-20T15:17:00+00:00">20 Nov 2019, 15:17</time> by <a rel="author">Олег Давибіда</a></address>
      <p>
        <i>Трагедія, що сталася на Хмельниччині, шокувала всю Україну: маленький Дмитро вийшов зі шкільного автобуса та чимдуж побіг на зустріч батькам, які щодня чекали на повернення свого маленького сина. Однак, обійняти своїх маму і тата хлопчик так і не зміг.</i>
      </p>
      <p>Жахлива трагедія сталася 13 листопада у селі Жилинці Шепетівського району. Трактор наїхав на 6-річного хлопчика, який саме повертався зі школи додому. Дитина померла на місці.</p>
      <p>Як інформує "<a href="https://rezonans.cc/news/86594/">Rezonans</a>", усе це сталося неподалік зупинки, де шкільний автобус ще кілька хвилин тому висаджував учнів. Свідками страшної загибелі хлопчика стали його батьки, які чекали сина по інший бік дороги.</p>
      <p>6-річний школяр щойно зійшов зі сходів "розвозки", як опинився просто під ковшом трактора! Величезна машина не залишила маленькій дитині жодних шансів на життя. Кривава трагедія сталася на очах у батьків і старшого брата.</p>
      <p>Чому тракторист не помітив дитину? Чому водій автобуса випустив хлопчика просто в лапи смерті? І куди дивилася вихователька? Наразі на ці питання шукають відповіді правоохоронці.</p>
      <p>"Він виходить з автобуса, а там їде трактор. Він тако стає, щоб його пропустити. А потім він став трошки, а потім Діма перебігає і він бистро поїхав", – згадує старший брат загиблого хлопчика, який став свідком трагедії.</p>
      <p>Мати Дмитрика у цей момент стояла на іншому боці дороги. Коли усе трапилося, вона намагалася допомогти синові, але все дарма. Батьки загиблого хлопчика винуватять в трагедії не лише тракториста, але й водія шкільного автобуса. Директор школи, де навчався хлопчик, каже, що учнів щодня розвозить автобус, дітей супроводить вихователь і саме вона відповідає за їх безпеку.</p>
      <p>"Відповідно до інструкцій, саме вона мала вийти перша і подивитися чи діти вийшли. Дитину мають зустрічати батьки", – розповідає Тетяна Капелюх.</p>
      <p>Наразі вихователька не дає коментарів.</p>
      <p>Детальніше дивіться у відео "Надзвичайні новини".</p>
      <figure>
        <iframe src="https://www.youtube.com/embed/9Ls0d8qT4aM" width="560" height="315" data-service="Youtube" scrolling="no"/>
      </figure>
    </article>
  </body>
</html>