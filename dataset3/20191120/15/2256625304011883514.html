<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158942_1.html"/>
    <meta property="og:site_name" content="Novsport"/>
    <meta property="article:published_time" content="2019-11-20T15:46:00+00:00"/>
    <meta property="og:title" content="Джокович осигури първа победа на Сърбия за Купа Дейвис"/>
    <meta property="og:description" content="Германия с ключов успех над Аржентина"/>
  </head>
  <body>
    <article>
      <h1>Джокович осигури първа победа на Сърбия за Купа Дейвис</h1>
      <address><time datetime="2019-11-20T15:46:00+00:00">20 Nov 2019, 15:46</time> by <a rel="author">Велизар Антов</a></address>
      <p>Новак Джокович донесе първа победа на Сърбия в неофициалното световно отборно първенство по тенис за мъже "Купа Дейвис" в Испания.<br/><br/>Световният номер 2 надигра Йошихито Нишиока с 6:1, 6:2 и Сърбия поведе с 2:0 в първия си мач от група А. Преди това в другия сингъл Филип Крайнович се наложи над Юичи Сугита с 6:2, 6:4.<br/><br/>Вчера Франция победи Япония с 2:1 и така сърби и французи ще се срещнат утре в директен сблъсък за първото място в група А.<br/><br/>Междувременно отборът на Германия започна с победа в група С. <br/><br/>Германците спечелиха двете срещи на сингъл срещу Аржентина, като остава само да се изиграе мачът на двойки, но той няма да промени крайния изход от двубоя.<br/><br/>Ветеранът Филип Колшрайбер направи впечатляващ обрат в първия мач Гуидо Пея, надделявайки с 1:6, 6:3, 6:4, а във втората среща Ян-Ленард Щрухф пречупи Диего Шварцман с 6:3, 7:6 (8).<br/><br/>В потока остана да се изиграе само мачът между Германия и Чили, който вече загуби с 0:3 от Аржентина.</p>
    </article>
  </body>
</html>