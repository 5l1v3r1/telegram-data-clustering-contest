<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/bulgaria/preizbraha-prof-anastas-gerdzhikov-za-rektor-na-alma-mater.html"/>
    <meta property="og:site_name" content="News.bg"/>
    <meta property="article:published_time" content="2019-11-20T15:21:57+00:00"/>
    <meta property="og:title" content="Преизбраха проф. Анастас Герджиков за ректор на Алма матер"/>
    <meta property="og:description" content="Подкрепиха го 254 от членовете на Общото събрание"/>
  </head>
  <body>
    <article>
      <h1>Преизбраха проф. Анастас Герджиков за ректор на Алма матер</h1>
      <address>
        <time datetime="2019-11-20T15:21:57+00:00">20 Nov 2019, 15:21</time>
      </address>
      <p><b>Преизбраха проф. Анастас Герджиков за ректор на Софийския университет "Св. Климент Охридски",</b> съобщава БГНЕС.</p>
      <p>За него гласуваха 254 от членовете на Общото събрание.</p>
      <p>Припомняме, <b><a href="https://news.bg/education/samo-edin-kandidat-za-rektor-na-alma-mater.html">Герджиков беше единственият кандидат за поста.</a></b> Той направи отчет за свършеното през изминалия мандат и начерта целите пред университета. <b>Дискусията в продължи повече от 6 часа.</b></p>
      <p>Новоизбраният ректор посочи, че целите в новия 4-годишен мандат са свързани с <b>повишаването на държавната субсидия,</b> собствените приходи на ВУЗ-а, оптимизирането на разходите, както и осигуряването на допълнителни средства за <b>60% увеличение на заплатите</b> и за ремонти и поддръжка на сградния фонд.</p>
      <p>Герджиков изтъкна, че от 1 януари 2016 г. до 1 януари тази година <b><a href="https://news.bg/finance/s-blizo-600-lv-narasnala-srednata-zaplata-v-sofiyski-universitet.html">средната брутна работна заплата е увеличена с 53%</a> </b>- от 1119 лв. на 1713 лв.</p>
      <p>По негови данни през 2015-2016 г. студентите са били общо 23 330, а преподавателите - 1705. През 2019 г. студентите намалели до 20 616, а преподавателите - до 1300. Ректорът заяви, че <b>няма да намалява броя на служителите в централната администрация и преподавателите.</b></p>
    </article>
  </body>
</html>