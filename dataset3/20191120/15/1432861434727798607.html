<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/lokomotivpd/lokomotiv-pd-e-na-vtoro-mqsto-v-klasiraneto-no-chak-na-osmo-po-byudzhet-1408083.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T15:51:00+00:00"/>
    <meta property="og:title" content="Локомотив Пд е на второ място в класирането, но чак на осмо по бюджет"/>
    <meta property="og:description" content="Лидерът в класирането Лудогорец приема втория Локо Пловдив в събота от 17:30 часа, като разликата между двата тима е само 6 точки Оказва се обаче, че тази в бюджетите им е около 10 пъти по-голяма в полза на разградчани"/>
  </head>
  <body>
    <article>
      <h1>Локомотив Пд е на второ място в класирането, но чак на осмо по бюджет</h1>
      <address><time datetime="2019-11-20T15:51:00+00:00">20 Nov 2019, 15:51</time> by <a rel="author">Sportlive.bg</a></address>
      <p>Лидерът в класирането <a href="https://www.sportlive.bg/bgfootball/ludogorec"><b>Лудогорец</b></a> приема втория <a href="https://www.sportlive.bg/bgfootball/lokomotivpd"><b>Локо Пловдив</b></a> в събота от 17:30 часа, като разликата между двата тима е само 6 точки.</p>
      <p>Оказва се обаче, че тази в бюджетите им е около 10 пъти по-голяма в полза на разградчани. И докато за "орлите" първото място е очаквано на фона на заплатите, то втората позиция на "смърфовете" е повече от изненадваща с оглед финансовия ресурс, с който клубът разполага. Но пък е и напълно заслужена, базирайки се на играта на тима.</p>
      <p>Наскоро пред „Тема Спорт“ босът на черно-белите Христо Крушарски обяви, че бюджетът на Локо е около 4 милиона лева. Това нарежда пловдивчани на осмо място в Първа лига. Пред тях са Лудогорец, <a href="https://www.sportlive.bg/bgfootball/levski"><b>Левски</b></a>, <a href="https://www.sportlive.bg/bgfootball/cska"><b>ЦСКА</b></a>, Берое, Арда, Ботев Пд и Черно море. Видно е, че с доста пo-малко средства Локомотив записва много по-добри резултати от клубове, които дават в пъти по-високи заплати.</p>
      <p>Архитектът на успешното представяне на "черно-белите" Бруно Акрапович пък е чак седми по заплата сред треньорите в елита със своите 9000 лева, които му се полагат по новия договор, който подписа наскоро. Пред него са Станислав Генчев (Лудогорец), Петър Хубчев (Левски), Димитър Димитър-Херо (Берое), Стамен Белчев (Арда), Милош Крушчич (ЦСКА) и Илиан Илиев (Черно море), като всеки един от тях получава 5-цифрена сума. Доскоро босненският специалист бе осми по заплата, но след освобождаването на наставника на Ботев Пловдив Желко Петрович се нареди седми.</p>
      <p>
        <i>
          <b>А кои играчи на Лудогорец са под въпрос за сблъсъка - <a href="https://www.sportlive.bg/bgfootball/ludogorec/Bylgarski-nacional-i-klyuchov-igrach-na-Ludogorec-pod-vypros-za-vazhniq-mach-sreshtu-Loko-Pd-1406543.html">вижте в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/lokomotivpd/Krusharski-Predlozhih-rykovoden-post-v-kluba-na-Georgi-Iliev-1406684.html"/>
        <a href="https://www.sportlive.bg/bgfootball/ludogorec/Bylgarski-nacional-i-klyuchov-igrach-na-Ludogorec-pod-vypros-za-vazhniq-mach-sreshtu-Loko-Pd-1406543.html"/>
        <a href="https://www.sportlive.bg/bgfootball/lokomotivpd/Nova-psiholozhka-vliza-v-syblekalnqta-na-Loko-Plovdiv-1405126.html"/>
        <a href="https://www.sportlive.bg/bgfootball/lokomotivpd/Lokomotiv-(Plovdiv)-premina-i-prez-Botev-Vraca-1404485.html"/>
      </related>
    </article>
  </body>
</html>