<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/greece/thessaloniki-dekades-kliseis-gia-antlisi-ydaton-apo-plimmyrismena-ypogeia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T15:09:32+00:00"/>
    <meta property="og:title" content="Θεσσαλονίκη: Δεκάδες κλήσεις για άντληση υδάτων από πλημμυρισμένα υπόγεια"/>
    <meta property="og:description" content="Συνολικά 44 κλήσεις για άντληση υδάτων σε υπόγεια στις περιοχές της Χαλκηδόνας και των Κουφαλίων έχει δεχθεί η Πυροσβεστική Υπηρεσία, έπειτα από την έντονη βροχόπτωση που σημειώθηκε σήμερα και είχε ως αποτέλεσμα υπόγεια ή άλλα οικήματα να πλημμυρίσουν."/>
  </head>
  <body>
    <article>
      <h6 class="kicker">Εντονη βροχόπτωση</h6>
      <h1>Θεσσαλονίκη: Δεκάδες κλήσεις για άντληση υδάτων από πλημμυρισμένα υπόγεια</h1>
      <h2>Συνολικά 44 κλήσεις για άντληση υδάτων σε υπόγεια στις περιοχές της Χαλκηδόνας και των Κουφαλίων έχει δεχθεί η Πυροσβεστική Υπηρεσία, έπειτα από την έντονη βροχόπτωση που σημειώθηκε σήμερα και είχε ως αποτέλεσμα υπόγεια ή άλλα οικήματα να πλημμυρίσουν.</h2>
      <address><time datetime="2019-11-20T15:09:32+00:00">20 Nov 2019, 15:09</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Συνολικά 44 κλήσεις για άντληση υδάτων σε υπόγεια στις περιοχές της Χαλκηδόνας και των Κουφαλίων έχει δεχθεί η Πυροσβεστική Υπηρεσία, έπειτα από την έντονη βροχόπτωση που σημειώθηκε σήμερα και είχε ως αποτέλεσμα υπόγεια ή άλλα οικήματα να πλημμυρίσουν.</p>
      <p>Σύμφωνα με όσα έγιναν γνωστά, έξι συνεργεία αποτελούμενα από 12 άτομα επιχειρούν στις περιοχές όπου υπάρχει πρόβλημα.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Στο μεταξύ, αποκαταστάθηκε η κυκλοφορία των οχημάτων στην παλαιά εθνική οδό Θεσσαλονίκης – Έδεσσας, στο ύψος της Παλαιάς Πέλλας που είχε διακοπεί νωρίτερα λόγω της έντονης βροχόπτωσης και συσσώρευσης φερτών υλικών.</p>
      <p>Στο νομό Κιλκίς, σε ισχύ παραμένει η διακοπή της κυκλοφορίας των οχημάτων μεταξύ των οικισμών Άσπρος και Αξιοχώρι και η μετακίνηση των οδηγών γίνεται μέσω παρακαμπτήριων οδών.</p>
      <p>Εξάλλου, αποκαταστάθηκε νωρίς το απόγευμα, η κυκλοφορία των οχημάτων στο δρόμο που συνδέει τη Χαλκηδόνα με τα Κουφάλια, η οποία είχε διακοπεί εξαιτίας συγκέντρωσης μεγάλου όγκου νερού στο οδόστρωμα.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>