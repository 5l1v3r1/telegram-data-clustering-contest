<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-zlochevskyj-figuruye-v-13-kejsah-i-ogoloshenyj-u-rozshuk-ryaboshapka/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T15:13:57+00:00"/>
    <meta property="og:title" content="Злочевський фігурує в 13 кейсах і оголошений у розшук – Рябошапка"/>
    <meta property="og:description" content="Екс-міністр  Микола Злочевський є фігурантом 13 кейсів, які ГПУ передасть до інших правоохоронних відомств."/>
  </head>
  <body>
    <article>
      <h1>Злочевський фігурує в 13 кейсах і оголошений у розшук – Рябошапка</h1>
      <address>
        <time datetime="2019-11-20T15:13:57+00:00">20 Nov 2019, 15:13</time>
      </address>
      <p>Екс-міністр  Микола Злочевський є фігурантом 13 кейсів, які ГПУ передасть до інших правоохоронних відомств.</p>
      <p>Екс-міністр екології та природних ресурсів Микола Злочевський фігурує в 13 кейсах, які розслідувала Генеральна прокуратура України.</p>
      <p>Нині Злочевського оголошено у розшук, заявив генпрокурор Руслан Рябошапка під час брифінгу 20 листопада.</p>
      <blockquote>– У деяких зустрічається слово, що означає компанія. Ще в деяких кейсах зустрічаються слова з іменем особи, про яку ви говорили ( Злочевський. – <b>Ред.</b>).</blockquote>
      <p>За словами Рябошапки, кейси, в яких фігурантом є екс-міністр, нині вже не можуть розглядати слідчі ГПУ. Їх передадуть до ДБР, НАБУ або СБУ, додав голова правоохоронного відомства.</p>
      <p><b>Читайте:</b> <a href="https://fakty.com.ua/ua/ukraine/20191118-gpu-vyvchaye-dokumenty-za-pidozroyu-poroshenka-ryaboshapka/">ГПУ вивчає документи щодо підозри Порошенку – Рябошапка</a></p>
      <p>Злочевського звинувачували у розкраданні державних надр, а після Майдану він втік з України, його було оголошено в розшук. Проте МВС зняло його з розшуку в 2016 році.</p>
      <p>Як повідомлялося, Рябошапка прогнозує <a href="https://fakty.com.ua/ua/ukraine/20191115-ryaboshapka-ubyvstvo-sheremeta-rozkryyemo-ubyvstvo-gongadze-malojmovirno/">розкриття вбивства Павла Шеремета</a> найближчим часом, однак вважає малоймовірним, що зможуть знайти замовників убивства Георгія Гонгадзе.</p>
    </article>
  </body>
</html>