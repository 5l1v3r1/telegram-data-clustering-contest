<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-transilvania/proiect-european-de-peste-16-4-mil-lei-pentru-modernizarea-iluminatului-stradal-in-cugir-judetul-alba-18599367"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T15:22:32+00:00"/>
    <meta property="og:title" content="Proiect european de peste 16,4 mil. lei pentru modernizarea iluminatului stradal în Cugir, judeţul Alba"/>
    <meta property="og:description" content="Primăria oraşului Cugir, judeţul Alba, a câştigat un proiect european de peste 16,4 mil. lei (aproximativ 3,5 mil. euro)  pentru modernizarea a peste 28 km de reţea de iluminat stradală. Proiectul ’’Eficientizarea sistemului de iluminat public în UAT Cugir’’ prevede reducerea cu mai mult de 40% a consumul anual de energie primară şi a gazelor cu efect de seră, poluante, în condiţiile în care va creşte gradul de iluminare urbană."/>
  </head>
  <body>
    <article>
      <h1>Proiect european de peste 16,4 mil. lei pentru modernizarea iluminatului stradal în Cugir, judeţul Alba</h1>
      <address><time datetime="2019-11-20T15:22:32+00:00">20 Nov 2019, 15:22</time> by <a rel="author" href="https://www.zf.ro/autor/laurentiu-cotu" target="_blank">Laurentiu Cotu</a></address>
      <p>Primăria oraşului Cugir, judeţul Alba, a câştigat un proiect european de peste 16,4 mil. lei (aproximativ 3,5 mil. euro)  pentru modernizarea a peste 28 km de reţea de iluminat stradală. Proiectul ’’<i>Eficientizarea sistemului de iluminat public în UAT Cugir’’</i> prevede reducerea cu mai mult de 40% a consumul anual de energie primară şi a gazelor cu efect de seră, poluante, în condiţiile în care va creşte gradul de iluminare urbană.</p>
      <p>Finanţarea este alocată din bugetul Regiunii Centru, prin Axa prioritară 3.1 a POR 2014-2020, ce prevede ’’Sprijinirea eficienţei energetice, a gestionării inteligente a energiei şi a utilizeării energiei din surse regenerabile în infrastructurile publice, inclusiv în clădirile publice, şi în sectorul locuinţelor’’, operaţiunea destinată iluminatului public. Beneficiarul estimează finalizarea proiectului până la data de 31 martie 2022.</p>
      <p><i>’’Vom înlocui aparatele de iluminat existente cu unele performante din punct de vedere optic, asigurând astfel siguranţa şi buna vizibilitate atât pentru conducătorii auto, cât şi pentru cei aproape 30.000 de cetăţeni’’, </i>a transmis Adrian Teban, primarul oraşului Cugir, într-un comunicat de presă.</p>
    </article>
  </body>
</html>