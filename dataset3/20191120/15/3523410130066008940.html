<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640990/%D8%A7%D8%A8%D8%B7%D8%A7%D9%84-%DA%A9%D8%A7%D8%B1%D8%AA-%D8%B3%D9%88%D8%AE%D8%AA-%D8%AE%D9%88%D8%AF%D8%B1%D9%88%D9%87%D8%A7%DB%8C-%DB%B2%DB%B5-%D8%B3%D8%A7%D9%84%D9%87-%D9%88-%D9%85%D9%88%D8%AA%D9%88%D8%B1%D8%B3%DB%8C%DA%A9%D9%84%D8%AA%E2%80%8C%D9%87%D8%A7%DB%8C-%DB%B1%DB%B0-%D8%B3%D8%A7%D9%84%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:38:00+00:00"/>
    <meta property="og:title" content="ابطال کارت سوخت خودروهای ۲۵ ساله و موتورسیکلت‌های ۱۰ ساله"/>
    <meta property="og:description" content="کارت سوخت خودروهای سواری شخصی با عمر ۲۵ سال به بالا و موتورسیکلت‌های با عمر ۱۰ سال به بالا بر اساس مصوبه هیات وزیران ابطال شد."/>
  </head>
  <body>
    <article>
      <h1>
        <a href="https://www.bultannews.com/fa/news/640990/%D8%A7%D8%A8%D8%B7%D8%A7%D9%84-%DA%A9%D8%A7%D8%B1%D8%AA-%D8%B3%D9%88%D8%AE%D8%AA-%D8%AE%D9%88%D8%AF%D8%B1%D9%88%D9%87%D8%A7%DB%8C-%DB%B2%DB%B5-%D8%B3%D8%A7%D9%84%D9%87-%D9%88-%D9%85%D9%88%D8%AA%D9%88%D8%B1%D8%B3%DB%8C%DA%A9%D9%84%D8%AA%E2%80%8C%D9%87%D8%A7%DB%8C-%DB%B1%DB%B0-%D8%B3%D8%A7%D9%84%D9%87">ابطال کارت سوخت خودروهای ۲۵ ساله و موتورسیکلت‌های ۱۰ ساله</a>
      </h1>
      <h2>کارت سوخت خودروهای سواری شخصی با عمر ۲۵ سال به بالا و موتورسیکلت‌های با عمر ۱۰ سال به بالا بر اساس مصوبه هیات وزیران ابطال شد.</h2>
      <address><time datetime="2019-11-20T15:38:00+00:00">20 Nov 2019, 15:38</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، طی روزها گذشته و پس از آنکه دولت در ۲۴ آبان ماه با <b>اصلاح قیمت بنزین</b> ، نظام سهمیه بندی را باردیگر برقرار کرد، برخی از شهروندان در تماس با خبرگزاری از ابطال کارت سوخت خودرو یا موتورسیکلت شان ابراز تعجب و گلایه می کردند.</p>
      <p>پیگیری ها حاکی از آن است که براساس آئین نامه مصوب هیات دولت، خودروهای دارای شرایط فرسودگی، نه تنها کارت سوختشان ابطال می شود، بلکه پلیس موظف است از رفت وآمد این خودروها جلوگیری کند.</p>
      <p>براساس این آئین نامه، خودروهای سواری شخصی با عمر ۲۵ سال، سواری دولتی با عمر ۱۵ سال، تاکسی(سواری و ون) با عمر ۱۰ سال، مینی بوس و میدی بوس با عمر ۱۵ سال، اتوبوس درون شهری با عمر ۱۰ سال، اتوبوس برون شهری با ۱۵ سال، کامیون و کشنده با ۲۵ سال عمر، وانت با ۱۵ سال، موتورسیکلت با ۱۰ سال و سایر وسایل نقلیه با گذشت ۲۵ سال از تاریخ ساخت به عنوان خودروی فرسوده و از رده خارج محسوب می شوند.</p>
      <p>بر اساس این تصمیم که از سال ۸۸ تاکنون جاری است، تمام وسایل نقلیه ای که شامل این قانون می شوند امکان برخورداری از کارت سوخت را ندارند و باید از سهمیه آزاد بنزین استفاده کنند.</p>
      <p>برهمین اساس، شرکت ملی پخش فرآورده های نفتی کارت سوخت خودروهایی که فرسوده تلقی می شوند را ابطال می کند و بدیهی است در صورت هرگونه تغییر در این تصمیم از سوی دولت، شرکت ملی پخش فرآورده های نفتی موظف به پیروی و ارائه خدمات مطابق با تصمیم دولت است.</p>
    </article>
  </body>
</html>