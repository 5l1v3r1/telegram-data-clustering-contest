<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/20/653938/"/>
    <meta property="og:site_name" content="Економічна правда"/>
    <meta property="article:published_time" content="2019-11-20T15:37:00+00:00"/>
    <meta property="og:title" content="Український ринок нових легкових авто виріс на 17%"/>
    <meta property="og:description" content="За 9 місяців 2019 року на закупівлю нових легкових авто імпортери витратили 1,2 млрд доларів, у порівнянні з аналогічним періодом минулого року імпорт нових авто зріс на 17%."/>
  </head>
  <body>
    <article>
      <h1>Український ринок нових легкових авто виріс на 17%</h1>
      <address>
        <time datetime="2019-11-20T15:37:00+00:00">20 Nov 2019, 15:37</time>
      </address>
      <p>За 9 місяців 2019 року на закупівлю нових легкових авто імпортери витратили 1,2 млрд доларів, у порівнянні з аналогічним періодом минулого року імпорт нових авто зріс на 17%.</p>
      <p>Про це повідомляє <a href="http://ukrautoprom.com.ua/import-legkovix-avto-koshtuvav-ukra%d1%97ni-26-mlrd-dolariv">Укравтопром.</a></p>
      <p>Зазначається, що загалом за 9 місяців поточного року у режимі імпорту ввезли 412,8 тисяч легкових авто на суму майже 2,6 млрд доларів.</p>
      <p>"З цієї кількості новими були лише 65,3 тис авто, що відповідає 16% від загального обсягу. Митна вартість 347,5 тис імпортованих старих автомобілів становила 1,4 млрд доларів", - йдеться у повідомленні.</p>
      <p>Підкреслюється, що з січня по вересень найбільше нових автомобілів завезли з Японії - 13,6 тис шт., на другому місці імпорт з Румунії - 8,6 тис нових авто, на третьому - імпорт з Китаю (7 тисяч машин).</p>
      <p>"Лідером з поставок легкового секонд-хенду стала Німеччина. За десять місяців з ФРН було ввезено 89 тис вживаних авто.</p>
      <p>Другий результат у Польщі, з якої ввезли 53,5 тис машин з пробігом. Ненабагато меншим виявився імпорт з Литви – 53,2 тис шт", - пише Укравтопром.</p>
      <p>Економічна правда</p>
    </article>
  </body>
</html>