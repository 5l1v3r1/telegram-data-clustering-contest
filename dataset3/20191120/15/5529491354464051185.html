<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/eni-digital-hr-innovare-crescere-startup-scadenza-3119587/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T15:26:15+00:00"/>
    <meta property="og:title" content="Digital Hr: Innovare per crescere. Eni lancia sfida a startup: scadenza il 21 dicembre"/>
    <meta property="og:description" content="ROMA – Coinvolgere le persone Eni in un percorso di conoscenza e crescita, alimentare la qualità delle relazioni tra le persone e tra le persone e l’azienda, individuare strumenti innovativi per la loro gestione e la formazione continua. Sono questi i principali elementi su cui Eni ha deciso di lanciare la call for startup “Digital HR: Innovare per crescere”, in collaborazione con Cariplo Factory, l’hub di innovazione che dal 2016 accompagna la crescita di talenti, innovatori e startup italiane a elevato potenziale.Reddito di “assistenza”: il 60% degli assegni al Sud (un quinto della popolazione)Rifiuti, tassa più cara al Sud che al Nord: 351 euro contro 258. Catania la città più costosa L’obiettivo di questa call è selezionare idee innovative su tre aree di interesse per Eni, che riguardano il processo di engagement e feedback, le soluzioni digitali per la gestione delle relazioni e il settore della formazione continua. Da sempre pioniere nel campo dell’innovazione, Eni ha deciso di essere tra le prime aziende…"/>
  </head>
  <body>
    <article>
      <h1>Digital Hr: Innovare per crescere. Eni lancia sfida a startup: scadenza il 21 dicembre</h1>
      <address><time datetime="2019-11-20T15:26:15+00:00">20 Nov 2019, 15:26</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/eni-logo-ansa.jpg"/>
        <figcaption>Foto archivio ANSA</figcaption>
      </figure>
      <p>ROMA – Coinvolgere le persone <a href="https://www.blitzquotidiano.it/energia/open-italy-eni-progetto-leap-3108723/"><b>Eni</b> </a>in un percorso di conoscenza e crescita, alimentare la qualità delle relazioni tra le persone e tra le persone e l’azienda, individuare strumenti innovativi per la loro gestione e la formazione continua.</p>
      <p>Sono questi i principali elementi su cui Eni ha deciso di lanciare la call for startup “Digital HR: Innovare per crescere”, in collaborazione con Cariplo Factory, l’hub di innovazione che dal 2016 accompagna la crescita di talenti, innovatori e startup italiane a elevato potenziale.</p>
      <figure>
        <a href="https://www.blitzquotidiano.it/economia/reddito-assistenza-assegni-sud-3119774/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/reddito-assistenza-assegni-sud-3119774/">
          <img src="https://static.blitzquotidiano.it/wp/wp-content/uploads/2019/11/reddito-di-cittadinanza_ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/reddito-assistenza-assegni-sud-3119774/">Reddito di “assistenza”: il 60% degli assegni al Sud (un quinto della popolazione)</a>
      </h3>
      <figure>
        <a href="https://www.blitzquotidiano.it/economia/rifiuti-tassa-cara-sud-3119773/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/rifiuti-tassa-cara-sud-3119773/">
          <img src="https://static.blitzquotidiano.it/wp/wp-content/uploads/2019/11/rifiuti_ansa2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/rifiuti-tassa-cara-sud-3119773/">Rifiuti, tassa più cara al Sud che al Nord: 351 euro contro 258. Catania la città più costosa</a>
      </h3>
      <p>L’obiettivo di questa call è selezionare idee innovative su tre aree di interesse per Eni, che riguardano il processo di engagement e feedback, le soluzioni digitali per la gestione delle relazioni e il settore della formazione continua. Da sempre pioniere nel campo dell’innovazione, Eni ha deciso di essere tra le prime aziende a lanciare un progetto di open innovation nel campo delle risorse umane. Le tre aree di interesse del progetto:</p>
      <p>
        <b>1 – ENGAGE YOURSELF, GIVE AND RECEIVE FEEDBACK</b>
      </p>
      <p>A questo ambito fanno riferimento soluzioni digitali per innovare il processo di engagement e feedback in un’ottica di continuous process. Tali soluzioni supporteranno valutazioni e decisioni in ambito HR grazie alla misurazione e all’analisi della qualità delle relazioni interne, del network organizzativo e della vita professionale, e alla raccolta e analisi dei feedback su comportamenti e performance.</p>
      <p>
        <b>2 – LET THE OTHERS KNOW MORE ABOUT YOU</b>
      </p>
      <p>A questo ambito fanno riferimento soluzioni digitali volte al miglioramento delle relazioni tra persona e azienda e persona/persona attraverso la raccolta e una più efficace analisi e rappresentazione di informazioni relative a esperienze e competenze professionali e non, motivazioni e ambiti di interesse formativo e lavorativo. Lo scopo è quello di migliorare la relazione con altri colleghi e con l’azienda, anche per la promozione di percorsi di sviluppo professionale e personale. </p>
      <p>
        <b>3 – LEARNING and TRAINING</b>
      </p>
      <p>Qui siamo nel campo delle proposte di soluzioni digitali nel settore della formazione continua, volte ad ottimizzare e innovare i tradizionali processi di learning e training aziendali (es. soluzioni relative a “learning in the flow of work”, soluzioni di micro-learning per l’apprendimento continuo per supportare upskilling e reskilling delle persone, piattaforme di apprendimento e soluzioni digitali che sfruttano tecnologie innovative, come VR e AR, AI, Chatbot, voice/image recognition).</p>
      <p>Per aderire alla call, “Digital HR: Innovare per crescere”, le startup hanno tempo fino al 21 dicembre 2019 e devono effettuare la richiesta online al sito enicallforstartuphrdigital. Dopo la fase preliminare di screening, le startup saranno coinvolte in un Selection Day che si svolgerà a Milano, in Cariplo Factory, il giorno 3 marzo 2020. Nel corso di questo evento Eni avrà l’occasione di valutare le soluzioni più adatte alle proprie esigenze e si riserverà la possibilità di attivare un percorso di collaborazione congiunta. </p>
      <p>L’iniziativa “Digital HR: Innovare per crescere” fa seguito alla Call For Growth Eni lanciata, sempre in collaborazione con Cariplo Factory, a ottobre 2018 nel campo della digital transformation che ha portato tre startup italiane ad avviare progetti pilota con Eni.</p>
    </article>
  </body>
</html>