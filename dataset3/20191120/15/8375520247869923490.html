<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-kijivshchini-policeyski-desyat-rokiv-narahovuvali-sobi-zavishcheni-zarplati-641238.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T15:17:00+00:00"/>
    <meta property="og:title" content="На Київщині поліцейські десять років нараховували собі завищені зарплати"/>
    <meta property="og:description" content="Співробітники Нацполіції незаконно заволоділи коштами в сумі понад 12 млн грн"/>
  </head>
  <body>
    <article>
      <h1>На Київщині поліцейські десять років нараховували собі завищені зарплати</h1>
      <address>
        <time datetime="2019-11-20T15:17:00+00:00">20 Nov 2019, 15:17</time>
      </address>
      <h4>Співробітники Нацполіції незаконно заволоділи коштами в сумі понад 12 млн грн</h4>
      <p>Генеральна прокуратура України направила до суду обвинувальний акт стосовно співробітників Нацполіції в Київській області, які підозрюються у заволодінні понад 12 млн грн бюджетних коштів.</p>
      <p>Про це <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=261391&amp;fbclid=IwAR3TyCi4G-o523OcukP8FsaezcgReMyY2zE6Q9E1DBdXXP5UFSX_vhcCY4Y">повідомляє</a> пресслужба ГПУ.</p>
      <p>«Генеральною прокуратурою України закінчено досудове розслідування та направлено до Шевченківського районного суду Києва обвинувальний акт у кримінальному провадженні за підозрою групи співробітників одного з управлінь ГУ Нацполіції в Київській області у вчиненні кримінальних правопорушень, передбачених ч. 3 ст. 27 ч. 4 ст. 190, ч. 4 ст. 190 (організація та шахрайство, вчинене в особливо великих розмірах); ч. 3 ст. 27 ч. 3 ст. 358, ч. 3 ст. 358, ч. 4 ст. 358, ч. 3 ст. 27 ч. 4 ст. 358, ч. 5 ст. 27, ч. 4 ст. 358 (організація та пособництво у підробленні документів та їх використання), ч. 2 ст. 209 (легалізація доходів, одержаних злочинним шляхом), ст. 366-1 (декларування недостовірної інформації) КК України», - йдеться в повідомленні.</p>
      <p>За версією слідства, співробітники Нацполіції за участю інших осіб у період з січня 2006 року по березень 2016 року, ймовірно, шляхом шахрайства та підроблення бухгалтерських документів, незаконного перерахування грошових коштів на власні карткові рахунки у вигляді завищених сум заробітної плати, а також зарахування коштів на карткові рахунки сторонніх осіб заволоділи бюджетними коштами в сумі понад 12 млн грн.</p>
      <p>За вказані злочини передбачено покарання у вигляді позбавлення волі на строк до 12 років.</p>
      <related>
        <a href="https://glavcom.ua/news/vidsogodni-prokurori-perestanut-vesti-dosudovi-rozsliduvannya-641098.html"/>
        <a href="https://glavcom.ua/news/ryaboshapka-genprokuratura-peredala-usi-svoji-spravi-do-dbr-nabu-sbu-i-nacpoliciji-641213.html"/>
        <a href="https://glavcom.ua/kyiv/news/banda-chornih-rieltoriv-shcho-zavolodila-desyatkami-kvartir-u-kijevi-postane-pered-sudom-641181.html"/>
      </related>
    </article>
  </body>
</html>