<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gamepod.hu/hir/soul_calibur_vi_vegre_tudjuk_hogy_mikor_jon_a_2_sz.html"/>
    <meta property="og:site_name" content="GAMEPOD.hu"/>
    <meta property="article:published_time" content="2019-11-20T15:30:00+00:00"/>
    <meta property="og:title" content="Soul Calibur VI - Végre tudjuk, hogy mikor jön a 2. szezon"/>
    <meta property="og:description" content="Az új évadban végre elérhető lesz Haohmaru és Hilde, de további harcosok is tiszteletüket teszik majd a későbbiekben."/>
  </head>
  <body>
    <article>
      <h1>Soul Calibur VI - Végre tudjuk, hogy mikor jön a 2. szezon</h1>
      <address><time datetime="2019-11-20T15:30:00+00:00">20 Nov 2019, 15:30</time> by <a rel="author" href="https://gamepod.hu/tag/oriic.html" target="_blank">oriic</a></address>
      <h3>Hir﻿d﻿et﻿és﻿</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>A BANDAI NAMCO Entertainment Europe ma felfedte a <b>SOULCALIBUR VI</b> második szezonjának kezdetét, ami rengeteg új tartalmat, köztük új karaktereket, harci mechanikákat, egyensúlyi változtatásokat és sok mást tartogat a játékosoknak.</p>
      <figure>
        <iframe src="https://www.youtube.com/embed/yXb2hDneZ3U" width="640" height="360" data-service="Youtube" scrolling="no"/>
      </figure>
      <p>A 2019. november 25-tól elérhető új frissítés javít a harcosok egyensúlyán, valamint új mozdulatokkal bővíti minden karakter repertoárját, ezzel új kombó lehetőségeket és szorult helyzetekből való kiutakat nyitva meg a játékosok előtt. A még mélyebb játékélmény érdekében továbbá az alábbi, minden karakter által használható két új harci mechanikával is bővül a játék:</p>
      <ul>
        <li><b>Soul Attack:</b> Egy felerősített csapás, ami megfordíthatja a küzdelem végkimenetelét.</li>
        <li><b>Resist Impact:</b> Egy végső védekező mozdulat, ami képes bármilyen támadást visszaverni, még a jelenleg kivédhetetleneket is.</li>
      </ul>
      <p>A Season Pass 2 részeként továbbá november 26-án a visszatérő harcos <b>Hilde</b> is csatlakozik a küzdelemhez, akit a már szintén felfedett <b>Haohmaru</b> (<i>Samurai Shodown</i>) és további karakterek fognak követni.</p>
    </article>
  </body>
</html>