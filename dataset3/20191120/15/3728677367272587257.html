<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215879/ESD-krijgt-geen-vergunning-voor-uitstoot-vezels"/>
    <meta property="og:site_name" content="RTV Noord"/>
    <meta property="article:published_time" content="2019-11-20T15:33:00+00:00"/>
    <meta property="og:title" content="ESD krijgt geen vergunning voor uitstoot vezels"/>
    <meta property="og:description" content="Chemiebedrijf ESD-SIC in Farmsum krijgt geen vergunning voor de uitstoot van siliciumcarbide vezels. Dat laat de provincie Groningen zojuist weten."/>
  </head>
  <body>
    <article>
      <h1>ESD krijgt geen vergunning voor uitstoot vezels</h1>
      <address><time datetime="2019-11-20T15:33:00+00:00">20 Nov 2019, 15:33</time> by <a rel="author">Martin Drent</a></address>
      <p>De vezels zijn volgens de Gezondheidsraad en de GGD mogelijk kankerverwekkend.</p>
      <h3>Te weinig informatie</h3>
      <p>ESD heeft afgelopen zomer de aanvraag ingediend op verzoek van de rechter. De provincie neemt die aanvraag niet in behandeling, omdat het bedrijf te weinig informatie geeft hoe het de uitstoot denkt zoveel mogelijk te beperken.</p>
      <p>'We hebben twee keer gevraagd om een aanvulling, maar ook de tweede keer gaf het bedrijf onvoldoende informatie', zegt gedeputeerde Tjeerd van Dekken (PvdA).</p>
      <h3>Dwangsommen</h3>
      <p>De provincie heeft dwangsommen tot maximaal 750.000 euro opgelegd als ESD door zou gaan met de uitstoot van de vezels. Door de aanvraag van de vergunning zijn die dwangsommen tijdelijk opgeschort.</p>
      <h3>Teleurgesteld</h3>
      <p>Nu ESD die vergunning niet krijgt, gaat de provincie aan de rechter vragen of ze die dwangsommen mag opleggen als het bedrijf doorgaat met de uitstoot van de vezels.</p>
      <p>Directeur Richard Middel van ESD laat in een eerste reactie weten zwaar teleurgesteld te zijn over het besluit: 'We hebben nauw contact met elkaar gehad over de aanvraag. Er is ons één keer gevraagd om aanvullende informatie en dat hebben we netjes binnen de tijd geleverd.'</p>
      <p>Het bedrijf wil uitzoeken welke informatie exact ontbreekt voor de vergunning.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215541/ESD-verliest-rechtszaak-tegen-provincie-om-bodemvervuiling"/>
        <a href="https://www.rtvnoord.nl/nieuws/214533/Provincie-Als-ESD-de-uitstoot-minimaliseert-kunnen-wij-niet-anders-dan-een-vergunning-geven"/>
        <a href="https://www.rtvnoord.nl/nieuws/211646/Drie-blazers-binnen-enkele-uren-bij-ESD-SIC-in-Farmsum-update"/>
      </related>
    </article>
  </body>
</html>