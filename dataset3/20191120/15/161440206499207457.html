<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/20/greta-thunberg-in-uno-scatto-di-120-anni-fa-il-web-si-scatena-via-137-954936.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T15:21:37+00:00"/>
    <meta property="og:title" content="Greta Thunberg in uno scatto di 120 anni fa. Il web si scatena: &quot;Viaggiatrice del tempo&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Usa</h6>
      <h1>Greta Thunberg in uno scatto di 120 anni fa. Il web si scatena: "Viaggiatrice del tempo"</h1>
      <h2>L'incredibile somiglianza con la giovane ambientalista in una foto scoperta negli archivi dell'Università di Washington</h2>
      <address>
        <time datetime="2019-11-20T15:21:37+00:00">20 Nov 2019, 15:21</time>
      </address>
      <p>Uno scatto risalente al 1898 e casualmente scoperto negli archivi dell'Università di Washington.</p>
      <p>Un'istantanea che ritrae tre giovani intenti ad estrarre acqua da un pozzo in Canada, e per uno di questi, una ragazza, la somiglianza con la giovane attivista svedese Greta Thunberg è a dir poco incredibile.</p>
      <p>Al punto che, diffusa sui social, l'immagine ha scatenato i commenti e le congetture più disparate.</p>
      <p>E sono già in molti ad affermare che potrebbe trattarsi di una viaggiatrice del tempo con lo scopo di salvare il Pianeta.</p>
      <p>"E se Greta fosse venuta dal passato per avvertirci dei cambiamenti climatici che sconvolgeranno il Pianeta?", si chiede qualcuno. "È lei, è tornata", fanno eco altri.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/21/greta_thunberg_archivio_l_unione_sard-514-318-869820.jpg"/>
        <figcaption>Greta Thunberg (archivio L'Unione Sarda)</figcaption>
      </figure>
      <p>C'è poi chi, ancora più tragicamente, ritiene sia arrivata sulla Terra per metterci in guardia sulla fine del mondo.</p>
      <p>E ancora altri che ritengono, più ottimisticamente, che sia stata spedita ai giorni nostri per mostrarci il futuro.</p>
      <p>(Unioneonline/v.l.)</p>
    </article>
  </body>
</html>