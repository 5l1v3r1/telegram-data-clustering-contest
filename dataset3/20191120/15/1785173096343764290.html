<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/doi-angajati-ai-consulatului-sua-la-adana-plasati-scurt-timp-in-arest-preventiv-dupa-ce-au-ras-de-islam-de-haloween-1922403420002019111519175797"/>
    <meta property="og:site_name" content="News.ro"/>
    <meta property="article:published_time" content="2019-11-20T15:34:00+00:00"/>
    <meta property="og:title" content="Doi angajaţi ai Consulatului SUA la Adana, plasaţi scurt timp în arest preventiv după ce au ”râs de islam” de Haloween"/>
    <meta property="og:description" content="Autorităţile turce au plasat scurt timp în detenţie preventivă doi turci angajaţi ai unui Consulat al Statelor Unite, pe care i-a acuzat de faptul că ”au râs de islam” de Halloween, potrivit agenţiei turce de presă DHA, relatează AFP."/>
  </head>
  <body>
    <article>
      <h1>Doi angajaţi ai Consulatului SUA la Adana, plasaţi scurt timp în arest preventiv după ce au ”râs de islam” de Haloween</h1>
      <address><time datetime="2019-11-20T15:34:00+00:00">20 Nov 2019, 15:34</time> by <a rel="author">Valentin Vidu</a></address>
      <p>
        <b>Autorităţile turce au plasat scurt timp în detenţie preventivă doi turci angajaţi ai unui Consulat al Statelor Unite, pe care i-a acuzat de faptul că ”au râs de islam” de Halloween, potrivit agenţiei turce de presă DHA, relatează AFP.</b>
      </p>
      <p>Potrivit agenţiei, un bărbat şi o femeie care lucrează la Consulatul american de la Adana, în sudul Turciei, au fost plasaţi în arest preventiv pentru a fi interogaţi de poliţie miercuri, iar apoi au fost eliberaţi.</p>
      <p>Arestarea lor intervine în urma publicării pe reţele de socializare a unei înregistrări video în care cele două persoane apar ironizând apa de ”zamzam”, luată de la Meca şi considerată miraculoasă de către musulmani, în timpul Halloween-ului.</p>
      <figure>
        <iframe data-src="https://twitter.com/internethaber/status/1196890935449264128?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>În această înregistrare video, bărbatul, care poartă o haină lungă albă şi un chipiu, ridică un pahar ce pare plin cu o băutură alcoolică şi spune ”beţi şi asta”.</p>
      <p>Citând biroul procurorului general de la Adana, DHA scrie că, după publicarea acestor imagini, a fost deschisă o anchetă cu privire la ”denigrarea valorilor religioase”.</p>
      <p>Biroul procurorului adaugă că persoanele care apar în acest video, doi ”angajaţi ai Consulatului Statelor Unite la Adana”, în vârstă de 30 şi 38 de ani, au fost interogate şi eliberate.</p>
      <p>Plasarea în arest preventiv a celor două persoame intervine în contextul în care relaţiile dintre Ankara şi Washington traversează o fază delicată, din cauza unei ofensive lansate de Turcia în Siria împotriva unei miliţii kurde susţinute de Statele Unite.</p>
      <p>Arestarea mai multor turci care lucrează la reprezentanţe diplomatice americane în Turcia, în ultimii ani, a tensionat deja relaţiilor turco-americane.</p>
      <p>Cazul unui angajat al Consilatului Statelor Unite de la Istanbul Metin Topuz, aflat în detenţie provizorie din 2017, cristalizează aceste tensiuni. Acuzat de autorităţile turce de ”spionaj” şi ”tentativă de răstrunare a Guvernului”, el riscă închisoarea pe viaţă.</p>
      <p>În ianuarie, un tribunal turc a eliberat sub contro, judiciar un turc care lucra la Consulatul Statelor unute de la Adana, Hamza Ulucay, după aproape doi ani de detenţie preventivă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>