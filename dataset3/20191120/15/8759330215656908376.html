<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904505/-zidane-laat-zich-niet-provoceren-maar-heeft-het-helemaal-gehad-met-bale-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T15:10:00+00:00"/>
    <meta property="og:title" content="'Zidane laat zich niet provoceren, maar heeft het helemaal gehad met Bale'"/>
    <meta property="og:description" content="Gareth Bale staat opnieuw volop in de spotlights na zijn controversiële spandoek tijdens de interland tussen Wales en Hongarije. Real Madrid-trainer Zinédine Zidane ziet geen reden om op de provocaties van de Welshmen te reageren."/>
  </head>
  <body>
    <article>
      <h1>'Zidane laat zich niet provoceren, maar heeft het helemaal gehad met Bale'</h1>
      <address>
        <time datetime="2019-11-20T15:10:00+00:00">20 Nov 2019, 15:10</time>
      </address>
      <p>
        <b>Gareth Bale staat opnieuw volop in de spotlights na zijn controversiële spandoek tijdens de interland tussen Wales en Hongarije. Real Madrid-trainer Zinédine Zidane ziet geen reden om op de provocaties van de Welshmen te reageren.</b>
      </p>
      <p>Dat schrijft <a href="https://www.marca.com/futbol/real-madrid/2019/11/20/5dd51f1422601d10188b464a.html">Marca</a>. Nadat Wales zich plaatste voor het EK was Bale te zien met een spandoek waarop de tekst 'Wales, Golf, Madrid. In die volgorde', stond. Dat was een overduidelijke sneer richting Real, dat nauwelijks nog een beroep op hem doet. De situatie is voer voor de Spaanse media, maar Zidane geeft er geen aandacht aan. Real gaat Bale ook niet straffen en hem zelfs niet op de vingers tikken.</p>
      <p>Zeker is wel dat Zidane het helemaal gehad heeft met het gedrag van Bale, schrijft <i>Marca.</i> Bale zal een dezer dagen terugkeren bij Real en krijgt dan gewoon een hand en felicitaties van Zidane en verder niets. Zidane vindt alles prima, zolang Bale maar niet geblesseerd terugkeert van zijn interlandverplichtingen.</p>
      <p>Zidane en Bale konden naar verluidt niet meer door één deur nadat de Fransman de Real-deur hard dicht smeet door te stellen dat er bij Real geen plek meer was voor de speler, tot ergernis van zijn zaakwaarnemer. Een transfer naar China leek in de maak, maar dat ging niet door. Zidane nam Bale weer op in de Real-selectie, echter ziet hij geen reden om nog energie in hem te stoppen.</p>
      <p>Dat doet hij dus ook nu niet. <i>Marca</i> schrijft dat Zidane in de 'zen-modus' is gegaan. Bale wordt nog wel gezien als iemand die van waarde kan zijn voor Real, maar hoeft niet op veel kansen te rekenen.</p>
    </article>
  </body>
</html>