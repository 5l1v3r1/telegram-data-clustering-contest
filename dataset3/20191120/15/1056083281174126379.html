<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919317/%D9%85%D9%88%D8%B3%D9%88%DB%8C-%D8%AF%D8%AE%D8%A7%D9%84%D8%AA-%D8%AF%D8%B1-%D8%A7%D9%85%D9%88%D8%B1-%D8%AF%D8%A7%D8%AE%D9%84%DB%8C-%D8%B3%D8%A7%DB%8C%D8%B1-%DA%A9%D8%B4%D9%88%D8%B1%D9%87%D8%A7-%D8%A8%D9%87-%D8%B1%DA%A9%D9%86-%D8%AF%D9%88%D9%85-%D8%B3%DB%8C%D8%A7%D8%B3%D8%AA-%D8%AE%D8%A7%D8%B1%D8%AC%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-20T15:25:59+00:00"/>
    <meta property="og:title" content="موسوی: دخالت در امور داخلی سایر کشورها به رکن دوم سیاست خارجی آمریکا بدل شده است"/>
    <meta property="og:description" content="سخنگوی وزارت امور خارجه تاکید کرد: پس از روند خروج از معاهدات بین المللی به عنوان یک ضد هنجار، دخالت در امور داخلی سایر کشورها تبدیل به رکن دوم سیاست خارجی رژیم آمریکا شده است."/>
  </head>
  <body>
    <article>
      <h1>موسوی: دخالت در امور داخلی سایر کشورها به رکن دوم سیاست خارجی آمریکا بدل شده است</h1>
      <address>
        <time datetime="2019-11-20T15:25:59+00:00">20 Nov 2019, 15:25</time>
      </address>
      <p>سخنگوی وزارت امور خارجه تاکید کرد: پس از روند خروج از معاهدات بین المللی به عنوان یک ضد هنجار، دخالت در امور داخلی سایر کشورها تبدیل به رکن دوم سیاست خارجی رژیم آمریکا شده است.</p>
      <p>به گزارش ایسنا، سید عباس موسوی با اشاره به تصویب لایحه دموکراسی و حقوق بشر هنگ کنگ در سنای آمریکا و دخالت آشکار در امور داخلی چین اظهار داشت: پس از روند خروج از معاهدات بین‌المللی به عنوان یک ضد هنجار، دخالت در امور داخلی سایر کشورها تبدیل به رکن دوم سیاست خارجی رژیم آمریکا شده است.</p>
      <p>سخنگوی وزارت امور خارجه با تاکید بر اینکه سرقت مفاهیم حقوق بشری، مشروعیتی برای سیاست خارجی گستاخانه آمریکا ایجاد نمی‌کند افزود: جمهوری اسلامی ایران تصویب لایحه دموکراسی و حقوق بشر هنگ کنگ در سنای آمریکا را در این چارچوب ارزیابی نموده و قاطعانه محکوم می کند و هشدار می دهد روند نقض هنجارهای بین المللی از طریق اینگونه اقدامات توسط این رژیم تبدیل به یک تهدید جدی علیه ثبات بین المللی شده است.</p>
      <p>انتهای پیام</p>
    </article>
  </body>
</html>