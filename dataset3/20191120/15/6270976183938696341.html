<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/vsi-materialy-spravy-pryvatbanku-peredani-do-nabu-ryaboshapka/"/>
    <meta property="og:site_name" content="Рубрика"/>
    <meta property="article:published_time" content="2019-11-20T15:10:37+00:00"/>
    <meta property="og:title" content="Всі матеріали справи ПриватБанку передані до НАБУ, - Рябошапка"/>
    <meta property="og:description" content="Генеральний прокурор Руслан Рябошапка розповів, в які органи передали провадження, що розслідували підрозділи ГПУ Про це він розповів під час пресконференції, передає Еспресо.TV. “Найцікавіша справа – розслідування щодо Приватбанку, і оце провадження передано до НАБУ, щоб об’єднати всі матеріали в одних руках і в одному органу досудового розслідування”, – повідомив Рябошапка. Він додав, що в […]"/>
  </head>
  <body>
    <article>
      <h1>Всі матеріали справи ПриватБанку передані до НАБУ, - Рябошапка</h1>
      <address><time datetime="2019-11-20T15:10:37+00:00">20 Nov 2019, 15:10</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/10/pryvatbank-860x580-c-1.jpg"/>
      </figure>
      <p>
        <b>
          <b>Генеральний прокурор Руслан Рябошапка розповів, в які органи передали провадження, що розслідували підрозділи ГПУ</b>
        </b>
      </p>
      <p>Про це він розповів під час пресконференції, передає Еспресо.TV.</p>
      <p>“Найцікавіша справа – розслідування щодо Приватбанку, і оце провадження передано до НАБУ, щоб об’єднати всі матеріали в одних руках і в одному органу досудового розслідування”, – повідомив Рябошапка.</p>
      <p>Він додав, що в ГПУ лишилось декілька десятків проваджень, які незабаром передадуть у інші органи.</p>
      <p>“В нас дійсно не лише головне слідче управління і управління спецрозслідувань, ще є головна військова прокуратура, там є ще слідчі відділи, і станом на сьогодні там залишилось трохи більше декількох десятків проваджень, які ми ще не передали, але ми їх передамо, всі”, – сказав Рябошапка</p>
      <p>Генпрокурор зазначив, що не можна чітко сказати статистику куди більше передано справ.</p>
      <p>“Не можна сказати, який слідчий підрозділ, куди передав більше справ, та сама військова прокуратура мала велику кількість проваджень з економічними та корупційними злочинами. Цих корупційних злочинів там було ледь не третина, головна військова прокуратура займалась злочинами пов’язаними із корупцією,відповідно ми їх передавали або до НАБУ, якщо це був високопосадовець, або до ДБР”, – зазначив Рябошапка.</p>
      <p>Він сказав, що передача справ залежить тільки від підслідності.</p>
      <p>“Ті справи, що стосуються управління спецрозслідувань, частина має бути передана до ДБР, 40 проваджень до НАБУ і САП, і ще менше до поліції та СБУ. Що стосується головного слідчого управління, там практично вже не було проваджень, почали раніше передавати. Немає якоїсь конкретної логіки чи динаміки передачі справ. Залежить лише від підслідності” – додав генпрокурор.</p>
    </article>
  </body>
</html>