<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/spolocnost-huawei-sa-posuva-dopredu-pozrite-sa-akymi-krokmi-chce-naplnit-ich-obchod-appgallery-aplikaciami/"/>
    <meta property="og:site_name" content="Vosveteit"/>
    <meta property="article:published_time" content="2019-11-20T15:48:55+00:00"/>
    <meta property="og:title" content="Spoločnosť Huawei sa posúva dopredu. Pozrite sa, akými krokmi chce naplniť ich obchod AppGallery aplikáciami"/>
    <meta property="og:description" content="Huawei v reakcii na petrvávajúce sankcie sprístupňuje Mobilné služby Huawei pre vývojárov. Chce tak pomôcť k naplneniu ich obchodu aplikáciami."/>
  </head>
  <body>
    <article>
      <h1>Spoločnosť Huawei sa posúva dopredu. Pozrite sa, akými krokmi chce naplniť ich obchod AppGallery aplikáciami</h1>
      <address><time datetime="2019-11-20T15:48:55+00:00">20 Nov 2019, 15:48</time> by <a rel="author">Martin Borko</a></address>
      <p>Hoci veľká väčšina z nás v  súčasnosti reálne nepocítila sankcie zo strany americkej vlády smerované ku značke Huawei, tak v skutočnosti sa <b>jedná o relatívne veľký problém</b> pre druhého najväčšieho výrobcu smartfónov na svete. <a href="https://vosveteit.sk/americka-vlada-predlzuje-licenciu-pre-huawei-o-dalsich-90-dni-pozrite-sa-ako-to-zdovodnuje/">Súčasné licencie</a> totiž umožňujú spoločnosti aj naďalej využívať služby Google, ale len na existujúcich zariadeniach. Inými slovami, novo predstavené zariadenia nemôžu využívať služby Google. To bol aj jeden z dôvodov prečo spoločnosť odsúva uvedenie smartfónov Mate 30 a Mate 30 Pro na európskych trhoch, kde sú služby Google žiadanými.</p>
      <h4>Prečo sa Huawei musí posunúť ďalej?</h4>
      <p>Hoci dnes to vyzerá tak, že pre Huawei nie sú sankcie zo strany americkej vlády žiadnym problémom, tak si treba uvedomiť, že v  súčasností <b>spoločnosť pri väčšine zariadení funguje v princípe ako doposiaľ, ale pred sebou bude mať už čoskoro sezónu „generačnej“ obmeny smartfónov</b>. Inými slovami, sankcie sa dotknú hlavne budúcoročných zariadení. Pravdepodobne aj toto je jedným z hlavných dôvodov prečo sa Huawei rozhodol posunúť ďalej.</p>
      <h3>Mobilné služby Huawei (Huawei Mobile Services)</h3>
      <p>Portál <a href="https://www.huaweicentral.com/hms-core/">Huaweicentral.com</a> upozorňuje na novú stratégiu spoločnosti Huawei, ktorá dnes <b>oficiálne rozšírila dostupnosť Huawei Mobile Services / Mobilných služieb Huawei </b>o ďalšie služby <i>(ďalej už ako HMS) </i>pre vývojárov. Čo tento krok vlastne znamená?  HMS je skupina aplikácií a služieb spoločnosti Huawei pre ekosystém svojich zariadení. Inými slovami, spoločnosť Huawei týmto krokom<b> sprístupnila vývojárom tretích strán možnosť prepojenia ich softwaru so službami Huawei.</b> Vývojári tak budú môcť využívať otvorené služby HMS.</p>
      <figure>
        <img src="https://vosveteit.sk/wp-content/uploads/2019/11/Huawei-HMS.jpg"/>
        <figcaption>Zdroj: https://developer.huawei.com/consumer/en/service/hms/developer.html</figcaption>
      </figure>
      <blockquote>„Komplexná sada otvorených funkcií mobilných služieb HUAWEI, ktorá pomáha vývojárom dosiahnuť efektívny rozvoj, rýchly rast a flexibilné speňaženie.“ takto <a href="https://developer.huawei.com/consumer/en/">opisuje</a> spoločnosť HMS.</blockquote>
      <p>Podľa údajov spoločností Huawei spolu s  HMS ekosystémom a aplikáciami tretích strán obhospodaruje viac ako 570 miliónov používateľov naprieč celým svetom. Spoločnosť zároveň s cieľom zatraktívniť publikovanie aplikácií vývojárov na platforme HMS<b> zvýšila svoje investície na 1-miliardu dolárov v  rámci programu „Shining Star 2.0“</b>. Cieľom programu je pokryť finančné prostriedky na rozvoj, rast a marketing. Prostredníctvom týchto krokov chce spoločnosť rozšíriť ich obchod Appgallery o  nové aplikácie a hry.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>