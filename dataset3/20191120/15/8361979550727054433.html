<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/zustrich-trampa-iz-zelenskim-bula-obumovlena-rozsliduvannyam-svidchennya-sondlanda-50054701.html"/>
    <meta property="og:site_name" content="НВ"/>
    <meta property="article:published_time" content="2019-11-20T15:41:00+00:00"/>
    <meta property="og:title" content="Посол США в ЄС: Зустріч Трампа із Зеленським була обумовлена розслідуванням проти Байдена"/>
    <meta property="og:description" content="Зустріч президентів США і України Дональда Трампа та Володимира Зеленського була обумовлена проведенням «антикорупційного» розслідування проти сім'ї Джо Байдена."/>
  </head>
  <body>
    <article>
      <h1>Посол США в ЄС: Зустріч Трампа із Зеленським була обумовлена розслідуванням проти Байдена</h1>
      <h2>Зустріч президентів США і України Дональда Трампа та Володимира Зеленського була обумовлена проведенням «антикорупційного» розслідування проти сім'ї Джо Байдена.</h2>
      <address>
        <time datetime="2019-11-20T15:41:00+00:00">20 Nov 2019, 15:41</time>
      </address>
      <p>Про це посол США при ЄС Гордон Сондланд заявив на відкритих слуханнях в Конгресі США в рамках розслідування імпічменту президента Дональда Трампа.</p>
      <p>За його словами, прохання адвоката Трампа Руді Джуліані щодо розслідування щодо політичних суперників Трампа було «послугою за послугу» для організації візиту Зеленського в Білий дім.</p>
      <p>«Джуліані... вимагав, щоб керівництво України публічно заявило про початок розслідування щодо втручання у вибори 2016 року і фірми Burisma», - заявив Сондланд.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/vistava-z-impichmentom-trampa-poslablyuye-poziciji-zelenskogo-oglyad-zmi-50053589.html">«Вистава з імпічментом» Трампа послаблює позиції Зеленського — огляд ЗМІ</a>
        </li>
        <li>
          <a href="https://nv.ua/ukr/world/countries/viyskovu-dopomogu-ukrajini-zablokuvav-osobisto-tramp-50054311.html">Військову допомогу Україні заблокував особисто Трамп — заступник держсекретаря</a>
        </li>
      </ul>
      <p>Посол США в ЄС додав, що тема розслідувань була важлива для президента Трампа.</p>
      <p>Посол також допустив, що Трамп заблокував військову допомогу Україні через розслідування проти сім'ї Байдена.</p>
      <p>«Я рішуче заперечував проти будь-якого призупинення допомоги. Оскільки українцям потрібні були ці кошти для протистояння російській агресії», - сказав Сондланд.</p>
      <p>За його словами, він досі не отримав чіткої відповіді, чому Білий дім вирішив призупинити виділення фінансової допомоги на оборону України.</p>
    </article>
  </body>
</html>