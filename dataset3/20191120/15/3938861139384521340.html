<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_istorik-rozpoviv-yak-golodomor-vplivaye-na-suchasnih-ukrayinciv/938904"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T15:59:00+00:00"/>
    <meta property="og:title" content="Історик розповів, як Голодомор впливає на сучасних українців"/>
    <meta property="og:description" content="Голодомор, який українці пережили у 1932-1933 роках, матиме вплив ще на кілька поколінь людей. Так вважає історик Андрій Козицький. &quot;Може тільки видаватися, що Голодомор не впливає на тих людей, що живуть зараз, але те, що лишилось в генах, матиме вплив ще на кілька поколінь людей. ..."/>
  </head>
  <body>
    <article>
      <h1>Історик розповів, як Голодомор впливає на сучасних українців</h1>
      <address><time datetime="2019-11-20T15:59:00+00:00">20 Nov 2019, 15:59</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938904_w_300.jpg?v=0"/>
        <figcaption>Історик Андрій Козицький вважає, що негативні ментальні характеристики українців виникли, як наслідок Голодомору. Фото: Тарас Подолян</figcaption>
      </figure>
      <p>Голодомор, який українці пережили у 1932-1933 роках, матиме вплив ще на кілька поколінь людей.</p>
      <p>Так вважає історик Андрій Козицький.</p>
      <p>"Може тільки видаватися, що Голодомор не впливає на тих людей, що живуть зараз, але те, що лишилось в генах, матиме вплив ще на кілька поколінь людей. Багато хто приписує українцям не дуже добрі риси характеру. Вони з'явилися саме в 1932-1933 роках. Щоб їх виправити і мати краще життя в майбутньому, люди повинні почати об'єктивно дивитися на минуле, визнавати свої недоліки і помилки", - сказав він кореспонденту <a href="https://gazeta.ua/">Gazeta.ua</a> під час засідання Наглядової Ради з будівництва другої черги Національного музею "Меморіал жертв Голодомору", яке відбулося 18 листопада у Митрополичих палатах Національного заповідника "Софія Київська".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_golih-zhinok-vivodili-na-moroz-z-chogo-pochinavsya-golodomor/939081"/>
      </related>
      <p>Андрій Козицький вважає, що методи сучасної Росії та радянської влади є подібними.</p>
      <p>"У часи Голодомору радянська влада намагалася розшарувати українське село та нацькувати одну частину українців на інших. Бідніших людей переконували, що всі їхні проблеми через багатшого сусіда. Радянська влада намагалася знищити основи моральності та релігії, які є внутрішнім стрижнем для людини при прийнятті важливих екзистенційних рішень. Зараз РФ у боротьбі проти України використовують такі ж методи. Намагається посварити українців між собою. Зробити так, щоб одна частина заздрила іншим. Якщо ми будемо розуміти наслідки свого історичного минулого, то сьогодні будемо більш обережними і не допустимо повторення такої трагічної історії", - сказав історик.</p>
      <blockquote>Пам'ять <a href="https://gazeta.ua/articles/history-newspaper/_golodomor-sprovokuvav-vijnu-proti-radyanskoyi-vladi/938779">жертв ­Голодомору </a>вшановуватимуть 23 лис­топада. Цього дня пройдуть скорботні заходи біля меморіальних знаків і місць масових поховань. О 16:00 люди запалять свічки на підвіконнях — у пам'ять про трагедію.</blockquote>
    </article>
  </body>
</html>