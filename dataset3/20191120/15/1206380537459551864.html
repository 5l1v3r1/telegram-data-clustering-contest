<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/tynus-tresnickova-o-popaleninach-v-restauraci-hned-zametli-dukazy-nedali-mi-nic"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T15:12:00+00:00"/>
    <meta property="og:title" content="Týnuš Třešničková o popáleninách: V restauraci hned zametli důkazy, nedali mi nic"/>
    <meta property="og:description" content="Týnuš Třešničková (24) byla před více než rokem vážně popálena při nehodě ve vyhlášené restauraci v tureckém Istanbulu. Youtuberka a influencerka se pomalu dává dohromady a za pomoci estetických zákroků se následků strašlivého neštěstí zbavuje. Nyní ve svém videu prozradila, že s majitelem se soudí. Prý od něj ještě neviděla ani korunu a řekla, s jak nekalými praktikami se ze strany zaměstnanců podniku setkala."/>
  </head>
  <body>
    <article>
      <h6 class="kicker">soud</h6>
      <h1>Týnuš Třešničková o popáleninách: V restauraci hned zametli důkazy, nedali mi nic</h1>
      <address><time datetime="2019-11-20T15:12:00+00:00">20 Nov 2019, 15:12</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/ee/d1/eed119a-247283-dcfgvbhjn-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Týnuš Třešničková promluvila o nehodě a následném soudu.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/a8/02/a802892-246816-snimek-obrazovky-2019-11-14-v-19-2560x0-shrink.png"/>
          <figcaption>Týnuš Třešničková promluvila o soudu s restaurací.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/f4/fa/f4faa8b-246555-profimedia-0482336547-2560x0-shrink.jpg"/>
          <figcaption>Týnuš prý neviděla ještě ani korunu.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/20/0d/200d65f-246814-snimek-obrazovky-2019-11-14-v-19-2560x0-shrink.png"/>
          <figcaption>Soud podle ní může trvat roky.<cite>Instagram</cite></figcaption>
        </figure>
        <figcaption>
          <a href="https://www.extra.cz/tynus-tresnickova-o-popaleninach-v-restauraci-hned-zametli-dukazy-nedali-mi-nic/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Týnuš Třešničková (24) byla před více než rokem vážně popálena při nehodě ve vyhlášené restauraci v tureckém Istanbulu. Youtuberka a influencerka se pomalu dává dohromady a za pomoci estetických zákroků se následků strašlivého neštěstí zbavuje. Nyní ve svém videu prozradila, že s majitelem se soudí. Prý od něj ještě neviděla ani korunu a řekla, s jak nekalými praktikami se ze strany zaměstnanců podniku setkala.</b>
      </p>
      <p>Je tomu už více než rok, co <a href="https://www.extra.cz/tema/tynus-tresnickova">Týnuš Třešničková</a> skončila s těžkými popáleninami v turecké nemocnici. Na lůžku stovky kilometrů od domova strávila několik měsíců a až v červnu letošního roku se vrátila do Česka za svou rodinou. Youtuberka nyní promluvila o tom, co krátce po ohnivé nehodě provedli zaměstnanci restaurace a také o tom, že se s majitelem podniku soudí.</p>
      <p>V nejnovějším videu Třešničková odpovídala na otázky fanoušků, právě jedna z nich zněla, zda se s restaurací soudí. <b>„Ano, soudíme se. Bude to na dlouho. Já jsem neviděla ani korunu jak od pojišťovny, tak tady od pana majitele restaurace. Ty peníze uvidím třeba za pět let, jestli vůbec. My jsme se s restaurací a majitelem chtěli vyrovnat mimosoudně, ale to oni úplně odmítli. Zbývá tedy ta soudní varianta, kdy všechno teď probíhá a bude to na strašně dlouho. Přeci jen je to v Turecku, vyslýchali svědky, my jsme podávali výpovědi, teď čekáme, až se něco někam pohne,“</b> řekla Týnuš.</p>
      <related>
        <a href="https://www.extra.cz/tynus-tresnickova-prestala-schovavat-jizvy-ve-tvari-vzkazum-fanousku-se-nestacila-divit"/>
      </related>
      <p>Youtuberka uvedla, že boj o odškodné ji stojí nejen spoustu energie, ale i spoustu peněz. Právnickou firmu si totiž najala nejen v Česku, ale i Turecku, kde podnik nadále funguje a kde k nehodě došlo. Prý nepočítá s tím, že by peníze v brzké době viděla. Navíc údajně nedostala žádné peníze ani od pojišťovny.</p>
      <h3>Zametání důkazů</h3>
      <p>V prestižní restauraci, kde k ohnivému neštěstí došlo, to jen pár chvil po nehodě vypadalo, jako by se nic nestalo. <b>„Poté, co se to tam stalo, tak než stihla dorazit policie, tak si to tam oni všechno poutírali, pouklízeli a vlastně po sobě zametli ty důkazy. Když tam přišla policie, neměla tam co vyšetřovat, nemohli odebrat vzorky té kapaliny a podobně. Proto jsme je zažalovali za další věc, tedy za manipulování s důkazy,“</b> dodala Třešničková.</p>
    </article>
  </body>
</html>