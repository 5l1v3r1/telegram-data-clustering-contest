<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640978/%D8%A2%DB%8C%D8%A7-%D9%81%D8%B1%D9%82-%D8%A8%DB%8C%D9%86-%D9%BE%D8%B1%DB%8C%D9%86%D8%AA%D8%B1%D9%87%D8%A7%DB%8C-%D8%AC%D9%88%D9%87%D8%B1%D8%A7%D9%81%D8%B4%D8%A7%D9%86-%D9%88-%D9%84%DB%8C%D8%B2%D8%B1%DB%8C-%D8%B1%D8%A7-%D9%85%DB%8C-%D8%AF%D8%A7%D9%86%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:04:00+00:00"/>
    <meta property="og:title" content="آیا فرق بین پرینترهای جوهرافشان و لیزری را می دانید؟"/>
    <meta property="og:description" content="اگر قصد خرید پرینتر را دارید، بی‌شک پرینترهای جوهرافشان و لیزری در لیست شما قرار دارند و می‌خواهید بدانید این دو پرینتر چه تفاوت‌هایی باهم دارند."/>
  </head>
  <body>
    <article>
      <h1>
        <a href="https://www.bultannews.com/fa/news/640978/%D8%A2%DB%8C%D8%A7-%D9%81%D8%B1%D9%82-%D8%A8%DB%8C%D9%86-%D9%BE%D8%B1%DB%8C%D9%86%D8%AA%D8%B1%D9%87%D8%A7%DB%8C-%D8%AC%D9%88%D9%87%D8%B1%D8%A7%D9%81%D8%B4%D8%A7%D9%86-%D9%88-%D9%84%DB%8C%D8%B2%D8%B1%DB%8C-%D8%B1%D8%A7-%D9%85%DB%8C-%D8%AF%D8%A7%D9%86%DB%8C%D8%AF">آیا فرق بین پرینترهای جوهرافشان و لیزری را می دانید؟</a>
      </h1>
      <h2>اگر قصد خرید پرینتر را دارید، بی‌شک پرینترهای جوهرافشان و لیزری در لیست شما قرار دارند و می‌خواهید بدانید این دو پرینتر چه تفاوت‌هایی باهم دارند.</h2>
      <address><time datetime="2019-11-20T15:04:00+00:00">20 Nov 2019, 15:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بنابراعلام فال نیک، خیلی‌ از ما از <b>پرینتر</b> انتظار بیشتری جز چاپ متون نداریم و <b>ویژگی‌ها</b> و عوامل دیگر آن خیلی برایمان مهم و کاربردی نیست. هر دو <b>پرینترهای لیزری</b> و جوهرافشان فرآیند چاپ را انجام می‌دهند، اما با یکدیگر متفاوت بوده و هرکدام ویژگی‌های خاص خود را دارند. برای اینکه بدانیم هر کدام از پرینترهای لیزری و جوهرافشان چه کاربردهایی دارند با ما همراه باشید.</p>
      <p><b>مهم‌ترین تفاوت بین پرینترهای جوهرافشان و لیزری</b> </p>
      <p>کارتریج منبع تامین رنگ در پرینتر است و بدون آن، فرایند چاپ انجام نمی‌شود. مهم‌ترین تفاوت بین پرینترهای لیزری و جوهرافشان، در نوع کارتریج آنها است. کارتریج برحسب نوع پرینتر به دو گروه تونر و جوهری تقسیم می‌شود. کارتریج تونر که برای پرینتر لیزری به‌کار می‌رود، پودری بسیار فشرده و ساخته شده از پلی استر است.</p>
      <p> کارتریج‌های جوهری که مناسب پرینترهای جوهرافشان هستند هم خود به دو گروه کارتریج دای و کارتریج پیگمنت تقسیم می‌شوند. هر دوی این کارتریج‌ها برای پرینتر جوهرافشان استفاده می‌شوند. بیش از ۹۵ درصد کارتریج دای از آب تشکیل شده است، به همین خاطر قیمت پایینی داشته و در برابر رطوبت و نور ماندگاری بالایی ندارد. </p>
      <p> کارتریج پیگمنت تصاویر و متون را با کیفیت بالایی چاپ می‌کند و در برابر نور و رطوبت دوام بالایی دارد، اما به سرعت خشک می‌شود.</p>
      <p>بعد از انتخاب پرینتر، باید کارتریج سازگار با آن را بشناسید و مناسب‌ترین نوع را انتخاب کنید. پیدا کردن کارتریج هماهنگ با پرینتر خود را جدی بگیرید، زیرا با انتخاب اشتباه کارتریج، به پرینتر صدمات جدی وارد خواهید کرد. می‌توانید برای انتخاب کارتریج مناسب به سایت پرینت فید مراجعه و انواع کارتریج‌ها را مشاهده کرده و سازگارترین آن‌ها برای پرینتر خود انتخاب کنید.</p>
      <p>
        <b>پرینتر جوهرافشان و لیزری چگونه کار می‌کنند؟</b>
      </p>
      <p>در پرینترهای جوهرافشان که از نامشان به‌خوبی پیداست، با استفاده از کارتریج جوهری و با پاشیدن قطرات ریز جوهر روی کاغذ، پروسه چاپ را انجام می‌دهند. پاشیدن این قطرات بسیار ریز از طریق نازل‌های بسیار کوچکی که درون پرینتر قرار دارد انجام می‌شود.</p>
      <p>پرینترهای لیزری برای پروسه چاپ از کارتریج‌های تونر استفاده می‌کنند. پودر تونر با استفاده از نیروی الکتریسته ساکن به درام پرینتر لیزری می‌چسبد و پرینتر با حرارت و فشاری که تولید می‌کند آن را به سطح کاغذ می‌چسباند. </p>
      <p>
        <b> پرینتر جوهرافشان به صرفه‌تر است یا پرینتر لیزری؟ </b>
      </p>
      <p> یکی دیگر از فرق‌های پرینترهای جوهرافشان و لیزری تفاوت در قیمت دستگاه و مواد مصرفی آنها است. وقتی برای خرید پرینتر به مراکز تخصصی می‌روید، متوجه خواهید شد که پرینتر جوهرافشان قیمتی به مراتب پایین‌تر از پرینتر لیزری دارد.</p>
      <p> این امر ممکن است شما را مجاب به خرید پرینتر جوهرافشان کند، اما علاوه بر قیمت پرینتر باید قیمت مواد مصرفی را نیز در نظر بگیرید. کارتریج پرینتر از مواد مصرفی آن است و پس از تمام شدن، باید آن را شارژ یا تعویض کنید. پرینترهای جوهرافشان قیمت خرید پایینی دارند، اما هزینه تعویض و شارژ کارتریج آنها بالا بوده و این هزینه می‌تواند در سال از قیمت پرینتر خریداری شده جلو بزند. کارتریج پرینترهای جوهرافشان ظرفیت کمی دارد و تعداد صفحات کمتری را به نسبت کارتریج تونر یا کارتریج پرینترهای لیزری چاپ می‌کند.</p>
      <p> تعویض کارتریج تونر بسیار آسان است و ماندگاری بالایی دارد، اما اگر مرطوب و خیس شود دیگر نمی‌توان از آن استفاده کرد.</p>
      <p>
        <b> پرینتر لیزری بهتر کار می‌کند یا پرینتر جوهری؟</b>
      </p>
      <p>اگر پرینتر را برای مصرف خانگی خود می‌خواهید و قرار نیست به طور مداوم از آن استفاده کنید یک چاپگر لیزری با قیمت مناسب تهیه کنید. کارتریج‌های تونر یا لیزری برای استفاده بلند مدت مناسب هستند و با گذشت زمان خشک نمی‌شوند. چاپگرهای لیزری برای استفاده در دفاتر اداری و شرکت‌ها بسیار مناسب هستند و می‌توانند مقادیر زیادی اسناد رنگی یا غیررنگی را چاپ کنند و از سرعت چاپ بالایی برخوردار هستند. پرینترهای زیر، نمونه‌هایی از بهترین چاپگرهای لیزری هستند:</p>
      <p>
        <a href="https://falnic.com/shop/product/110101066/%D9%BE%D8%B1%DB%8C%D9%86%D8%AA%D8%B1-%D9%84%DB%8C%D8%B2%D8%B1%DB%8C-%D8%A7%DA%86-%D9%BE%DB%8C-%D9%85%D8%AF%D9%84-Pro-M12w">پرینتر لیزری اچ پی مدل Pro M۱۲w</a>
      </p>
      <p>
        <a href="https://falnic.com/shop/product/110101057/%D9%BE%D8%B1%DB%8C%D9%86%D8%AA%D8%B1-%D9%84%DB%8C%D8%B2%D8%B1%DB%8C-%D8%A7%DA%86-%D9%BE%DB%8C-%D9%85%D8%AF%D9%84-Pro-M402n">پرینتر لیزری اچ پی مدل Pro M۴۰۲n</a>
      </p>
      <p>
        <a href="https://falnic.com/shop/product/110102024/%D9%BE%D8%B1%DB%8C%D9%86%D8%AA%D8%B1-%D9%84%DB%8C%D8%B2%D8%B1%DB%8C-%D8%A7%DA%86-%D9%BE%DB%8C-%D9%85%D8%AF%D9%84-Pro-MFP-M125a">پرینتر لیزری اچ پی مدل Pro MFP M۱۲۵a</a>
      </p>
      <p> اگر عکاس هستید و یا به دنبال پرینتری خانگی برای چاپ عکس می‌گردید از پرینترهای جوهرافشان با کارتریج پیگمنت که ماندگاری بالایی دارند استفاده کنید. چاپگرهای جوهرافشان حجم کمی از اسناد و مدارک را چاپ می‌کنند اما کیفیت بالایی در چاپ عکس دارند و تصاویر را واضح و حرفه‌ای نشان می‌دهند. </p>
      <p> کاغذ مناسب را برای پرینتر خود انتخاب کنید. ضخامت کاغذ می‌تواند در افزایش یا کاهش کیفیت چاپ بسیار موثر باشد. اگر از کاغذ نازک و کم کیفیت در چاپگرهای جوهرافشان استفاده شود، آنها بیش از اندازه جوهر کارتریج را به خود جذب کرده و موجب اشباع و ترکیب شدن رنگ‌ها با یکدیگر خواهند شد. از کاغذهای سفید و روشن برای  پرینترهای جوهرافشان استفاده کنید زیرا تصاویر را با وضوح بیشتری نشان می‌دهند.</p>
    </article>
  </body>
</html>