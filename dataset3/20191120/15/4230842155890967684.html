<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-sud-pidtverdyv-zakonnist-obrannya-grechkivskogo-i-malovatskogo-u-vrp/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T15:55:06+00:00"/>
    <meta property="og:title" content="Суд підтвердив законність обрання Гречківського і Маловацького у ВРП"/>
    <meta property="og:description" content="Окружний адміністративний суд Києва підтвердив законність рішення з’їзду адвокатів щодо обрання у Вищу раду правосуддя адвокатів Павла Гречківського та Олексія Маловацького."/>
  </head>
  <body>
    <article>
      <h1>Суд підтвердив законність обрання Гречківського і Маловацького у ВРП</h1>
      <address>
        <time datetime="2019-11-20T15:55:06+00:00">20 Nov 2019, 15:55</time>
      </address>
      <p>Окружний адміністративний суд Києва підтвердив законність рішення з’їзду адвокатів щодо обрання у Вищу раду правосуддя адвокатів Павла Гречківського та Олексія Маловацького.</p>
      <p>Позов у суд був поданий благодійним фондом Хілько до Ради адвокатів України та Національної асоціації адвокатів у березні поточного року.</p>
      <p>Про це на своїй сторінці в соціальній мережі Facebook повідомив <a href="https://www.facebook.com/profile.php?id=100009123808536&amp;__tn__=lC-R&amp;eid=ARDtvyZpS38La2oCuQNJvFDcaQVeKqiEC8YHI7egaaqfgkXtG_7jiGyFjnf7kclDvAZAb8rajDPsUIqT&amp;hc_ref=ARTDfnHay2u0ZSEVNnPJLn3NCe6c0Fby4gD829y16NpRM6aHaPQOAPelZv5PLLlQx3Q">Гречківський</a>.</p>
      <p>ОАСК відмовився визнавати незаконним і скасувати рішення з’їзду адвокатів на підставі ч. 2 ст. 5 закону України <b>Про Вищу раду юстиції</b>, яка встановлює заборону на повторне обрання до ВРП.</p>
      <p>Посилаючись на<b> норми Конституції</b>, <b>рішення Конституційного суду</b>, а також згаданого закону, суд постановив, що обмеження обиратися у ВРП повторно поширюються на осіб, які були обрані в Раду після 17 березня 2017 року, дня створення Вищої ради правосуддя.</p>
      <blockquote>– Поширення такого обмеження на осіб, які були обрані (призначені) до складу Вищої ради юстиції до набуття чинності Конституції України в редакції закону України Про внесення змін до Конституції України (в частині правосуддя) №1401-VIII, ч. 2 ст. 5 закону України Про Вищу раду юстиції, на що це вказує позивач, … є протиправним, – йдеться у рішенні суду.</blockquote>
      <p>Крім того, ОАСК послався на <b>рішення Великої палати суду</b>, яка відмовилася відкривати провадження на підставі звернення 48 народних депутатів щодо офіційного тлумачення ч. 5 ст. 131 Конституції в контексті того, чи має право обиратися в ВРП член Вищої ради юстиції.</p>
      <p>Суд інтерпретував цю відмову КС на користь чіткості формулювання конституційної норми 131 статті.</p>
      <p>Суд також вказав на те, що <b>фонд Хілько</b> оскаржував акти індивідуальної дії, а позивач не є ні адвокатом, ні кандидатом у ВРП, ні членом Ради. Тобто рішення, що він оскаржує, не обмежує його в правах та обов’язках.</p>
      <p>Андрій Хілько відомий<b> багаторазовою поданням судових позовів</b>, зокрема до кандидатів у президенти у квітні цього року.</p>
      <p>Нагадаємо, 15 лютого з’їзд адвокатів України обрав <b>Павла Гречківського</b> та <b>Олексія Маловацького</b> членами Вищої ради правосуддя.</p>
      <p>Також Апеляційний суд підтвердив <b>виправдувальний вирок</b> члену ВРП Гречківському.</p>
      <p>До речі, раніше ми писали про те, що <a href="https://fakty.com.ua/ua/videos/filyuka-obraly-suddeyu-konstytutsijnogo-sudu/">Філюка обрали суддею Конституційного суду.</a></p>
    </article>
  </body>
</html>