<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-ryaboshapka-pidtverdyv-sudymist-za-zgvaltuvannya-deputata-slugy-narodu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T15:58:39+00:00"/>
    <meta property="og:title" content="Рябошапка підтвердив судимість депутата Слуги народу за зґвалтування"/>
    <meta property="og:description" content="Генпрокурор України Руслан Рябошапка підтвердив судимість депутата від фракції Слуга народу Романа Іванісова."/>
  </head>
  <body>
    <article>
      <h1>Рябошапка підтвердив судимість депутата Слуги народу за зґвалтування</h1>
      <address>
        <time datetime="2019-11-20T15:58:39+00:00">20 Nov 2019, 15:58</time>
      </address>
      <p>Генпрокурор України Руслан Рябошапка підтвердив судимість депутата від фракції Слуга народу Романа Іванісова.</p>
      <p>Генеральний прокурор Руслан Рябошапка заявив, що інформація про судимість нардепа від Слуги народу Романа Іванісова за зґвалтування неповнолітньої була підтверджена під час перевірки.</p>
      <p>Відповідну заяву він зробив під час брифінгу у Києві 20 листопада.</p>
      <p>
        <b>Читайте:</b>
        <a href="https://fakty.com.ua/ua/ukraine/20191119-300-tys-za-okrug-skorohod-zayavyla-pro-koruptsiyu-na-vyborah-u-radu/"> $300 тис. за округ: Скороход заявила про корупцію на виборах у Раду</a>
      </p>
      <blockquote>– Перевірка була здійснена. Не ГПУ, а відповідними органами. Все підтвердилося. Судимість погашена і вважається, що зараз він несудимий, – говорить генпрокурор.</blockquote>
      <figure>
        <img src="https://fakty.com.ua/wp-content/uploads/2019/11/20/65861651_112624800026693_1847338027546836992_o.jpg?1574265799"/>
      </figure>
      <p>
        <i>Роман Іванісов.</i>
      </p>
      <p>Пізніше у Генпрокуратурі України спростували інформацію Рябошапка.</p>
      <blockquote>– Інформація про підтвердження погашеної судимості одного з народних депутатів України, яка була озвучена сьогодні під час брифінгу у Генеральній прокуратурі, не є підтвердженою, – вказується у повідомленні прес-служби Генпрокуратури.</blockquote>
      <p>За фактом проводиться перевірка, її результати будуть офіційно повідомлені пізніше.</p>
      <p>До речі, раніше голова фракції Слуга народу <a href="https://fakty.com.ua/ua/ukraine/20191114-arahamiya-skazav-hto-proponuvav-groshi-nardepam-slugy-narodu/">Арахамія сказав, хто пропонував гроші нардепам</a> Слуги народу.</p>
      <p><b>Фото:</b> <a href="https://www.facebook.com/ivanisov153.sluganarodu">Роман Іванісов</a></p>
    </article>
  </body>
</html>