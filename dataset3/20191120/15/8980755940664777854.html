<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/haters-contro-allegri-sopravvalutato-tutti-lo-cercano-ma-nessuno-69954"/>
    <meta property="og:site_name" content="il BiancoNero"/>
    <meta property="article:published_time" content="2019-11-20T15:30:00+00:00"/>
    <meta property="og:title" content="Haters contro Allegri: 'Sopravvalutato, tutti lo cercano, ma nessuno lo prende'"/>
    <meta property="og:description" content="L'annuncio di José Mourinho sulla panchina del Tottenham ha mandato in escandescenza il mondo dei social. Non tanto per la scelta dello Special One, quanto invece per la &quot;non scelta&quot;"/>
  </head>
  <body>
    <article>
      <h1>Haters contro Allegri: 'Sopravvalutato, tutti lo cercano, ma nessuno lo prende'</h1>
      <address>
        <time datetime="2019-11-20T15:30:00+00:00">20 Nov 2019, 15:30</time>
      </address>
      <p>L'annuncio di José Mourinho sulla panchina del Tottenham ha mandato in escandescenza il mondo dei social. Non tanto per la scelta dello <i>Special One</i>, quanto invece per la "non scelta" di Massimiliano Allegri. L'ex tecnico bianconero, infatti, è stato accostato immediatamente agli <i>Spurs</i> nel momento in cui è stato annunciato l'esonero di Mauricio Pochettino, ma ancora una volta - sono tanti i <i>rumors</i> attorno al tecnico livornese - è stato "scartato".<b> Allegri ha ancora un anno di contratto con la Juventus e aveva annunciato un anno sabbatico, lontano dagli stressanti ritmi della panchina</b>. Eppure, gli <i>haters </i>di <i>Twitter </i>non si sono risparmiati nelle critiche, comparando la chiamata di Mourinho ad un fallimento per Allegri. </p>
      <p><b>SOPRAVVALUTATO - </b>Detto che l'opinione comune sull'allenatore livornese oscilla, mediamente, tra i due estremi di "sottovalutato" e "sopravvalutato" - senza alcuna via di mezzo - per chi lo contesta la decisione del Tottenham, <b>dopo le voci sul Bayern Monaco e le lusinghe estive di Real Madrid e Barcellona, suona come una prova</b>. La prova che il tecnico che alla Juventus ha sollevato cinque scudetti e giocato due finali di Champions non sia in realtà all'altezza dei grandi <i>coach</i> europei. Così, <i>Twitter </i>sa essere perfido e Allegri ricopre stabilmente le posizioni più alte nelle tendenze del <i>social</i>. </p>
      <p><b>HATERS - </b>"<b>Mourinho 2 Champions e 2 Europa League</b>, strano che il Tottenham abbia preferito il portoghese ad Allegri" scrivono gli utenti non proprio simpatizzanti. "<b>​La capra non andrà mai a fare figuracce in Inghilterra. Appena avrà un’offerta se ne andrà tranquillo ad allenare il PSG in Ligue 1</b>, il campionato perfetto per la sua mediocrità" scrivono invece gli odiatori di professione, a testimonianza che si scappa difficilmente dal giudizio della gogna pubblica, anche quando non si fa - sostanzialmente -.nulla. </p>
      <p>
        <b>
          <i>
            <u>Sfoglia la GALLERY per leggere i commenti su Massimiliano Allegri</u>
          </i>
        </b>
      </p>
      <figure>
        <iframe data-src="https://twitter.com/aluuuuz/status/1197103698465509380?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/_grazy87/status/1197095328949899264?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/alessioscala_/status/1196917058786725888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/VlnN94/status/1196903454595305472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Pistogolblasta2/status/1197151757429858304?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Luca_Valoti/status/1197148913544945664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/zanzarone/status/1197148813489819649?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>