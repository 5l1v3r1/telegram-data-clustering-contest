<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-2nd-test-at-eden-gardens-saif-hassan-ruled-out-for-kolkata-test-due-to-injury-2860048.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T15:23:31+00:00"/>
    <meta property="og:title" content="INDvsBAN: बांग्लादेश को झटका, इस वजह से डे-नाइट टेस्ट में नहीं खेल पाएंगे सैफ हसन"/>
    <meta property="og:description" content="बांग्लादेश के रिजर्व सलामी बल्लेबाज सैफ हसन बुधवार को ऊंगली में चोट के कारण भारत के खिलाफ दिन-रात्रि टेस्ट के खिलाफ मैच में नहीं खेल पायेंगे। इक्कीस साल के हसन इंदौर में पहले टेस्ट के दौरान..."/>
  </head>
  <body>
    <article>
      <h1>INDvsBAN: बांग्लादेश को झटका, इस वजह से डे-नाइट टेस्ट में नहीं खेल पाएंगे सैफ हसन</h1>
      <address><time datetime="2019-11-20T15:23:31+00:00">20 Nov 2019, 15:23</time> by <a rel="author">लाइव हिन्दुस्तान टीम,नई दिल्ली</a></address>
      <p>बांग्लादेश के रिजर्व सलामी बल्लेबाज सैफ हसन बुधवार को ऊंगली में चोट के कारण भारत के खिलाफ दिन-रात्रि टेस्ट के खिलाफ मैच में नहीं खेल पायेंगे। इक्कीस साल के हसन इंदौर में पहले टेस्ट के दौरान स्थानापन्न क्षेत्ररक्षक के तौर पर अपनी ऊंगली के बीच में चोट लगा बैठे थे।</p>
      <p>इस बल्लेबाज के ईडन गार्डन्स में होने वाले ऐतिहासिक गुलाबी गेंद के टेस्ट में अपना पदार्पण करने की उम्मीद थी क्योंकि नियमित सलामी बल्लेबाज शादमान इस्लाम और इमरूल कायेस शुरूआती टेस्ट में अपने प्रदर्शन से प्रभावित नहीं कर सके थे। </p>
      <p>भारतीय टीम शुरूआती मैच में पारी और 130 रन की जीत के बाद दो मैचों की श्रृंखला में 1-0 से बढ़त बनाये है। दूसरा टेस्ट शुक्रवार से शुरू होगा। बांग्लादेश क्रिकेट बोर्ड (बीसीबी) ने विज्ञप्ति में कहा, ''यह चोट अभी तक ठीक नहीं हुइ्र है और चिकित्सीय दल की राय है कि पूरी तरह से उबरने के लिये उन्हें आराम दिये जाने से लाभ मिलेगा। इसलिये सैफ दूसरे टेस्ट की टीम में नहीं खेलेंगे।</p>
      <p>
        <b>
          <a href="https://www.livehindustan.com/cricket/story-sourav-ganguly-and-ravi-shastri-inspects-historic-eden-gardens-pitch-2860023.html">गांगुली-शास्त्री ने किया ऐतिहासिक ईडन गार्डन्स की पिच का निरीक्षण</a>
        </b>
      </p>
      <p><b>दोपहर 1 बजे शुरु होगा मैच</b><br/>डालमिया ने बताया कि मैच हर दिन एक बजे से शुरू होगा, जिसमें तीन बजकर 40 मिनट पर लंच के बाद मैच फिर शुरू होगा जिसमें फ्लड लाइट ऑन कर दी जाएंगी। मैच का आखिरी सत्र 6 से 8 बजे तक चलेगा। इस मैच को लेकर लोग काफी उत्साहित हैं और ईडन गार्डन्स में करीब 50 हजार दर्शकों के पहले तीन दिन उपस्थित रहने की उम्मीद है जिसकी टिकटें पहले ही बिक चुकी हैं।</p>
      <p><b><a href="https://www.livehindustan.com/cricket/story-ind-vs-ban-off-spinner-ashwin-hopes-day-night-marks-new-beginning-for-test-cricket-2859698.html">आर अश्विन ने बताया, डे-नाइट मैच से टेस्ट क्रिकेट को क्या फायदा होगा</a></b> </p>
    </article>
  </body>
</html>