<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shiv-sena-mlas-upset-with-cong-ncp-alliance.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T15:33:00+00:00"/>
    <meta property="og:title" content="മഹാരാഷ്ട്രയില്‍ കൂടുതല്‍ പ്രതിസന്ധി?; എന്‍.സി.പി-കോണ്‍ഗ്രസ് സഖ്യത്തില്‍ താല്‍പര്യമില്ലെന്ന് ശിവസേന എം.എല്‍.എമാര്‍"/>
    <meta property="og:description" content="Congress Maharashtra National News NCP Shiv Sena India മുംബൈ: മഹാരാഷ്ട്രയില്‍ രാഷ്ട്രീയ ചരടുവലികള്‍ അന്തിമഘട്ടത്തിലേക്കടുക്കവെ, ശിവസേനയില്‍ അഭിപ്രായ ഭിന്നത. എന്‍.സി.പിയുമ"/>
  </head>
  <body>
    <article>
      <h1>മഹാരാഷ്ട്രയില്‍ കൂടുതല്‍ പ്രതിസന്ധി?; എന്‍.സി.പി-കോണ്‍ഗ്രസ് സഖ്യത്തില്‍ താല്‍പര്യമില്ലെന്ന് ശിവസേന എം.എല്‍.എമാര്‍</h1>
      <address><time datetime="2019-11-20T15:33:00+00:00">20 Nov 2019, 15:33</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയില്‍ രാഷ്ട്രീയ ചരടുവലികള്‍ അന്തിമഘട്ടത്തിലേക്കടുക്കവെ, ശിവസേനയില്‍ അഭിപ്രായ ഭിന്നത. എന്‍.സി.പിയുമായും കോണ്‍ഗ്രസുമായും സഖ്യത്തിലേര്‍പ്പെടുന്നതിനോട് സേനയുടെ 17 എം.എല്‍.എമാര്‍ക്ക് വിയോജിപ്പുണ്ടെന്ന് ന്യൂസ് 18 റിപ്പോര്‍ട്ട് ചെയ്തു.</p>
      <p>ശിവസേന നേതാവ് മനോഹര്‍ ജോഷിയോടൊപ്പം 17 എം.എല്‍.എമാരും ഉദ്ധവ് താക്കറെയുമായി കൂടിക്കാഴ്ച നടത്താന്‍ ശ്രമിച്ചിരുന്നു. എന്നാല്‍ ഇവര്‍ക്ക് താക്കറെ സന്ദര്‍ശനം അനുവദിച്ചിരുന്നില്ല.</p>
      <related>
        <a href="https://www.doolnews.com/sharad-pawar-pm-meet-on-farm-crisis-today-2-days-after-rajya-sabha-praise.html?utm_source=doolnews&amp;utm_medium=related"/>
      </related>
      <p>സഖ്യവുമായി ബന്ധപ്പെട്ട അവസാന ഘട്ട തീരുമാനത്തിനായി എന്‍.സി.പി അധ്യക്ഷന്‍ ശരദ് പവാറും കോണ്‍ഗ്രസ് അധ്യക്ഷ സോണിയാ ഗാന്ധിയും ഇന്ന് കൂടിക്കാഴ്ച നടത്താനിരിക്കവെയാണ് എം.എല്‍.എമാര്‍ വിയോജിപ്പ് പ്രകടിപ്പിച്ചിരിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ശിവസേനയില്‍ ചിലര്‍ക്ക് സഖ്യത്തില്‍ താല്‍പര്യമില്ലെന്ന വാര്‍ത്തകള്‍ നേരത്തെ പുറത്തുവന്നിരുന്നു. എന്നാല്‍ സേനയില്‍ തര്‍ക്കമില്ലെന്നും വാര്‍ത്തകള്‍ വസ്തുതാ വിരുദ്ധമാണെന്നുമായിരുന്നു ശിവസേനാ നേതാവ് സഞ്ജയ് റാവത്തിന്റെ പ്രതികരണം.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/yKzBjGPYUME" width="500" height="281" data-service="Youtube" scrolling="no"/>
      </figure>
    </article>
  </body>
</html>