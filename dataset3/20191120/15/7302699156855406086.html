<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000111584"/>
    <meta property="og:site_name" content="MGR Online"/>
    <meta property="article:published_time" content="2019-11-20T15:45:00+00:00"/>
    <meta property="og:title" content="“ฝ้าย Am Fine” แอ่นรับ หน้าเรียวเพราะมือหมอ สวยแล้วแฮปปี้"/>
    <meta property="og:description" content="ออกมายอมรับแบบไม่อ้อมค้อมว่าสวยด้วยมือหมอ สำหรับนักร้องสาว “ฝ้าย Am Fine” ณัฐหทัย แสงเพชร พร้อมเผยว่าเคยหน้าบานแก้มเยอะจนตัดสินใจขึ้นเขียงฉีดสลายไขมันเพื่อลดไขมันบริเวณแก้มมาแล้ว แต่ล่าสุดทำเอาสาวฝ้ายแฮปปี้เวอร์เพราะค้นพบเทคนิคใหม"/>
  </head>
  <body>
    <article>
      <h1>“ฝ้าย Am Fine” แอ่นรับ หน้าเรียวเพราะมือหมอ สวยแล้วแฮปปี้</h1>
      <address><time datetime="2019-11-20T15:45:00+00:00">20 Nov 2019, 15:45</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011545201.JPEG"/>
      </figure>
      <p>ออกมายอมรับแบบไม่อ้อมค้อมว่าสวยด้วยมือหมอ สำหรับนักร้องสาว <b>“ฝ้าย Am Fine” ณัฐหทัย แสงเพชร</b> พร้อมเผยว่าเคยหน้าบานแก้มเยอะจนตัดสินใจขึ้นเขียงฉีดสลายไขมันเพื่อลดไขมันบริเวณแก้มมาแล้ว แต่ล่าสุดทำเอาสาวฝ้ายแฮปปี้เวอร์เพราะค้นพบเทคนิคใหม่ที่ทำให้ตัวเองหน้าเล็กเรียว สวยและปลอดภัย โดยฝ้ายเผยว่า…<br/><br/>“ด้วยความที่เราเป็นที่รู้จักจึงทำให้ฝ้ายเองต้องดูแลตัวเองให้ดูดีอยู่เสมอ ไม่ว่าจะออกกำลังกาย กินอาหารที่มีประโยชน์เพื่อรูปร่างที่สวยงาม หรือการใส่ใจดูแลผิวพรรณให้เปล่งปลั่งกระจ่างใสอยู่เสมอ แต่ถึงแม้จะทำทุกอย่างด้วยตัวเองอย่างดีที่สุดแล้ว แต่ก็ยังมีเรื่องของใบหน้าที่ฝ้ายค่อนข้างเป็นกังวลอย่างมาก เนื่องจากฝ้ายเองเป็นคนที่แก้มเยอะ หน้าไม่เรียวสวย ในอดีตเคยไปฉีดสลายไขมันเพื่อลดไขมันบริเวณแก้มมาก่อน เพราะอยากให้หน้าเล็กลง ซึ่งตัวยานั้นก็มีผลทำให้หน้าฝ้ายบวมมากหลังฉีด และพอแก้มยุบบวมก็เกิดปัญหาหย่อนคล้อยตามมาอีก” <br/><br/>“พอฝ้ายอยากแก้ไขปัญหาเหล่านี้เอง ทำให้ฝ้ายหาข้อมูลค่อนข้างเยอะเพราะกลัวจะมีปัญหาตามมาอีก บวกกับได้รับคำแนะนำจากคนที่รู้จักหลายๆ คน จนทำให้ฝ้ายมั่นใจและได้มีโอกาสเข้ามาปรึกษากับคุณหมอบอย นายแพทย์พุฒิพงศ์ ภูมิสุวรรณ แพทย์ผู้มีประสบการณ์ในเรื่องของการปรับรูปหน้าด้วยสารเติมเต็ม (Filler HA) ที่ AIC CLINIC ซึ่งคุณหมอก็แนะนำถึงวิธีการแก้ปัญหาเหล่านี้โดยการใช้สารเติมเต็ม HA ด้วยเทคนิคการฉีดสัมผัสกระดูก หรือฉีดให้ลงลึกถึงกระดูกโดยใช้เข็มปลายทู่ เพื่อปรับแต่งโครงหน้าให้แลดูมีมิติ ได้สัดส่วนที่สวยงาม อีกทั้งยังใช้เทคนิคการฉีดแบบเฉพาะจุดที่เรียกว่า Butterfly Lift ที่ช่วยยกกระชับผิวให้ตึง ดึงผิวที่หย่อนคล้อยให้ยกขึ้น ทำให้กรอบหน้าดูชัดขึ้น คมขึ้น โดยที่ไม่ต้องฉีดสลายไขมันบริเวณแก้มเลย ซึ่งแตกต่างจากที่อื่นค่ะ” <br/><br/>“หลังจากทำก็เห็นผลได้ทันทีเลยค่ะว่าใบหน้าได้รูป ดูเรียวสวยขึ้นจริง ฝ้ายชอบมากๆ ที่สำคัญใบหน้าฝ้ายดูมีมิติ ได้รูปสวยมากขึ้นด้วยค่ะ เห็นได้จากเวลาถ่ายรูปก็ไม่ต้องคอยหามุมสวย (หัวเราะ) มั่นใจมากขึ้นค่ะ ทำให้ฝ้ายประทับใจและเชื่อมั่นในตัวคุณหมอมากๆ เพราะฝ้ายเป็นคนมีปัญหาโครงหน้าที่เยอะมาก แต่คุณหมอก็สามารถแก้ไขได้ อีกทั้งคุณหมอยังให้คำแนะนำที่ดีที่สุดพร้อมทั้งอธิบายข้อสงสัยและเหตุผล พร้อมทั้งชี้แจงขั้นตอนการแก้ไขให้เราทราบอย่างละเอียดและใจเย็น อีกทั้งผลลัพธ์ที่ได้ก็ตรงใจฝ้ายสุดๆ ค่ะ”<br/><br/>เทคโนโลยีทางการแพทย์ในปัจจุบันนั้นสามารถแก้ไขได้ด้วยเทคนิคใหม่อย่างการฉีดสาร HA สัมผัสกระดูก ที่ตอบโจทย์แก้ปัญหาโครงหน้าได้อย่างครอบคลุม อีกทั้งยังให้ผลลัพธ์ที่ดูละมุนเป็นธรรมชาติไม่หลอกตา แต่ทั้งนี้เพื่อความปลอดภัยต้องทำการรักษากับแพทย์ผู้มีประสบการณ์เท่านั้น เพื่อที่คุณจะได้สวยอย่างปลอดภัย</p>
      <figure>
        <img src="https://mpics.mgronline.com/pics/Images/562000011545202.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000111584"/>
      </related>
    </article>
  </body>
</html>