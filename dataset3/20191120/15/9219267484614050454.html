<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391699-%d7%99%d7%a8%d7%99%d7%91-%d7%9c%d7%95%d7%99%d7%9f-%d7%97%d7%95%d7%a9%d7%a3-%d7%90%d7%9c%d7%95-%d7%94%d7%aa%d7%a0%d7%90%d7%99%d7%9d-%d7%9c%d7%9e%d7%9e%d7%a9%d7%9c%d7%94-%d7%a2%d7%9d-%d7%9b%d7%97%d7%95"/>
    <meta property="og:site_name" content="סרוגים"/>
    <meta property="article:published_time" content="2019-11-20T15:55:25+00:00"/>
    <meta property="og:title" content="יריב לוין חושף: אלו התנאים לממשלה עם כחול לבן"/>
    <meta property="og:description" content="רגע לפני פקיעת המנדט של בני גנץ, ראש צוות המו&quot;מ של הליכוד אמר כי עדיין ניתן למנוע בחירות - אך בתנאי שכל צד יוותר על משהו: &quot;אם כחול לבן רוצה שגנץ יהיה..."/>
  </head>
  <body>
    <article>
      <h1>יריב לוין חושף: אלו התנאים לממשלה עם כחול לבן</h1>
      <h2>רגע לפני פקיעת המנדט של בני גנץ, ראש צוות המו"מ של הליכוד אמר כי עדיין ניתן למנוע בחירות - אך בתנאי שכל צד יוותר על משהו: "אם כחול לבן רוצה שגנץ יהיה ראשון ברוטציה, היא צריכה להסכים שלא תהיה נבצרות"</h2>
      <address><time datetime="2019-11-20T15:55:25+00:00">20 Nov 2019, 15:55</time> by <a rel="author">חדשות סרוגים</a></address>
      <p>שעות ספורות לפני פקיעת המנדט של יו"ר כחול לבן בני גנץ, השר יריב לוין, ראש צוות המו"מ של הליכוד, התייחס הערב (רביעי) למשבר הפוליטי ואמר כי למרות הצהרתו של אביגדור ליברמן – עדיין ניתן למנוע בחירות. בדבריו גם הציג את התנאים של הליכוד לממשלת אחדות, כשהבהיר כי שני הצדדים יצטרכו לוותר.</p>
      <figure>
        <img src="https://www.srugim.co.il/i/wp-content/uploads/2019/11/WhatsApp-Image-2019-11-20-at-15.45.21__w1980.jpeg"/>
      </figure>
      <h4>עוד באותו נושא</h4>
      <h3>בעקבות נאום ליברמן: ישיבת סיעה נוספת לבלוק הימין</h3>
      <p>לכתבה המלאה בסרוגים &gt;<br/>4</p>
      <p>"אם לא יהיה שינוי בעמדה של כחול לבן נגיע לבחירות. אין תחליף לממשלת אחדות, וכדי להגיע לזה כחול לבן צריכה להסכים לשבת עם נתניהו" אמר בראיון לרשת ב'. "אנחנו רוצים לדבר איתם עוד הלילה. הדלת לאחדות לא נסגרה, ואסור שהיא תיסגר".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>לדבריו, "הליכוד לא פוסל אף שותף ציוני. אנחנו רוצים ממשלת אחדות שכוללת את כולם – כולל ליברמן וכולל לפיד. מבחינתנו זה בסדר שלפיד יבוא עם גנץ. אבל כל צד צריך לדעת לוותר על משהו. אם כחול לבן רוצה שבני גנץ יהיה ראשון ברוטציה, היא צריכה להסכים שלא תהיה נבצרות".</p>
      <p>בתגובה, ח"כ יאיר לפיד התייחס בטוויטר לטענות שנשמעו מהליכוד לפיו הוא הגורם המונע את הקמת ממשלת האחדות. "נתניהו, תפנים, אין שום וטו" הבהיר. "כחול לבן מבוססת על דברים שאתה פשוט כבר לא זוכר איך הם נראים – עקרונות, ערכים, חברות, שיתוף פעולה, וכבוד הדדי".</p>
    </article>
  </body>
</html>