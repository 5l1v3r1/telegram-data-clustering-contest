<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426154/kypello-dwdekanhsoy-dyskolh-prokrish-gia-thn-ae-kattabias"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T15:35:01+00:00"/>
    <meta property="og:title" content="Κύπελλο Δωδεκανήσου: Δύσκολη πρόκριση για την ΑΕ Κατταβιάς"/>
    <meta property="og:description" content="Δύσκολη πρόκριση στην επόμενη φάση του κυπέλλου Δωδεκανήσου πέτυχε χθες η ΑΕ Κατταβιάς η οποία επικράτησε εκτός έδρας του ΑΣ Τήλος στην διαδικασία των πέναλτι με 4 – 3. Η κανονική διάρκεια του αγώνα τελείωσε ισόπαλη με σκορ 2 – 2 και η παράταση 3 – 3."/>
  </head>
  <body>
    <article>
      <h1>Κύπελλο Δωδεκανήσου: Δύσκολη πρόκριση για την ΑΕ Κατταβιάς</h1>
      <address>
        <time datetime="2019-11-20T15:35:01+00:00">20 Nov 2019, 15:35</time>
      </address>
      <p>
        <b>Δύσκολη πρόκριση στην επόμενη φάση του κυπέλλου Δωδεκανήσου πέτυχε χθες η ΑΕ Κατταβιάς η οποία επικράτησε εκτός έδρας του ΑΣ Τήλος στην διαδικασία των πέναλτι με 4 – 3. Η κανονική διάρκεια του αγώνα τελείωσε ισόπαλη με σκορ 2 – 2 και η παράταση 3 – 3.</b>
      </p>
      <p>Οι Τηλιακοί προηγήθηκαν στο ξεκίνημα του δευτέρου ημιχρόνου με τον Καμμά (1 – 0 ) αλλά ο Διακάκης ισοφάρισε σε 1 – 1 και ο Σαλαμστράκης με εύστοχο χτύπημα πέναλτι έδωσε το προβάδισμα στους «κιτρινόμαυρους» (1 – 2). Στις καθυστερήσεις όμως του αγώνα, ο Κότσι με τον ίδιο τρόπο έκανε το 2 – 2 και έστειλε το παιχνίδι στην παράταση. Εκεί οι γηπεδούχοι πήραν το προβάδισμα με τον Καμμά (3 – 2) ωστόσο δυο λεπτά πριν το τέλος ο Νασσόπουλος με μακρινό σουτ έκανε το 3 – 3 και έτσι το παιχνίδι πήγε στα πέναλτι όπου οι φιλοξενούμενοι ήταν πιο ψύχραιμοι και πήραν τη νίκη με 4 – 3!</p>
      <p><b>Οι σημερινοί αγώνες</b><br/>Σήμερα πραγματοποιούνται άλλα δυο παιχνίδια στο πλαίσιο της 2ης φάσης του θεσμού. Το πρόγραμμα και οι διαιτητές είναι:</p>
      <p>Μαλώνα (2.30 μ.μ.): Άγιος Γεώργιος Μαλώνας – Ηρακλής Μαριτσών: Σπάρταλης, Τσουρούτης, Τσέπουρας (Φουκαράς)</p>
      <p>Άγιοι Απόστολοι (2.30 μ.μ.): ΑΕ Κύπρος – Διγενής Κοσκινού: Πατσιόπουλος, Τσιβίτης, Κυριακίδης (Λάμπρου).</p>
    </article>
  </body>
</html>