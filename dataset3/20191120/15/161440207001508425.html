<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/ogliastra/2019/11/20/la-segre-scrive-al-sindaco-di-baunei-che-bella-terra-la-sardegna-136-954922.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T15:17:56+00:00"/>
    <meta property="og:title" content="La Segre scrive al sindaco di Baunei: &quot;Che bella terra la Sardegna&quot;"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il messaggio</h6>
      <h1>La Segre scrive al sindaco di Baunei: "Che bella terra la Sardegna"</h1>
      <h2>La senatrice sarà nominata cittadina onoraria del paese ogliastrino il prossimo 25 novembre: "Per me è un grande motivo di orgoglio"</h2>
      <address>
        <time datetime="2019-11-20T15:17:56+00:00">20 Nov 2019, 15:17</time>
      </address>
      <p>È prevista per lunedì 25 novembre, alle 18, la nomina di Liliana Segre, ex deportata ad Auschwitz, a cittadina onoraria di Baunei nel corso di un consiglio comunale cui parteciperanno le scuole e l'Anpi.</p>
      <p>Il comune ogliastrino è il primo nell'Isola a dare seguito all'iniziativa che ha visto coinvolte diverse città, <a href="https://www.unionesarda.it/articolo/news-sardegna/cagliari/2019/11/11/liliana-segre-60-comuni-sardi-pronti-a-darle-la-cittadinanza-onor-136-951470.html">anche in Sardegna</a>, in segno di solidarietà alla senatrice, destinataria ogni giorno di centinaia di insulti e minacce.</p>
      <p>Intanto lei ha risposto con una mail al sindaco Salvatore Corrias: "Sarà per me motivo d'orgoglio diventare vostra concittadina onoraria", scrive.</p>
      <p>Purtroppo, aggiunge la senatrice, non potrà essere presente alla cerimonia: "Temo di non potervi raggiungere personalmente (la geografia non aiuta) - aggiunge -. Mi farebbe piacere a tal proposito inviarvi un indirizzo di saluto ed il mio più profondo ringraziamento. Ma che bella terra la Sardegna!".</p>
      <p>"La risposta dataci della senatrice Segre ci onora - ha commentato Corrias -. Per noi non si tratta solo di un semplice gesto ma è l'espressione istituzionale e politica del nostro desiderio di averla come cittadina baunese".</p>
      <p>(Unioneonline/D)</p>
    </article>
  </body>
</html>