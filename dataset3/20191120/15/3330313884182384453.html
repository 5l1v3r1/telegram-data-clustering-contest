<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904506/-ongelooflijke-boadu-maakt-indruk-bij-oranje-alles-wat-hij-deed-was-raak-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T15:22:00+00:00"/>
    <meta property="og:title" content="'Ongelooflijke' Boadu maakt indruk bij Oranje: &quot;Alles wat hij deed was raak&quot;"/>
    <meta property="og:description" content="Rafael van der Vaart en Pierre van Hooijdonk zijn kritisch op het debuut van Calvin Stengs bij Oranje, maar zijn collega Myron Boadu heeft het in de ogen van de analisten wél uitstekend gedaan tegen Estland. Boadu mocht van bondscoach Ronald Koeman 45 minuten spelen. &quot;Boadu was echt ongelooflijk. Dan maak je je debuut en moet je linksbuiten spelen, terwijl je bij AZ in de spits speelt met Stengs aan de rechterkant. Hoe lekker is het dan om die combi terug te zien op het veld?&quot;, zegt Van Hooijdonk bij de NOS. &quot;Als je ziet hoe vrij hij voetbalt, alles wat hij deed was raak. De goal was een optelsom van alle goede acties die hij in de wedstrijd had.&quot; 'We kunnen niet stellen dat Stengs een geweldig debuut had voor Oranje' Estse media wijzen Oranje-uitblinker aan: 'Waar ben je al die tijd geweest?!' Droom voor Stengs en Boadu: 'Dat ik Cal aan m'n zijde had, maakte het makkelijker'"/>
  </head>
  <body>
    <article>
      <h1>'Ongelooflijke' Boadu maakt indruk bij Oranje: "Alles wat hij deed was raak"</h1>
      <address>
        <time datetime="2019-11-20T15:22:00+00:00">20 Nov 2019, 15:22</time>
      </address>
      <p>
        <b>Rafael van der Vaart en Pierre van Hooijdonk zijn kritisch op het debuut van Calvin Stengs bij Oranje, maar zijn collega Myron Boadu heeft het in de ogen van de analisten wél uitstekend gedaan tegen Estland. Boadu mocht van bondscoach Ronald Koeman 45 minuten spelen.</b>
      </p>
      <p>"Boadu was echt ongelooflijk. Dan maak je je debuut en moet je linksbuiten spelen, terwijl je bij AZ in de spits speelt met Stengs aan de rechterkant. Hoe lekker is het dan om die combi terug te zien op het veld?", zegt Van Hooijdonk bij de <i>NOS</i>. "Als je ziet hoe vrij hij voetbalt, alles wat hij deed was raak. De goal was een optelsom van alle goede acties die hij in de wedstrijd had."</p>
      <p>Ook Van der Vaart geeft Boadu een ruime voldoende. "Hij was heel ontspannen en maakte de juiste keuzes. Hij kan zo ver komen, maar er kan nog heel veel gebeuren."</p>
      <p>"Het is maar een leeftijd (18, red.). Als je goed genoeg bent, wat hij vandaag bewezen heeft, gaat hij gewoon meer minuten maken. Dit soort wedstrijden heeft hij nodig, Stengs ook. Dit is fantastisch voor ze. Het zat net even niet mee voor Stengs, maar hier word je een grote jongen van."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904500/kritiek-van-der-vaart-op-oranje-debuut-stengs-iedere-keer-net-niet-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904443/estse-media-wijzen-oranje-uitblinker-aan-waar-ben-je-al-die-tijd-geweest-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904453/koeman-trapt-meteen-weer-op-de-rem-boadu-en-stengs-nog-niet-ek-waardig-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>