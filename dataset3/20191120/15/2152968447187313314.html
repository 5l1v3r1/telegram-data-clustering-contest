<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/20/ubiha-sinyt-na-bivshiia-prezident-na-frg-rihard-fon-vaiczeker.430262"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T15:37:00+00:00"/>
    <meta property="og:title" content="Убиха синът на бившия президент на ФРГ Рихард фон Вайцзекер"/>
    <meta property="og:description" content="Фриц фон Вайцзекер е изнасял лекция в берлинска клиника | Dnes.bg"/>
  </head>
  <body>
    <article>
      <h1>Убиха синът на бившия президент на ФРГ Рихард фон Вайцзекер</h1>
      <h2>Фриц фон Вайцзекер е изнасял лекция в берлинска клиника</h2>
      <address><time datetime="2019-11-20T15:37:00+00:00">20 Nov 2019, 15:37</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Синът на бившия президент на ФРГ Рихард фон Вайцзекер – Фриц е бил нападнат и убит с нож от 57-годишен мъж, съобщава вестник BILD. При инцидента, разиграл се във вторник вечер в берлинска частна клиника, в която Фриц е работил, е пострадал и 33-годишен мъж, пише "Фокус".</p>
      <p>Извършителят е бил задържан след нападението. От полицията уточниха, че нападателят няма досие. Мъжът от Рейнланд-Пфалц бил разпитан през нощта, претърсен е и апартаментът му, но правоохранителните органи не са открили нищо подозрително. Според информация на BILD мъжът е дал обяснения за мотивите си за убийството, но от редакцията поставят под съмнение психическото му здраве.Следователно не е ясно доколко твърденията му са верни.</p>
      <p>В сряда следобед нарушителят, който не е бил пациент на клиниката, ще бъде приет при психиатър, след което ще се яви в съда, който ще реши дали да го изпрати в ареста или в затвора.</p>
      <p>Лекарите в клиниката са се опитали да спасят живота на колегата си, но напразно. Фриц е изнасял лекция в клиниката, разположена в берлинския квартал Шарлотенбург, когато мъжът е нахлух в залата и е намушкал лектора. Присъствали са около 15 гости и болничен персонал. Вторият пострадал е 33-годишен мъж, който се е притекъл на помощ на Фриц.</p>
      <p>Уточнява се, че семейството на загиналия е разпитано за това дали някой го е заплашвал.</p>
    </article>
  </body>
</html>