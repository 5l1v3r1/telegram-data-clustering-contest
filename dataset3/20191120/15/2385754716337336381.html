<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/basketball-greece/598306/i-megali-epistrofi-ston-panathinaiko-o-pitino"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T15:00:00+00:00"/>
    <meta property="og:title" content="Η μεγάλη επιστροφή: Στον Παναθηναϊκό ο Πιτίνο"/>
    <meta property="og:description" content="Ο Ρικ Πιτίνο συμφώνησε και επιστρέφει στον πάγκο του Παναθηναϊκού για να αντικαταστήσει τον Αργύρη Πεδουλάκη, σκορπίζοντας ενθουσιασμό στον κόσμο του. Στον..."/>
  </head>
  <body>
    <article>
      <h1>Η μεγάλη επιστροφή: Στον Παναθηναϊκό ο Πιτίνο</h1>
      <address><time datetime="2019-11-20T15:00:00+00:00">20 Nov 2019, 15:00</time> by <a rel="author">Sigmalive/Sports</a></address>
      <p>Ο Ρικ Πιτίνο συμφώνησε και επιστρέφει στον πάγκο του Παναθηναϊκού για να αντικαταστήσει τον Αργύρη Πεδουλάκη, σκορπίζοντας ενθουσιασμό στον κόσμο του. Στον πάγκο την επόμενη εβδομάδα απέναντι στην Μπασκόνια στο ΟΑΚΑ.  <br/> <br/>Ο Πιτίνο ήταν ο πρώτος και μεγάλος στόχος από τη στιγμή που αποφασίστηκε να αποχωρήσει ο Πεδουλάκης από τον πάγκο του τριφυλλιού. Ο Γιαννακόπουλος είχε τηλεφωνήσει τρεις φορές στον 67χρονο τεχνικό, ο οποίος αρχικά ήταν επιφυλακτικός λόγω της Εθνικής ομάδας και της πρόσφατης συμφωνίας του.<br/> <br/>Ωστόσο, δεν είχε υπογράψει κάποιο χαρτί που να τον… δεσμεύει, όπως λεγόταν. Ήταν μονάχα ο λόγος του στον Γιώργο Βασιλακόπουλο.<br/> <br/>Από τη στιγμή που ο Γιαννακόπουλος δεν έβλεπε άλλη σίγουρη λύση στην αγορά, οι επιλογές του ήταν δύο και πολύ συγκεκριμένες: ή θα έπειθε τον Ρικ Πιτίνο ή θα κρατούσε τον Γιώργο Βόβορα, ο οποίος χαίρει της εκτίμησης του μεγαλομετόχου του Παναθηναϊκού. Και από χθες κέρδισε ακόμα περισσότερους πόντους με τη νίκη στο Κάουνας και τη διαχείριση που έκανε.<br/> <br/>Ο Γιαννακόπουλος στο… τέταρτο τηλεφώνημα προς τον Πιτίνο κατάφερε να τον πείσει. Και να πάρει τη θετική του απάντηση, με τον Αμερικανό να είναι έτοιμος να έρθει στην Ελλάδα τις επόμενες και να κάτσει στον πάγκο της ομάδας στο ματς της επόμενης εβδομάδας με την Μπασκόνια στο ΟΑΚΑ. Εκεί που η αποθέωση αναμένεται μεγαλύτερη φυσικά και από την παρουσία του στο παιχνίδι με την Εφές.<br/> <br/>Και φυσικά που το ΟΑΚΑ θα είναι κατάμεστο για να υποδεχτεί πίσω τον Ρικ Πιτίνο, που φέρνει μαζί του και… αύρα οχτάδας.<br/> <br/>Από: to10.gr</p>
    </article>
  </body>
</html>