<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/politie-doet-onderzoek-na-melding-inbraak-binnenhof/"/>
    <meta property="og:site_name" content="RTVA"/>
    <meta property="article:published_time" content="2019-11-20T15:11:40+00:00"/>
    <meta property="og:title" content="Politie doet onderzoek na melding inbraak Binnenhof"/>
    <meta property="og:description" content="AMSTELVEEN – De politie is bezig met een onderzoek naar aanleiding van een inbraak in het Binnenhof van Stadshart. Aan het Buitenplein in Amstelveen is dinsdagavond 19 november omstreeks 22.00 uur de brandweer opgeroepen om de politie te assisteren. Volgens een woordvoerder van de politie regio Amsterdam is er op maandagochtend 18 november een melding …"/>
  </head>
  <body>
    <article>
      <h1>Politie doet onderzoek na melding inbraak Binnenhof</h1>
      <address><time datetime="2019-11-20T15:11:40+00:00">20 Nov 2019, 15:11</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – De politie is bezig met een onderzoek naar aanleiding van een inbraak in het Binnenhof van Stadshart. Aan het Buitenplein in Amstelveen is dinsdagavond 19 november omstreeks 22.00 uur de brandweer opgeroepen om de politie te assisteren.</b>
      </p>
      <p>Volgens een woordvoerder van de politie regio Amsterdam is er op maandagochtend 18 november een melding gemaakt van inbraak in het Binnenhof. Mogelijk zou er een buit zijn weggegooid op het dak van het winkelcentrum. De brandweer werd dinsdag opgeroepen, zodat de politie een onderzoek in kon stellen om dit uit te sluiten.</p>
      <p>Over de verdere toedracht van het onderzoek kan de politie nog niets zeggen.</p>
      <p>Foto: VTF</p>
    </article>
  </body>
</html>