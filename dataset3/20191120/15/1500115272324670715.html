<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/lifestyle/food/artikel/4928471/voor-de-agende-een-festival-met-alleen-maar-champagne"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T15:22:34+00:00"/>
    <meta property="og:title" content="Voor in de agenda: een festival met alleen maar Champagne"/>
    <meta property="og:description" content="Je kunt er niet vroeg genoeg mee beginnen: de juiste champagne uitzoeken voor je feest. Oudejaarsavond staat sneller voor de deur dan je denkt en jij wilt punten scoren bij je vrienden. Nu hebben we goed nieuws: deze maand kun jij bij het heerlijke Fête du Champagne alvast wat voorproeven."/>
  </head>
  <body>
    <article>
      <h1>Voor in de agenda: een festival met alleen maar Champagne</h1>
      <address>
        <time datetime="2019-11-20T15:22:34+00:00">20 Nov 2019, 15:22</time>
      </address>
      <p>Je kunt er niet vroeg genoeg mee beginnen: de juiste champagne uitzoeken voor je feest. Oudejaarsavond staat sneller voor de deur dan je denkt en jij wilt punten scoren bij je vrienden. Nu hebben we goed nieuws: deze maand kun jij bij het heerlijke Fête du Champagne alvast wat voorproeven.</p>
      <blockquote>"Hoe fête zou het zijn als we in Nederland een festival zouden kunnen organiseren met Champagne in de hoofdrol?"</blockquote>
      <p>Na een succesvolle eerste editie kon een tweede festival natuurlijk niet uitblijven. Waar we de vorige keer nog stonden weg te zweten met een glaasje in de hand, pakt de organisatie het dit jaar anders aan en maakt er een winters sprookje van. Van 29 november tot en met 1 december strijkt Fête du Champagne winterfestival neer in de Zuiveringshal op het Westergas, waar je in een sprookjesachtig decor kunt proosten op de komende feestdagen.</p>
      <p>Organisator Sebastiaan vertelt: “De locatie Zuiveringshal Westergas is een logische keuze voor Fête du Champagne winterfestival (...) Het decor is uitermate geschikt om de Franse warmte en romantiek door te voeren. Champagnes en Chansons doen de rest.”</p>
      <p>Met meer dan 100 verschillende soorten Champagne én wijnen om te proeven, is er voor ieder wat wils. Extra fijn: de flessen worden thuis geleverd, dus geen gesleep met zware flessen als je al een borreltje op hebt. Wel zo veilig ook.</p>
      <p>Voor de organisatoren gaat een droom in vervulling. “Toen we vorig jaar door de Champagnestreek reden en het bord 'Route du Champagne' tegen kwamen ontstond het idee. Hoe fête zou het zijn als we in Nederland een festival zouden kunnen organiseren met Champagne in de hoofdrol?”, aldus Ivar Beukeboom. Het romantische beeld van de omgeving en de genuttigde glazen Champagne, bracht inspiratie. En in datzelfde weekend was het festival een feit.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4827941/love-island-uk-theo-verliest-zicht-een-oog-door"/>
        <a href="https://www.rtlboulevard.nl/entertainment/music/artikel/4464451/de-zwart-trekt-champagne-open-na-uitspraak"/>
        <a href="https://www.rtlboulevard.nl/video/tv-fragmenten/video/4923216/spice-je-liefdesleven-op-met-dit-pikante-kookboek"/>
        <a href="https://www.rtlboulevard.nl/video/tv-fragmenten/video/4912316/geen-zin-om-te-koken-boek-dan-gewoon-een-sterrenchef"/>
        <a href="https://www.rtlboulevard.nl/lifestyle/food/artikel/4909761/chrissy-teigen-lanceert-kookwebsite"/>
        <a href="https://www.rtlboulevard.nl/video/tv-fragmenten/video/4909476/sergio-herman-wil-meer-tijd-doorbrengen-met-zijn-gezin"/>
      </related>
      <related>
        <a href="https://www.rtlboulevard.nl/video/tv-fragmenten/video/4271331/non-alcoholische-cocktails-zijn-helemaal-hip"/>
      </related>
      <related>
        <a href="https://www.rtlboulevard.nl/lifestyle/food/artikel/4901206/ho-even-er-bestaat-een-wijn-adventskalender-en-die-wil-je-hebben"/>
      </related>
    </article>
  </body>
</html>