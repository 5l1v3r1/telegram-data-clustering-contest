<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/1-decembra-odprejo-drsalisce"/>
    <meta property="og:site_name" content="Primorske novice"/>
    <meta property="article:published_time" content="2019-11-20T15:10:38+00:00"/>
    <meta property="og:title" content="Drsališče bodo odprli 1. decembra"/>
    <meta property="og:description" content="Na Bevkovem trgu so začeli postavljati drsališče, ki bo meščane in ostale obiskovalce razveseljevalo do konca leta in še malo čez."/>
  </head>
  <body>
    <article>
      <h1>Drsališče bodo odprli 1. decembra</h1>
      <address><time datetime="2019-11-20T15:10:38+00:00">20 Nov 2019, 15:10</time> by <a rel="author">Mitja Marussig</a></address>
      <p>
        <b>Na Bevkovem trgu so začeli postavljati drsališče, ki bo meščane in ostale obiskovalce razveseljevalo do konca leta in še malo čez.</b>
      </p>
      <figure>
        <img src="https://static.primorske.si/foto/highres/gorica/720538_001-drs_2019-20_013.jpg"/>
        <figcaption>Foto: Leo Caharija</figcaption>
      </figure>
      <p><b>NOVA GORICA</b> &gt; Odprli ga bodo 1. decembra ob 17. uri, uro kasneje bodo svečano prižgali tudi novoletne lučke v središču mesta, najbolj pa se bodo zabavali otroci. Ne le zaradi drsališča, pač pa, ker bodo na odru godli Čuki. Drsališče je naročila občina, kot je v navadi v zadnjih letih, pa bo zanj skrbel novogoriški mladinski center, vstop bo stal 1,5 evra, ravno toliko pa izposoja drsalk. Do 22. decembra bo odprto od ponedeljka do četrtka med 12. in 20. uro, ob petkih še dve uri dlje, ob sobotah od 10. do 22. ure, ob nedeljah pa od 10. do 20. ure. Od 23. decembra bo mogoče tam drsati vsak dan med 10. in 22. uro, razen na predbožični in silvestrski večer, ko ga bodo zaprli dve uri prej, torej ob 20. uri. Drsališče bo na Bevkovem trgu do 5. januarja.</p>
    </article>
  </body>
</html>