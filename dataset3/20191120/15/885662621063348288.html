<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/insidertrading/125681/ta-nea-ependytika-shedia-toy-iban-sabbidi"/>
    <meta property="og:site_name" content="Insider"/>
    <meta property="article:published_time" content="2019-11-20T15:22:00+00:00"/>
    <meta property="og:title" content="Τα νέα επενδυτικά σχέδια του Ιβάν Σαββίδη                    "/>
    <meta property="og:description" content="Ο “Insider” αποκαλύπτει πού ετοιμάζεται να επενδύσει ο επιχειρηματίας"/>
  </head>
  <body>
    <article>
      <h1>Τα νέα επενδυτικά σχέδια του Ιβάν Σαββίδη                    </h1>
      <h2>Ο “Insider” αποκαλύπτει πού ετοιμάζεται να επενδύσει ο επιχειρηματίας</h2>
      <address>
        <time datetime="2019-11-20T15:22:00+00:00">20 Nov 2019, 15:22</time>
      </address>
      <p>Ο κλάδος της ναυτιλίας αλλά και αυτός του τουρισμού είναι τα δύο νέα επενδυτικά «στοιχήματα» του Ιβάν Σαββίδη, ο οποίος το τελευταίο διάστημα δείχνει να «πατάει» γκάζι στις επιχειρηματικές του δραστηριότητες στην Ελλάδα.</p>
      <p>Ειδικά στη ναυτιλία, που μέχρι πρότινος δεν υπήρχε στη φαρέτρα του ομογενή επιχειρηματία, όπως μαθαίνω ήδη έχει αναθέσει σε μεγάλη εταιρεία συμβούλων να του προτείνει επενδυτικές επιλογές για απόκτηση μίας ή περισσότερων εταιρειών του κλάδου στην Ελλάδα. Όπως πληροφορούμαι, πλέον οι σύμβουλοι δουλεύουν πυρετωδώς για να κομίσουν προτάσεις στον επενδυτή και η όποια εξαγορά δεν αναμένεται να αργήσει.</p>
      <h3>Προχωράει το Πόρτο Καρράς</h3>
      <p>Παράλληλα, στο μέτωπο του τουρισμού, όπως μαθαίνω οι συζητήσεις για το Πόρτο Καρράς φαίνεται να προχωρούν με γοργούς ρυθμούς και σύντομα θα συμπληρωθεί το παζλ των ενεργειών που χρειάζονται για να προχωρήσει το έργο. Σε αυτές συμπεριλαμβάνονται τόσο η χρηματοδότηση του εγχειρήματος όσο και η εύρεση κατασκευαστή, μια και θα χρειαστούν εκτεταμένες αλλαγές στην υπάρχουσα υποδομή.</p>
      <p>Παράλληλα, η επένδυση στο Παλιούρι δείχνει να «παίρνει μπροστά» γεγονός που σημαίνει ότι –μαζί με το Πόρτο Καρράς- ο Ιβάν Σαββίδης γίνεται ένας από τους μεγαλύτερους «παίχτες» στον τουρισμό.</p>
      <p>The Insider</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/insidertrading/125543/h-ethniki-trapeza-den-thelei-tis-katatheseis-mas"/>
        <a href="https://www.insider.gr/insidertrading/125505/insider-trading-ti-mathame-gia-tis-kontres-sto-ypoyrgeio-ergasias"/>
        <a href="https://www.insider.gr/insidertrading/125343/insider-trading-ti-mathame-gia-ta-senaria-syghoneyseon-sta-soyper-market"/>
      </related>
    </article>
  </body>
</html>