<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/sports/olympiakos-kykloforisan-ta-eisitiria-gia-paok/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T15:28:12+00:00"/>
    <meta property="og:title" content="Ολυμπιακός: Κυκλοφόρησαν τα εισιτήρια για ΠΑΟΚ"/>
    <meta property="og:description" content="Η ΠΑΕ Ολυμπιακός ανακοίνωσε ότι κυκλοφόρησαν τα εισιτήρια για την αναμέτρηση της 12ης αγωνιστικής της Super League 1 με τον ΠΑΟΚ (01/12, 19:30)."/>
  </head>
  <body>
    <article>
      <h6 class="kicker">Super League 1</h6>
      <h1>Ολυμπιακός: Κυκλοφόρησαν τα εισιτήρια για ΠΑΟΚ</h1>
      <h2>Η ΠΑΕ Ολυμπιακός ανακοίνωσε ότι κυκλοφόρησαν τα εισιτήρια για την αναμέτρηση της 12ης αγωνιστικής της Super League 1 με τον ΠΑΟΚ (01/12, 19:30).</h2>
      <address><time datetime="2019-11-20T15:28:12+00:00">20 Nov 2019, 15:28</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η ώρα του μεγάλου ντέρμπι Ολυμπιακός- ΠΑΟΚ που θα κρίνει πολλά στην κανονική διάρκεια της Super League 1, πλησιάζει.</p>
      <p>Την 1η Δεκεμβρίου, οι Πειραιώτες υποδέχονται τους Θεσσαλονικείς στο «Γ. Καραϊσκάκης» και η «Ερυθρόλευκη» ΠΑΕ ανακοίνωσε ότι ξεκίνησε η προπώληση των εισιτηρίων.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Οι τιμές ξεκινούν από 20 ευρώ, ενώ απαραίτητη είναι η Κάρτα Φιλάθλου.</p>
      <p>Αναλυτικά η ανακοίνωση της ΠΑΕ:</p>
      <p>«H ΠΑΕ ΟΛΥΜΠΙΑΚΟΣ, για τον αγώνα της 12ης αγωνιστικής της Super League Ελλάδος απέναντι στον ΠΑΟΚ που θα διεξαχθεί στο «Γ. ΚΑΡΑΪΣΚΑΚΗΣ» την Κυριακή 1/12 και ώρα 19:30, ενημερώνει τους φίλους της ομάδας για τα εξής:</p>
      <p>Τα εισιτήρια του αγώνα θα διατίθενται από τα εκδοτήρια του «Γ. ΚΑΡΑΪΣΚΑΚΗΣ», που βρίσκονται έξω από τη Θύρα 25, από Δευτέρα 25/11 και καθημερινά έως Παρασκευή 29/11 (10:00 – 18:00) ή έως την εξάντλησή τους.</p>
      <p>Εισιτήρια θα διατεθούν και μέσω Internet (www.olympiacos.org) από Πέμπτη 21/11 από τις 10:00 έως την εξάντλησή τους.</p>
      <p>Η παραλαβή των εισιτηρίων θα πραγματοποιείται με τους εξής τρόπους:</p>
      <p>α) την λειτουργία Print@home (παραλαβή των εισιτηρίων στο email)</p>
      <p>β) από τα εκδοτήρια του «Γ. ΚΑΡΑΪΣΚΑΚΗΣ», με την επίδειξη Α.Δ.Τ. και του επιβεβαιωτικού email συναλλαγής, με τις ανωτέρω ώρες λειτουργίας</p>
      <p>γ) με την εφαρμογή Ticket Mobile κατά την οποία το εισιτήριο εμφανίζεται σε Smartphone.</p>
      <p>Κάθε φίλαθλος θα μπορεί να προμηθευτεί εισιτήρια εφόσον προσκομίσει ισάριθμες ταυτότητες και κάρτες φιλάθλου και να έχει υποχρεωτικά και το ΑΜΚΑ.</p>
      <p>Οι τιμές των εισιτηρίων είναι οι ακόλουθες: 20€, 25€, 30€, 40€, 50€, 60€, 150€ (VIP) &amp; 200€ (VVIP)</p>
      <p>Κάρτα Φιλάθλου Ολυμπιακού</p>
      <p>Η ΠΑΕ ΟΛΥΜΠΙΑΚΟΣ υπενθυμίζει στους φιλάθλους ότι για να προμηθευτούν εισιτήριο για τους αγώνες της ομάδας μας θα πρέπει να έχουν την «κάρτα φιλάθλου Ολυμπιακού» που ο φίλαθλος θα προμηθεύεται καταβάλλοντας 10€ ετησίως, ποσό που θα πηγαίνει εξ ολοκλήρου στο ταμείο του Ερασιτέχνη, ώστε να συνεχίσουν οι ομάδες μας να πρωταγωνιστούν σε όλα τα αθλήματα.</p>
      <p>Οι φίλαθλοι θα μπορούν να προμηθεύονται την «κάρτα φιλάθλου Ολυμπιακού» από το γραφείο το τμήματος μελών/φιλάθλων του Ερασιτέχνη Ολυμπιακού που βρίσκεται στο Γ. Καραϊσκάκης (κάτω από θύρα 19 – Εμπορική Στοά).</p>
      <p>Επίσης θα μπορούν να προμηθεύονται την «κάρτα φιλάθλου Ολυμπιακού» και από το Internet (www.olympiacossfp.gr )</p>
      <p>Για πληροφορίες σχετικά με την «κάρτα φιλάθλου Ολυμπιακού» μπορείτε να καλείτε στον Ερασιτέχνη Ο.Σ.Φ.Π στο 2111007060.</p>
      <p>Φίλαθλοι, παρακαλούμε για την προστασία σας, να προμηθεύεστε εισιτήρια ΜΟΝΟ από τα επίσημα σημεία πώλησης της ΠΑΕ ΟΛΥΜΠΙΑΚΟΣ».</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>