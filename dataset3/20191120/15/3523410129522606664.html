<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640977/%D8%AA%D9%88%D8%B6%DB%8C%D8%AD-%DB%8C%DA%A9-%D8%B9%D8%B6%D9%88-%D8%B4%D9%88%D8%B1%D8%A7%DB%8C-%D8%A7%D9%85%D9%86%DB%8C%D8%AA-%DA%A9%D8%B4%D9%88%D8%B1-%D8%AF%D8%B1%D8%A8%D8%A7%D8%B1%D9%87-%D8%B2%D9%85%D8%A7%D9%86-%D8%A8%D8%B1%D9%82%D8%B1%D8%A7%D8%B1%DB%8C-%D8%A7%DB%8C%D9%86%D8%AA%D8%B1%D9%86%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T15:04:00+00:00"/>
    <meta property="og:title" content="توضیح یک عضو شورای امنیت کشور درباره زمان برقراری اینترنت"/>
    <meta property="og:description" content="یک عضو شورای امنیت کشور تاکید کرد که برقراری مجدد اینترنت نیازمند یک تصمیم جمعی است و با توجه به گزارشات از وضعیت ثبات، به زودی تصمیم گیری خواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/640977/%D8%AA%D9%88%D8%B6%DB%8C%D8%AD-%DB%8C%DA%A9-%D8%B9%D8%B6%D9%88-%D8%B4%D9%88%D8%B1%D8%A7%DB%8C-%D8%A7%D9%85%D9%86%DB%8C%D8%AA-%DA%A9%D8%B4%D9%88%D8%B1-%D8%AF%D8%B1%D8%A8%D8%A7%D8%B1%D9%87-%D8%B2%D9%85%D8%A7%D9%86-%D8%A8%D8%B1%D9%82%D8%B1%D8%A7%D8%B1%DB%8C-%D8%A7%DB%8C%D9%86%D8%AA%D8%B1%D9%86%D8%AA">توضیح یک عضو شورای امنیت کشور درباره زمان برقراری اینترنت</a>
      </h1>
      <h2>یک عضو شورای امنیت کشور تاکید کرد که برقراری مجدد اینترنت نیازمند یک تصمیم جمعی است و با توجه به گزارشات از وضعیت ثبات، به زودی تصمیم گیری خواهد شد.</h2>
      <address><time datetime="2019-11-20T15:04:00+00:00">20 Nov 2019, 15:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز،<b> محمد جواد کولیوند</b> در پاسخ به این پرسش که <b>اینترنت</b> چه زمانی مجددا وصل خواهد شد؟، گفت: بحث <b>امنیت</b> در اولویت کشور قرار دارد و از هر موضوع دیگری مهم تر است. اگر لازم باشد باید همه چیز فدا شود تا مردم در فضایی امن زندگی کنند.</p>
      <p> </p>
      <p>وی در ادامه با بیان اینکه «نباید اجازه داد تا هیچ چیزی مخل آرامش مردم در زندگی روزمره آنان شود» اظهار کرد: در جلسه شورای امنیت کشور تصمیم بر قطعی اینترنت گرفته شد. البته در این زمینه رتبه بندی انجام شده و شرکت ها و کسب و کار هایی که با اینترنت سر و کار دارند، برای دسترسی به اینترنت در اولویت هستند.</p>
      <p> </p>
      <p>رئیس کمیسیون امور داخلی کشور و شوراها در مجلس تصریح کرد: زمانی اینترنت به طور سراسری برقرار می شود که آرامش به کشور بازگردد. شبکه ملی اطلاعات داخلی نیز اکنون برقرار است و بخشی از اپلیکیشن ها نظیر اسنپ با آن به کار خود ادامه می دهند.</p>
      <p> </p>
      <p>کولیوند در ادامه تاکید کرد: تصمیم قطع اینترنت یک تصمیم جمعی بود و تصمیم گیری برای برقراری مجدد آن نیز به تصمیم جمع و وضعیت کشور باز می گردد. قطعا به زودی با توجه به گزارش های واصله از نقاط مختلف در شورای امنیت در این زمینه تصمیم گیری خواهد شد.</p>
      <p> </p>
      <p>انتهای پیام/#</p>
    </article>
  </body>
</html>