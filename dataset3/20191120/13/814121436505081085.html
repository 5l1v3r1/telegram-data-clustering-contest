<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/nauka/10271628/niezwykle-odkrycie-na-pustyni-nazca-naukowcy-pokazali-zdjecia-nowych-geoglifow.html"/>
    <meta property="og:site_name" content="Wprost"/>
    <meta property="article:published_time" content="2019-11-20T13:11:00+00:00"/>
    <meta property="og:title" content="Niezwykłe odkrycie na pustyni Nazca. Naukowcy pokazali zdjęcia nowych geoglifów"/>
    <meta property="og:description" content="Japońscy naukowcy odkryli 143 nowe geoglify na pustyni Nazca w Peru. Ogromne rysunki przedstawiają nie tylko znane wcześniej z tego regionu formy, takie jak małpy, węże, zwierzęta i rośliny, ale też nowe. Wśród nich szczególnie zaskakujące są te przedstawiające postaci przypominające ludzi."/>
  </head>
  <body>
    <article>
      <h1>Niezwykłe odkrycie na pustyni Nazca. Naukowcy pokazali zdjęcia nowych geoglifów</h1>
      <address><time datetime="2019-11-20T13:11:00+00:00">20 Nov 2019, 13:11</time> by <a rel="author">WPROST.pl</a></address>
      <p>
        <b>Japońscy naukowcy odkryli 143 nowe geoglify na pustyni Nazca w Peru. Ogromne rysunki przedstawiają nie tylko znane wcześniej z tego regionu formy, takie jak małpy, węże, zwierzęta i rośliny, ale też nowe. Wśród nich szczególnie zaskakujące są te przedstawiające postaci przypominające ludzi.</b>
      </p>
      <related>
        <h4>Galeria:</h4>
        <a href="https://www.wprost.pl/galeria/15865/nowe-geoglify-znalezione-na-pustyni-nazca.html"/>
      </related>
      <p>Naukowcy z Uniwersytetu Yamagata, w trakcie trwających od 2004 roku badań znaleźli na pustyni Nazca 142 nowe geoglify. Dodatkowo, dzięki współpracy z firmą IBM i analizie zdjęć przez sztuczną inteligencję udało się odnaleźć kolejny geoglif. Łącznie odkryto 143 nowe rysunki. Teraz analiza niezwykłych linii przez sztuczna inteligencję ma pomóc w przyśpieszeniu badań i lepszym zrozumieniu rysunków jako całości.</p>
      <p>Rysunki zostały zidentyfikowane poprzez prace terenowe i analizę danych 3D w wysokiej rozdzielczości. Przedstawiają istoty o humanoidalnym kształcie, ryby, lamy, małpy i ptaki. Największy zidentyfikowany rysunek mierzy ponad 100 metrów.</p>
      <p>Naukowcy uważają, że zostały wykonane pomiędzy 100 r. p.n.e., a 300 r. n.e.</p>
      <h3>Rysunki z Nazca</h3>
      <p>Rysunki z Nazca to ogromny system linii wykonanych przez Indian z plemienia Nazca. Rysunki znajdują się na pustyni Nazca w południowo-zachodniej części Peru. Oglądane z góry przypominają kształtem zwierzęta, rośliny lub figury geometryczne.</p>
      <p>Rysunki na peruwiańskich płaskowyżach zostały stworzone między 300. r. p.n.e., a 900. r. n.e. Zostały stworzone przez usuniecie wierzchniej czerwonej warstwy gleby i odsłonięcie głębszej, żółtobiałej gleby. Ryty mają średnio 20 centymetrów głębokości.</p>
      <p>Naukowcy wciąż nie są zgodni do czego miały służyć ogromne rysunki. Wpisane na listę światowego dziedzictwa UNESCO geoglify są jedną z większych atrakcji turystycznych w Peru.</p>
      <related>
        <h4>Czytaj także:</h4>
        <a href="https://www.wprost.pl/nauka/10270401/zagadkowe-odkrycie-archeologow-w-bejscach-znalezli-cmentarzysko-wojownikow-sprzed-2-tys-lat.html"/>
      </related>
      <footer>Opracował: <a href="https://www.wprost.pl/profil/21494/maciej-zaremba.html">Maciej Zaremba</a></footer>
      <footer>Źródło: <a href="https://www.wprost.pl/">WPROST.pl</a> / Uniwersytet Yamagata</footer>
    </article>
  </body>
</html>