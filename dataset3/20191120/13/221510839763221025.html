<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179761/junior-eurovision-song-contest-2019-marta-viola-in-cerca-della-vittoria-italiana-raggiunta-soltanto-nel-2014"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-20T13:11:00+00:00"/>
    <meta property="og:title" content="Junior Eurovision Song Contest 2019: Marta Viola in cerca della vittoria italiana raggiunta soltanto nel 2014"/>
    <meta property="og:description" content="Mancano ormai pochi giorni al Junior Eurovision Song Contest 2019. La manifestazione canora verrà infatti trasmessa, in diretta da Gliwice in Polonia, domenica 24 novembre su Rai Gulp e su RaiPlay a partire dalle 15.50. A gareggiare per l’Italia ci sarà Marta Viola con il brano La voce della terra, mentre il commento dell’evento sarà a cura di Mario Acampa. Alexia Rizzardi seguirà, invece, le reazioni del pubblico attraverso i social."/>
  </head>
  <body>
    <article>
      <h1>Junior Eurovision Song Contest 2019: Marta Viola in cerca della vittoria italiana raggiunta soltanto nel 2014</h1>
      <address><time datetime="2019-11-20T13:11:00+00:00">20 Nov 2019, 13:11</time> by <a rel="author">Roberto Mallò</a></address>
      <figure>
        <img src="https://images.davidemaggio.it/pics3/2019/11/Marta-Viola.jpg"/>
        <figcaption>Marta Viola</figcaption>
      </figure>
      <p>Mancano ormai pochi giorni al <b><a href="https://www.davidemaggio.it/tag/junior-eurovision-song-contest">Junior Eurovision Song Contest</a> 2019</b>. La manifestazione canora verrà infatti trasmessa, in diretta da Gliwice in Polonia, domenica 24 novembre su <b><a href="https://www.davidemaggio.it/tag/rai_gulp">Rai Gulp</a> </b>e su <b><a href="https://www.davidemaggio.it/tag/rai-play">RaiPlay</a></b> a partire dalle 15.50. A gareggiare per l’Italia ci sarà <b><a href="https://www.davidemaggio.it/tag/marta-viola">Marta Viola</a></b> con il brano <i>La voce della terra</i>, mentre il commento dell’evento sarà a cura di <b>Mario Acampa</b>. Alexia Rizzardi seguirà, invece, le reazioni del pubblico attraverso i social.</p>
      <p>Oltre all’Italia, le nazioni in gara saranno l’Albania, l’Armenia, l’Australia, la Bielorussia, la Francia, la Georgia, l’Irlanda, il Kazakistan, Malta, la Macedonia del Nord, la Polonia, il Portogallo, la Russia, la Serbia, la Spagna, i Paesi Bassi, l’Ucraina e il Galles.</p>
      <p>A differenza di quanto avviene nella versione classica dell’<i>Eurovision</i>,  in cui è vietato esprimere una preferenza per il proprio connazionale, nella competizione dei più piccoli cambia il meccanismo per incoronare il vincitore: il pubblico da casa può infatti votare gratuitamente per il rappresentate del proprio Paese, contribuendo così per il 50% della classifica finale. La parte restante della votazione spetta invece alle giurie tecniche.</p>
      <p>Il voto popolare – disponibile sul sito dell’evento – verrà aperto ufficialmente alle 20.00 di venerdì 22 novembre e sarà attivo fino alle 16.00 di domenica 24 novembre; l’Italia ha portato a casa il primo posto al <i>Junior Eurovision Song Contest </i>soltanto nel 2014, anno in cui ha trionfato l’allora 14enne <b><a href="https://www.davidemaggio.it/tag/vincenzo-cantiello">Vincenzo Cantiello</a></b> – già ex concorrente di <b><a href="https://www.davidemaggio.it/tag/ti_lascio_una_canzone">Ti Lascio Una Canzone</a></b> – con <i>Tu primo grande amore</i>.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/178574/junior-eurovision-song-contest-2019-marta-viola-la-voce-della-terra-video"/>
        <a href="https://www.davidemaggio.it/archives/179711/101-dalmatian-street-su-rai-gulp-arriva-la-serie-disney-con-le-canzoni-di-cristina-davena-e-dei-me-contro-te"/>
        <a href="https://www.davidemaggio.it/archives/179332/10-cose-da-guardare-su-rai-play"/>
        <a href="https://www.davidemaggio.it/archives/179123/bat-pat-su-rai-gulp-si-ride-tra-pipistrelli-e-lugubri-creature"/>
      </related>
    </article>
  </body>
</html>