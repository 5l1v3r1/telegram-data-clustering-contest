<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/science/dekatesseris-ellines-epistimones-ston-katalogo-me-aytous-me-tin-megalyteri-epirroi-pagkosmios/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T13:20:35+00:00"/>
    <meta property="og:title" content="Δεκατέσσερις έλληνες επιστήμονες στον κατάλογο αυτών με την μεγαλύτερη επιρροή παγκοσμίως"/>
    <meta property="og:description" content="Δεκατέσσερις Έλληνες πανεπιστημιακοί ελληνικών ιδρυμάτων βρίσκονται στον κατάλογο των περίπου 6.000 επιστημόνων με τη μεγαλύτερη επιρροή παγκοσμίως,  που προκύπτει από την απήχηση του έργου τους για την τελευταία 11ετία"/>
  </head>
  <body>
    <article>
      <h1>Δεκατέσσερις έλληνες επιστήμονες στον κατάλογο αυτών με την μεγαλύτερη επιρροή παγκοσμίως</h1>
      <h2>Δεκατέσσερις Έλληνες πανεπιστημιακοί ελληνικών ιδρυμάτων βρίσκονται στον κατάλογο των περίπου 6.000 επιστημόνων με τη μεγαλύτερη επιρροή παγκοσμίως,  που προκύπτει από την απήχηση του έργου τους για την τελευταία 11ετία</h2>
      <address><time datetime="2019-11-20T13:20:35+00:00">20 Nov 2019, 13:20</time> by <a rel="author">ΤοΒΗΜΑ Team</a></address>
      <p>Δεκατέσσερις Έλληνες πανεπιστημιακοί ελληνικών ιδρυμάτων βρίσκονται στον κατάλογο των περίπου 6.000 επιστημόνων με τη μεγαλύτερη επιρροή παγκοσμίως,  που προκύπτει από την απήχηση του έργου τους για την τελευταία 11ετία.</p>
      <p>Ο σχετικός κατάλογος με τίτλο «The Highly Cited Researchers» συντάσσεται από τον διεθνώς αναγνωρισμένο οργανισμό Thomson Reuters στο πλαίσιο του project Clarivate Analytics και στηρίζεται στα δεδομένα της ερευνητικής βάσης δεδομένων Web of Science. Από αυτούς οι 3.700 κατατάσσονται σε 21 συγκεκριμένα επιστημονικά πεδία και τομείς και οι 2.500 στην κατηγορία των διεπιστημονικών πεδίων και τομέων.</p>
      <p>
        <a href="https://www.in.gr/2019/11/21/economy/syntaksi-poioi-dimosioi-ypalliloi-vgainoun-noritera-se-syntaksi/">Σύνταξη : Ποιοι δημόσιοι υπάλληλοι βγαίνουν νωρίτερα σε σύνταξη</a>
      </p>
      <p>Ανάμεσα στους καλύτερους επιστήμονες του κόσμου βρίσκονται δεκατέσσερις έλληνες πανεπιστημιακοί.</p>
      <p>Σύμφωνα με τον κατάλογο «<a href="https://recognition.webofsciencegroup.com/awards/highly-cited/2019/?fbclid=IwAR2kYdA429BLIwCaAMNF2muh4u-kzvBfo--EaRbXl1SKIMVccc-u5fcTVb8"><b>The Highly Cited Researchers</b></a>» οι έλληνες καθηγητές ανήκουν στους 6.000 επιστήμονες με την μεγαλύτερη επιρροή παγκοσμίως τα τελευταία 11 χρόνια.</p>
      <p>Η λίστα συντάσσεται από τον διεθνώς αναγνωρισμένο οργανισμό Thomson Reuters στο πλαίσιο του project Clarivate Analytics και στηρίζεται στα δεδομένα της ερευνητικής βάσης δεδομένων Web of Science. Από αυτούς οι 3.700 κατατάσσονται σε 21 συγκεκριμένα επιστημονικά πεδία και τομείς και οι 2.500 στην κατηγορία των διεπιστημονικών πεδίων και τομέων.</p>
      <p>Για την αξιολόγηση των πανεπιστημιακών χρησιμοποιήθηκαν πάνω από 150.000 άρθρα και ερευνητικές εργασίες υψηλής απήχησης και επίδρασης το διάστημα 2008-2018.</p>
      <p>Κάθε μία από αυτές τις ερευνητικές εργασίες κατατάσσεται στο κορυφαίο 1% των άρθρων με το μεγαλύτερο αριθμό ετεροαναφορών για κάθε συγκεκριμένο έτος. Ένα δεύτερο κριτήριο επιλογής ενός ερευνητή στον εν λόγω πίνακα είναι το κατά πόσο το σύνολο των ετεροαναφορών του σε ένα συγκεκριμένο επιστημονικό πεδίο, τον κατατάσσει στο 1% των ερευνητών με το μεγαλύτερο αριθμό ετεροαναφορών στο συγκεκριμένο πεδίο.</p>
      <p>Σύμφωνα με τα στοιχεία του Οργανισμού, από τα περίπου 9.000.000 ερευνητών, που δραστηριοποιούνται παγκοσμίως, συντάσσεται ο πίνακας με τους καλύτερους 6.200 ερευνητές, το έργο των οποίων είναι σημαντικό, σύμφωνα με συγκεκριμένους δείκτες, και αποτελεί συγχρόνως πηγή για τις εργασίες άλλων ερευνητών.</p>
      <h3>Οι πανεπιστημιακοί των ελληνικών Πανεπιστημίων που διακρίθηκαν είναι (αλφαβητικά) οι:</h3>
      <p>Νίκος Απέργης, King Abdulaziz University &amp; Πανεπιστήμιο Πειραιά, Economics &amp; Business<br/>Χάρης Γαλανάκης, King Saud University &amp; Εργαστήρια Γαλανάκης, Agricultural Sciences<br/>Ευάγγελος Γιακουμής , Εθνικό Μετσόβιο Πολυτεχνείο, Engineering<br/>Μελέτιος – Αθανάσιος Δημόπουλος, Εθνικό και Καποδιστριακό Πανεπιστήμιο Αθηνών, Clinical Medicine<br/>Γιώργος Καραγιαννίδης, Αριστοτέλειο Πανεπιστήμιο Θεσσαλονίκης, Computer Science<br/>Δημήτριος Ρακόπουλος, Εθνικό Κέντρο Έρευνας και Τεχνολογικής Ανάπτυξης &amp; Εθνικό Μετσόβιο Πολυτεχνείο, Engineering<br/>Κωνσταντίνος Ρακόπουλος, Εθνικό Μετσόβιο Πολυτεχνείο, engineering<br/>Γεωργία Σαλάντη, Πανεπιστήμιο Ιωαννίνων  &amp; University of Bern, Cross-Field<br/>Ματθαίος Σανταμούρης, University of New South Wales Sydney &amp; Εθνικό και Καποδιστριακό Πανεπιστήμιο Αθηνών, Εngineering<br/>Ματθαίος Φαλάγγας, Tufts University &amp; Νοσοκομείο Ερρίκος Ντυνάν, Cross-Field<br/>Κωνσταντίνος Φαρσαλίνος, King Abdulaziz University &amp; Πανεπιστήμιο Πατρών, Cross-Field<br/>Γεράσιμος Φιλιππάτος, Εθνικό και Καποδιστριακό Πανεπιστήμιο Αθηνών &amp; Πανεπιστήμιο Κύπρου, Clinical Medicine<br/>Νίκος Χατζηαργυρίου, Εθνικό Μετσόβιο Πολυτεχνείο &amp; Διαχειριστής Ελληνικού Δικτύου Διανομής Ηλεκτρικής Ενέργειας, Engineering<br/>Άρτεμις Χατζηγεωργίου, Πανεπιστήμιο Θεσσαλίας &amp; Ελληνικό Ινστιτούτο Παστέρ, Biology &amp; Biochemistry.<br/>Όπως προκύπτει, τέσσερις από αυτούς εργάζονται στο Εθνικό Μετσόβιο Πολυτεχνείο, τρεις στο Εθνικό και Καποδιστριακό Πανεπιστήμιο Αθηνών (ΕΚΠΑ), ενώ από μία συμμετοχή καταγράφουν το Αριστοτέλειο Πανεπιστήμιο Θεσσαλονίκης, το Πανεπιστήμιο Πατρών, το Πανεπιστήμιο Θεσσαλίας, το Πανεπιστήμιο Πειραιά και το Πανεπιστήμιο Ιωαννίνων.</p>
      <p>Σύμφωνα με το ΕΚΠΑ, «η διάκριση αυτή αντανακλά και στα Ιδρύματα των διακριθέντων πανεπιστημιακών. Παράλληλα αναδεικνύεται για μια ακόμη φορά το υψηλό επίπεδο του έμψυχου δυναμικών των Πανεπιστημίων μας».</p>
      <p>
        <a href="https://www.tovima.gr/2019/11/21/finance/ethniko-sxedio-gia-tin-energeia-ependyseis-34-dis-eyro-se-10-imeres-i-diavouleysi/">Εθνικό σχέδιο για την ενέργεια : Επενδύσεις 34 δισ. ευρώ – Σε 10 ημέρες η διαβούλευση</a>
      </p>
    </article>
  </body>
</html>