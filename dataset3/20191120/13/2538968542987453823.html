<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/366951/%e5%a8%9b%e8%81%9e/%e6%9d%b1%e5%bc%b5%e8%a5%bf%e6%9c%9b-%e5%92%aa%e7%a5%9e%e6%9d%8e%e6%97%bb%e8%8a%b3%e6%80%a7%e6%84%9f%e5%87%ba%e5%ab%81-%e9%bb%83%e8%80%80%e8%8b%b1-plt/"/>
    <meta property="og:site_name" content="東方新地"/>
    <meta property="article:published_time" content="2019-11-20T13:17:58+00:00"/>
    <meta property="og:title" content="《東張西望》咪神李旻芳性感出嫁 同老公黃耀英即場紋婚戒"/>
    <meta property="og:description" content="早前在西貢舉行婚禮，咪神李旻芳穿上性感婚紗出嫁，男方黃耀英就以冧爆誓言娶得美人歸，佢哋仲即場紋婚戒，結婚都潮過人啊！"/>
  </head>
  <body>
    <article>
      <h1>《東張西望》咪神李旻芳性感出嫁 同老公黃耀英即場紋婚戒</h1>
      <address><time datetime="2019-11-20T13:17:58+00:00">20 Nov 2019, 13:17</time> by <a rel="author">東方新地</a></address>
      <p>《<a href="https://www.orientalsunday.hk/tag/%E6%9D%B1%E5%BC%B5%E8%A5%BF%E6%9C%9B">東張西望</a>》有喜事！兩位主持<a href="https://www.orientalsunday.hk/tag/%E6%9D%8E%E6%97%BB%E8%8A%B3">李旻芳</a>同<a href="https://www.orientalsunday.hk/tag/%E9%BB%83%E8%80%80%E8%8B%B1">黃耀英</a>早前在西貢舉行婚禮，咪神李旻芳穿上性感婚紗出嫁，男方黃耀英就以冧爆誓言娶得美人歸，佢哋仲即場紋婚戒，結婚都潮過人啊！</p>
      <h3>李旻芳黃耀英人緣好 主持好友齊慶賀</h3>
      <p>無綫《東張西望》主持李旻芳（Lucy）和黃耀英（Darren）上周二（5日）在西貢舉行婚禮，一班合作過的主持好友陳庭欣、陸浩明、陳貝兒、孫慧雪等出席見證二 人的重要時刻。</p>
      <figure>
        <img src="https://imgs.orientalsunday.hk/wp-content/uploads/2019/11/a4_1145a_aunt_p14_15_747959625dd4c94a71973.jpg"/>
        <figcaption>身材出眾的李旻芳， 著住超性感迫爆上圍 婚妙出嫁</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/a3_1145a_aunt_p14_15_7089932765dd4c90c8560d.jpg"/>
        <figcaption>一班無綫主持好友陳庭欣、陸浩明、陳貝兒、 孫慧雪、區永權、陳婉衡等出席婚禮。</figcaption>
      </figure>
      <h3>黃耀英搞鬼冧爆誓言：老婆係會打鼻鼾嘅凡人</h3>
      <p>當李爸爸把女兒交給Darren時，Darren便讀出愛的宣言：「你有天使臉孔、魔鬼身材，但瞓覺打鼻鼾時提醒我，你只係個凡人，都係要有人珍惜同愛護你，應承你吃晒菜梗留菜葉畀你、冬天會讓你先沖涼享用足夠熱水、會執起浴缸內啲頭髮，仲有屋企啲曱甴昆蟲我負責處理，愛係要用行動去表達，我會用一生去 證明畀你睇有幾愛你！」誓詞都搞鬼過人。</p>
      <figure>
        <img src="https://imgs.orientalsunday.hk/wp-content/uploads/2019/11/a_1145a_aunt_p14_15_20481357805dd4c959656dd.jpg"/>
        <figcaption>雖然新郎哥話唔想婚禮太傳統，不過新娘子裙褂出嫁及向長輩斟茶儀式就唔可以少，李旻芳的龍鳳鈪戴到一頸都係，收金器收到手軟。</figcaption>
      </figure>
      <h3>新人即場紋上無名指李旻芳痛到標眼淚水</h3>
      <p>唔單止咁，當律師宣布交換戒指時，在場親友見證下，請來紋身師即場為二人的無名指上紋上婚戒，禮成後，舉行非洲跳掃 把儀式，寓意大家一起跨過每一個難關、甘苦與共。祝百年好合，永結同心！</p>
      <figure>
        <img src="https://imgs.orientalsunday.hk/wp-content/uploads/2019/11/a2_1145a_aunt_p14_15_8955405495dd4c96dd6646.jpg"/>
        <figcaption>李旻芳和黃耀英請來紋身師即場紋上紅色婚戒</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/a1_1145a_aunt_p14_15_16235669525dd4c978b8be3.jpg"/>
        <figcaption>李旻芳痛到標眼淚水，黃耀英不停講笑話：「邊痛啫， 蚊咬之嘛！」</figcaption>
      </figure>
    </article>
  </body>
</html>