<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42919_Na-Zakarpatti-traktorist-perekhav-cholovika-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-20T13:34:00+00:00"/>
    <meta property="og:title" content="На Закарпатті тракторист переїхав чоловіка"/>
    <meta property="og:description" content="За фактом порушення правил експлуатації транспорту, що призвело до смерті людини, слідчі відкрили кримінальне провадження. Тіло загибл"/>
  </head>
  <body>
    <article>
      <h1>На Закарпатті тракторист переїхав чоловіка</h1>
      <address>
        <time datetime="2019-11-20T13:34:00+00:00">20 Nov 2019, 13:34</time>
      </address>
      <p>
        <b>За фактом порушення правил експлуатації транспорту, що призвело до смерті людини, слідчі відкрили кримінальне провадження. Тіло загиблого направили на розтин, а трактор помістили на арештмайданчик.</b>
      </p>
      <p>19 листопада о 14:05 до поліції надійшло повідомлення від диспетчера швидкої медичної допомоги Берегівської лікарні про те, що в селі Мала Бийгань, в полі трактор здійснив наїзд на людину, яка від отриманих травм померла на місці події.</p>
      <p>Поліція на місці події встановила, що 70-річний мешканець с.Гать, під час польових робіт по збору урожаю, в полі с. М.Бийгань Берегівського району порушив правила експлуатації транспортного засобу під час ручного запуску двигуна трактора, внаслідок чого потрапив під колеса вказаного транспортного засобу, який на той час почав рухатися. Пенсіонер помер на місці аварії. Тіло загиблого направлено в прозектуру Берегівської ЦРЛ, а трактор - поміщено на спецмайданчик Берегівського ВП.</p>
      <p>За фактом порушення правил безпеки дорожнього руху або експлуатації транспорту особами, які ним керують у поліції відкрили кримінальне провадження за ч. 2 ст. 286 Кримінального кодексу України. У справі триває досудове розслідування.</p>
      <p>Про це повідомляє відділ комунікації поліції Закарпатської області</p>
      <p>
        <i>Фото ілюстративне </i>
      </p>
      <p> </p>
    </article>
  </body>
</html>