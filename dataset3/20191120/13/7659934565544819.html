<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2000551/arap-parlamentosu-ba%C5%9Fkan%C4%B1ndan-suudi-arabistana-%C3%B6vg%C3%BC"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-20T13:15:00+00:00"/>
    <meta property="og:title" content="Arap Parlamentosu Başkanı'ndan Suudi Arabistan'a övgü"/>
    <meta property="og:description" content="Suudi Arabistan Şura Konseyi üyesi ve Arap Parlamentosu Başkanı Dr. Meşal bin Fehm es- Sulemi, Arap dünyasının karşılaştığı tehlike ve zorlukların farkında olan Suudi Arabistan liderliğinin güçlü ve kararlı duruşuna övgüde bulundu.  Suudi Arabistan K"/>
  </head>
  <body>
    <article>
      <h1>Arap Parlamentosu Başkanı'ndan Suudi Arabistan'a övgü</h1>
      <address>
        <time datetime="2019-11-20T13:15:00+00:00">20 Nov 2019, 13:15</time>
      </address>
      <p>Suudi Arabistan Şura Konseyi üyesi ve Arap Parlamentosu Başkanı Dr. Meşal bin Fehm es- Sulemi, Arap dünyasının karşılaştığı tehlike ve zorlukların farkında olan Suudi Arabistan liderliğinin güçlü ve kararlı duruşuna övgüde bulundu. <br/><br/>Suudi Arabistan Kralı Selman bin Abdulaziz ve Veliaht Prens Muhammed bin Selman’ın Arap dayanışma ve birliğini pekiştirmenin yanında ihtilafları reddetmek için yürüttüğü büyük çabaları takdir eden Dr. Meşal, Suudi Arabistan'ın öncü ve önemli rolünün bazı önemli girişimlere, özellikle de Araplar ve Müslümanların önceliği olan Filistin meselesine yansıdığını belirtti.<br/><br/>Söz konusu girişimlerden ilki, Zahran’da 2018 yılında gerçekleştirilen Kudüs Zirvesi oldu ve burada Filistin meselesi ana gündem maddesiydi.<br/><br/>Birleşmiş Milletler Filistinli Mültecilere Yardım Ajansı’nın (UNRWA) en büyük bağışçılarından olan Suudi Arabistan, 2000-2019 yılları arasındaki programlar kapsamında ajansa yaklaşık 900 milyon dolar destek verdi.<br/><br/>Suudi Arabistan tarafından aynı dönemde Filistin’e sağlanan toplam yardım 7 milyar doları buldu ve Eylül 2019’da UNRWA’ya 50 milyon dolar bağış yaptı.<br/><br/>Radikalizm ve terörle mücadele öncü bir rol oynayan Suudi Arabistan, Uluslararası Radikal Düşünceyle Mücadele Merkezi’ni (İtidal) kurdu ve 41 İslam ülkesinin katılımıyla Terörizmle Mücadele İslam Askeri Koalisyonu’nu oluşturdu.<br/><br/>Bunlarla birlikte, Yemen’de meşru hükümeti desteklemek için Arap Koalisyonu’nun kurulmasının yanı sıra Yemen halkına Mayıs 2015'ten bu yana 16 milyar dolar tutarında yardım sağladı. Kral Selman Yardım ve İnsani Çalışmalar Merkezi’ni (KSRelief) de kurdu.<br/><br/>Suudi Arabistan tüm bunlarla birlikte bölgede istikrarı artırmak ve Arap ulusal güvenliğini desteklemek için Etiyopya ve Eritre ile Cibuti ve Eritre arasındaki tarihi barış ve uzlaşmayı sağladı.</p>
    </article>
  </body>
</html>