<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/technologia/niebawem_paczke_z_aliexpress_odbierzemy_w_paczkomacie_inpost"/>
    <meta property="og:site_name" content="PurePC"/>
    <meta property="article:published_time" content="2019-11-20T13:30:01+00:00"/>
    <meta property="og:title" content="Niebawem paczkę z AliExpress odbierzemy w paczkomacie InPost"/>
    <meta property="og:description" content="Niebawem przy wszystkich zakupach na platformie AliExpress udostępniona zostanie opcja dostarczenia przesyłki do Polski prosto do paczkomatów InPost."/>
  </head>
  <body>
    <article>
      <h1>Niebawem paczkę z AliExpress odbierzemy w paczkomacie InPost</h1>
      <address><time datetime="2019-11-20T13:30:01+00:00">20 Nov 2019, 13:30</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27528.jpg"/>
      </figure>
      <p>Jak czytamy w serwisie Business Insider (za Pulsem Biznesu), InPost został właśnie "strategicznym partnerem" platformy AliExpress, dzięki czemu przesyłki z Chin zaczną trafiać prosto do polskich paczkomatów. Do tej pory zdecydowaną większość zamówień z Chin dostarczała na terenie naszego kraju Poczta Polska. Osób regularnie zamawiających produkty z AliExpress nie trzeba chyba przekonywać, jak często transportowane między tymi dwoma krajami paczki, ulegały "zawieruszeniu". Przy okazji tańszych zamówień nie było większej rozpaczy, ale z zamawianiem tych droższych przedmiotów, osobiście obchodziłam się ostrożniej. Od tej pory, dzięki InPostowi ma być bezpieczniej.</p>
      <h3>💬 Niebawem przy wszystkich zakupach na platformie AliExpress udostępniona zostanie opcja dostarczenia przesyłki do Polski prosto do paczkomatów firmy InPost.</h3>
      <figure>
        <img src="https://www.purepc.pl/image/news/2019/11/20_niebawem_paczke_z_aliexpress_odbierzemy_w_paczkomacie_inpost_1_b.jpg"/>
      </figure>
      <h3>🔗 <a href="https://www.purepc.pl/internet/allegro_lokalnie_od_16_wrzesnia_olx_bedzie_mial_konkurenta">Allegro Lokalnie: od 16 września OLX będzie miał konkurenta</a></h3>
      <p>Usługa będąca owocem porozumienia InPostu ze spółką Alibaba, ma rozpocząć się już w najbliższych dniach. Ostatecznie przy wszystkich zakupach na platformie AliExpress udostępniona zostanie opcja dostarczenia przesyłki do Polski prosto do paczkomatów, rozstawianych w całym kraju. Bezpieczeństwo przesyłek będzie wynikać z tego, że będą one wówczas rejestrowane. Klienci będą mogli śledzić drogę paczek z Chin, aż do paczkomatu.</p>
      <figure>
        <img src="https://www.purepc.pl/image/news/2019/11/20_niebawem_paczke_z_aliexpress_odbierzemy_w_paczkomacie_inpost_0_b.jpg"/>
      </figure>
      <h3>🔗 <a href="https://www.purepc.pl/internet/allegro_startuje_z_zupelnie_darmowymi_dostawami_sprawdz_zasady">Allegro startuje z darmowymi dostawami. Sprawdź zasady</a></h3>
      <p>Jak donoszą anonimowe źródła Pulsu Biznesu, dotychczas zakupy z AliExpress mogły się znaleźć w paczkomacie tylko pod warunkiem, że któraś z obsługujących przesyłki z Chin firm logistycznych wykupiła taką usługę. Teraz każdy kupujący będzie mógł jednym kliknięciem wybrać dostawę do któregokolwiek z 5 tys. paczkomatów. Warto wiedzieć, że w pierwszym półroczu przesyłki e-commerce z Poczty Chińskiej stanowiły ponad 30% wszystkich przychodzących do Poczty Polskiej przesyłek zagranicznych. W ubiegłym roku było to 24%.</p>
      <footer>Źródło: Business Insider</footer>
      <related>
        <h4>Powiązane publikacje</h4>
        <a href="https://www.purepc.pl/technologia/fortnite_z_obsluga_directx_12_powinno_dzialac_szybciej_na_pecetach"/>
        <a href="https://www.purepc.pl/technologia/xbox_all_access_microsoft_rusza_z_programem_wymiany_konsol"/>
        <a href="https://www.purepc.pl/technologia/playstation_5_oficjalna_data_premiery_konsoli_nowej_generacji"/>
        <a href="https://www.purepc.pl/technologia/konferencja_innovationamazon_2019_w_gdansku_co_widzielismy"/>
        <a href="https://www.purepc.pl/technologia/konferencja_innovationamazon_2019_w_gdansku_co_zobaczymy"/>
      </related>
    </article>
  </body>
</html>