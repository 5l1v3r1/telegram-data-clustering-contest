<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_prijshov-chas-vipravlyati-pomilki-sivoho-zaklikav-vibachitis-pered-zhitelyami-donbasu/939062"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T13:31:00+00:00"/>
    <meta property="og:title" content="&quot;Прийшов час виправляти помилки&quot; - Сивохо закликав вибачитись перед жителями Донбасу"/>
    <meta property="og:description" content="Радник секретаря Ради національної безпеки і оборони України Сергій Сивохо вважає, настав час виправляти помилки, прощати і просити вибачення у жителів Донбасу. &quot;Це найскладніше для мене питання, тому що найболючіше, напевно. За останні п'ять років стільки всього було сказано і не сказано, ..."/>
  </head>
  <body>
    <article>
      <h1>"Прийшов час виправляти помилки" - Сивохо закликав вибачитись перед жителями Донбасу</h1>
      <address><time datetime="2019-11-20T13:31:00+00:00">20 Nov 2019, 13:31</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939062_w_300.jpg?v=0"/>
        <figcaption>Радник секретаря Ради національної безпеки і оборони України Сергій Сивохо закликав вибачитись перед жителями Донбасу. Фото: МК</figcaption>
      </figure>
      <p>Радник секретаря Ради національної безпеки і оборони України <b>Сергій Сивохо</b> вважає, настав час виправляти помилки, прощати і просити вибачення у жителів Донбасу.</p>
      <p>"Це найскладніше для мене питання, тому що найболючіше, напевно. За останні п'ять років стільки всього було сказано і не сказано, зроблено не так або, в принципі, не зроблено, що прийшов час виправляти помилки, прощати і просити вибачення. І, звичайно, прийшов час розмовляти з людьми, що живуть на підконтрольних територіях. Це наші люди, вони громадяни України — і ми повинні навчитися їх слухати і переконувати. Нам є що їм сказати", — заявив Сивохо, пише <a href="https://www.ukrinform.ru/rubric-ato/2820415-sergej-sivoho-sovetnik-sekretara-snbo-po-voprosam-reintegracii-i-vosstanovlenia-donbassa.html">Укрінформ</a>.</p>
      <p>За словами радника, держава повинна не розпалювати війну, а заліковувати рани.</p>
      <p>"Ми хочемо і будемо шукати спільні інтереси і точки дотику, а реалізовувати це будемо через інформаційну політику і культурне зближення. Вже скоро ви самі побачите - про які проекти я кажу", - додав радник.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zelenskij-natyaknuv-scho-radu-pora-minyati/939029"/>
      </related>
      <blockquote>Радник голови РНБО Сергій Сивохо <a href="https://gazeta.ua/articles/donbas/_sivoho-proponuye-zalikovuvati-rani-na-okupovanomu-donbasi/938920">планує </a>"лікувати рани" між Україною та окупованим Донбасом. Радник голови РНБО додав, що важливо також спростити процедуру проходження контрольно-пропускних пунктів, виплатити пенсії жителям окупованих територій та гармонізувати роботу з переселенцями.</blockquote>
    </article>
  </body>
</html>