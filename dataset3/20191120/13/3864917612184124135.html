<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2822110-urad-prodovziv-konkurs-na-posadu-kerivnika-agentstva-z-upravlinna-zonou-vidcuzenna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T13:52:00+00:00"/>
    <meta property="og:title" content="Уряд продовжив конкурс на посаду керівника агентства з управління зоною відчуження"/>
    <meta property="og:description" content="Гідну кандидатуру на посаду керівника Державного агентства з управління зоною відчуження досі шукають."/>
  </head>
  <body>
    <article>
      <h1>Уряд продовжив конкурс на посаду керівника агентства з управління зоною відчуження</h1>
      <h2>Гідну кандидатуру на посаду керівника Державного агентства з управління зоною відчуження досі шукають.</h2>
      <address>
        <time datetime="2019-11-20T13:52:00+00:00">20 Nov 2019, 13:52</time>
      </address>
      <p>Про це заявив Прем’єр-міністр України Олексій Гончарук на брифінгу за результатами засідання <a href="https://www.ukrinform.ua/tag-kabmin">уряду</a>, відповідаючи на запитання кореспондента Укрінформу.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2822044-goncaruk-nazvav-prioriteti-u-sferi-evrointegracii.html">Гончарук назвав пріоритети у сфері євроінтеграції</a>
      </blockquote>
      <p>“Нічого надзвичайного тут не відбувається. Ми просто ще два тижні попрацюємо з кандидатами. Можливо вони краще підготуються. Ми кожного разу, коли бачимо, що у нас є людина, в якій ми більш-менш упевнені, що їй можна доручити очолити державний орган, ми ухвалюємо рішення. А там, де є сумніви, зважуємо, чи можемо чекати два тижні чи готові ризикнути. Тут прийняли рішення для того, щоб не створювати чутки, бо навколо конкурсу було багато маніпуляцій... Ми вирішили, що конкурс треба переоголосити, і пошукаємо ще трохи керівника цього органу”, - сказав Гончарук.</p>
    </article>
  </body>
</html>