<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/1neQbq/mistenkt-ambulansekaprer-siktet-for-fem-drapsforsoek"/>
    <meta property="og:site_name" content="Aftenbladet"/>
    <meta property="article:published_time" content="2019-11-20T13:14:57+00:00"/>
    <meta property="og:title" content="Mistenkt ambulansekaprer siktet for fem drapsforsøk"/>
    <meta property="og:description" content="Politiet mener mannen som kapret en ambulanse i Oslo i oktober står bak totalt fem drapsforsøk etter villmannskjøringen i hovedstaden, melder VG."/>
  </head>
  <body>
    <article>
      <h1>Mistenkt ambulansekaprer siktet for fem drapsforsøk</h1>
      <h2>Politiet mener mannen som kapret en ambulanse i Oslo i oktober står bak totalt fem drapsforsøk etter villmannskjøringen i hovedstaden, melder VG.</h2>
      <address><time datetime="2019-11-20T13:14:57+00:00">20 Nov 2019, 13:14</time> by <a rel="author">NTB</a></address>
      <p>– Han er siktet for drapsforsøk og det gjelder et eldre ektepar og moren med barnevognen med tvillingene, sier politiadvokat Kari Kirkhorn i Oslo politidistrikt til <a href="https://direkte.vg.no/nyhetsdognet/videos/188114">avisa.</a></p>
      <p>Mannen (32) som er siktet etter ambulansekapringen, samtykker til å la seg fengsle i fire nye uker, skriver <a href="https://www.dagbladet.no/studio/nyhetsstudio/5?post=22123">Dagbladet</a>. Torsdag fremstilles han på nytt for varetektsfengsling etter å ha sittet fengslet i fire uker.</p>
      <p>32-åringen er siktet for drapsforsøk, befatning med våpen og oppbevaring av narkotika.</p>
      <p>– Han samtykker til fengsling, men ikke til restriksjonene, opplyser hans forsvarer Øyvind Bergøy Pedersen til avisa.</p>
      <p>32-åringen avviser skyld for drapsforsøk. Resten har han ikke tatt stilling til ennå, ifølge forsvareren.</p>
      <p>Den medsiktede 25 år gamle kvinnen ble fremstilt for ny fengsling onsdag. Hun er siktet for flere forhold.</p>
      <aside>
        <a href="https://www.aftenbladet.no/article/sa-awkAA5.html">Forsvarer i ambulansesaken sier siktede ikke ville skade noen</a>
      </aside>
      <aside>
        <a href="https://www.aftenbladet.no/article/sa-y3yArA.html">Politiet og PST etterforsker trusselbrev sendt ut før ambulansekapringen i Oslo</a>
      </aside>
      <aside>
        <a href="https://www.aftenbladet.no/article/sa-9v073r.html">Bevæpnet mann kapret ambulanse – politiet letter etter kvinne</a>
      </aside>
    </article>
  </body>
</html>