<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/egitim/egitim-genel/paude-padam-yeni-yuzuyle-hizmete-girdi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-20T13:34:00+00:00"/>
    <meta property="og:title" content="PAÜ’de PADAM yeni yüzüyle hizmete girdi"/>
    <meta property="og:description" content="Yenile ve düzenleme çalışmaları yapılan Pamukkale Üniversitesi Dil Öğretimi Uygulama ve Araştırma Merkezi (PADAM) ve Pamukkale Üniversitesi Kitap Satış Noktası yeni yüzüyle öğrencilerin hizmetine girdi."/>
  </head>
  <body>
    <article>
      <h1>PAÜ’de PADAM yeni yüzüyle hizmete girdi</h1>
      <h2>Yenile ve düzenleme çalışmaları yapılan Pamukkale Üniversitesi Dil Öğretimi Uygulama ve Araştırma Merkezi (PADAM) ve Pamukkale Üniversitesi Kitap Satış Noktası yeni yüzüyle öğrencilerin hizmetine girdi.</h2>
      <address><time datetime="2019-11-20T13:34:00+00:00">20 Nov 2019, 13:34</time> by <a rel="author">Haber Merkezi</a></address>
      <p>Pamukkale Üniversitesi Dil Öğretimi Uygulama ve Araştırma Merkezi (PADAM) ve Pamukkale Üniversitesi Kitap Satış Noktası’ndaki düzenleme ve yenileme çalışmaları tamamlandı.</p>
      <p>Yapılan bu çalışmalar ile lisans, yüksek lisans ya da doktora düzeyinde üniversite eğitimlerini Pamukkale Üniversitesi’nde almak için dünyanın farklı kıtalarından gelen öğrencilerin Türkçe öğrenmelerini sağlayan, aynı zamanda başta Türkçe olmak üzere Almanca, Arapça, İngilizce, Fransızca, Rusça gibi dillerin öğretimi için sertifika programları düzenleyen PADAM, yapılan yenileme çalışmaları kapasitesini artırdı.</p>
      <p>Çalışmaların tamamlanmasıyla yapılan açılış törenine başta Pamukkale Üniversitesi Rektörü Prof. Dr. Hüseyin Bağ olmak üzere Rektör Yardımcıları Prof. Dr. Erdinç Duru, Prof. Dr. Rafet Kılınçarslan, Prof. Dr. Osman Çiftçi, PAÜ Genel Sekreteri Prof. Dr. Mehmet Ali Sarı, PAÜ Yönetim Kurulu Üyeleri, PADAM Müdürü Öğr. Gör. Dr. Erdost Özkan, PADAM Müdür Yardımcısı Öğr. Gör. Mehmet Sarıköse, daire başkanları, öğretim üyeleri ve idari çalışanlar katıldı.<br/>Yenileme çalışmaları öncesinde 280 metrekare kapalı alanda iki derslikte eğitim öğretim faaliyetini gerçekleştiren PADAM, çalışmalar sonunda toplam 610 metrekare kapalı alanda 20 kişilik 4 derslik ve 2 mescit ile öğrencilere hizmet verecek.Yenileme çalışmaları öncesi derslik olarak kullanılan alanlar ise akademisyen ve idari personelin kullanımına sunulacak.</p>
      <p><b>KİTAP SATIŞ NOKTASI AÇILDI</b><br/>Diğer taraftan dünya klasiklerinden, farklı türlerden güncel kitaplara, ders notlarından öğretim üyelerinin önerdiği ders kitaplarına kadar öğrencilerin kitaplara daha kolay erişimini sağlayabilmesi için faaliyete geçirilen Pamukkale Üniversitesi Kitap Satış Noktası da yenilendi.</p>
    </article>
  </body>
</html>