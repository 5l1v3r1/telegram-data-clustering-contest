<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economie.hotnews.ro/stiri-finante_banci-23502852-actionarii-decis-radu-hanga-inlocuieste-lucian-anghel-conducerea-bvb-surse.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T13:59:00+00:00"/>
    <meta property="og:title" content="Acționarii au decis: Radu Hanga îl înlocuiește pe Lucian Anghel la conducerea BVB"/>
    <meta property="og:description" content="Acționarii Bursei de Valori București (BVB) au decis, miercuri, ca Radu Hanga să fie noul președinte al operatorului pieței de capital. Reamintim că Lucian Anghel a spus, pe 14 octombrie, că nu va"/>
  </head>
  <body>
    <article>
      <h1>Acționarii au decis: Radu Hanga îl înlocuiește pe Lucian Anghel la conducerea BVB</h1>
      <address><time datetime="2019-11-20T13:59:00+00:00">20 Nov 2019, 13:59</time> by <a rel="author">F.B.</a></address>
      <p><b>Acționarii Bursei de Valori București (BVB) au decis, miercuri, ca Radu Hanga să fie noul președinte al operatorului pieței de capital. Reamintim că Lucian Anghel a spus, pe 14 octombrie, că nu va mai candida nici pentru poziția de președinte, nici pentru cea de membru în Consiliul Bursei.<br/></b><br/>Hanga este licențiat în inginerie la Facultatea de Electronică (UTCN), are studii postuniversitare la Scoala de Studii Academice Postuniversitare UTCN și la în Administrarea Intreprinderilor, Institutul European pentru Administrarea Intreprinderilor UBB. A lucrat, în trecut, la SSIF Broker, ca analist, apoi la Banca Transilvania ca ofițer de piață de capital, director general la SAI Asset Management. De asemenea, a mai fost membru în consiliile de administrație de la Boromir Prod, 4 companii din BT Group, iar în prezent la SIF Oltenia și la BVB.<br/><br/>Cei 9 membri în board-ul Bursei de Valori București, votați de acționari:<br/><br/>Dragoș Neacșu, Robert Cosmin Pană (era și până acum), Ștefan Szitas, Mihaela Ioana Bîciu, Radu Hanga (era și până acum, dar a devenit președinte), Dan Viorel Paul (care era și până acum), Octavian Molnar (era și până acum), Claudia Gabriela Ionescu (era și până acum), Răzvan Legian Raț. <br/><br/><br/>  </p>
    </article>
  </body>
</html>