<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103283/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T13:28:01+00:00"/>
    <meta property="og:title" content="Греція закриє три найбільші міграційні табори і створить спеціальні центри на материку"/>
    <meta property="og:description" content="Люди, які проживають у переповнених таборах на островах Лесбос, Хіос та Самос, будуть переведені до закритих комплексів для ідентифікації, переселення та депортації, що вміщають щонайменше 5000 осіб."/>
  </head>
  <body>
    <article>
      <h1>Греція закриє три найбільші міграційні табори і створить спеціальні центри на материку</h1>
      <address>
        <time datetime="2019-11-20T13:28:01+00:00">20 Nov 2019, 13:28</time>
      </address>
      <p>Греція оголосила про плани закрити свої три найбільші міграційні табори та замінити їх об'єктами попереднього утримання на материку.</p>
      <p>Про це повідомляє "Європейська правда" із посиланням на<a href="https://www.theguardian.com/"> The Guardian.</a></p>
      <p>Люди, які проживають у переповнених таборах на островах Лесбос, Хіос та Самос, будуть переведені до закритих комплексів для ідентифікації, переселення та депортації, що вміщають щонайменше 5000 осіб.</p>
      <p>В даний час на трьох островах - номінальною місткістю всього 4500 осіб - розміщено понад 27 000 людей, які живуть в катастрофічних умов.</p>
      <p>"На цьому етапі розвантаження островів є пріоритетним завданням", - заявив заступник міністра оборони Греції Алківіадіс Стефаніс.</p>
      <p>Менші табори на островах Кос та Лерос будуть переобладнані за аналогічними правилами та збільшені, додав Стефаніс.</p>
      <p>Шукачам притулку не дозволятимуть вільно переїжджати та виходити з таборів, зазначають чиновники. Вони перебуватимуть у центрах, поки їм не нададуть статус біженця та переселять на материк, або відхилять їхню заявку та відправляють назад до Туреччини.</p>
      <p>До початку 2020 року уряд пообіцяв переселити 20 000 шукачів притулку до таборів на материку.</p>
    </article>
  </body>
</html>