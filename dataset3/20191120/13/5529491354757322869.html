<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/sondaggio-emilia-romagna-bonaccini-3119475/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T13:39:37+00:00"/>
    <meta property="og:title" content="Sondaggio Ixé elezioni Emilia Romagna: Bonaccini (Pd) in testa, Borgonzoni (Lega) staccata"/>
    <meta property="og:description" content="ROMA – In vista delle prossime elezioni regionali in Emilia-Romagna, in programma il 26 gennaio, al momento il 68% degli elettori avrebbe più fiducia nel candidato del centrosinistra, il presidente uscente, Stefano Bonaccini del Pd contro il 45% riservato alla candidata del centrodestra, la leghista, Lucia Borgonzoni. E’ quanto emerge dal sondaggio di Ixé preparato per la trasmissione di Rai3 Cartabianca che ieri sera a visto faccia a faccia proprio i due duellanti emiliano-romagnoli. In base ai dati raccolti dall’istituto di sondaggi, il voto sui singoli candidati vedrebbe Bonaccini ottenere il 40,2% contro il 29,2% della rivale in uno scenario che preveda una alleanza del centrosinistra con il Movimento 5 Stelle, e il 41,2% contro il 29,4% in uno scenario che non preveda questa alleanza.Liliana Segre, anche il sindaco di Sesto dice no alla cittadinanza: “Non ha niente a che fare con la nostra storia”M5s, su Regionali in Emilia-Romagna e Calabria decide Rousseau Quanto alle attese degli elettori, a prescindere…"/>
  </head>
  <body>
    <article>
      <h1>Sondaggio Ixé elezioni Emilia Romagna: Bonaccini (Pd) in testa, Borgonzoni (Lega) staccata</h1>
      <address><time datetime="2019-11-20T13:39:37+00:00">20 Nov 2019, 13:39</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/bonaccini-borgonzoni_ansa-1-1.jpg"/>
        <figcaption>Stefano Bonaccini e Lucia Borgonzoni (Ansa)</figcaption>
      </figure>
      <p>ROMA – In vista delle prossime elezioni regionali in Emilia-Romagna, in programma il 26 gennaio, al momento il 68% degli elettori avrebbe più fiducia nel candidato del centrosinistra, il presidente uscente, Stefano <a href="https://www.blitzquotidiano.it/politica-italiana/emilia-romagna-pd-sondaggio-segreto-3113334/">Bonaccini</a> del Pd contro il 45% riservato alla candidata del centrodestra, la leghista, Lucia Borgonzoni.</p>
      <p>E’ quanto emerge dal sondaggio di Ixé preparato per la trasmissione di Rai3 Cartabianca che ieri sera a visto faccia a faccia proprio i due duellanti emiliano-romagnoli. In base ai dati raccolti dall’istituto di sondaggi, il voto sui singoli candidati vedrebbe Bonaccini ottenere il 40,2% contro il 29,2% della rivale in uno scenario che preveda una alleanza del centrosinistra con il Movimento 5 Stelle, e il 41,2% contro il 29,4% in uno scenario che non preveda questa alleanza.</p>
      <figure>
        <a href="https://www.blitzquotidiano.it/politica-italiana/liliana-sindaco-sesto-3119699/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/liliana-sindaco-sesto-3119699/">
          <img src="https://static.blitzquotidiano.it/wp/wp-content/uploads/2019/11/liliana_segre_ansa-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/liliana-sindaco-sesto-3119699/">Liliana Segre, anche il sindaco di Sesto dice no alla cittadinanza: “Non ha niente a che fare con la nostra storia”</a>
      </h3>
      <figure>
        <a href="https://www.blitzquotidiano.it/politica-italiana/m5s-regionali-emilia-romagna-calabria-rousseau-3119683/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/m5s-regionali-emilia-romagna-calabria-rousseau-3119683/">
          <img src="https://static.blitzquotidiano.it/wp/wp-content/uploads/2019/11/dimaio-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/m5s-regionali-emilia-romagna-calabria-rousseau-3119683/">M5s, su Regionali in Emilia-Romagna e Calabria decide Rousseau</a>
      </h3>
      <p>Quanto alle attese degli elettori, a prescindere dalle proprie preferenze, il 41% ritiene che sarà Bonaccini il prossimo presidente regionale e il 26%, Lucia Borgonzoni. Guardando all’orientamento di voto alle liste, qualora vi fosse una alleanza centrosinistra-M5S il centrodestra sarebbe avanti con il 33,1% contro il 31,6% della lista rivale mentre se il centrosinistra corresse senza i pentastellati il margine si ridurrebbe con la lista di centrodestra in testa con il 34% rispetto al 33,7% del centrosinistra.</p>
      <p>A giudizio del 51% degli intervistati da Ixé, infine, il Pd e il Movimento 5 Stelle non avrebbero dovuto mettersi d’accordo per presentare un candidato comune mentre il 28% avrebbe visto di buon occhio una candidatura comune. (fonte Ansa)</p>
    </article>
  </body>
</html>