<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/tech/realme-5s-launched-in-india-realme-5s-smartphone-launched-today-know-realme-5s-specifications-realme-5s-price-colors-features-in-hindi"/>
    <meta property="og:site_name" content="inkhabar"/>
    <meta property="article:published_time" content="2019-11-20T13:46:00+00:00"/>
    <meta property="og:title" content="Realme 5s Launched in India: रियलमी 5s मोबाइल फोन भारत में हुआ लॉन्च, जानिए कीमत और स्पेसिफिकेशंस"/>
    <meta property="og:description" content="Realme 5s Launched in India, Price and Specifications: चाइनीज स्मार्टफोन ब्रांड रियलमी ने भारत में एक और मिड रेंज मोबाइल फोन रियलमी 5s लॉन्च कर दिया है. रियलमी 5s फोन चार रियर कैमरा के साथ आया है. इसमें 48 मेगापिक्सल का प्राइमरी कैमरा सेंसर दिया गया है. यह फोन 3 कलर वेरिएंट में भारत में उपलब्ध हैं. रियलमी 5s आइए जानते हैं रियलमी 5s फोन की कीमत और फीचर्स के बारे में पूरी जानकारी."/>
  </head>
  <body>
    <article>
      <h1>Realme 5s Launched in India: रियलमी 5s मोबाइल फोन भारत में हुआ लॉन्च, जानिए कीमत और स्पेसिफिकेशंस</h1>
      <h2>Realme 5s Launched in India, Price and Specifications: चाइनीज स्मार्टफोन ब्रांड रियलमी ने भारत में एक और मिड रेंज मोबाइल फोन रियलमी 5s लॉन्च कर दिया है. रियलमी 5s फोन चार रियर कैमरा के साथ आया है. इसमें 48 मेगापिक्सल का प्राइमरी कैमरा सेंसर दिया गया है. यह फोन 3 कलर वेरिएंट में भारत में उपलब्ध हैं. रियलमी 5s आइए जानते हैं रियलमी 5s फोन की कीमत और फीचर्स के बारे में पूरी जानकारी.</h2>
      <address><time datetime="2019-11-20T13:46:00+00:00">20 Nov 2019, 13:46</time> by <a rel="author">इनखबर टीम</a></address>
      <p><b>नई दिल्ली. Realme 5s Launched in India:</b> रियलमी ने भारत में नया मिड रेंज मोबाइल फोन रियलमी 5s लॉन्च कर दिया है. रियलमी 5s की भारत में शुरुआती कीमत 9,999 रुपये रखी गई है. रियलमी इंडिया के सीईओ माधव शेठ ने दिल्ली में आयोजित एक इवेंट में रियलमी 5s और रियलमी X2 प्रो को आधिकारिक रूप से भारतीय बाजार में उतारा. रियलमी अगले साल भारत में अपना पहला 5जी स्मार्टफोन भी लॉन्च करेगा. रियलमी 5s मोबाइल फोन की भारत में कीमत, स्पेसिफिकेशंस और फीचर्स और कलर वेरिएंट्स के बारे में पूरी जानकारी यहां दी जा रही है. <br/><br/><b>Realme 5s के भारत में दाम-</b><br/><br/>रियलमी 5s मोबाइल फोन के भारत में दो वेरिएंट लॉन्च किए गए हैं. इसके 4 जीबी रैम और 64 जीबी इंटरनल वेरिएंट की कीमत 9,999 रुपये रखी गई है. जबकि इसका 4 जीबी रैम और 128 जीबी इंटरनल स्टोरेज वेरिएंट 10,999 रुपये के दाम पर उपलब्ध कराया गया है.<br/><br/><b>Realme 5s ऑफर्स और उपलब्धता-</b><br/><br/>रियलमी 5s मोबाइल फोन की भारत में सेल 29 नवंबर से शुरू होगी. ग्राहक इसे रियलमी इंडिया की आधिकारिक वेबसाइट realme.com और ई कॉमर्स प्लेटफॉर्म फ्लिपकार्ट से खरीद सकेंगे. इस फोन को जल्द ही ऑफलाइन स्टोर्स में भी बिक्री के लिए उपलब्ध कराया जाएगा. <br/><br/>रियलमी 5s फोन की खरीद पर कंपनी 6 महीने तक नो-कॉस्ट ईएमआई ऑफर दे रही है. साथ ही जियो ग्राहक 7,000 रुपये तक के बेनिफिट्स भी पा सकते हैं. </p>
      <figure>
        <iframe data-src="https://twitter.com/realmemobiles/status/1197068877613522945?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Realme 5s के स्पेसिफिकेशंस-</b><br/>रियलमी 5s मोबाइल फोन में 6.51 इंच की एचडी प्लस डिस्प्ले दी गई है. यह फोन क्वैलकॉम स्नैपड्रैगन 665 AIE प्रोसेसर पर काम करता है. इसमें 5,000mAh की पावरफुल बैटरी दी गई है. यह फोन कुल 3 कलर- क्रिस्टल रेड, क्रिस्टल ब्लू और क्रिस्टल पर्पल में उपलब्ध है. <br/><br/><b>Realme 5s कैमरा-</b><br/>रियलमी 5s मोबाइल फोन में क्वैड रियर कैमरा सेटअप दिया गया है. जिसमें 48 मेगापिक्सल प्राइमरी सेंसर के साथ वाइड एंगल, पोट्रेट और मैक्रो ये तीन अन्य कैमरा लेंस हैं. इस फोन में अल्ट्रा-वाइड एंगल वीडियो फीचर मौजूद है. वहीं फ्रंट में 13 मेगापिक्सल का सेल्फी कैमरा दिया गया है. </p>
      <figure>
        <iframe data-src="https://twitter.com/realmemobiles/status/1197065719294251008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>रियलमी ने बुधवार को रियलमी 5s के साथ ही रियलमी X2 प्रो भी लॉन्च किया है. रियसमी X2 प्रो एक प्रीमियम फ्लैगशिप फोन है, जिसमें 64 मेगापिक्सल प्राइमरी कैमरा सेंसर के साथ क्वैड रियर कैमरा सेटअप दिया गया है. साथ ही रियलमी X2 प्रो में पहली बार 50W सुपर VOOC चार्जिंग फीचर दिया गया है. कंपनी का दावा है कि यह फोन मात्र 35 मिनट में 100 प्रतिशत चार्ज हो जाएगा.<br/><br/><b>यहां देखें रियलमी 5s और रियलमी X2 Pro की लॉन्चिंग का पूरा वीडियो-</b></p>
      <figure>
        <iframe src="https://www.youtube.com/embed/YF6aEQSjiiE" width="500" height="281" data-service="Youtube" scrolling="no"/>
      </figure>
      <p><b>Also Read ये भी पढ़ें-</b><br/><br/><a href="https://www.inkhabar.com/tech/realme-x2-pro-launched-in-india-realme-x2-pro-smartphone-launched-today-know-specifications-realme-x2-price-colors-features-in-hindi">भारत में लॉन्च हुआ रियलमी X2 प्रो स्मार्टफोन, जानें फीचर्स और स्पेसिफिकेशन्स</a><br/><br/><a href="https://www.inkhabar.com/tech/oppo-coloros-7-india-launch-set-on-26-november-new-kind-of-mobile-phone-operating-system-version">ओप्पो 26 नवंबर को भारत में लॉन्च करेगा नया कलरओएस 7, जानिए क्या होगा खास</a><br/><br/> </p>
    </article>
  </body>
</html>