<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/lifearts/mia-xristougenniatiki-istoria-me-vraveymeni-mousiki/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T13:59:45+00:00"/>
    <meta property="og:title" content="«Μια Χριστουγεννιάτικη Ιστορία» με βραβευμένη μουσική"/>
    <meta property="og:description" content="Επιστρέφει η επιτυχημένη θεατρική παράσταση «Μια Χριστουγεννιάτικη Ιστορια» στο θέατρο «Διάνα», με τη μουσική υπόκρουση από τις αδελφές Σπανομάρκου, που κατέκτησε Διεθνές Χρυσό μετάλλιο στα Global Music Awards στην Καλιφόρνια"/>
  </head>
  <body>
    <article>
      <h6 class="kicker">Ξανά στο σανίδι</h6>
      <h1>«Μια Χριστουγεννιάτικη Ιστορία» με βραβευμένη μουσική</h1>
      <h2>Επιστρέφει η επιτυχημένη θεατρική παράσταση «Μια Χριστουγεννιάτικη Ιστορια» στο θέατρο «Διάνα», με τη μουσική υπόκρουση από τις αδελφές Σπανομάρκου, που κατέκτησε Διεθνές Χρυσό μετάλλιο στα Global Music Awards στην Καλιφόρνια</h2>
      <address><time datetime="2019-11-20T13:59:45+00:00">20 Nov 2019, 13:59</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Επιστρέφει η επιτυχημένη θεατρική παράσταση «Μια Χριστουγεννιάτικη Ιστορία» στο θέατρο Διάνα, με τη μουσική υπόκρουση από τις αδελφές Σπανομάρκου, που κατέκτησε Διεθνές Χρυσό μετάλλιο στα Global Music Awards στην Καλιφόρνια.</p>
      <p>Μετά τα περσινά αλλεπάλληλα sold out, επιστρέφει και φέτος η διαχρονική και απόλυτα χριστουγεννιάτικη ιστορία του Κάρολου Ντίκενς, στο Θέατρο Διάνα από 24 Νοεβρίου 2019, εως  τις 12 Ιανουαρίου 2020, για θεατές από 8 έως 108 ετών! Τη σκηνοθεσία αναλαμβάνει η σκηνοθέτης των επιτυχιών Κωνσταντίνα Νικολαΐδη (γνωστή από τους «12 Ενόρκους» και το «Εκτός Ύλης») η οποία υπογράφει και τη θεατρική διασκευή, με βάση τη μετάφραση της Μαρίας Μπλάνα, παραμένοντας πιστή στο πρωτότυπο κείμενο και λόγο του Ντίκενς.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Στον απαιτητικό ρόλο του τσιγκούνη Εμπενίζερ Σκρούτζ, ο εξαιρετικός ηθοποιός Θανάσης Κουρλαμπάς. Στον ρόλο του ανιψιού, ο Ορέστης Τρίκας. Μαζί τους ένας 15μελής θίασος, ενώ σε ρόλο έκπληξη εμφανίζεται και ο Γεράσιμος Σκιαδαρέσης.</p>
      <p>Πολλά χορευτικά, κοστούμια εποχής, εντυπωσιακοί φωτισμοί, βιντεοπροβολές, και πολύ όμορφες ερμηνείες που υπογραμμίζονται από την επιβλητική μουσική υπόκρουση δύο δημιουργών που έχουν φέρει στην Ελλάδα διεθνή βραβεία με την μουσική τους. Πρόκειται για τις διεθνώς διακεκριμένες μουσικοσυνθέτριες/στιχουργούς Αρετή&amp;Ιωάννα Σπανομάρκου, που έχουν επιμεληθεί τη μουσική, τους στίχους, αλλά και τα ηχητικά εφέ της παράστασης, συστήνοντας μάλιστα και… δύο νέα κάλαντα Χριστουγέννων τα οποία μένουν στα χείλη των θεατών, μετά το πέρας της παράστασης.</p>
      <figure>
        <iframe src="https://www.youtube.com/embed/MOLAI2clWmU" width="640" height="360" data-service="Youtube" scrolling="no"/>
      </figure>
      <p>Για την μουσική επένδυση, δημιούργησαν ένα ιδιαίτερο κράμα συμφωνικής μουσικής με στοιχεία ηλεκτρονικής μουσικής. Από το πρώτο λεπτο, οι πλούσιες ενορχηστρώσεις και ένα μείγμα οργάνων κλασσικής ορχήστρας, γκάιντας και άλλων τοπικών οργανων, σε παραπέμπουν στον χρόνο και στον τόπο όπου διαδραματίζεται η ιστορία του Σκρουτζ, δηλαδή στο Βικτωριανό Λονδίνο της εποχης του Ντικενς, περι το 1800. Ένα εργο που μας τοποθετεί απευθείας στο Χριστουγεννιάτικο κλίμα, και εχει βαθύτερα νοήματα που αγγίζουν τις ψυχές των ανθρώπων.</p>
      <p>Για το soundtrack της παράστασης, οι διεθνώς διακεκριμένες μουσικοσυνθέτριες Ιωάννα &amp; Αρετή Σπανομάρκου κέρδισαν το 2018 το Χρυσό Μετάλλιο στα Global Music Awards, στην κατηγορία «Best Album/Original Score» που αφορά την πρωτότυπη μουσική για θέατρα και ταινίες.  Πρόκειται για μια από τις σημαντικότερες μουσικές διοργανώσεις στο επίκεντρο της μουσικής βιομηχανίας στην Καλιφόρνια, που στηρίζεται από το περιοδικό Billboard, στο νικητήριο βάθρο της οποίας έχουν περάσει σημαντικότατες προσωπικότητες της μουσικής, και κάτοχοι Grammy.</p>
      <p>Οι αδελφές Σπανομάρκου με τις συνθέσεις και τις ενορχηστρώσεις τους έχουν καταφέρει να αποδώσουν με ακρίβεια τις συναισθηματικές εναλλαγές που αποτυπώνονται στο έργο του Ντίκενς, προσφέροντας μια πλούσια μουσική επένδυση, που ενισχύει τις ερμηνείες των αξιόλογων ηθοποιών της παράστασης οι οποίοι  ξεδιπλώνουν τον καλύτερο τους εαυτό, υπό τις σκηνοθετικές οδηγίες της Κωνσταντίνας Νικολαϊδη.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>