<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381593/turkiyenin-ilk-ve-tek-bolgesel-havayolu-sirketi-iflas-etti"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T13:22:00+00:00"/>
    <meta property="og:title" content="Türkiye’nin ilk ve tek bölgesel havayolu şirketi iflas etti"/>
    <meta property="og:description" content="2010 yılından bu yana uçuş faaliyeti gösteren Borajet Havayolları, geçen yılın son günlerinde ABD’de yaşamını sürdüren iş adamı Yalçın Ayaslı tarafından SBK Holding’e satılmıştı."/>
  </head>
  <body>
    <article>
      <h1>Türkiye’nin ilk ve tek bölgesel havayolu şirketi iflas etti</h1>
      <h2>Türkiye’nin ilk ve tek bölgesel havayolu şirketi olarak kurulan Borajet resmen iflas bayrağını çekti. </h2>
      <address>
        <time datetime="2019-11-20T13:22:00+00:00">20 Nov 2019, 13:22</time>
      </address>
      <p>2010 yılından bu yana uçuş faaliyeti gösteren Borajet Havayolları, geçen yılın son günlerinde ABD’de yaşamını sürdüren iş adamı Yalçın Ayaslı tarafından SBK Holding’e satılmıştı.</p>
      <p>Airport Haber'in haberine göre, 2017 yılının nisan ayına kadar uçuşlarını sürdüren Borajet, daha sonra ani bir kararla yeniden yapılanma sürecine girdiği belirtilerek uçuşlarını durdurduğunu duyurmuştu.</p>
      <p>Haberde aktarılana göre, yeniden yapılanma sürecinde başarılı olamayan şirketin iflası Bakırköy 1. İcra ve İflas Müdürlüğü tarafından yayınlanan ilanla resmen duyuruldu.</p>
      <p>Bakırköy 1. İcra ve İflas Müdürlüğü kararı şöyle duyurdu:</p>
      <blockquote>"Bakırköy 7. Asliye Ticaret Mahkemesi'nin 2017/1164 Esas 2019/1056 Karar sayılı dosyasından İstanbul Ticaret Sicil Müdürlüğünün 678198-0 sicil nosunda 1800489269 vergi nosunda kayıtlı Beşyol ,Atatürk H.Alanı Özel H Böl. E Kapısı Apron 4 Hangar 11 Bakırköy/İSTANBUL adresinde faaliyet gösteren BORA JET HAVACILIK TAŞIMACILIK UÇAK BAKIM ONARIM VE TİCARET ANONİM ŞİRKETİ'nin 07/11/2019 tarih saat 12:29 itibarı ile iflasına karar verilmiş olup, tasfiye işlemlerine müdürlüğümüzün yukarıda numarası yazılı dosyasından başlanılmıştır.<br/> <br/>İİK.166. Maddesi gereğince tebliğ ve ilân olunur."</blockquote>
    </article>
  </body>
</html>