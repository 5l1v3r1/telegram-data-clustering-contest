<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/20/news/nereo_il_padre_di_greggio_soldato_in_grecia_e_poi_deportato_in_germania-241493177/"/>
    <meta property="og:site_name" content="Repubblica.it"/>
    <meta property="article:published_time" content="2019-11-20T13:08:00+00:00"/>
    <meta property="og:title" content="Nereo, il padre di Greggio soldato in Grecia e poi deportato in Germania"/>
    <meta property="og:description" content="E' rimasto tre anni nei campi di concentramento"/>
  </head>
  <body>
    <article>
      <h1>Nereo, il padre di Greggio soldato in Grecia e poi deportato in Germania</h1>
      <h2>E' rimasto tre anni nei campi di concentramento</h2>
      <address><time datetime="2019-11-20T13:08:00+00:00">20 Nov 2019, 13:08</time> by <a rel="author">FEDERICA CRAVERO</a></address>
      <p>Il popolare conduttore televisivo Ezio Greggio ha spesso condiviso con il pubblico la sua devozione al padre Nereo, lui che gli aveva “insegnato tutto”, soprattutto l’ironia di cui il figlio Ezio aveva fatto un mestiere. Nereo Greggio, nato nel 1923, è scomparso l’anno scorso a 95 anni. La sua vita lo aveva portato ad affrontare la più dura delle prove poiché era stato portato in un campo di concentramento In Germania: Nereo infatti era stato soldato in Grecia ma rifiutò di tornare in Italia per combattere contro i partigiani, tra cui c’erano dei suoi parenti. da qui la deportazione. Rimase in Germania in condizioni disumane per tre anni, prima della liberazione.<br/><br/>In seguito divenne direttore di un’azienda biellese in cui lavorava anche la mamma del comico.<br/>Ed è proprio per il ricordo del padre che Ezio Greggio ha rifiutato la cittadinanza onoraria che Biella gli avrebbe consegnato sabato e che è finita al centro di feroci polemiche poiché appena una settimana fa la città piemontese aveva negato lo stesso riconoscimento a Liliana Segre, testimone dell’Olocausto.<br/> </p>
    </article>
  </body>
</html>