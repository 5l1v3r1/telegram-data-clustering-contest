<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/zile-libere-de-craciun-i-revelion-2019--cate-zile-libere-vor-avea-romanii-de-sarbatori-148725.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T13:12:00+00:00"/>
    <meta property="og:title" content="Zile libere de Crăciun și Revelion 2019. Câte zile libere vor avea românii de sărbători"/>
    <meta property="og:description" content="Zile libere de Crăciun și Revelion 2019. Dat fiind că anul acesta atât Crăciunul, cât și Revelionul, vor pica în timpul săptămânii, românii vor avea parte de..."/>
  </head>
  <body>
    <article>
      <h1>Zile libere de Crăciun și Revelion 2019. Câte zile libere vor avea românii de sărbători</h1>
      <address>
        <time datetime="2019-11-20T13:12:00+00:00">20 Nov 2019, 13:12</time>
      </address>
      <p>Zile libere de Crăciun și Revelion 2019. Dat fiind că anul acesta atât Crăciunul, cât și Revelionul, vor pica în timpul săptămânii, românii vor avea parte de mai multe zile libere legale.</p>
      <p>Zile libere de Crăciun și Revelion 2019</p>
      <p>Chiar dacă zilele libere legale de Sfântul Andrei și 1 decembrie vor pica în weekend, Crăciunului și Revelionul vor fi în timpul săptămânii. Astfel, vor fi la dispoziție 4 zile libere de Crăciun și Revelion.</p>
      <p>În 2019, Crăciunul va fi sărbătorit în mijlocul săptămânii, respectiv miercuri și joi. În acest caz, bugetarii se vor întoarce la serviciu vineri, pe 27 decembrie.</p>
      <p>În ceea ce privește zile libere pentru Revelion, noaptea dintre ani va avea loc marți spre miercuri, astfel că românii vor avea două zile libere, pe 1 și 2 ianuarie, adică miercuri și joi, urmând ca vineri, pe 3 ianuarie, să se lucreze.</p>
      <p>Exista posibilitatea ca Guvernul să dea liber și pentru ziua de 3 ianuarie. Acest lucru le-ar permite românilor să intre în 2020 cu o mini-vacanță și să se întoarcă la joburi abia pe 6 ianuarie.</p>
      <p>Zile libere în 2020</p>
      <p>Anul viitor, zilele libere legale vor pica astfel:</p>
      <p>1 ianuarie (miercuri)<br/>2 ianuarie (joi)<br/>24 ianuarie – Ziua Unirii Principatelor Romane (vineri)<br/>17 aprilie – Vinerea Mare, ultima zi de vineri inaintea Pastelui (vineri)<br/>19 aprilie – prima zi de Pasti (duminica)<br/>20 aprilie – a doua zi de Pasti (luni)<br/>1 mai – (vineri)<br/>7 iunie – prima zi de Rusalii (duminica)<br/>8 iunie – a doua zi de Rusalii (luni)<br/>15 august – Adormirea Maicii Domnului (sambata)<br/>30 noiembrie – Sfantul Apostol Andrei, Ocrotitorul Romaniei (marti)<br/>1 decembrie – Ziua Nationala a Romaniei (marti<br/>25 decembrie – prima zi de Craciun (vineri)<br/>26 decembrie – a doua zi de Craciun (sambata)</p>
      <p>Zilele libere, stabilite prin lege</p>
      <p>Guvernul are obligația să stabilească anual, în primele 15 zile din ianuarie, ce zile libere suplimentare vor primi bugetarii în fiecare an, conform articolului 139, alineatul 4, din Codul Muncii.</p>
      <p>„Până la data de 15 ianuarie a fiecărui an, se stabilesc prin hotărâre a Guvernului, pentru personalul din sistemul bugetar, zilele lucrătoare pentru care se acordă zile libere, zile care preced și/sau care succed zilelor de sărbătoare legală în care nu se lucrează (…), precum și zilele în care se recuperează orele de muncă neefectuate”, se arată actul normativ.</p>
    </article>
  </body>
</html>