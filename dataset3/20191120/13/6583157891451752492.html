<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/akcja-reanimacyjna-na-srodku-ruchliwej-ulicy-w-lublinie-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-20T13:14:00+00:00"/>
    <meta property="og:title" content="Akcja reanimacyjna na środku ruchliwej ulicy w Lublinie (zdjęcia)"/>
    <meta property="og:description" content="Liczyła się każda sekunda, dlatego też ratownicy medyczni natychmiast przystąpili do akcji reanimacyjnej. Prowadzili ją na środku ulicy, pomiędzy jadącymi samochodami."/>
  </head>
  <body>
    <article>
      <h1>Akcja reanimacyjna na środku ruchliwej ulicy w Lublinie (zdjęcia)</h1>
      <address>
        <time datetime="2019-11-20T13:14:00+00:00">20 Nov 2019, 13:14</time>
      </address>
      <p>
        <b>Liczyła się każda sekunda, dlatego też ratownicy medyczni natychmiast przystąpili do akcji reanimacyjnej. Prowadzili ją na środku ulicy, pomiędzy jadącymi samochodami.</b>
      </p>
      <p>W środę rano służby ratunkowe zostały powiadomione, że na al. Kraśnickiej w Lublinie straciła przytomność kierująca BMW kobieta. Zdarzenie miało miejsce na wysokości stacji paliw na Węglinie. Na miejscu interweniował zespół ratownictwa medycznego oraz policja.</p>
      <p>Jak nas poinformowano, w momencie przyjazdu ratowników kobieta nie wykazywała funkcji życiowych. Ponieważ w tego typu sytuacjach liczy się każda sekunda, natychmiast przystąpiono do resuscytacji krążeniowo – oddechowej. Prowadzono ją na środku ulicy.</p>
      <p>Akcja reanimacyjna przyniosła skutek i kobieta została przetransportowana do szpitala.</p>
      <figure>
        <img src="https://www.lublin112.pl/wp-content/uploads/2019/11/300.jpg"/>
      </figure>
      <p>(fot. nadesłane/Robert)</p>
    </article>
  </body>
</html>