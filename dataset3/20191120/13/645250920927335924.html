<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ergasiaka-ypallilwn-ota/ergazomeni-epicheirise-na-aytoktonisei-apolythike-epeidi-pire-adeia-meta-apo-10-chronia/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-20T13:33:31+00:00"/>
    <meta property="og:title" content="Εργαζόμενη επιχείρησε να αυτοκτονήσει – Απολύθηκε επειδή πήρε άδεια μετά από 10 χρόνια"/>
    <meta property="og:description" content="Να βάλει τέλος στη ζωή της επιχείρησε μία εργαζόμενη, επικεφαλής μονογονεϊκής οικογένειας, στην Πάτρα, όταν απολύθηκε από κατάστημα στο οποίο εργαζόταν"/>
  </head>
  <body>
    <article>
      <h1>Εργαζόμενη επιχείρησε να αυτοκτονήσει – Απολύθηκε επειδή πήρε άδεια μετά από 10 χρόνια</h1>
      <address><time datetime="2019-11-20T13:33:31+00:00">20 Nov 2019, 13:33</time> by <a rel="author">Παναγιώτης Θεoδωρόπουλος</a></address>
      <p>Να βάλει τέλος στη ζωή της επιχείρησε μία εργαζόμενη, επικεφαλής μονογονεϊκής οικογένειας, στην Πάτρα, όταν απολύθηκε από κατάστημα στο οποίο εργαζόταν επί δέκα ολόκληρα χρόνια χωρίς ρεπό και άδειες επειδή πήρε αναρρωτική άδεια 15 ημερών για να μην καταρρεύσει από την εξάντληση.</p>
      <p>Σύμφωνα με τοπικά ΜΜΕ η 50χρονη εργαζόμενη ανέβηκε στην ταράτσα του σπιτιού της με την προοπτική να πέσει το κενό, ωστόσο ευτυχώς έγινε αντιληπτή από τις κόρες της που την εμπόδισαν ενώ ενημέρωσαν και συνδικαλιστές του Εργατικού Κέντρου Πάτρας οι οποίοι έσπευσαν στο σημείο.</p>
      <p>Η ζωή της πενηντάχρονης γυναίκας είχε μετατραπεί σε κόλαση καθώς επί δέκα ολόκληρα έτη εργαζόταν καθημερινά σε μεγάλη επιχείρηση τοπικών συμφερόντων, χωρίς να λαμβάνει άδεις και ρεπό. Οι μεσαιωνικές συνθήκες οδήγησαν την εργαζόμενη στην πλήρη εξάντληση, με τους γιατρούς να της συστήνουν κατεπείγουσα 15θήμερα άδεια για να επανακτήσει δυνάμεις, σωματικά και ψυχολογικά.</p>
      <p>Ωστόσο, αμέσως μετά την επιστροφή της στην εργασία, της ανακοινώθηκε η απόλυσή της από τον εργοδότη που φέρεται μάλιστα να ήταν και παιδικός φίλος της.</p>
      <p>Την υπόθεση έχει αναλάβει το Εργατικό Κέντρο της Πάτρας, το οποίο καλεί τους εργαζόμενους της περιοχής να μην επιτρέπουν με τεχνάσματα των εργοδοτών να χάνουν τα νόμιμα ρεπό και τις άδειες τους, ξεκαθαρίζοντας ότι απαγορεύονται οι απολύσεις κατά τη διάρκεια αναρρωτικών αδειών και αμέσως μετά την επιστροφή των εργαζομένων στην εργασία.</p>
      <p>Πληροφορίες από: thebest.gr, patrastimes.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/proslipseis/asep-proslipseis-246-atomon-se-nosokomeia-tis-choras/"/>
        <a href="https://www.aftodioikisi.gr/ipourgeia/dimosio-ti-allazei-stis-adeies-poy-exomoionontai-idoch-me-monimoys-eggrafo/"/>
        <a href="https://www.aftodioikisi.gr/ipourgeia/dimosio-allages-sti-diadikasia-epilogis-proistamenon-ektos-asep-i-synenteyxi-eggrafo/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/politiki/prosfygiko-kleinei-i-moria-dimioyrgoyntai-nea-kleista-kentra-tameio-me-50-ekat/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/oikonomia/epidoma-petrelaioy-thermansis-vgike-to-fek-poioi-tha-paroyn-eos-350-eyro/"/>
      </related>
    </article>
  </body>
</html>