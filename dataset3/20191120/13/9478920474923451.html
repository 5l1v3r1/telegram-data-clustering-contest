<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/roi-idiseon/toyrkia-apo-tis-arches-ioylioy-efygan-100-000-syrioi-apo-tin-konli/"/>
    <meta property="og:site_name" content="ert.gr"/>
    <meta property="article:published_time" content="2019-11-20T13:45:05+00:00"/>
    <meta property="og:title" content="Τουρκία: Από τις αρχές Ιουλίου έφυγαν 100.000 Σύριοι από την Κων/λη"/>
    <meta property="og:description" content="Ο υπουργός Εσωτερικών της Τουρκίας δήλωσε σήμερα ότι περίπου 100.000 Σύριοι, οι οποίοι διέμεναν χωρίς άδεια στην Κωνσταντινούπολη, έχουν φύγει από την πόλη από τον Ιούλιο, όταν η κυβέρνηση έδωσε προθεσμία στους μη εγγεγραμμένους εκεί Σύριους να φύγουν προς άλλες περιοχές."/>
  </head>
  <body>
    <article>
      <h1>Τουρκία: Από τις αρχές Ιουλίου έφυγαν 100.000 Σύριοι από την Κων/λη</h1>
      <address><time datetime="2019-11-20T13:45:05+00:00">20 Nov 2019, 13:45</time> by <a rel="author">Αλέκα Σταυροπούλου</a></address>
      <p><b>Ο υπουργός Εσωτερικών της Τουρκίας</b> δήλωσε σήμερα ότι περίπου 100.000 Σύριοι, οι οποίοι διέμεναν χωρίς άδεια στην Κωνσταντινούπολη, έχουν φύγει από την πόλη από τον Ιούλιο, όταν η κυβέρνηση έδωσε προθεσμία στους μη εγγεγραμμένους εκεί Σύριους να φύγουν προς άλλες περιοχές.</p>
      <p>Με το αρνητικό κλίμα που έχει διαμορφωθεί μεταξύ των Τούρκων τα τελευταία χρόνια απέναντι στους Σύριους πρόσφυγες, οι αρχές δήλωσαν ότι οι Σύριοι που δεν είναι καταγεγραμμένοι στην μεγαλύτερη πόλη της Τουρκίας θα πρέπει να επιστρέψουν στις περιοχές στις οποίες είναι καταγεγραμμένοι μέχρι τις 30 Οκτωβρίου, διαφορετικά θα κινδυνεύουν με αναγκαστική απομάκρυνση.</p>
      <p>Η Τουρκία φιλοξενεί περίπου 3,6 εκατομμύρια πρόσφυγες, οι οποίοι έφυγαν από τη Συρία για να γλιτώσουν από τον εμφύλιο που μαίνεται εδώ και οκτώ χρόνια. Ο αριθμός αυτός είναι ο μεγαλύτερος σε σχέση με οποιαδήποτε άλλη χώρα. Ο συριακός πληθυσμός στη Κωνσταντινούπολη, ο συνολικός πληθυσμός της οποίας είναι περίπου 15 εκατομμύρια, έχει ξεπεράσει το μισό εκατομμύριο, περισσότεροι δηλαδή κάτοικοι από οποιαδήποτε άλλη τουρκική πόλη.</p>
      <p>Οι Σύριοι που είναι καταγεγραμμένοι σε άλλες πόλεις πήγαν στην Κωνσταντινούπολη προκαλώντας συσσώρευση πληθυσμού στην πόλη, δήλωσε ενώπιον του Κοινοβουλίου ο υπουργός Εσωτερικών, Σουλεϊμάν Σοϊλού.</p>
      <p>Πηγή: ΑΠΕ-ΜΠΕ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/notio_aigaio/xesikothikan-oi-prosfyges-sto-limenarcheio-apo-tin-1i-noemvrioy-eiche-kroysei-ton-kodona-toy-kindynoy-o-limenarchis/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/kriti-ta-schedia-tis-kyvernisis-gia-kleista-hot-spot-kai-stin-kriti-provlimatizoyn-tin-ped/"/>
        <a href="https://www.ert.gr/frontpage/epitheseis-toy-israilinoy-stratoy-enantion-theseon-toy-syriakoy-stratoy/"/>
        <a href="https://www.ert.gr/eidiseis/diethni/kosmos/toyrkia-kataggellei-aimatiri-epithesi-koyrdon-se-scholeio/"/>
        <a href="https://www.ert.gr/eidiseis/diethni/kosmos/entasi-stis-scheseis-toyrkias-rosias-gia-endechomeni-nea-stratiotiki-drasi-tis-agkyras-sti-syria/"/>
        <a href="https://www.ert.gr/eidiseis/ellada/kinonia/samos-apaitoyn-to-kleisimo-toy-yparchontos-kyt-stin-poli-thetikoi-sti-dimioyrgia-kleistoy-kentroy-oi-katoikoi-toy-nisioy-video/"/>
      </related>
    </article>
  </body>
</html>