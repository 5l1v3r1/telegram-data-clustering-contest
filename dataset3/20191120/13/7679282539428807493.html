<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/sports/story-diego-maradona-quits-as-coach-of-argentina-gimnasia-2859834.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T13:35:03+00:00"/>
    <meta property="og:title" content="डिएगो माराडोना ने 11 महीने बाद ही दिया इस टीम के कोच पद से इस्तीफा"/>
    <meta property="og:description" content="दिग्गज फुटबालर डिएगो माराडोना ने अर्जेंटीना के सुपरलीगा क्लब गिमनासिया ला प्लाटा के प्रमुख कोच पद से नियुक्ति के 11 महीने बाद ही इस्तीफा दे दिया है।क्लब के अध्यक्ष गैबरिएल पेलेग्रिनो ने हाल ही में..."/>
  </head>
  <body>
    <article>
      <h1>डिएगो माराडोना ने 11 महीने बाद ही दिया इस टीम के कोच पद से इस्तीफा</h1>
      <address><time datetime="2019-11-20T13:35:03+00:00">20 Nov 2019, 13:35</time> by <a rel="author">एजेंसी,नई दिल्ली</a></address>
      <p>दिग्गज फुटबालर डिएगो माराडोना ने अर्जेंटीना के सुपरलीगा क्लब गिमनासिया ला प्लाटा के प्रमुख कोच पद से नियुक्ति के 11 महीने बाद ही इस्तीफा दे दिया है।क्लब के अध्यक्ष गैबरिएल पेलेग्रिनो ने हाल ही में घोषणा की थी कि वह क्लब के अगले चुनावों में खड़े नहीं होंगे, जिसके बाद 59 वर्षीय फुटबालर ने भी अपने पद को छोड़ने का फैसला कर लिया। गैबरिएल ने संवाददाताओं को बताया कि माराडोना ने कहा था कि यदि यहां कोई एकता नहीं होगी तो वह कोच पद नहीं संभालेंगे।</p>
      <p>उन्होंने कहा,“मैंने और सपोर्ट स्टॉफ ने क्लब को इकठ्ठा रखने का प्रयास किया लेकिन ऐसा संभव नहीं हो पाया। चुनाव इस सप्ताह शनिवार को होंगे और जो भी जीतेगा वही नये कोच का चुनाव करेगा।”माराडोना ने इससे पहले कहा था कि यदि गैबरिएल पद पर रहेंगे तभी वह भी क्लब के कोच बने रहेंगे। वर्ष 1986 में अर्जेंटीना को विश्व खिताब तक ले जाने वाले पूर्व फुटबालर ने सितंबर में क्लब के साथ करार किया था जो मई में जाकर समाप्त होना था।<br/>        <br/>गिमनासिया वर्तमान में 24 टीमों वाली अर्जेंटीना सुपरलीगा तालिका में 22वें नंबर पर है और उसके 13 मैचों में 10 अंक है। उन्होंने अपने पिछले पांच मैचों में तीन जीते हैं। लेकिन कोच के हट जाने से उसकी उम्मीदों को झटका लगा है।</p>
      <p>
        <b>
          <a href="https://www.livehindustan.com/sports/story-construction-of-main-stadium-of-tokyo-olympics-2020-completed-2859464.html">टोक्यो ओलंपिक के मुख्य स्टेडियम का निर्माण कार्य हुआ पूरा, इस दिन होगा उद्धाटन</a>
        </b>
      </p>
    </article>
  </body>
</html>