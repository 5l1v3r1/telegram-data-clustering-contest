<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/il-collegio-4-gabriele-montuori-commenta-espulsione-claudia-dorelfi/"/>
    <meta property="og:site_name" content="Novella 2000"/>
    <meta property="article:published_time" content="2019-11-20T13:48:28+00:00"/>
    <meta property="og:title" content="Il Collegio 4: Gabriele Montuori commenta l'espulsione di Claudia Dorelfi"/>
    <meta property="og:description" content="Gabriele Montuori de Il Collegio 4 commenta, con ironia, sui social l'espulsione della sua ex compagna d'avventura, Claudia Dorelfi."/>
  </head>
  <body>
    <article>
      <h1>Il Collegio 4: Gabriele Montuori commenta l'espulsione di Claudia Dorelfi</h1>
      <address><time datetime="2019-11-20T13:48:28+00:00">20 Nov 2019, 13:48</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Gabriele Montuori de Il Collegio 4 commenta l’espulsione di Claudia Dorelfi</h3>
      <p>Ieri sera è andata in onda la penultima puntata de <b>Il Collegio 4</b>, come al solito ricchissima di colpi di scena. Manca una sola settimana alla fine e scopriremo chi dei protagonisti, tra cui <b>Gabriele Montuori</b>, concluderà il suo percorso in modo brillante e chi invece dovrà fare i conti con la scarsa preparazione.<a href="https://www.novella2000.it/chi-e-gabriele-montuori-il-collegio-4-eta-vita-privata-instagram-news/"> Il 14enne partenopeo </a>ieri ha commentato l’<b>espulsione</b> della sua ex compagna <b>Claudia Dorelfi</b>, provocando una reazione generale dal parte del web. Ma andiamo per ordine.</p>
      <p><b>Gabriele Montuori</b> è senza dubbio tra gli allievi de<b> Il Collegio 4</b> più apprezzati sui social, e lungo il suo cammino non ha legato con tutti gli altri ragazzi. Se ha mostrato grande affiatamento con alcuni come <a href="https://www.novella2000.it/chi-e-maggy-gioia-il-collegio-4-eta-vita-privata-instagram-news/">Maggy Gioia</a> o <a href="https://www.novella2000.it/chi-e-mario-tricca-il-collegio-4-eta-vita-privata-instagram-news/">Mario Tricca</a>, non si può dire lo stesso per gli altri. In particolar modo, nelle scorse settimane, ha lasciato intendere di non provare grande simpatia per <a href="https://www.novella2000.it/chi-e-asia-busciantella-ricci-il-collegio-4-vita-privata-instagram-news-eta-curiosita-pattinaggio/">Asia Busciantella</a>, <a href="https://www.novella2000.it/chi-e-george-ciupilan-il-collegio-4-vita-privata-instagram-news-eta-curiosita-fidanzate/">George Ciupilan</a> e <a href="https://www.novella2000.it/chi-e-sara-piccione-il-collegio-4-eta-vita-privata-instagram-news/">Sara Piccione</a>. Su Instagram <b>Gabriele </b>ha spiegato di trovare in loro persone incoerenti e ridicole e che se gli altri tra loro si supportano è solo per un incremento di follower. Dure dichiarazioni che hanno fatto piuttosto discutere.</p>
      <p>Ma torniamo al presente. Se <b>Gabriele Montuori</b> si sta impegnando a conquistare il diploma, chi di sicuro non vedremo tra i banchi di scuola della classe del 1982 è sicuramente <a href="https://www.novella2000.it/chi-e-claudia-dorelfi-il-collegio-4-vita-privata-instagram-eta-news-curiosita-bocciata/"><b>Claudia Dorelfi</b></a>. La 14enne romana ieri è stata definitivamente <b>espulsa</b> dall’istituto de <b>Il Collegio 4</b>. Decisione dettata dai continui comportamenti ribelli della ragazza, nonostante i ripetuti richiami da parte del preside Paolo Bosisio. Proprio il direttore ha dato modo ai collegiali di scegliere le sorti della loro compagna e la maggior parte di essi ha votato, spinti anche dalla stessa <b>Dorelfi</b>, all’espulsione. Proprio sui social a commentare l’episodio è stato <b>Gabriele Montuori</b>, che non ha potuto fare a meno di dire la sua, con la solita ironia che lo contraddistingue.</p>
      <p><b>Gabriele Montuori</b> de <b>Il Collegio 4</b> su <a href="https://twitter.com/GabrieleMontuo1">Twitter</a> ha pubblicato una foto molto simpatica, dove manifesta un’espressione buffa e qual è stata la sua reazione all’<b>espulsione</b> della sua compagna, <b>Claudia Dorelfi</b>. Ad accompagnare il tutto anche alcune parole.</p>
      <p>
        <b>Continua…</b>
      </p>
      <h3>Le parole di Gabriele Montuori su Claudia Dorelfi</h3>
      <p>Come dicevamo dunque <b>Gabriele Montuori</b> de <b>Il Collegio 4</b> è particolarmente attivo sui social. Ieri, così come tanti dei suoi ex compagni d’avventura, ha guardato la penultima puntata del <a href="https://www.raiplay.it/programmi/ilcollegio/">docu-reality</a> di <i>Rai 2</i>.</p>
      <p>E proprio ieri è stato segnato il destino di <b>Claudia Dorelfi</b>, eliminata a causa dei comportamenti poco rispettosi all’interno dell’istituto scolastico. Così come tanti fan della trasmissione, anche <b>Gabriele</b> <b>Montuori</b> ha pensato bene di commentare<b> l’espulsione </b>della ragazza romana, con il seguente tweet, che non lascia grandi interpretazioni:</p>
      <figure>
        <img src="https://i.ibb.co/Rp2jD20/Schermata-2019-11-20-alle-15-09-51.png"/>
        <figcaption>Foto Twitter – Gabriele Montuori</figcaption>
      </figure>
      <p>Nemmeno a dirlo in pochissimi secondi il profilo Twitter di <b>Gabriele Montuori </b>è stato invaso da tantissimi amanti de <b>Il Collegio 4</b>, che hanno ricondiviso il tweet e si sono espressi in modo favorevole alle sue dichiarazioni.</p>
      <p>Per lui la reazione del pubblico è stata davvero inaspettata, tanto che poco dopo ha esclamato, sempre tramite il social network:</p>
      <blockquote>
        <i>“Il tweet precedente non doveva fare così scalpore, ora Claudia lo scoprirà”</i>
      </blockquote>
      <p>Ha ribadito ironicamente il giovane <b>Gabriele Montuori</b>, trovando ulteriori consensi dai telespettatori.</p>
      <p>Non ci resta dunque che attendere l’ultima puntata de<b> Il Collegio 4 </b>e conoscere così il destino dei giovani collegiali. Chi riuscirà a conquistare l’ambito diploma?</p>
      <related>
        <a href="https://www.novella2000.it/il-collegio-4-anticipazioni-ultima-puntata/"/>
        <a href="https://www.novella2000.it/karina-cascella-attacca-barbara-de-santi-replica-duramente-instagram/"/>
        <a href="https://www.novella2000.it/tiziano-ferro-contro-fedez-bullismo/"/>
      </related>
    </article>
  </body>
</html>