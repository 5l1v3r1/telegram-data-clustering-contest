<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/skrbna-vest-znakov-biznesmen-i-bivsh-lider-na-sds-obvinen-kato-bos-na-opg-e-izdkhnal-tazi-sutrin-snimka_news710380.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T13:16:00+00:00"/>
    <meta property="og:title" content="Скръбна вест: Знаков бизнесмен и бивш лидер на СДС, обвинен като бос на ОПГ, е издъхнал тази сутрин СНИМКА"/>
    <meta property="og:description" content="След прекаран преди месец инфаркт Венцислав Чамурджиев е починал на 59-годишна възраст в дома си в с. Маринка"/>
  </head>
  <body>
    <article>
      <h1>Скръбна вест: Знаков бизнесмен и бивш лидер на СДС, обвинен като бос на ОПГ, е издъхнал тази сутрин СНИМКА</h1>
      <h2>След прекаран преди месец инфаркт Венцислав Чамурджиев е починал на 59-годишна възраст в дома си в с. Маринка</h2>
      <address>
        <time datetime="2019-11-20T13:16:00+00:00">20 Nov 2019, 13:16</time>
      </address>
      <p>https://blitz.bg/obshtestvo/regioni/skrbna-vest-znakov-biznesmen-i-bivsh-lider-na-sds-obvinen-kato-bos-na-opg-e-izdkhnal-tazi-sutrin-snimka_news710380.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201708/1502281319-sveshch.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574244810-ventsislav.jpg"/>
        </figure>
      </slideshow>
      <p><b>Една от знаковите фигури на прехода в Бургас – Венцислав Чамурджиев, почина на 59-годишна възраст в дома си в с. Маринка тази сутрин, информира "Флагман".</b><br/><br/>За това съобщиха негови близки, разкривайки, че преди месец е получил инфаркт и оттогава не е могъл да се възстанови напълно. <br/><br/>Чамурджиев бе известен с това, че бизнесът му след 1996 г. се развива бурно благодарение на контакти му в СДС на високо държавно ниво. Той имаше печеливши бизнеси в износа на различни стоки, в строителството, бе съсобственик и на завод за ел.кабели в Айтос.<br/><br/>В най-бурните години на зараждащата се демокрация – 1995-1998 г., бе и лидер на бургаската организация на СДС. <br/><br/>Около името му винаги е имало скандали – както в политиката, така и в бизнеса. </p>
      <figure>
        <img src="https://static.blitz.bg/documents/thumbnails/520/201911/1574244810-ventsislav.jpg"/>
      </figure>
      <p>След около 5 години затишие, около политическата му кариера през 2007 година, Венцислав Чамурджиев успя без никаква предизборна кампания да вкара в Общинския съвет на Бургас трима съветници от партия БСДП.<br/><br/>През ноември 2010 г. местният политик бе внезапно арестуван при спецоперация на ГДБОП в Бургас и обвинен като лидер на ОПГ за лихварство, рекет и пране на пари.<br/><br/>Той предстоя в ареста на спецпрокуратурата в София близо три месеца, след което бизнесът и политическата му кариера рязко тръгнаха надолу.<br/><br/>Пет години по-късно обвиненията срещу него паднаха, но оттогава животът му преминава в усамотение и бе известно, че допуска само тесен кръг от хора в луксозното си имение в с. Маринка. </p>
    </article>
  </body>
</html>