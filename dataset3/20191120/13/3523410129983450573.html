<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640945/%D8%AA%D8%A7%DB%8C%D9%85-%D8%A7%D8%B2-%D8%AA%D8%B5%D9%85%DB%8C%D9%85-%D9%BE%D9%85%D9%BE%D8%A6%D9%88-%D8%A8%D8%B1%D8%A7%DB%8C-%D8%A7%D8%B3%D8%AA%D8%B9%D9%81%D8%A7-%D8%AE%D8%A8%D8%B1-%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T13:14:00+00:00"/>
    <meta property="og:title" content="تایم از تصمیم پمپئو برای استعفا خبر داد"/>
    <meta property="og:description" content="مجله تایم مدعی شد وزیر خارجه آمریکا به ۳ نفر از اعضای ارشد حزب جمهوری‌خواه گفته قصد دارد از سمتش کناره‌گیری کرده و در انتخابات مجلس ..."/>
  </head>
  <body>
    <article>
      <h1>
        <a href="https://www.bultannews.com/fa/news/640945/%D8%AA%D8%A7%DB%8C%D9%85-%D8%A7%D8%B2-%D8%AA%D8%B5%D9%85%DB%8C%D9%85-%D9%BE%D9%85%D9%BE%D8%A6%D9%88-%D8%A8%D8%B1%D8%A7%DB%8C-%D8%A7%D8%B3%D8%AA%D8%B9%D9%81%D8%A7-%D8%AE%D8%A8%D8%B1-%D8%AF%D8%A7%D8%AF">تایم از تصمیم پمپئو برای استعفا خبر داد</a>
      </h1>
      <h2>مجله تایم مدعی شد وزیر خارجه آمریکا به ۳ نفر از اعضای ارشد حزب جمهوری‌خواه گفته قصد دارد از سمتش کناره‌گیری کرده و در انتخابات مجلس ...</h2>
      <address><time datetime="2019-11-20T13:14:00+00:00">20 Nov 2019, 13:14</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مجله تایم گزارش داد مایک پمپئو، وزیر خارجه آمریکا در هفته‌های گذشته به سه نفر از اعضای ارشد حزب جمهوری‌خواه گفته قصد دارد از سمتش استعفا کرده و در انتخابات مجلس سنا در سال آینده میلادی نامزد شود؛ با این حال مشکلی که وزیر خارجه آمریکا در حال حاضر با آن روبرو است انجام دادن این کار بدون وارد آوردن لطمه سیاسی به خودش است.</p>
      <p>سه عضو حزب جمهوری‌خواه به تایم گفته‌اند برنامه پمپئو قبلاً این بود که تا اوایل بهار سال آینده میلادی در سمتش باقی بماند، اما اتفاقات اخیر، به خصوص آغاز تحقیقات استیضاح از دونالد ترامپ، رئیس‌جمهور آمریکا به او ضربات سیاسی وارد کرده و روابطش با ترامپ را مخدوش کرده، بنابراین او در حال بازنگری در برنامه قبلی خودش است.</p>
      <p>از میان سه سیاستمدار جمهوری‌خواه که منبع تایم در این خبر بوده‌اند یکی قبلاً در دولت ترامپ سمت داشته، دیگری در حال حاضر عضو این دولت است و نفر سوم از افراد فعال در تصمیم‌های سیاسی حزب است. آن‌ها گفته‌اند زمان‌بندی خروج پمپئو از دولت به این بستگی خواهد داشت که کی بتواند به راحت‌ترین شکل ممکن اسن کار را انجام بدهد.</p>
      <p>هنوز نشانه‌ای مبنی بر اینکه پمپئو درباره برنامه‌هایش با ترامپ صحبت کرده باشد در دست نیست.</p>
    </article>
  </body>
</html>