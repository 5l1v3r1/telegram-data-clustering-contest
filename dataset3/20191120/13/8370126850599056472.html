<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135455/hdp-yol-haritasini-acikladi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T13:57:00+00:00"/>
    <meta property="og:title" content="HDP, yol haritasını açıkladı"/>
    <meta property="og:description" content="31 Mart Yerel Seçimleri’nde kazandığı 69 belediyeden 24’üne İçişleri Bakanlığı kararıyla kayyım atanan ve 19 belediye eş başkanı tutuklanan HDP, yeni dönem siyasetine yönelik yapılan tartışmaların ardından yol haritasını belirledi."/>
  </head>
  <body>
    <article>
      <h1>HDP, yol haritasını açıkladı</h1>
      <h2>31 Mart Yerel Seçimleri’nde kazandığı 69 belediyeden 24’üne İçişleri Bakanlığı kararıyla kayyım atanan ve 19 belediye eş başkanı tutuklanan HDP, yeni dönem siyasetine yönelik yapılan tartışmaların ardından yol haritasını belirledi.</h2>
      <address>
        <time datetime="2019-11-20T13:57:00+00:00">20 Nov 2019, 13:57</time>
      </address>
      <p>31 Mart Yerel Seçimleri’nde kazandığı 69 belediyeden 24’üne İçişleri Bakanlığı kararıyla kayyım atanan ve 19 belediye eş başkanı tutuklanan HDP, yeni dönem siyasetine yönelik yapılan tartışmaların ardından yol haritasını belirledi.</p>
      <p>HDP Eş Genel Başkanı Pervin Buldan yaptığı açıklamada “Bu yüzyıl Kürtlerin demokratik kazanım yüzyılıdır. Kayyım zihniyetine karşı Kürt halkı kendi içinde oluşturduğu ittifaklarla karşı koyacaktır. Evet hep birlikte çok zor günlerden geçiyoruz. Bizim sermayemiz yürüttüğümüz mücadele ve ödediğimiz bedellerdir. Bugün de aynı daha güçlü bir şekilde duracağız. Bu emanete ve onura her koşul altında sahip çıkacağız. Halkımızın kazanımlarını asla teslim etmeyeceğiz. Bu bayrak bugüne kadar yere düşmedi bundan sonra da düşmeyecektir” dedi.</p>
      <p>Sezai Temelli de açıklayacakları yol haritası deklarasyonu hakkında "Bu tutum belgesi aslında bir mutabakatımızın da göstergesidir" dedi. Buldan ve Temelli madde madde tutum belgesini açıkladı. Tutum belgesinden öne çıkanlar şöyle:</p>
      <p>1 - Türkiyenin artık bir kayyım rejimi ile yönetildiği gerçektir. Kayyım politikası ortam yaşamın tepesine konulmuş bir dinamittir. 31 Mart seçim sonuçlarını tanımayan AKP toplumsal meşruiyetinin kalmadığını kabul etmiştir.</p>
      <p>2 - Kayyım uygulaması Kürtlere karşı düşman uygulamasıdır. Kayyım politikası her şeyden önce siyasi iradenin yol sayılmasıdır.</p>
      <p>3 - Seçme ve seçilme hakkı demokratik işleyişin en temel şartıdır.</p>
      <p>4 - Yerel demokrasi demokrasinin beşiğidir, yatağıdır. Yerel demokrasinin olmaması durumunda hiçbir Atanan her kayyım faşizme giden yolda bir adımdır.</p>
      <p>5 - Eş başkanlık ve eşit temsiliyet sistemi on yollardır kesintisiz mücadele sürdüren kadınların toplumsal dönüşüm için en önemli adımlarından biridir. Eş başkanlık mor çizgimizdir.</p>
      <related>
        <a href="https://www.gercekgundem.com/siyaset/135456/hdpden-erken-secim-cagrisi-hodri-meydan-diyoruz"/>
      </related>
      <p>HDP Grup Başkanvekili Saruhan Oluç, geçtiğimiz Pazartesi günü  HDP’nin sine-i millet kararı alıp almayacağına yönelik soruya  Ankara’da toplantı yapılacağını anımsatarak “O toplantıda hem bir kayyım raporu açıklayacağız hem de sorduğunuz sorunun da cevabını içeren bir deklarasyon yayımlayacağız. Eş genel başkanlarımız bunu açıklayacaklar” yanıtını vermişti. </p>
      <p>İktidarın yasaları yok sayan kayyum uygulaması atanmışlar rejimidir. Bu anlayışın demokrasiyi tümden imkânsızlaştıran bir yol olduğu açıktır.</p>
      <p>AKP-MHP ittifakı tek adam rejimiyle yerel yönetimleri hedef almaktadır. Demokrasi isteyen herkesin sorunudur kayyum rejimi.</p>
      <p>Kayyum rejimi rant üzerinden yandaşlarını palazlandırma rejimidir. Böyle bir rejim ancak savaş politikaları milliyetçi hamaset üzerinde devam eder. Kayyum rejimi savaş rejimidir.</p>
      <p>HDP’nin parlamentodan çekilmesi konuşuluyor. Bu noktadan çekilmemizi en fazla zorba rejim istemektedir. Yakın zamanda birlikte hareket etmenin başarı getirdiği görüldü. Kazanılmış rejimi sonuna kadar korumaktan geçmektedir. Bu konuda yaşanan eksiklik varsa kazanımların yeterince korunamamasıdır. HDP, hiçbir mücadele alanından çekilmeyecektir.</p>
      <related>
        <a href="https://www.gercekgundem.com/siyaset/135366/hdpnin-yol-haritasi-belli-oldu"/>
      </related>
    </article>
  </body>
</html>