<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/nemaye-zhodnih-sumniviv-u-politichnomu-peresliduvanni-z-boku-kolomoyskogo-ar-yev-pro-audiozapisi-z-truboyu/"/>
    <meta property="og:site_name" content="Прямий"/>
    <meta property="article:published_time" content="2019-11-20T13:59:00+00:00"/>
    <meta property="og:title" content="Немає жодних сумнівів у політичному переслідуванні з боку Коломойського - Ар'єв про аудіозаписи з Трубою"/>
    <meta property="og:description" content="Після оприлюднення аудіозаписів з кабінету директора ДБР Романа Труби, жодних сумнівів у політичному підґрунті кримінальних справ немає. Про це на своїй"/>
  </head>
  <body>
    <article>
      <h1>Немає жодних сумнівів у політичному переслідуванні з боку Коломойського - Ар'єв про аудіозаписи з Трубою</h1>
      <address>
        <time datetime="2019-11-20T13:59:00+00:00">20 Nov 2019, 13:59</time>
      </address>
      <p>
        <b>Після оприлюднення аудіозаписів з кабінету директора ДБР Романа Труби, жодних сумнівів у політичному підґрунті кримінальних справ немає.</b>
      </p>
      <p>Про це на своїй сторінці в <a href="https://www.facebook.com/volodymyr.ariev/posts/2863882663674571">Facebook</a> написав народний депутат України з фракції "Європейська Солідарність" <b>Володимир Ар'єв.</b></p>
      <p>"Після оприлюднення записів з кабінету Труби, де керівник ДБР узгоджує переслідування Порошенка з головою офісу президента, жодних сумнівів у політичному підґрунті кримінальних справ вже немає. Команда "фас" - квінтесенція нового часу. Я попереджав, що нове - це добре забуте старе. Тепер це доведено", - йдеться в дописі Ар'єва.</p>
      <p>Він наголосив, що чинна влада повільно, але наполегливо витирає здобутки попередньої, особливо в царині оборони і міжнародних відносин - саме те, що є конституційними повноваженнями президента.</p>
      <p>"Ця влада за видимістю прогресивних реформ задовольняє усі інтереси Коломойського, бізнес-партнера Зеленського. Його влада вже взяла модель у Кучми, а послідовність подій у Януковича. І будь-який захисник цієї влади, при таких обставинах, є співучасником повернення України до форми правління, проти якої народ повставав двічі. Розумію, зараз гідність, наче розкіш. Але це та розкіш, яка ще може бути доступною кожному. Бо в державі команди "фас" гідності місця нема", - додав він.</p>
      <p>Раніше політолог Андрій Смолій заявив, що <a href="https://prm.ua/dbr-peresliduye-viklyuchno-tih-hto-zavazhaye-noviy-vladi-ta-kremlyu-smoliy/">ДБР переслідує виключно тих людей, які заважають чинній владі та Кремлю.</a></p>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <related>
        <h4>Схожі новини</h4>
        <a href="https://prm.ua/gorbatyuk-ne-viklyuchiv-avtentichnosti-skandalnih-audiozapisiv-z-direktorom-dbr-truboyu/"/>
        <a href="https://prm.ua/tse-ne-pidrobka-shhe-odne-dzherelo-pidtverdilo-spravzhnist-plivok-trubi/"/>
        <a href="https://prm.ua/vidomiy-zhurnalist-pidtverdzhuye-dostovirnist-opublikovanih-zapisiv-trubi/"/>
      </related>
    </article>
  </body>
</html>