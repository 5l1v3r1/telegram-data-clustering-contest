<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/vergeten-holscher-bijna-terug-fc-twente-besta-nog-steeds-hoor/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T13:31:57+00:00"/>
    <meta property="og:title" content="‘Vergeten’ Hölscher bijna terug bij FC Twente: ‘Ik besta nog steeds, hoor’"/>
    <meta property="og:description" content="Tim Hölscher speelde in januari zijn laatste wedstrijd voor FC Twente. Inmiddels is de middenvelder 3 operaties verder, maar lijkt er licht aan het einde van de tunnel: ,,In de winterstop hoop ik weer helemaal wedstrijdfit te zijn”, aldus Hölscher tegen Tubantia. Er zijn van die spelers die na een tijdje een vergeten voetballer worden.…"/>
  </head>
  <body>
    <article>
      <h1>‘Vergeten’ Hölscher bijna terug bij FC Twente: ‘Ik besta nog steeds, hoor’</h1>
      <address><time datetime="2019-11-20T13:31:57+00:00">20 Nov 2019, 13:31</time> by <a rel="author">https://www.facebook.com/SjorsTanis1</a></address>
      <p>
        <b>Tim Hölscher speelde in januari zijn laatste wedstrijd voor FC Twente. Inmiddels is de middenvelder 3 operaties verder, maar lijkt er licht aan het einde van de tunnel: ,,In de winterstop hoop ik weer helemaal wedstrijdfit te zijn”, aldus Hölscher tegen <i><a href="https://www.tubantia.nl/fc-twente/tim-holscher-is-na-blessureleed-bijna-weer-voetballer-ik-besta-nog-steeds-hoor~a3b8e19b/">Tubantia</a></i>.</b>
      </p>
      <p>Er zijn van die spelers die na een tijdje een vergeten voetballer worden.<br/><br/><b>Anonimiteit in</b><br/>Die worden op de wekelijkse persbijeenkomsten van de trainer voor een wedstrijd onbewust al niet eens meer genoemd, of staan in de krant niet vermeld bij de afwezigen. Opeens vraagt niemand meer waar ze zijn gebleven. Hölscher is zo’n speler die zomaar in de anonimiteit verdween. Hij is er wel, maar ook weer niet. „Ik besta nog steeds, hoor”, zegt hij. Sterker: hij is zelfs bijna weer voetballer. „In de winterstop hoop ik weer helemaal wedstrijdfit te zijn.”<br/><br/><b>Blokkade</b><br/>De bekerwedstrijd op 23 januari, thuis tegen Willem II, was zijn laatste wedstrijd. Nou ja, 'wedstrijd'? „Na 12 minuten ging ik er al af, omdat ik helemaal niets meer kon”, aldus Hölscher. „Al vanaf het begin van het seizoen had ik last van mijn buikspier en speelde ik regelmatig met pijnstillers. Later kwam daar nog een schaambeenontsteking bij”, vertelt hij.</p>
    </article>
  </body>
</html>