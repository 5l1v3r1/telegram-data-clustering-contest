<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/amerykanski-student-aresztowany-za-wspieranie-isis/"/>
    <meta property="og:site_name" content="CHIP"/>
    <meta property="article:published_time" content="2019-11-20T13:05:48+00:00"/>
    <meta property="og:title" content="Amerykański student aresztowany za wspieranie ISIS"/>
    <meta property="og:description" content="Thomas Osadzinski, student informatyki na Uniwersytecie DePaul, został oskarżony o napisanie skryptu komputerowego, który służy do rozpowszechniania Thomas Osadzinski, student informatyki na Uniwersytecie DePaul, został oskarżony o napisanie skryptu komputerowego, który służy do rozpowszechniania propagandy ISIS w mediach społecznościowych. Osadzinskiemu postawiono zarzut, że napisał skrypt i udostępnił instrukcję jego stosowania osobom, które uważał za zwolenników Państwa Islamskiego. Osadzinski miał ponoć przyznać, nieświadomy że rozmawia z tajnymi agentami FBI , że jest w trakcie tworzenia własnej wersji  systemu Gentoo Linux , który miał być używany wyłącznie przez członków ISIS. Według dokumentu przygotowanego przez agenta FBI: Thomas Osadzinski próbował wesprzeć materialnie, a także osobiście, udzielając eksperckich porad ISIS, będącej organizacja terrorystyczną. W szczególności zaprojektował on proces wykorzystujący skrypt komputerowy, który wykorzystywał boty platform typu Social Media do kopiowania i…"/>
  </head>
  <body>
    <article>
      <h1>Amerykański student aresztowany za wspieranie ISIS</h1>
      <address><time datetime="2019-11-20T13:05:48+00:00">20 Nov 2019, 13:05</time> by <a rel="author">Monika Mamakis</a></address>
      <p>Thomas Osadzinski, student informatyki na Uniwersytecie DePaul, został oskarżony o napisanie skryptu komputerowego, który służy do rozpowszechniania propagandy ISIS w mediach społecznościowych. Osadzinskiemu postawiono zarzut, że napisał skrypt i udostępnił instrukcję jego stosowania osobom, które uważał za zwolenników Państwa Islamskiego. Osadzinski miał ponoć przyznać, nieświadomy że rozmawia z tajnymi agentami <a href="https://www.chip.pl/tag/fbi">FBI</a>, że jest w trakcie tworzenia własnej wersji  systemu <a href="https://www.gentoo.org/">Gentoo Linux</a>, który miał być używany wyłącznie przez członków ISIS.</p>
      <p>Według dokumentu przygotowanego przez agenta FBI:</p>
      <blockquote>Thomas Osadzinski próbował wesprzeć materialnie, a także osobiście, udzielając eksperckich porad ISIS, będącej organizacja terrorystyczną. W szczególności zaprojektował on proces wykorzystujący skrypt komputerowy, który wykorzystywał boty platform typu Social Media do kopiowania i zapisywania treści pochodzących od ISIS, tak by ułatwić ich rozpowszechnianie.(…) Bez skryptu przeniesienie filmu z jednego kanału na drugi musi być wykonywane ręcznie, poprzez skopiowanie każdego pliku z osobna. Ten proces może zająć dużo czasu, w zależności od rodzaju, rozmiaru, prędkość łącza internetowego użytkownika i innych czynników. Dzięki skryptowi wyeliminowano potrzebę ręcznego wykonywania tych zadań.<br/><sub><i><a href="https://www.documentcloud.org/documents/6553865-Osadzinski-Complaint-Filed.html">Fragment</a> skargi karnej przygotowanej przez FBI.</i></sub></blockquote>
      <p>W piśmie przygotowanym przez FBI znajdują się także zapisy rozmów, prowadzonych przez Osadzinskiego z tajnymi agentami FBI, które podobno wskazują na jego aktywne działanie na rzecz ISIS.</p>
      <p>Steve Greenberg, adwokat oskarżonego, zaprzecza wszystkiemu mówiąc w wywiadzie dla CyberScoop: <i>To młody człowiek, który działał zgodnie z prawem. </i>– <i>Nie napisał tego kodu dla ISIS. Chociaż rozumiemy, że rząd musi być czujny, to jednak w tej sprawie przesadził.</i> | CHIP</p>
      <p>1 +1 +3</p>
    </article>
  </body>
</html>