<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/-Proboha-Samalova-a-CT-lzou-Realita-Hongkongu-ocima-ctenare-FOTO-a-VIDEO-ktere-TV-neodvysila-Rabovani-kokain-zapaleni-auta-s-ridicem-a-rozkazy-v-anglictine-604067"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T13:05:00+00:00"/>
    <meta property="og:title" content="„Proboha, Šámalová a ČT lžou!“ Realita Hongkongu očima čtenáře. FOTO a VIDEO, které TV neodvysílá. Rabování, kokain, zapálení auta s řidičem a rozkazy v angličtině"/>
    <meta property="og:description" content="Naše redakce obdržela podnětnou reakci od čtenáře, který žije v Hongkongu. Jeho e-mail začínal slovy: „Nevím, jestli je to pro vás téma, ale dívat se na ČT a paní Šámalovou je skutečně na zvracení. Za prvé, redaktorce Šámalové nevěřte ani slovo! Hongkong není ve stavu obležení ani bez kontroly. Nic tu není v rozvratu, město v zásadě normálně funguje,“ napsal náš čtenář, jenž tak reagoval na reportérku ČT Barboru Šámalovou, která sleduje dění přímo v Hongkongu."/>
  </head>
  <body>
    <article>
      <h1>„Proboha, Šámalová a ČT lžou!“ Realita Hongkongu očima čtenáře. FOTO a VIDEO, které TV neodvysílá. Rabování, kokain, zapálení auta s řidičem a rozkazy v angličtině</h1>
      <address>
        <time datetime="2019-11-20T13:05:00+00:00">20 Nov 2019, 13:05</time>
      </address>
      <p>
        <b>Naše redakce obdržela podnětnou reakci od čtenáře, který žije v Hongkongu. Jeho e-mail začínal slovy: „Nevím, jestli je to pro vás téma, ale dívat se na ČT a paní Šámalovou je skutečně na zvracení. Za prvé, redaktorce Šámalové nevěřte ani slovo! Hongkong není ve stavu obležení ani bez kontroly. Nic tu není v rozvratu, město v zásadě normálně funguje,“ napsal náš čtenář, jenž tak reagoval na reportérku ČT Barboru Šámalovou, která sleduje dění přímo v Hongkongu.</b>
      </p>
      <p>„Jádro banditů je obklíčeno v čínské univerzitě na New Territories, další banditská skupina pak na polytechnice na Tsim Sha Tsui East. Bohužel, na některých místech jsou znát stopy přepadů banditů, i když se většinou omezují spíš na nápisy na zdech. Co se tu tedy vlastně děje? Žertem se mi chce říct, že teď v úterý dopoledne nic. Kokainem našňupaní banditi zatím vyspávají,“ píše nás čtenář.</p>
      <p>Doplňme, že identitu tohoto muže naše redakce osobně zná. Co dále se podle čerstvého svědectví děje?</p>
      <p>„Celá činnost banditů se v poslední době odehrává následovně. Někde ve skrytu se shromáždí skupinky od několika po dvacet třicet banditů, nasadí si masky a začnou rozbíjet a rabovat obchody, veřejné vybavení, případně napadat a okrádat lidi na ulici. Policie sice reaguje promptně, ale ne vždy, pochopitelně, stihne zasáhnout včas. To je doprovázeno devastací okolí, tak aby rozmělnili pozornost zasahující síly. To vše probíhá v ‚nejlepších‘ tradicích čínského banditismu 20. a 30. let minulého století.“</p>
      <figure>
        <iframe src="https://www.youtube.com/embed/bhbAKGQAXWw" width="560" height="315" data-service="Youtube" scrolling="no"/>
      </figure>
      <p>Následně popisuje událost, která se stala minulý týden. Banditi prý vyrabovali a zapálili obchod s kosmetikou. Jenže nad ní bylo dalších dvacet pater bytů.</p>
      <p>„Oheň začal pronikat do vyšších pater a hongkongští hasiči bojovali s vypětím všech sil, aby zachránili rezidenty. V průběhu boje s požárem ale začali být na ulici napadáni stylem ‚hit and run‘ organizovanými skupinkami banditů. Stateční muži požárního sboru vynášeli děti a staré lidi pod sprškou dlažebních kostek,“ popisuje náš čtenář, který byl tou dobou na místě.</p>
      <p>„Ptám se paní Šámalové, kde je její svědomí?“</p>
      <p>A dodává další příběh, který se stal na místě, kde náš čtenář v Hongkongu bydlí.</p>
      <slideshow>
        <figure>
          <img src="https://cms.parlamentnilisty.cz/image.ashx?f=IMG_20191118_164703_637097539453776364.jpg&amp;id=146115"/>
          <figcaption>Realita dnešního Hong Kongu</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_20191118_165011_637097540147685463.jpg&amp;id=146116"/>
          <figcaption>Realita dnešního Hong Kongu</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_20191118_165022_637097540565812421.jpg&amp;id=146117"/>
          <figcaption>Realita dnešního Hong Kongu</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_20191118_165109_637097541107064975.jpg&amp;id=146118"/>
          <figcaption>Realita dnešního Hong Kongu</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_20191118_165238_637097541408321505.jpg&amp;id=146119"/>
          <figcaption>Realita dnešního Hong Kongu</figcaption>
        </figure>
        <figure>
          <img src="https://cms.parlamentnilisty.cz/image.ashx?f=IMG_20191118_165329_637097541961287665.jpg&amp;id=146120"/>
          <figcaption>Realita dnešního Hong Kongu</figcaption>
        </figure>
        <figcaption>Fotogalerie: - Realita Hong Kongu</figcaption>
      </slideshow>
      <p>„V pozdním odpoledni se banditské skupinky shromáždily v počtu asi tří až čtyř tisíc (lidí). Boj za demokracii zahájili vyrabováním Starbucksu na Mody Road. Poté došlo na házení dlažebních kostek na silnici, aby nemohla projet auta. S příchodem soumraku a pod anonymitou davu se začalo řádění stupňovat. Banditi používají své osobní automobily, aby zablokovali ulici či křižovatku a umožnili dalším banditům natahat do vozovky okrasné květníky, rozbitou veřejnou infrastrukturu a vybavení vyrabovaných restaurací. Kolem deváté na Salisbury Road dorazily síly policie, banditi se rozutekli, policisté uklidili vozovku, půl hodiny řídili dopravu a pak odjeli.“</p>
      <p>Tím to ale neskončilo. „Krátce poté se banditské skupinky vrátily a vše začalo nanovo, jen s větší intenzitou. Rabování, napadání a okrádání chodců na ulicích a vše kolem jedenácté hodiny vyvrcholilo lynčováním řidičů automobilů čekajících na Salisbury v zácpě a zapalováním jejich automobilů,“ dodává náš přímý svědek šokující svědectví.</p>
      <p>Podle něj se nejedná o demonstrace, jde o devastující dav, který neprovolává žádná hesla či požadavky. Není to ani jednolitá skupina. Jedni chodí tam a druzí zas opačným směrem a hledají prý kde co ukrást či zničit.</p>
      <p>„A jeden ‚highlight‘ nakonec. Kolem deváté jsem stál na rohu Salisbury Road a Mody Lane. Najednou se vedle mě postavil muž v černé masce, ale běloch! To mě zaujalo, tak jsem ho po očku sledoval. Měl v ruce mobil, v něm otevřenou jakousi aplikaci s mapou a v angličtině zadával pokyny kam jít a kde udeřit…“</p>
      <figure>
        <iframe src="https://www.youtube.com/embed/cP-pNx0jsjM" width="560" height="315" data-service="Youtube" scrolling="no"/>
      </figure>
      <p>
        <b>Co na to Wikipedie?</b>
      </p>
      <p>
        <i>Demonstrace v Hongkongu 2019, známé také jako demonstrace proti vydání, jsou protesty a demonstrace, které začaly s cílem stáhnout pozměňovací návrh zákona na vydávání lidí do ciziny navržený hongkongskou vládou. Kdyby byl schválen, umožnil by lokálním správám zadržet a vydat zločince na území, s nimiž Hongkong nemá dohody o vydávání, včetně Tchaj-wanu, a především Číny. Byly vzneseny obavy, že návrh zákona postaví obyvatele a návštěvníky Hongkongu pod jurisdikci pevninské Číny, což podkope politickou nezávislost regionu a občanské svobody.</i>
      </p>
      <p>
        <i>Ani poté, co šéfka hongkongské samosprávy Carrie Lamová tento zákon předběžně stáhla z projednávání, masové demonstrace neustaly. Lidé požadují její odstoupení a nové demokratické reformy, které omezí vlivy pevninské Číny.</i>
      </p>
      <related>
        <h4>Psali jsme:</h4>
        <a href="https://www.parlamentnilisty.cz/arena/rozhovory/Mocna-americka-neziskovka-svrhava-rezimy-po-celem-svete-Zaostreno-ma-i-na-nas-tvrdi-zkuseny-novinar-z-Zenevy-594034"/>
        <a href="https://www.parlamentnilisty.cz/arena/nazory-a-petice/Jaroslav-Krupala-Zlato-na-dne-mince-na-vrcholu-410097"/>
        <a href="https://www.parlamentnilisty.cz/arena/monitor/Erik-Best-Pane-Zemane-co-se-to-chystate-tento-tyden-sdelit-svetu-342696"/>
        <a href="https://www.parlamentnilisty.cz/arena/nazory-a-petice/Jan-Bednar-Protesty-v-Hongkongu-nekonci-338279"/>
      </related>
    </article>
  </body>
</html>