<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/bondscoach-oostenrijk-blij-ploeg-boos-we-zover-laten-komen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T13:08:17+00:00"/>
    <meta property="og:title" content="Bondscoach Oostenrijk niet blij met zijn ploeg: ‘Boos dat we het zover hebben laten komen’"/>
    <meta property="og:description" content="De nederlaag van de Oostenrijkse voetballers in de EK-kwalificatie tegen Letland (1-0) heeft er aardig ingehakt. ,,De spelers beloven vooraf er vanaf de 1e minuut voor te gaan. Maar dat wil ik dan ook wel op het veld zien, ik mag meer van ze verwachten”, zei bondscoach Franco Foda. ,,Met 9 nieuwe spelers hoeft niet…"/>
  </head>
  <body>
    <article>
      <h1>Bondscoach Oostenrijk niet blij met zijn ploeg: ‘Boos dat we het zover hebben laten komen’</h1>
      <address><time datetime="2019-11-20T13:08:17+00:00">20 Nov 2019, 13:08</time> by <a rel="author">https://www.facebook.com/SjorsTanis1</a></address>
      <p>
        <b>De nederlaag van de Oostenrijkse voetballers in de EK-kwalificatie tegen Letland (1-0) heeft er aardig ingehakt. ,,De spelers beloven vooraf er vanaf de 1e minuut voor te gaan. Maar dat wil ik dan ook wel op het veld zien, ik mag meer van ze verwachten", zei bondscoach Franco Foda.</b>
      </p>
      <p>,,Met 9 nieuwe spelers hoeft niet direct alles goed te lopen, maar je moet zo'n wedstrijd wel serieus benaderen en er in ieder geval voor zorgen dat je gewoon wint."<br/><br/><b>Rust voor topspelers</b><br/>Foda gaf David Alaba (Bayern München), Marcel Sabitzer (RB Leipzig), Stefan Lainer (Borussia Mönchengladbach) en Marko Arnautovic (Shanghai SIPG) rust. Het pakte helemaal verkeerd uit. ,,Het ontbrak ons aan veel dingen: het juiste tempo, balbehandelingen, alles. Ik ben boos dat we het zover hebben laten komen", sprak Foda.<br/><br/>Oostenrijk won zaterdag met 2-1 van Noord-Macedonië en plaatste zich daarmee voor het EK. Voor het duel met Letland verloor Oostenrijk voor het laatst in maart, tegen Israël.</p>
    </article>
  </body>
</html>