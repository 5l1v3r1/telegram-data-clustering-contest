<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/909c47dd00a7ea38/diego-maradona-demisie-dupa-doar-doua-luni-motivul-ciudat-pentru-care-a-plecat-de-la-gimnasia-de-la-plata.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T13:10:06+00:00"/>
    <meta property="og:title" content="Diego Maradona, demisie după doar două luni: Motivul ciudat pentru care a plecat de la Gimnasia de la Plata"/>
    <meta property="og:description" content="Diego Maradona a demisionat din postul de antrenor al formaţiei Gimnasia de la Plata după doar două luni petrecute pe banca echipei argentiniene. Maradona nu s-a mai prezentat la antrenamentul de marţi, iar oficialii clubului au dezvăluit că nu va mai continua la Gimnasia."/>
  </head>
  <body>
    <article>
      <h1>Diego Maradona, demisie după doar două luni: Motivul ciudat pentru care a plecat de la Gimnasia de la Plata</h1>
      <address><time datetime="2019-11-20T13:10:06+00:00">20 Nov 2019, 13:10</time> by <a rel="author">Jurnal.md</a></address>
      <p>
        <b>Diego Maradona a demisionat din postul de antrenor al formaţiei Gimnasia de la Plata după doar două luni petrecute pe banca echipei argentiniene. Maradona nu s-a mai prezentat la antrenamentul de marţi, iar oficialii clubului au dezvăluit că nu va mai continua la Gimnasia.</b>
      </p>
      <p>Fosta mare vedetă a Argentinei a luat decizia de a renunţa din cauza faptului că actualul preşedinte al clubului, Gabriel Pellegrino, a decis să nu mai candideze pentru un nou mandat. Nicio promisiune din partea celorlalţi pretendenţi nu l-a putut îndupleca pe "El Pibe D'Oro". Apropiaţii lui au dezvăluit că decizia este una dureroasă, dar nimic nu-l poate face să se răzgândească.</p>
      <p>Legenda de 59 de ani preluase echipa aflată atunci pe ultimul loc pe 8 septembrie şi a pregătit-o pentru 8 partide, din care a câştigat 3. La una din victorii, împotriva fostului său club, Newell's Old Boys, a asistat de pe margine pe un tron.</p>
      <p>Maradona nu va rămâne multă vreme şomer - zvonurile susţin că fostul selecţioner al Argentinei s-ar putea întoarce în Mexic, la Dorados de Sinaloa. De altfel, a fost deja filmat un documentar despre prima sa perioadă petrecută acolo.</p>
    </article>
  </body>
</html>