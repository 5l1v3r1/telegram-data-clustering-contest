<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-prokuratura-domoglasya-styagnennya-z-elevatora-39-mln-grn-zbytkiv-za-zabrudnennya"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-20T13:18:00+00:00"/>
    <meta property="og:title" content="На Сумщині прокуратура домоглася стягнення з елеватора 3,9 млн грн збитків за забруднення повітря"/>
    <meta property="og:description" content="Державною екологічною інспекцією у Сумській області встановлено, що філія Публічного акціонерного товариства «Державна продовольчо-зернова корпорація України» «Буринський елеватор» здійснювала викиди в атмосферне повітря забруднюючих речовин без відповідних дозволів з березня 2017 року по січень 2018 року. У результаті наднормативних викидів навколишньому природному середовищу завдана шкода в сумі майже 3,9 млн грн."/>
  </head>
  <body>
    <article>
      <h1>На Сумщині прокуратура домоглася стягнення з елеватора 3,9 млн грн збитків за забруднення повітря</h1>
      <address>
        <time datetime="2019-11-20T13:18:00+00:00">20 Nov 2019, 13:18</time>
      </address>
      <p>Державною екологічною інспекцією у Сумській області встановлено, що філія Публічного акціонерного товариства «Державна продовольчо-зернова корпорація України» «Буринський елеватор» здійснювала викиди в атмосферне повітря забруднюючих речовин без відповідних дозволів з березня 2017 року по січень 2018 року. У результаті наднормативних викидів навколишньому природному середовищу завдана шкода в сумі майже 3,9 млн грн.</p>
      <p>Відшкодувати у добровільному порядку завдані збитки товариство відмовилось. Відтак Конотопська місцева прокуратура звернулась до суду в інтересах держави з позовною заявою щодо стягнення з Публічного акціонерного товариства завданих збитків.</p>
      <p>Як розповів керівник Конотопської місцевої прокуратури Олександр Плескач, рішенням господарського суду Сумської області від 18 листопада 2019 року позов прокуратури задоволено в повному обсязі, Публічне акціонерне товариство «Державна продовольчо-зернова корпорація України» повинно сплатити майже 3,9 млн грн збитків, завданих державі внаслідок наднормативних викидів забруднюючих речовин в атмосферне повітря, повідомляє прес-служба прокуратури Сумської області.</p>
    </article>
  </body>
</html>