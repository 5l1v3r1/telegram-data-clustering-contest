<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391625-%d7%99%d7%95%d7%9d-%d7%90%d7%97%d7%a8%d7%99-%d7%94%d7%91%d7%97%d7%99%d7%a8%d7%95%d7%aa-%d7%a2%d7%9e%d7%99%d7%aa-%d7%a1%d7%92%d7%9c-%d7%97%d7%96%d7%94-%d7%9e%d7%94-%d7%99%d7%a7%d7%a8%d7%94-%d7%a6"/>
    <meta property="og:site_name" content="סרוגים"/>
    <meta property="article:published_time" content="2019-11-20T13:28:04+00:00"/>
    <meta property="og:title" content="פגע בול: הפרשנות של עמית סגל יום אחרי הבחירות"/>
    <meta property="og:description" content="כבר יום אחרי הבחירות האחרונות, עמית סגל חזה במדוייק את מה שהולך לקרות עכשיו בעקבות נאומו של ליברמן - והזהיר כי &quot;זוהי אזעקת אמת. אנחנו קרובים מאד לבחירות..."/>
  </head>
  <body>
    <article>
      <h1>פגע בול: הפרשנות של עמית סגל יום אחרי הבחירות</h1>
      <h2>כבר יום אחרי הבחירות האחרונות, עמית סגל חזה במדוייק את מה שהולך לקרות עכשיו בעקבות נאומו של ליברמן - והזהיר כי "זוהי אזעקת אמת. אנחנו קרובים מאד לבחירות שלישיות תוך פחות משנה". צפו בתיעוד מלפני חודשיים</h2>
      <address><time datetime="2019-11-20T13:28:04+00:00">20 Nov 2019, 13:28</time> by <a rel="author">, חדשות סרוגים</a></address>
      <p>עוד ב-18 בספטמבר, יום אחרי בחירות 2019 מועד ב', פרשן חדשות 12 עמית סגל התייחס לתהליך הצפוי במאמצי הרכבת הממשלה על רקע התוצאות הסופיות של המנדטים. כבר אז הזהיר כי "זוהי אזעקת אמת. אנחנו קרובים מאד לבחירות שלישיות תוך פחות משנה" – ופגע בול במה שקרה היום (רביעי) בעקבות נאומו של אביגדור ליברמן.</p>
      <h3>צפו בתחזית:</h3>
      <figure>
        <iframe data-src="https://twitter.com/amit_segal/status/1197138212373848070?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>בדבריו מלפני חודשיים הסביר כי קיימים מספר תרחישים שונים, שאחד מהם חייב להתרחש כדי שתהיה ממשלה כעת. הראשונה הייתה ממשלת אחדות חילונית (ליכוד, כחול לבן, וישראל ביתנו), כשלדבריו "כדי שזה יקרה, נתניהו צריך לבגוד בחרדים". סגל המשיך ואמר כי האפשרות השנייה הייתה ממשלת אחדות עם החרדים (כחול לבן, הליכוד, יהדות התורה וש"ס) – שדרש בגידה ביאיר לפיד.</p>
      <p>האפשרות השלישית שסגל חזה היא אחדות בלי נתניהו, שבו הליכוד בוגד בראש הממשלה ומדיח אותו – מה שלא קרה בסוף לאחר ההתחייבות לבלוק ה-55. האפשרות האחרונה הייתה ממשלת ימין עם ליברמן, הליכוד, חברי ימינה והחרדים – דבר שידרוש בגידה של ליברמן בבוחריו שהעלו אותו ל-8 מנדטים.</p>
    </article>
  </body>
</html>