<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%ce%b7-%ce%ac%ce%b3%ce%ba%cf%85%cf%81%ce%b1-%cf%83%cf%84%ce%ad%ce%bb%ce%bd%ce%b5%ce%b9-%ce%b5%cf%83%cf%80%ce%b5%cf%85%cf%83%ce%bc%ce%ad%ce%bd%ce%b1-%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T13:15:20+00:00"/>
    <meta property="og:title" content="Η Άγκυρα στέλνει εσπευσμένα ενισχύσεις στη Λιβύη: Ο Χαφτάρ βομβαρδίζει τις δυνάμεις του Ερντογάν – Καταστράφηκαν τεθωρακισμένα"/>
    <meta property="og:description" content="Πριν λίγο έγινες γνωστή η κατάρριψη  ενός ακόμη τουρκικού drone βόρεια της πόλης Tarhouna στην Λιβύη, ενδεικτικό του κλίματος που επικρατεί , από τις δυνάμεις του Χαφτάρ κατά των Τούρκων."/>
  </head>
  <body>
    <article>
      <h1>Η Άγκυρα στέλνει εσπευσμένα ενισχύσεις στη Λιβύη: Ο Χαφτάρ βομβαρδίζει τις δυνάμεις του Ερντογάν – Καταστράφηκαν τεθωρακισμένα</h1>
      <address>
        <time datetime="2019-11-20T13:15:20+00:00">20 Nov 2019, 13:15</time>
      </address>
      <p>
        <b>Πριν λίγο έγινες γνωστή η κατάρριψη  ενός ακόμη τουρκικού drone βόρεια της πόλης Tarhouna στην Λιβύη, ενδεικτικό του κλίματος που επικρατεί , από τις δυνάμεις του Χαφτάρ κατά των Τούρκων.</b>
      </p>
      <p>
        <b>Η Τουρκία συνεχίζει να στέλνει στην Λιβύη με εμπορικά πλοία θωρακισμένα οχήματα, πυρομαχικά και «συμβούλους», παρεμβαίνοντας στην εμφύλια διένεξη, ερχόμενη όμως ταυτόχρονα σε ευθεία αντιπαράθεση με ΗΠΑ-Ρωσία και τα τεράστια συμφέροντά τους.</b>
      </p>
      <p>Νέα τουρκική “παρτίδα όπλων” έφθασε στην Μισράτα την Δευτέρα χθες και σύμφωνα με πληροφορίες των Ρώσων, αεροσκάφη του Χαφτάρ κατέστρεψαν πολλά τουρκικά θωρακισμένα οχήματα και πυρομαχικά τα αποία είχαν τοποθετηθεί σε αποθήκες.</p>
      <p>
        <b>Πρόκειται για μία είδηση <a href="https://www.pentapostagma.gr/2019/11/%cf%80%ce%b1%ce%bd%cf%89%ce%bb%ce%b5%ce%b8%cf%81%ce%af%ce%b1-%ce%b3%ce%b9%ce%b1-%cf%84%ce%b9%cf%82-%cf%84%ce%b5%ce%b4-uav-mig-%cf%83%cf%86%cf%85%cf%81%ce%bf%ce%ba%ce%bf%cf%80%ce%bf%cf%8d%ce%bd.html">που επιβεβαιώνει και πάλι το Πενταπόσταγμα</a>, καθώς χθες ήταν το μοναδικό ΜΜΕ που αναφέρθηκε στην εν λόγω επίθεση. Άλλη μία επιτυχία για το site μας, που βρίσκεται πάντα ένα βήμα μπροστά από τους άλλους.</b>
      </p>
      <p>Ο Εθνικός Στρατός της Λιβύης (LNA) του στρατηγού Χαλίφα Χαφτάρ ανακοίνωσε ότι πραγματοποίησε αεροπορικές επιδρομές στην παραλιακή πόλη Μιστράτα, στοχεύοντας σε θωρακισμένα οχήματα που παραδόθηκαν από την Τουρκία και αποθήκη πυρομαχικών.</p>
      <p>
        <b>Τα τουρκικά οχήματα και Τούρκοι μισθοφόροι και σύμβουλοι είχαν αφιχθεί στο λιμάνι της Μισράτα τη Δευτέρα, μαζί με ποσότητα όπλων και πολεμοφοδίων, αναφέρει αραβικό πρακτορείο ειδήσεων.</b>
      </p>
      <p>Η επίθεση υλοποιήθηκε 200 χιλιόμετρα ανατολικά της πρωτεύουσας Τρίπολης και στόχευε 19 θωρακισμένα οχήματα που παραδόθηκαν από την Τουρκία στις δυνάμεις που είναι πιστές στην κυβέρνηση εθνικής συμφωνίας (GNA) με επικεφαλής τον Φαϊέζ αλ Σαράι.</p>
      <p>Τα τουρκικά οχήματα, τα οποία αποθηκεύτηκαν σε βιομηχανική περιοχή στο κέντρο της πόλης, χτυπήθηκαν από βόμβες υψηλής ακρίβειας, με αποτέλεσμα να έχουμε διαδοχικές εκρήξεις, ανέφερε ο εκπρόσωπος του LNA.</p>
      <p>
        <b>Η ηγεσία του Εθνικού Λιβυκού Στρατού επανέλαβε την προειδοποίησή της προς την Τουρκία κατά της παροχής στρατιωτικής βοήθειας σε «τρομοκρατικές πολιτοφυλακές» και κάλεσε παράλληλα την κυβέρνηση της Τρίπολης να τερματίσει τις στρατιωτικές συγκρούσεις για να διαφυλάξει την ασφάλεια των πολιτών και των λιμανιών της.</b>
      </p>
      <p>«<b><i>Η χρήση πολιτικών πλοίων και αεροσκαφών για τη μεταφορά και αποθήκευση στρατιωτικού εξοπλισμού στους λιμένες της πόλης παραβιάζει το διεθνές δίκαιο και το διεθνές ανθρωπιστικό δίκαιο</i></b>«, ανακοίνωσε ο LNA σε σχετική ανακοίνωση.</p>
      <p>Οι κάτοικοι δήλωσαν ότι οι επιθέσεις υπήρξαν ασυνήθιστα ισχυρές και τις ακολούθησαν επανειλημμένες εκρήξεις. Οι φωτογραφίες που δημοσιεύθηκαν στα κοινωνικά μέσα ενημέρωσης έδειξαν μεγάλη πυρκαγιά γύρω από τα σπίτια.</p>
      <p>
        <b>Παρά την ανακοίνωση της επίθεσης από το LNA, το υπουργείο Εξωτερικών της Τουρκίας ανακοίνωσε  ότι δεν έχει πληροφορίες σχετικά με το θέμα.</b>
      </p>
      <p>Ο υπουργός Εξωτερικών Mevlut Cavusoglu δήλωσε στο κοινοβούλιο τη Δευτέρα ότι η Τουρκία υποστηρίζει τις διεθνείς προσπάθειες για την ειρήνευση στη Λιβύη.</p>
      <p>«<b><i>Θέλουμε τη δημιουργία μίας διαρκούς κατάπαυσης του πυρός στη Λιβύη και τη συνέχιση των προσπαθειών για ένα ψήφισμα υπό την αιγίδα του ΟΗΕ ως το κύριο θέμα προτεραιότητας</i></b>«, ανέφερε.</p>
      <p>Από την άλλη πλευρά, η στρατηγική σχέση της Μόσχας με την Άγκυρα, την οποία το Κρεμλίνο θεωρεί χρήσιμη για την αποδυνάμωση της επιρροής των ΗΠΑ στην περιοχή, έχει τεθεί ήδη σε κίνδυνο στην Λιβύη, αναφέρει ρωσικό ΜΜΕ.</p>
      <p>
        <b>Τα ρωσικά δημοσιεύματα αναφέρουν ότι ανά πάσα στιγμή μπορεί να έχουμε σύγκρουση μεταξύ ρωσικών και τουρκικών στρατευμάτων στη Λιβύη, καθώς ο Χάφταρ αντιτίθεται με σφοδρότητα στο σχέδιο του ΝΑΤΟ να χωριστεί η Λιβύη στα δύο, δημιουργώντας δύο κράτη, το ένα εκ των οποίων ετοιμάζει κοινή ΑΟΖ με την Τουρκία εις βάρος της Ελλάδος.</b>
      </p>
      <p>Σύμφωνα με  αραβικό πρακτορείο ειδήσεων και τον David Hurst, η παρουσία Ρώσων μισθοφόρων στη πολεμική σύγκρουση στη Λιβύη είναι μόνο η αρχή, μιας και αυτοί αποτελούν «μόνο την εμπροσθοφυλακή των ρωσικών στρατιωτικών υποχρεώσεων προς τον Χαφτάρ».</p>
      <p>«<b><i>Η ρωσική αεροπορία έχει μετατοπίσει την παρουσία της στον εμφύλιο πόλεμο της Συρίας. Ο Χαφτάρ έχει “κολλήσει” έξω από την Τρίπολη και δεν μπορεί να την καταλάβει εύκολα. Θα αλλάξει η Ρωσία την ισορροπία της στρατιωτικής πολιτικής της στη Λιβύη, όπως έκανε στη Συρία;</i></b>», ρωτά ο David Hurst.</p>
      <p>Ο εμπειρογνώμονας ισχυρίζεται ότι η ρωσική παρουσία στη Λιβύη «δεν αποτελεί συμβολή στην ειρήνη και τον συμβιβασμό, αλλά πρόκειται για μια επένδυση στον πόλεμο με στόχο την ηγεμονία στη Μέση Ανατολή”.</p>
      <p>
        <b>Κοινώς, οι Τούρκοι έχουν “μπλεχθεί” ανάμεσα σε Αμερικανούς και Ρώσους , τα συμφέροντα των οποίων είναι τεράστια και πολύ σύντομα θα «εισπράξουν το αντίτιμο της παρουσίας τους στα “ δικά τους οικόπεδα”.</b>
      </p>
      <figure>
        <img src="https://www.pentapostagma.gr/wp-content/uploads/2019/11/21922471_0.jpg"/>
      </figure>
    </article>
  </body>
</html>