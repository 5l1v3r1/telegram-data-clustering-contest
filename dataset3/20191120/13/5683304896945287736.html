<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/style/trend-setters/2019/11/20/jaya-bachchan-scold-photographers-at-manish-malhotra-residence.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-20T13:08:00+00:00"/>
    <meta property="og:title" content="നിങ്ങള്‍ക്ക് മാന്യതയുണ്ടോ ? ; ഫൊട്ടോഗ്രഫർമാരോട് പൊട്ടിത്തെറിച്ച് ജയ ബച്ചൻ"/>
    <meta property="og:description" content="നിങ്ങൾക്ക് മാന്യതയുണ്ടോ ? സാഹചര്യം എന്താണെന്നു ചിന്തിക്കുന്നുണ്ടോ ? ഇതുപോലൊരു സാഹചര്യം നിങ്ങളുടെ വീട്ടിലാണ് ഉണ്ടാകുന്നതെങ്കിൽ എങ്ങനെ.ജയ ബച്ചൻ. Jaya Bachchan. Paparazi. photographers.Viral News. Lifestyle. Manorama Online"/>
  </head>
  <body>
    <article>
      <h1>നിങ്ങള്‍ക്ക് മാന്യതയുണ്ടോ ? ; ഫൊട്ടോഗ്രഫർമാരോട് പൊട്ടിത്തെറിച്ച് ജയ ബച്ചൻ</h1>
      <address><time datetime="2019-11-20T13:08:00+00:00">20 Nov 2019, 13:08</time> by <a rel="author">മനോരമ ലേഖകൻ</a></address>
      <p>ഫൊട്ടോഗ്രഫർമാരെ ശകാരിച്ച് ജയ ബച്ചൻ. ഫാഷൻ ഡിസൈനർ മനീഷ് മൽഹോത്രയുടെ അച്ഛന്റെ നിര്യാണത്തെത്തുടർന്ന് മുംബൈയിലെ അവരുടെ വസതിയിൽ എത്തിയതായിരുന്നു ജയ ബച്ചൻ. ഇതിനിടയിലാണ് നാടകീയ സംഭവങ്ങൾ അരങ്ങേറിയത്.</p>
      <p>മകൾ ശ്വേത ബച്ചൻ നന്ദയ്ക്ക് ഒപ്പമാണ് ജയ, മനീഷ് മൽഹോത്രയുടെ വീട്ടിലെത്തിയത്. മൃതദേഹം കണ്ടതിനുശേഷം പുറത്തിറങ്ങിയ ജയ ബച്ചന്റെ ചിത്രം പകർത്താൻ ഫൊട്ടോഗ്രഫർമാർ തിരക്കു പിടിച്ചു. ചുറ്റിലും കൂടി നിൽക്കുന്ന ഫൊട്ടോഗ്രാഫർമാരെ കണ്ട് ജയ ബച്ചൻ അസംതൃപ്തയായി. തുടർന്ന് അവരോട് പൊട്ടിത്തെറിക്കുകയായിരുന്നു</p>
      <p>‘‘നിങ്ങൾക്ക് മാന്യതയുണ്ടോ? സാഹചര്യം എന്താണെന്നു ചിന്തിക്കുന്നുണ്ടോ ? ഇതുപോലൊരു സാഹചര്യം നിങ്ങളുടെ വീട്ടിലാണ് ഉണ്ടാകുന്നതെങ്കിൽ എങ്ങനെ പ്രതികരിക്കുമെന്ന് എനിക്കൊന്നു കാണണം’’– ജയ ബച്ചൻ ഫൊട്ടോഗ്രാഫർമാരോട് ദേഷ്യത്തോടെ പറഞ്ഞു. ഇതോടെ പലരും ചിത്രങ്ങൾ പകർത്തുന്നത് നിർത്തി. </p>
      <figure>
        <embed-post data-src="https://www.instagram.com/p/B5CZ6siHIQs" data-service="Instagram"/>
      </figure>
      <p>സിനിമ മേഖലയിലുള്ള നിരവധി പ്രമുഖർ മനീഷ് മൽഹോത്രയുടെ പിതാവ് സൂരജ് മൽഹോത്രയ്ക്ക് അന്തിമോപചാരം അർപ്പിക്കാൻ എത്തിയിരുന്നു. നവംബർ 18ന് ആയിരുന്നു സൂരജ് മൽഹോത്ര അന്തരിച്ചത്. വാർധക്യ സഹജമായ അസുഖങ്ങളെത്തുടർന്ന് കിടപ്പിലായിരുന്നു. </p>
      <p><b>English Summary :</b> Jaya Bachchan scolds photographers for Clicking Pics at Manish Malhotra's Residence</p>
    </article>
  </body>
</html>