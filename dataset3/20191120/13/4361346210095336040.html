<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ok-kaptak-az-idei-granit-oroszlan-peldakep-dijakat/187024"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T13:28:00+00:00"/>
    <meta property="og:title" content="Ők kapták az idei Gránit Oroszlán Példakép Díjakat"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ők kapták az idei Gránit Oroszlán Példakép Díjakat</mark>
      </h1>
      <address><time datetime="2019-11-20T13:28:00+00:00">20 Nov 2019, 13:28</time> by <a rel="author">Bors</a></address>
      <p>Magyarország legnagyobb férfiközössége, a Férfiak Klubja idén már harmadjára osztotta ki a Gránit Oroszlán Példakép Díjakat. A győztesek Apa, Férfi pedagógus, Mester, Közéleti és Felelős üzletember példakép kategóriában elegáns és egyben megható gálaünnepségen vehették át az elismeréseket. A kitüntetéssel olyan férfiakat emeltek ki, akik a jövő generációit építik, akik élen járnak az értékek örökítésében, példamutatásban, nevelésben.</p>
      <p>A New York Palace Budapest dísztermében tartott gálaünnepség fővédnöke Novák Katalin, az Emberi Erőforrások Minisztériuma család- és ifjúságügyért felelős államtitkára, képviseletében Dr. Beneda Attila családpolitikáért felelős helyettes államtitkár volt jelen. Továbbá részt vettek még az idei öt kategória döntősei, az öttagú zsűri, a média képviselői, a korábbi döntősök és nyertesek, illetve a közel háromszáz meghívott vendég.</p>
      <figure>
        <img src="http://media.borsonline.hu/cikk/20/192631/gallery-picture/645w/2029750_0-1.jpg"/>
      </figure>
      <p>– A Férfiak Klubja az egyik legnagyobb teljesítményeként értékeli, hogy a „férfiak ügyét” sikerült a társadalmi érdeklődés középpontjába vinnie, például a Gránit Oroszlán Példakép Díjak kiosztásával is, mely mára a legnívósabb elismerések közé emelkedett – mondta Bedő Imre, a díjat életre hívó Férfiak Klubja alapítója.<br/>Az Apa kategória győztesének járó díjat Terdik János görögkatolikus szervezőlelkész, 4 gyermek édesapja kapta.<br/>A Férfi pedagógus példaképek kategóriában Sándor Csaba Lajos, a régi székely viselet felemelője, újraértékelője lett.</p>
      <figure>
        <img src="http://media.borsonline.hu/cikk/20/192631/gallery-picture/645w/2029748_0.jpg"/>
      </figure>
      <p>A Mester példaképek kategóriában Gorove László légimentő-orvos kapta a nyertesnek járó üveg-gránit szobrocskát.<br/>A Közéleti példaképek elismerést Szekeres Pál, olimpiai bronzérmes, háromszoros paralimpiai bajnok magyar tőr- és kardvívó, sportvezető vehette át.</p>
      <p>A Felelős üzletember példakép címet pedig Dr. Pataki Gergely, sebész, plasztikai sebész szakorvos nyerte el.</p>
    </article>
  </body>
</html>