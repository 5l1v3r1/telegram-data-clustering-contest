<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42920_Na-Rivnenshchini-vodiy-mikroavtobusa-perekhav-velosipedista-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-20T13:42:00+00:00"/>
    <meta property="og:title" content="На Рівненщині водій мікроавтобуса переїхав велосипедиста (ФОТО)"/>
    <meta property="og:description" content="Дорожньо-транспортна пригода сталася на автодорозі &quot;Доманово-Ковель-Чернівці-Тереблече&quot;, 19 листопада, близько 18-ї години. Слідчо-оп"/>
  </head>
  <body>
    <article>
      <h1>На Рівненщині водій мікроавтобуса переїхав велосипедиста (ФОТО)</h1>
      <address>
        <time datetime="2019-11-20T13:42:00+00:00">20 Nov 2019, 13:42</time>
      </address>
      <p>
        <b>Дорожньо-транспортна пригода сталася на автодорозі "Доманово-Ковель-Чернівці-Тереблече", 19 листопада, близько 18-ї години.</b>
      </p>
      <p>Слідчо-оперативна група встановила, що 25-річний дубенчанин, водій мікроавтобуса "Daimler-Chrysler", допустив наїзд на велосипедиста, який, попередньо, раптово виїхав на смугу зустрічного руху. 57-річний житель Дубенського району отримав травми, несумісні із життям, і загинув на місці події.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D1%81%D0%B8%D1%82%202.jpg"/>
      </figure>
      <p>Слідчі слідчого управління за фактом порушення правил безпеки дорожнього руху, що спричинило смерть потерпілого, розпочали досудове розслідування у кримінальному провадженні за частиною 2 статті 286 Кримінального кодексу України. Автомобіль поміщено на спецмайданчик. Водій за результатами освідування був тверезий. Пасажирів у салоні на момент ДТП не було.</p>
      <p>Правоохоронці звертаються до громадян бути максимально уважними в темну пору доби під час руху на велосипеді. У разі несприятливих погодних умов — утримайтеся від поїздок, не наражайте себе та інших учасників руху на небезпеку.</p>
      <p>За десять місяців поточного року на автодорогах області сталося 59 ДТП із велосипедистами, у яких 42 — постраждали, а п’ятеро — загинули.</p>
      <p>Про це повідомляє відділ комунікації поліції Рівненської області</p>
      <p> </p>
    </article>
  </body>
</html>