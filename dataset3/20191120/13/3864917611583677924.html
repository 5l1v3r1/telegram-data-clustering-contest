<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2822084-zelenskij-pro-rozvedenna-po-vsij-linii-rozmezuvanna-zaraz-pro-ce-ne-govorimo.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T13:34:00+00:00"/>
    <meta property="og:title" content="Зеленський про розведення по всій лінії розмежування: Зараз про це не говоримо"/>
    <meta property="og:description" content="Президент Володимир Зеленський зазначив, що до зустрічі лідерів країн “нормандського формату” мова про розведення сил і засобів уздовж усієї лінії розмежування на Донбасі не йтиме."/>
  </head>
  <body>
    <article>
      <h1>Зеленський про розведення по всій лінії розмежування: Зараз про це не говоримо</h1>
      <h2>Президент Володимир Зеленський зазначив, що до зустрічі лідерів країн “нормандського формату” мова про розведення сил і засобів уздовж усієї лінії розмежування на Донбасі не йтиме.</h2>
      <address>
        <time datetime="2019-11-20T13:34:00+00:00">20 Nov 2019, 13:34</time>
      </address>
      <p>Про це він сказав під час спілкуванні зі ЗМІ у Станиці Луганській, повідомляє кореспондент Укрінформу.</p>
      <p>“Якщо ми щось говоримо, ми повинні це робити. Ми зробили розведення у трьох точках, щодо яких у нас і були домовленості, щоб розблокувати формат нормандської зустрічі. Це більш складне питання, тому що там існує багато, скажемо так, ділянок, які дуже складні у принципі для обговорення розведення, тому зараз про це не говоримо, говоритимемо про це на зустрічі”, - відповів Зеленський на запитання, чи можливе й чи підтримує він розведення на всій лінії <a href="https://www.ukrinform.ua/tag-donbas">розмежування</a>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2821985-zelenskij-vidvidav-stanicu-lugansku.html">Зеленський у Станиці: На ділянках розведення — обстрілів немає</a>
      </blockquote>
      <p>Як повідомлялося, наступний саміт за участю лідерів України, Франції, Німеччини та Росії (так званої “нормандської четвірки”) запланований на 9 грудня в Парижі.</p>
      <p>У процесі підготовки до “нормандської зустрічі” Україна погодила так звану “формулу Штайнмаєра” та відбулося розведення сил і засобів на трьох ділянках лінії розмежування: Станиці Луганській, Золотому та Петрівському.</p>
    </article>
  </body>
</html>