<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622518/%D8%A7%D9%86%D9%82%D9%84%D8%A7%D8%A8-%D9%86%DB%8C%DA%A9%D9%88%D9%84%D8%A7-%D8%AF%D8%B1-%D8%AA%D9%88%D9%84%DB%8C%D8%AF-%D8%A8%D8%A7%D8%B7%D8%B1%DB%8C%E2%80%8C-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%A8%D8%B1%D9%82%DB%8C%D8%B7%DB%8C-%D9%85%D8%B3%DB%8C%D8%B1-%DB%B1%DB%B3%DB%B0%DB%B0-%DA%A9%DB%8C%D9%84%D9%88%D9%85%D8%AA%D8%B1-%D8%A8%D8%A7-%DB%8C%DA%A9-%D8%A8%D8%A7%D8%B1-%D8%B4%D8%A7%D8%B1%DA%98"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T13:29:00+00:00"/>
    <meta property="og:title" content="انقلاب &quot;نیکولا&quot; در تولید باطری‌ خودروهای برقی/طی مسیر ۱۳۰۰ کیلومتر با یک بار شارژ"/>
    <meta property="og:description" content="شرکت &quot;نیکولا&quot;(Nikola) که تولید کننده‌ کامیونت‌های برقی است، به تازگی اعلام کرد که یک باطری جدید و قدرتمند ساخته که می‌تواند توان طی مسیر با یک بار شارژ در خودرو را دو برابر کند."/>
  </head>
  <body>
    <article>
      <h1>انقلاب "نیکولا" در تولید باطری‌ خودروهای برقی/طی مسیر ۱۳۰۰ کیلومتر با یک بار شارژ</h1>
      <address>
        <time datetime="2019-11-20T13:29:00+00:00">20 Nov 2019, 13:29</time>
      </address>
      <p>
        <i>شرکت "نیکولا"(Nikola) که تولید کننده‌ کامیونت‌های برقی است، به تازگی اعلام کرد که یک باطری جدید و قدرتمند ساخته که می‌تواند توان طی مسیر با یک بار شارژ در خودرو را دو برابر کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از دیلی‌میل، این باطری بدون اینکه در اندازه و یا وزن کامیون تغییری ایجاد کند، توان طی مسیر را دو برابر می‌کند.</p>
      <p>شرکت "نیکولا" وعده داده که این باطری چهار برابر یک باطری لیتیومی انرژی دارد و ساخت آن می‌تواند ۵۰ درصد کمتر هزینه داشته باشد.</p>
      <p>باطری مذکور هنور در حال تولید است و در حال آماده‌سازی برای مرحله بعدی توسعه خود است که در آن اشتعال پذیری باطری آزمایش می‌شود.</p>
      <p>شرکت نیکولا اعلام کرده که این باطری می‌تواند توان طی مسیر خودروهای الکتریکی استاندارد را با یک بار شارژ از ۳۰۰ مایل به ۶۰۰ مایل برساند.</p>
      <p>اما در پیکربندی یک کامیونت برقی این شرکت که برای باطری بسیار بزرگ‌تر طراحی شده است، این فناوری جدید می‌تواند توان طی مسیر ۸۰۰ مایلی(۱۲۸۰ کیلومتر) ارائه دهد و در مقایسه با یک باطری یون لیتیوم در همان اندازه، ۵ هزار پوند در هزینه صرفه‌جویی کند.</p>
      <p>"تروِر میلتون"( Trevor Milton) مدیر شرکت نیکولا در یک بیانیه اظهار کرد، فناوری ما بزرگترین پیشرفتی است که ما در دنیای باطری‌ها شاهد بوده‌ایم.</p>
      <p>وی ادامه داد، تخمین زده می‌شود که این باطری‌ها ۴۰ درصد کمتر از باطری‌های لیتیومی وزن داشته باشند و و در هر کیووات ساعت،۵۰ درصد هزینه کمتری داشته باشند.</p>
      <p>گفتنی است این فناوری در ابتدا توسط یک تیم مستقل از مهندسین، شامل ۱۵ نفر با مدرک دکتری و پنج نفر با مدرک کارشناسی ارشد توسعه داده شد.</p>
      <p>این شرکت امیدوار است که در سال ۲۰۲۰ میلادی، یک نمایش کامل از این باطری‌ها را داشته باشد.</p>
    </article>
  </body>
</html>