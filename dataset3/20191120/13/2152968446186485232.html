<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/20/protest-na-jyltite-paveta-sreshtu-izbora-na-simeonov-koi-go-organizira.430240"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T13:41:00+00:00"/>
    <meta property="og:title" content="Протест на жълтите павета срещу избора на Симеонов. Кой го организира?"/>
    <meta property="og:description" content="За Валери Симеонов недоволните са като от футболна агитка | Dnes.bg"/>
  </head>
  <body>
    <article>
      <h1>Протест на жълтите павета срещу избора на Симеонов. Кой го организира?</h1>
      <h2>За Валери Симеонов недоволните са като от футболна агитка</h2>
      <address><time datetime="2019-11-20T13:41:00+00:00">20 Nov 2019, 13:41</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252220-middle.jpg"/>
        </figure>
        <p>Снимка:Димитър Кьосемарлиев, Dnes.bg</p>
        <p>1<a href="https://www.dnes.bg/politika/2019/11/20/protest-na-jyltite-paveta-sreshtu-izbora-na-simeonov-koi-go-organizira.430240,image2#photo">2</a><a href="https://www.dnes.bg/politika/2019/11/20/protest-na-jyltite-paveta-sreshtu-izbora-na-simeonov-koi-go-organizira.430240,image3#photo">3</a><a href="https://www.dnes.bg/politika/2019/11/20/protest-na-jyltite-paveta-sreshtu-izbora-na-simeonov-koi-go-organizira.430240,image4#photo">4</a><a href="https://www.dnes.bg/politika/2019/11/20/protest-na-jyltite-paveta-sreshtu-izbora-na-simeonov-koi-go-organizira.430240,image5#photo">5</a><a href="https://www.dnes.bg/politika/2019/11/20/protest-na-jyltite-paveta-sreshtu-izbora-na-simeonov-koi-go-organizira.430240,image6#photo">6</a><a href="https://www.dnes.bg/politika/2019/11/20/protest-na-jyltite-paveta-sreshtu-izbora-na-simeonov-koi-go-organizira.430240,image7#photo">7</a><a href="https://www.dnes.bg/politika/2019/11/20/protest-na-jyltite-paveta-sreshtu-izbora-na-simeonov-koi-go-organizira.430240,image8#photo">8<br/></a>Спонтанен протест се проведе на жълтите павета пред Народното събрание срещу избора на Валери Симеонов за зам.-шеф на парламента.</p>
        <p>Той беше избран днес от квотата на Обединените патриоти, след като Явор Нотев заедно с останалите си колеги от "Атака“ напуснаха ПГ. Според правилника за дейността на НС независимите депутати нямат право да заемат ръководни постове, така че Нотев напусна стола си на зам.-председател.</p>
        <p>Срещу избора на Симеонов се обявиха категорично само ДПС и "Атака".</p>
        <p>Самият той не беше изненадан нито от реакциите на двете политически сили, нито от протеста пред парламента, който по думите му е организиран от "Атака“.</p>
        <p>"Всичко е въпрос на пари, като има пари всичко може да има и протести може да има. Съставът е много странен, като на футболна агитка е“, коментира Симеонов.</p>
        <p>Според него зад протеста не стои ДПС, защото политиците от движението са доста по -инертни от "Атака".</p>
        <p>От пресцентъра на "Атака" пък в съобщение до медиите твърдят, че протестиращите са привърженици на ГЕРБ.</p>
        <p>"По наша информация са забелязани членове на секционни комисии на партия ГЕРБ, участвали на последните избори. Сред множеството има и дългогодишни привърженици на партията на Бойко Борисов, които са участвали в протестите срещу Валери Симеонов през миналата година, когато тогавашният вицепремиер нарече майките на деца с увреждания "кресливи жени" на "уж болни” деца", пише в съобщението.</p>
        <related>
          <h4>Още по темата</h4>
          <a href="https://www.dnes.bg/politika/2019/11/20/dps-obviniha-gerb-i-bsp-potypkahte-parlamentarizma.430221"/>
          <a href="https://www.dnes.bg/politika/2019/11/20/valeri-simeonov-zamestnik-na-karaiancheva-dps-na-noj.430207"/>
        </related>
      </anchor>
    </article>
  </body>
</html>