<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/turai/20191120-sweden-ta-sanar-da-yi-watsi-da-tuhumar-da-take-yiwa-assange"/>
    <meta property="og:site_name" content="RFI"/>
    <meta property="article:published_time" content="2019-11-20T13:27:26+00:00"/>
    <meta property="og:title" content="Sweden ta sanar da yi watsi da tuhumar da take yiwa Assange"/>
    <meta property="og:description" content="Wata Kotu a Spain ta samu wasu manyan jami’an tsohuwar gwamnatin Andalusia guda 19 da laifin cin hanci da rashawa mafi girma da aka taba gani a tarihin kasar."/>
  </head>
  <body>
    <article>
      <h1>Sweden ta sanar da yi watsi da tuhumar da take yiwa Assange</h1>
      <address><time datetime="2019-11-20T13:27:26+00:00">20 Nov 2019, 13:27</time> by <a rel="author">Bashir Ibrahim Idris, Abdoulaye Issa</a></address>
      <p>
        <b>Wata Kotu a Spain ta samu wasu manyan jami’an tsohuwar gwamnatin Andalusia guda 19 da laifin cin hanci da rashawa mafi girma da aka taba gani a tarihin kasar.</b>
      </p>
      <p>Kotun ta samu mutanen ne da watandar euro miliyan 680 da aka ware domin marasa ayyukan yi da kuma kamfanonin dake fama da matsala.</p>
      <p>Hukuncin kotu na zuwa ne a daidai lokacin da Firaminista Pedro Sanchez ke godon samun goyan bayan kafa sabuwar gwamnati.</p>
      <p>Kotu a Birtaniya ta aike da mamallakin shafin Wikileaks mai kwarmata asirin gwamnatocin Duniya Julian Assange gidan yari na makwanni 50 bayan samunsa da laifin karya sharuddan belin da aka bashi a shekarar 2012, inda ya yi zaman gudun hijirar shekaru 7 a Ofishin jakadancin Ecuador don gujewa aika shi Sweden don fuskantar hukunci.</p>
      <p>Julian Assange wanda aka kama shi a ranar 11 ga watan Aprilun da ya gabata bayan da Ecuador ta dauki matakin mika shi, yanzu haka zai shafe wa’adin na shekara guda babu mako biyu a gidan Yari.</p>
    </article>
  </body>
</html>