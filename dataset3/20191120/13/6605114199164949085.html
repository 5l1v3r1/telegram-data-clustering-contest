<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/eletstilus/a-dohanyosok-fokent-copd-vel-es-tudorakkal-kerulnek-korhazba-2042460/"/>
    <meta property="og:site_name" content="SZOLJON"/>
    <meta property="article:published_time" content="2019-11-20T13:24:00+00:00"/>
    <meta property="og:title" content="A dohányosok főként COPD-vel és tüdőrákkal kerülnek kórházba"/>
    <meta property="og:description" content="Az új típusú dohánytermékek – mint az elektronikus cigaretták – káros hatása ugyanúgy megjelenik a szervezetben és a leszokásban sem segítenek."/>
  </head>
  <body>
    <article>
      <h6 class="kicker">FIGYELMEZTETÉS</h6>
      <h1>A dohányosok főként COPD-vel és tüdőrákkal kerülnek kórházba</h1>
      <address>
        <time datetime="2019-11-20T13:24:00+00:00">20 Nov 2019, 13:24</time>
      </address>
      <h4>Az új típusú dohánytermékek, összefoglaló nevükön a füstmentes termékek – mint az elektronikus cigaretták – káros hatása ugyanúgy megjelenik a szervezetben és a leszokásban sem segítenek.</h4>
      <p>A dohányosok főként idült hörgőszűkülettel (COPD) és tüdőrákkal kerülnek kórházba – mondta Kovács Gábor, az Országos Korányi Pulmonológiai Intézet főigazgatója szerda reggel az M1 aktuális csatornán a Ne gyújts rá! világnap alkalmából.</p>
      <p>A főigazgató elmondta, Magyarország világelső a tüdőrák okozta halálozásban, s ennek főként a dohányzás áll a hátterében.<br/>Hozzátette, Magyarországon körülbelül 2,5 millió ember dohányzik, ami meghaladja az uniós átlagot.</p>
      <p>Elmondta, az új típusú dohánytermékek, összefoglaló nevükön a füstmentes termékek – mint az elektronikus cigaretták – káros hatása ugyanúgy megjelenik a szervezetben, mint a hagyományos cigaretta esetében. Ezek a termékek nem segítenek a leszokásban, hiszen a nikotintartalmuk révén fenntartják a függőséget – mutatott rá.</p>
    </article>
  </body>
</html>