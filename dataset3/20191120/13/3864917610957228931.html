<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2822078-rabosapka-zaavlae-so-ne-zupinav-obsuki-u-merii-dnipra-pid-cas-vizitu-misii-mvf.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T13:33:00+00:00"/>
    <meta property="og:title" content="Рябошапка заявляє, що не зупиняв обшуки у мерії Дніпра під час візиту місії МВФ"/>
    <meta property="og:description" content="Генпрокурор Руслан Рябошапка заперечив, що давав вказівки на період візиту місії Міжнародного валютного фонду в Україну зупиняти обшуки в Дніпровській міськраді."/>
  </head>
  <body>
    <article>
      <h1>Рябошапка заявляє, що не зупиняв обшуки у мерії Дніпра під час візиту місії МВФ</h1>
      <h2>Генпрокурор Руслан Рябошапка заперечив, що давав вказівки на період візиту місії Міжнародного валютного фонду в Україну зупиняти обшуки в Дніпровській міськраді.</h2>
      <address>
        <time datetime="2019-11-20T13:33:00+00:00">20 Nov 2019, 13:33</time>
      </address>
      <p>Про це він заявив на брифінгу, відповідаючи на запитання, чи давав він вказівки зупинити обшуки у Дніпровській міськраді, повідомляє кореспондент Укрінформу.</p>
      <p>"Я точно не давав вказівок зупиняти обшуки у Дніпровській міській Раді, і Роман Михайлович (Труба - ред.) може це підтвердити", - сказав Рябошка.</p>
      <p>Напередодні у Telegram з'явився канал під назвою "Трубу прорвало", де було опубліковано записи нібито прослуховування директора ДБР Романа Труби.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2819871-rabosapka-a-mau-pravo-pritagnuti-do-vidpovidalnosti-budkogo-navit-kolomojskogo.html">Рябошапка: Я маю право притягнути до відповідальності будь-кого, навіть Коломойського</a>
      </blockquote>
      <p>Як повідомляли ЗМІ, на одному із аудіозаписів, опублікованих у цьому Telegram-каналі, чути, як людина з голосом, схожим на голос Труби, отримує вказівки від нібито генпрокурора Руслана Рябошапки та керівника Офісу Президента Андрія Богдана зупинити <a href="https://www.ukrinform.ua/tag-obsuk">обшуки</a> в Дніпровській міській раді, ПриватБанку та Нацбанку на термін перебування в Україні місії МВФ.</p>
    </article>
  </body>
</html>