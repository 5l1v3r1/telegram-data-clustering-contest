<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904491/de-bruyne-hekelt-zekere-ek-loting-een-schande-voelt-als-competitievervalsing-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T13:05:00+00:00"/>
    <meta property="og:title" content="De Bruyne slaat met vuist op tafel: 'EK-loting een schande, competitievervalsing'"/>
    <meta property="og:description" content="Nu de EK-kwalificatie erop zit, kan de blik langzaam op het EK 2020 worden gericht. Dat de loting voor dat toernooi al vrijwel vaststaat voor België, leidt tot onvrede bij sterspeler Kevin De Bruyne. De middenvelder kraakt de UEFA. &quot;Om eerlijk te zijn: ik vind het een schande&quot;, zegt De Bruyne tegen VTM Nieuws. De Rode Duivels weten nu al dat ze hoogstwaarschijnlijk in een poule komen met Rusland en Denemarken. De derde tegenstander zal geloot worden uit Finland en Wales. &quot;Voor mij voelt dat als competitievervalsing. Voetbal is voetbal niet meer. Het is meer en meer een business geworden. Als speler moet je je hier bij neerleggen. Het is wat het is, hé&quot;, stelt de spelbepaler van Manchester City. Oranje komt in Pot 2: sowieso Oekraïne, geen Denemarken, misschien Roemenië"/>
  </head>
  <body>
    <article>
      <h1>De Bruyne slaat met vuist op tafel: 'EK-loting een schande, competitievervalsing'</h1>
      <address>
        <time datetime="2019-11-20T13:05:00+00:00">20 Nov 2019, 13:05</time>
      </address>
      <p>
        <b>Nu de EK-kwalificatie erop zit, kan de blik langzaam op het EK 2020 worden gericht. Dat de loting voor dat toernooi al vrijwel vaststaat voor België, leidt tot onvrede bij sterspeler Kevin De Bruyne. De middenvelder kraakt de UEFA.</b>
      </p>
      <p>"Om eerlijk te zijn: ik vind het een schande", zegt De Bruyne tegen <i>VTM Nieuws</i>. De Rode Duivels weten nu al dat ze hoogstwaarschijnlijk in een poule komen met Rusland en Denemarken. De derde tegenstander zal geloot worden uit Finland en Wales. "Voor mij voelt dat als competitievervalsing. Voetbal is voetbal niet meer. Het is meer en meer een business geworden. Als speler moet je je hier bij neerleggen. Het is wat het is, hé", stelt de spelbepaler van Manchester City.</p>
      <p>Ook het Nederlands elftal kent al één tegenstander: Oekraïne. De ploeg van bondscoach Ronald Koeman ontloopt in ieder geval mede-gastland Denemarken, terwijl Roemenië wel een mogelijke opponent is. De Roemenen moeten dan wel de play-offs van de Nations League overleven. Overigens is de loting voor het EK al vóór die play-offs waardoor Oranje tot dat moment in onzekerheid verkeert.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/899712/twee-keer-winnen-en-oranje-zit-in-pot-1-alles-over-de-loting-voor-het-ek-2020.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>