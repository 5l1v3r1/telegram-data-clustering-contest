<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/oikonomia/125658/petsas-paramenei-o-meiomenos-fpa-sta-nisia-me-hot-spot-mehri-telos-toy"/>
    <meta property="og:site_name" content="Insider"/>
    <meta property="article:published_time" content="2019-11-20T13:00:00+00:00"/>
    <meta property="og:title" content="Μειωμένος ΦΠΑ στα νησιά με hot spot και το 2020"/>
    <meta property="og:description" content="Οι μειωμένοι συντελεστές ΦΠΑ κατά 30% παρατείνονται έως τις 31 Δεκεμβρίου 2020 για τα νησιά με δομές φιλοξενείας προσφύγων."/>
  </head>
  <body>
    <article>
      <h1>Μειωμένος ΦΠΑ στα νησιά με hot spot και το 2020</h1>
      <h2>Οι μειωμένοι συντελεστές ΦΠΑ κατά 30% παρατείνονται έως τις 31 Δεκεμβρίου 2020 για τα νησιά με δομές φιλοξενείας προσφύγων.</h2>
      <address>
        <time datetime="2019-11-20T13:00:00+00:00">20 Nov 2019, 13:00</time>
      </address>
      <p>Τα<b> αντισταθμιστικά μέτρα</b> που αφορούν τα νησιά πρώτης υποδοχής και περιφέρειες που υποδέχονται αιτούντες άσυλο, ανακοίνωσε η κυβέρνηση.</p>
      <p>Συγκεκριμένα, ο κυβερνητικός εκπρόσωπος, Στέλιος Πέτσας ανακοίνωσε την παράταση του μειωμένου συντελεστή <b>ΦΠΑ </b>για τα νησιά του Ανατολικού Αιγαίου που φιλοξενούν <b>πρόσφυγες </b>και την παραχώρηση κονδυλίου 50 εκ. ευρώ, το οποίο θα προέρχεται από το υπερπλεόνασμα που καταγράφεται για το 2019.</p>
      <p>
        <b>Όπως ανέφερε ο κ. Πέτσας, οι μειωμένοι συντελεστές ΦΠΑ κατά 30% παρατείνονται έως τις 31 Δεκεμβρίου 2020 για τα νησιά:</b>
      </p>
      <ul>
        <li>Λέσβος</li>
        <li>Λέρος</li>
        <li>Κως</li>
        <li>Σάμος</li>
        <li>Χίος</li>
      </ul>
      <p>Σύμφωνα με τον κ. Πέτσα, η κυβέρνηση στοχεύει στη βελτίωση των δομών Υγείας, Παιδείας, Κοινής Ωφέλειας και Τουρισμού και δεσμεύτηκε πως θα αξιοποιηθούν στο μέγιστο, προς όφελος των τοπικών κοινωνιών τα κέντρα υποδοχής μετά την αντιμετώπιση του ζητήματος.</p>
      <h3>Ειδικό ταμείο 50 εκατ. ευρώ για το «Πρόγραμμα Αλληλεγγύη»</h3>
      <p>Ταυτόχρονα η κυβέρνηση δεσμεύεται να λάβει υπόψη την εντοπιότητα κατά τις αναγκαίες προσλήψεις στις δομές φιλοξενίας, ενώ <a href="https://www.insider.gr/eidiseis/politiki/125634/kleista-kentra-ypodohis-prosfygon-se-5-nisia-50-ekat-eyro-os">δημιουργείται ειδικό ταμείο με<b> 50 εκατ. ευρώ</b> </a>το οποίο θα χρηματοδοτήσει το «Πρόγραμμα Αλληλεγγύη» που θα υλοποιήσει το Υπουργείο Εσωτερικών για την στήριξη των Δήμων που θα επιβαρυνθούν από τη φιλοξενία προσφύγων και μεταναστών.</p>
      <p>Η κυβέρνηση παρουσίασε το επιχειρησιακό σχέδιο δράσης πέντε σημείων για το μεταναστευτικό το οποίο προβλέπει τη δημιουργία πέντε κλειστών κέντρων, χωρητικότητας τουλάχιστον 18.000 ανθρώπων, ενώ <b>κλείνουν οι δομές φιλοξενίας σε Μόρια και Βαθύ, σε Λέσβο και Σάμο αντίστοιχα.</b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/hristika/117692/epispeydetai-i-epistrofi-fpa"/>
        <a href="https://www.insider.gr/eidiseis/oikonomia/116265/examini-paratasi-ston-meiomeno-fpa"/>
        <a href="https://www.insider.gr/hristika/forologika/114924/me-fpa-24-tzatziki-taramosalata-kai-rosiki-oli-i-lista"/>
      </related>
    </article>
  </body>
</html>