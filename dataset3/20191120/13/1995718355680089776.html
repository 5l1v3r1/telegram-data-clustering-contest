<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152618-choven-i-try-valizy-harchiv-lucki-prykordonnyky-zatrymaly-turkiv-mandrivnykiv"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T13:30:00+00:00"/>
    <meta property="og:title" content="Човен і три валізи харчів: луцькі прикордонники затримали турків-мандрівників"/>
    <meta property="og:description" content="Прикордонники Луцького загону посеред ночі затримали трьох іноземців, які прямували до Польщі."/>
  </head>
  <body>
    <article>
      <h1>Човен і три валізи харчів: луцькі прикордонники затримали турків-мандрівників</h1>
      <address>
        <time datetime="2019-11-20T13:30:00+00:00">20 Nov 2019, 13:30</time>
      </address>
      <p>Прикордонники Луцького загону посеред ночі затримали трьох іноземців, які прямували до Польщі.<br/><br/>Аби дістатися по той бік кордону нелегально, чоловіки ретельно готувалися. Адже окрім трьох валіз речей та продуктів харчування, вони взяли з собою гумовий човен, насос та весла, - інформує Держприкордонслужба України.<br/><br/>До річки Західний Буг, по якій пролягає лінія державного кордону, «туристи» не дійшли кілька сотень метрів. Тут їх вже очікували прикордонники, які й затримали мандрівників.<br/><br/>Під час перевірки документів, які вони мали при собі, з’ясувалося, що подорожувальники є громадянами Туреччини і прибули в Україну встановленим порядком, через один із столичних аеропортів. Однак згодом запланували незаконно потрапити в країни Євросоюзу.<br/><br/>Наразі «шукачів кращої долі» затримали для з’ясування усіх обставин правопорушення, тривають перевірочні заходи.</p>
      <figure>
        <img src="http://www.volynpost.com/img/modules/news/9/1f/aacaf0351f5649d75bce68a7c71731f9/cb-2019_11_20_08_53_41_1_1.jpg"/>
      </figure>
      <figure>
        <img src="http://www.volynpost.com/img/modules/news/b/6a/e6b37fd3d2fa4a47b227601f6d2386ab/cb-2019_11_20_08_52_31_1_1.jpg"/>
      </figure>
    </article>
  </body>
</html>