<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919288/%DA%A9%D8%B1%D9%85%D8%A7%D9%86%D8%B4%D8%A7%D9%87%DB%8C%D8%A7%D9%86-%D8%B5%D9%81-%D8%AE%D9%88%D8%AF-%D8%B1%D8%A7-%D8%A7%D8%B2-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D8%AC%D8%AF%D8%A7-%D9%85%DB%8C-%DA%A9%D9%86%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T13:57:14+00:00"/>
    <meta property="og:title" content="کرمانشاهیان صف خود را از اغتشاشگران جدا می‌کنند"/>
    <meta property="og:description" content="ایسنا/کرمانشاه رئیس شورای هماهنگی تبلیغات اسلامی استان کرمانشاه گفت: کرمانشاهیان روز یکشنبه(سوم آذر) با سردادن فریاد حمایت از نظام، صف خود را از اغتشاشگران جدا می‌کنند."/>
  </head>
  <body>
    <article>
      <h6 class="kicker">با برپایی راهپیمایی</h6>
      <h1>کرمانشاهیان صف خود را از اغتشاشگران جدا می‌کنند</h1>
      <address><time datetime="2019-11-20T13:57:14+00:00">20 Nov 2019, 13:57</time> by <a rel="author">زهرا مرادی</a></address>
      <p>ایسنا/کرمانشاه رئیس شورای هماهنگی تبلیغات اسلامی استان کرمانشاه گفت: کرمانشاهیان روز یکشنبه(سوم آذر) با سردادن فریاد حمایت از نظام، صف خود را از اغتشاشگران جدا می‌کنند.</p>
      <p>عباس سروری در گفت و گو با ایسنا، اظهار کرد: مراسم راهپیمایی کرمانشاهیان در محکوم کردن اغتشاشات اخیر، از ساعت ۱۰ صبح روز یکشنبه(سوم آذر) از میدان انقلاب اسلامی آغاز و تا میدان آزادی کرمانشاه ادامه پیدا خواهد کرد.</p>
      <p>سروری افزود: مردم بصیر و آگاه کرمانشاه در این راهپیمایی حمایت خود را از بیانات مقام معظم رهبری در قضیه مدیریت مصرف سوخت فریاد زده و حرکات اخیر اشرار و ضد انقلاب و عوامل استکبار جهانی در اغتشاشات روزهای گذشته را محکوم خواهند کرد.</p>
      <p>رئیس شورای هماهنگی تبلیغات اسلامی استان کرمانشاه از عموم مردم مومن و انقلابی کرمانشاه برای شرکت در این راهپیمایی دعوت کرد.</p>
      <p>سروری اضافه کرد: سخنران مراسم راهپیمایی سوم آذر شهر کرمانشاه حجت الاسلام شمس الله جلیلیان مسئول حوزه نمایندگی ولی فقیه در سپاه نبی اکرم(ص) استان کرمانشاه خواهد بود.</p>
      <p>وی اضافه کرد: مشابه این راهپیمایی در چهار شهرستان صحنه، اسلام آبادغرب، جوانرود و گیلانغرب برگزار خواهد شد.</p>
      <p>انتهای پیام</p>
    </article>
  </body>
</html>