<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184540/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87%E0%A6%B0-%E0%A6%90%E0%A6%A4%E0%A6%BF%E0%A6%B9%E0%A7%8D%E0%A6%AF%E0%A6%AC%E0%A6%BE%E0%A6%B9%E0%A7%80-%E0%A6%AC%E0%A6%96%E0%A6%A4%E0%A6%BF%E0%A7%9F%E0%A6%BE%E0%A6%B0-%E0%A6%B8%E0%A7%8B%E0%A6%B8%E0%A6%BE%E0%A6%87%E0%A6%9F%E0%A6%BF-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A6%BE-%E0%A6%B6%E0%A7%81%E0%A6%B0%E0%A7%81-%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A7%87"/>
    <meta property="og:site_name" content="somoynews.tv"/>
    <meta property="article:published_time" content="2019-11-20T13:46:00+00:00"/>
    <meta property="og:title" content="চট্টগ্রামের ঐতিহ্যবাহী বখতিয়ার সোসাইটি যাত্রা শুরু যুক্তরাষ্ট্রে"/>
    <meta property="og:description" content="চট্টগ্রামের ঐতিহ্যবাহী বখতিয়ার সোসাইটি প্রথমবারের মতো কার্যক্রম শুরু ক"/>
  </head>
  <body>
    <article>
      <h1>চট্টগ্রামের ঐতিহ্যবাহী বখতিয়ার সোসাইটি যাত্রা শুরু যুক্তরাষ্ট্রে</h1>
      <address><time datetime="2019-11-20T13:46:00+00:00">20 Nov 2019, 13:46</time> by <a rel="author">সময় সংবাদ</a></address>
      <p><b>চট্টগ্রামের ঐতিহ্যবাহী বখতিয়ার সোসাইটি প্রথমবারের মতো কার্যক্রম শুরু করেছে যুক্তরাষ্ট্রে। কানেকটিকাট অঙ্গরাজ্যের স্টামফোর্ডের একটি মিলনায়তনে নবগঠিত বখতিয়ার সোসাইটির শুভ উদ্বোধন ও আহ্বায়ক কমিটির সদস্যদের শপথগ্রহণ অনুষ্ঠিত হয়। এ সময় অনুষ্ঠানটির সভাপতিত্ব করেন হাজী ইদ্রিস ছবুর। এছাড়া সঞ্চালনায় ছিলেন মোহাম্মদ শাহজাহান ও জসিম উদ্দিন।</b><br/><br/>উদ্বোধনীতে বক্তারা বলেন, চট্টগ্রামের আনোয়ারা থানার ঐতিহ্যবাহী বখতিয়ার সোসাইটি আমাদের প্রাণের সংগঠন। এ সংগঠনের যুক্তরাষ্ট্রে একটি শাখা গঠনের লক্ষ্যে একদল তরুণ যুবক দীর্ঘদিন ধরে চেষ্টা চালাচ্ছিলাম।  <br/><br/>তারা আরও বলেন, আমাদের সেই স্বপ্ন আজ সত্যি হয়েছে। দীর্ঘদিন পর হলে আনুষ্ঠানিকভাবে এই সংগঠনের উদ্বোধনের পর প্রবাসী বখতিয়ারবাসীরা খুব আনন্দিত ও গর্বিত।  <br/><br/>সভায় অন্যদের মধ্যে বক্তব্য দেন ডা. এনামুল হক ছবুর, ইদ্রিস ছবুর, আবুল কালাম, আব্দুল করিম, আব্দুর রহিম, জেবল হোসেন, নুর মোহাম্মদ, শাহ আলম, মাওলা বক্স ও আব্দুস ছাত্তার প্রমুখ। সভা শেষে নৈশ্যভোজের মধ্য দিয়ে অতিথিদের আপ্যায়ন করা হয়।</p>
    </article>
  </body>
</html>