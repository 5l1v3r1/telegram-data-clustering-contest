<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/oppo-coloros-7-reno3/"/>
    <meta property="og:site_name" content="Webnews"/>
    <meta property="article:published_time" content="2019-11-20T13:14:00+00:00"/>
    <meta property="og:title" content="Oppo annuncia ColorOS 7, disponibile sul Reno3"/>
    <meta property="og:description" content="Oppo ha svelato il sistema operativo ColorOS 7 basato su Android 10 che verrà installato sul Reno3, oltre che su altri modelli offerti dal produttore."/>
  </head>
  <body>
    <article>
      <h1>Oppo annuncia ColorOS 7, disponibile sul Reno3</h1>
      <h2>Oppo ha svelato il sistema operativo ColorOS 7 basato su Android 10 che verrà installato sul Reno3, oltre che su altri modelli offerti dal produttore.</h2>
      <address><time datetime="2019-11-20T13:14:00+00:00">20 Nov 2019, 13:14</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/oppo/">Oppo</a> ha annunciato la nuova versione del suo sistema operativo. <b>ColorOS 7</b> è basato su <a href="https://www.webnews.it/2019/09/04/android-10-ufficiale-pixel-novita/">Android 10</a> e migliora ulteriormente l’esperienza d’uso rispetto al precedente ColorOS 6. Il produttore cinese ha aggiornato l’interfaccia, aggiunto nuove funzionalità e incrementato le prestazioni. <b>Reno3</b> sarà il primo smartphone con ColorOS 7, ma è previsto il rilascio dell’aggiornamento per altri modelli (anche quelli a marchio Realme).</p>
      <p>Oppo ha apportato alcuni cambiamenti all’interfaccia, conservando il layout di ColorOS 6. In ColorOS 7 ci sono più spazi bianchi e nuove tonalità cromatiche che non affaticano la vista. Sono stati introdotti quattro design per le <b>icone</b>, due dei quali minimalisti, la modalità scura (<b>dark mode</b>) che può essere applicata anche alle app di terze parti e un nuovo tipo di carattere, denominato <b>Oppo Sans</b>, sviluppato da Hanyi Fonts per il mercato cinese e da Pentagram per i mercati occidentali. Il font è disponibile gratuitamente per tutti, anche per usi commerciali.</p>
      <p>ColorOS 7 include diverse funzionalità, tra cui <b>Focus Mode</b> (simile allo Zen Mode di OxygenOS) e il pulsante <b>Flashback</b> che permette di passare velocemente da un’app all’altra. È stato inoltre aggiunto un nuovo password manager, la possibilità di scattare uno screenshot con tre dita e varie opzioni per l’app Fotocamera, come Portait Mode 2.0, Night Mode e il video editor <b>Soloop</b>.</p>
      <p>Per quanto riguarda le prestazioni, ColorOS 7 offre un incremento del 25% nell’avvio delle app e del 40% nell’uso della RAM rispetto a ColorOS 6. L’aggiornamento verrà distribuito per Oppo Reno, <a href="https://www.webnews.it/recensioni/oppo-reno-10x-zoom/">Reno 10X Zoom</a> e Reno Ace a partire dal 25 novembre. Sarà quindi il turno (dicembre) del <a href="https://www.webnews.it/recensioni/oppo-reno2/">Reno2</a>. Nel primo trimestre 2020 arriverà su <a href="https://www.webnews.it/2019/10/16/oppo-reno2-reno2-z-italia/">Reno2 Z</a>, Reno Z, Find X, R17, R17 Pro e K5. Nel secondo trimestre 2020 sarà disponibile per Oppo R15, K3, A9, A9x, A11 e A11x. Una versione custom arriverà tra febbraio e aprile 2020 sui Realme X/X Lite, Realme Q e <a href="https://www.webnews.it/2019/10/15/realme-x2-x2-pro-5-pro-italia/">Realme X2</a>/X2 Pro.</p>
      <p>Il primo smartphone con ColorOS 7 sarà il <b>Reno3</b>. La dotazione hardware dovrebbe comprendere uno schermo AMOLED da <b>6,5 pollici</b> con risoluzione full HD+ e refresh rate di 90 Hz, processore Snapdragon 735, 8 GB di RAM, 128/256 GB di storage, fotocamera frontale da 32 megapixel, quattro fotocamere posteriori da 60, 12, 8 e 2 megapixel, batteria da 4.500 mAh e <b>modem 5G</b>. L’annuncio è previsto a dicembre.</p>
      <p>Se vuoi aggiornamenti su <i>Oppo annuncia ColorOS 7, disponibile sul Reno3</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>