<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/bulgariya-dekemvri-instityt-1618418.html"/>
    <meta property="og:site_name" content="Cross"/>
    <meta property="article:published_time" content="2019-11-20T13:03:00+00:00"/>
    <meta property="og:title" content="Официално откриване на XVтите Дни на предизвикателствaта във Френския институт в България"/>
    <meta property="og:description" content="/КРОСС/ Агенцията за устойчив туризъм Odysseia-in и Посолството на Франция в България откриват XVтите Дни на предизвикателствата на 2 декември 2019 г. в 17.30 ч. във Френския институт в България, площад „Славейков” 3."/>
  </head>
  <body>
    <article>
      <h1>Официално откриване на XVтите Дни на предизвикателствaта във Френския институт в България</h1>
      <address>
        <time datetime="2019-11-20T13:03:00+00:00">20 Nov 2019, 13:03</time>
      </address>
      <p>/КРОСС/ Агенцията за устойчив туризъм Odysseia-in и Посолството на Франция в България откриват XVтите Дни на предизвикателствата на <b>2 декември 2019 г. в 17.30 ч.</b> във Френския институт в България, площад „Славейков” 3.</p>
      <p>През 2005 г. във Френския институт в България бяха открити първите Дни на предизвикателствата. 15 години по-късно Френският институт отново е домакин на първия ден от това събитие, посветено на планината, природата, приключението, пътуванията. Значимо събитие, събиращо всяка година множество участници, Дните на предизвикателствата предлагат на публиката срещи с известни алпинисти, кинодейци, приключенци и учени.</p>
      <p>Тези дни, които ще продължат от 2 до 5 декември 2019 г., ще бъдат официално открити на 2 декември с дебати, прожекции на документални филми и дискусии с режисьорите, посветени на опазването на биоразнообразието в контекста на драматичен спад на броя на растителните и животинските видове на планетата.</p>
      <p>По същото време в Мадрид ще се проведе Конференцията за климатичните промени (COP 25 от 2 до 13 декември 2019 г.).</p>
      <p>На 2 декември входът е свободен в рамките на наличните места: задължителна регистрация на <a href="https://predizvikatelstva.com/">този линк</a>.</p>
      <p>Посланикът на Франция, Флоранс Робин, представители на Министерството на околната среда и водите и Министерството на земеделието, храните и горите, както и Франсоа Деберг, директор на Веолия за България, партньори на проявата, ще открият събитието, в което участват многобройни известни личности:</p>
      <p><b>Жил БЬОФ</b>, специалист по физиология на околната среда и биоразнообразието. </p>
      <figure>
        <img src="http://www.cross.bg/../../../photo_new_gallery/2019/11/20/8b6faf4d8e043feee519223cb556e451.jpg"/>
      </figure>
      <p>Професор в Сорбоната и Университета Пиер и Жолио Кюри, той работи в Обсерваторията по океанология в Банюлс-сюр-мер, председател е на Научния съвет на Френската агенция за биоразнообразие и член на многобройни органи за защита и управление на природните резервати.</p>
      <p>Бил е президент на Националния природо-научен музей (2010-2015) и е прекарал 20 години във Френския изследователски институт за експлоатация на морето (IFREMER), бил е и член на Управителния съвет на WWF. Заемал е длъжността научен съветник за науките за живота и природата, климата и океана в кабинета на Сеголен Роял, министър на околната среда, енергетиката и морето и е избран за гост-професор в Колеж дьо Франс - катедра „Устойчиво развитие, енергетика, околна среда и общество”.</p>
      <p><b>WIND2WIN Challenge</b> е първото предизвикателство с уиндсърф в България. То се проведе през септември 2018 г. по българското крайбрежие на Черно море, между селата Дуранкулак и Резово.</p>
      <figure>
        <img src="http://www.cross.bg/../../../photo_new_gallery/2019/11/20/ab86076c691d4b121bc68d8197c762bd.jpg"/>
      </figure>
      <p>Илияна Стоилова и Йоан Колев са атлетите, които приеха предизвикателството и преминаха разстояние, равняващо се на 300 км.</p>
      <p>Предизвикателството има за цел да привлече вниманието на обществеността към проблема с пластмасовото замърсяване в Черно море.</p>
      <p>Техният филм ще бъде прожектиран в 16.30 ч. и последван от дебат с Жил Бьоф и морския билог Стефани Клайн на тема биоразнообразието във водна среда</p>
      <p><b>Еврар Венденбаум</b> се интересува от природата и нейното изследване, той е и фотограф и режисьор на филми за научни експедиции.</p>
      <figure>
        <img src="http://www.cross.bg/../../../photo_new_gallery/2019/11/20/fb2938159437feed16e28bc963e9e914.jpg"/>
      </figure>
      <p>Работата му го е отвеждала из най-недостъпните кътчета на планетата като гигантските стени на Каракорам и Йосемити, които е изкачвал, полярните шапки на Аляска и Патагония, по които се е спускал със ски, няколко острова в Индийския океан и горите на Амазония и Индонезия, които е обиколил с пирога.</p>
      <p>Еврар донася от всяко едно от своите изследователски пътувания прекрасни кадри и невероятни разкази за приключения, които са били публикувани и представени по многобройни фестивали, телевизии, списания, каталози, реклами и книги по света.</p>
      <p>Той ръководи и екологичната асоциация Naturevolution и влага своите умения в услуга на опазването на биоразнообразието.</p>
      <p>Той ще участва в дебата „Пресечни гледни точки за приоритетите на биоразнообразието във Франция и България през 2020 г.: какви предизвикателства и какви решения?” в 18 ч. Неговият филм „Scoresby – Шепотът на леда” (2018) ще бъде прожектиран в 19.30 ч. и последван от дискусия с режисьора.</p>
      <p><b>Антоан Жирар</b> е приключенец, парапланерист и преподавател. От 2011 г. насам той се захваща с най-лудите предизвикателства: двупосочен полет с парапланер самостоятелно над Южния остров на Нова Зеландия на разстояние от 1 200 км. 1 200 км полет с парапланер в Пакистан и Хималаите.</p>
      <figure>
        <img src="http://www.cross.bg/../../../photo_new_gallery/2019/11/20/fec263e544784eca19fda667980131c5.jpg"/>
      </figure>
      <p>През 2017 г. е номиниран за приключенец на годината от Нешънъл Джиографик за своя полет над Броуд Пийк (8 051 м). През 2019 г. осъществява първия полет с парапланер над планиската верига Анди.</p>
      <p>Филмът му „Пътят на Кондора” (2018), който разказва за това приключение, ще бъде прожектиран в 20.50 ч. и последван от дискусия с режисьора.</p>
      <p><b>WWF България</b>, представляван от Катерина Раковска.</p>
      <p><b>Българската Фондация Биоразнообразие</b>, представлявана от Румяна Иванова.</p>
      <p><i>За да прегледате програмата за 2 декември:  </i><a href="http://institutfrancais.bg/programata/788/journeedudefi/">сайт на Френския институт</a> / <a href="https://www.facebook.com/events/433356764023653/">facebook </a></p>
      <p>
        <i>Симултанен френско-български превод / Филми със субтитри на български.</i>
      </p>
      <p><i>Дните на предизвикателствата продължават на 3, 4 и 5 декември, цялата информация ще откриете на: </i><a href="http://predizvikatelstva.com/">Интернет сайт</a> / <a href="https://www.facebook.com/events/688960084928466/">facebook</a></p>
    </article>
  </body>
</html>