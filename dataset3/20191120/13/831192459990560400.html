<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/prosochi-apo-ora-se-ora-entones-vroches-kai-kataigides-tha-plixoyn-tin-attiki-deite-se-poies-perioches-anamenontai-pio-entona-ta-fainomena/"/>
    <meta property="og:site_name" content="europost.gr"/>
    <meta property="article:published_time" content="2019-11-20T13:15:32+00:00"/>
    <meta property="og:title" content="Προσοχή! Από ώρα, σε ώρα, έντονες βροχές και καταιγίδες θα πλήξουν την Αττική! Δείτε σε ποιές περιοχές αναμένονται πιό έντονα τα φαινόμενα"/>
    <meta property="og:description" content="Σε πλήρη ισχύ βρίσκεται το έκτακτο δελτίο καιρού και οι περισσότερες περιοχές της χώρας δοκιμάζονται από ισχυρές καταιγίδες και ανέμους. Η κακοκαιρία πλήττει αυτή την ώρα δυτική Μακεδονία και Πελοπόννησο, με έντονες καταιγίδες στα μεγαλύτερα τμήματα"/>
  </head>
  <body>
    <article>
      <h1>Προσοχή! Από ώρα, σε ώρα, έντονες βροχές και καταιγίδες θα πλήξουν την Αττική! Δείτε σε ποιές περιοχές αναμένονται πιό έντονα τα φαινόμενα</h1>
      <address>
        <time datetime="2019-11-20T13:15:32+00:00">20 Nov 2019, 13:15</time>
      </address>
      <p>Σε πλήρη ισχύ βρίσκεται το έκτακτο δελτίο καιρού και οι περισσότερες περιοχές της χώρας δοκιμάζονται από ισχυρές καταιγίδες και ανέμους.<br/>Η κακοκαιρία πλήττει αυτή την ώρα δυτική Μακεδονία και Πελοπόννησο, με έντονες καταιγίδες στα μεγαλύτερα τμήματα των περιοχών.</p>
      <p>Ακόμη, μεγάλα ύψη βροχής δέχονται τα Φιλιατρά, η Κυπαρισσία, και το Κιλκίς, ενώ τις επόμενες ώρες αναμένονται έντονες βροχοπτώσεις και στην πρωτεύουσα.</p>
      <p>Οι προβλέψεις για την Αθήνα προειδοποιούν για νεφώσεις με αυξημένη πιθανότητα τοπικών βροχών ή καταιγίδων κατά περιόδους και ιδιαίτερα κατά τις μεσημεριανές ώρες. Περισσότερα φαινόμενα εκτιμάται ότι θα δεχθούν τα δυτικά τμήματα του νομού.</p>
      <p>Αυξημένες θα είναι και οι συγκεντρώσει σκόνης, ενώ οι άνεμοι θα πνέουν από νοτιοανατολικές διευθύνσεις ασθενείς έως μέτριοι 3 με 5 μποφόρ. Η θερμοκρασία θα κυμανθεί στην πόλη της Αθήνας από 15 έως 21 βαθμούς.</p>
    </article>
  </body>
</html>