<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Valasske-Mezirici-Deti-na-prechodech-ve-Valmezu-neprehlednete-604035"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T13:07:00+00:00"/>
    <meta property="og:title" content="Valašské Meziříčí: Děti na přechodech ve Valmezu nepřehlédnete"/>
    <meta property="og:description" content="Den obětí dopravních nehod si Valašské Meziříčí připomnělo v pondělí 18. listopadu preventivní akcí BESIPu s názvem Být viděn. Policisté a strážníci během ní rozdávali reflexní pásky a další prvky."/>
  </head>
  <body>
    <article>
      <h1>Valašské Meziříčí: Děti na přechodech ve Valmezu nepřehlédnete</h1>
      <address>
        <time datetime="2019-11-20T13:07:00+00:00">20 Nov 2019, 13:07</time>
      </address>
      <p>
        <b>Den obětí dopravních nehod si Valašské Meziříčí připomnělo v pondělí 18. listopadu preventivní akcí BESIPu s názvem Být viděn. Policisté a strážníci během ní rozdávali reflexní pásky a další prvky.</b>
      </p>
      <p>Tradiční akce tentokrát připadla na pondělí. Od sedmé hodiny ranní stáli u přechodů na ulicích Vyhlídka, Šafaříkova, Vsetínská, Sokolská, Králova, Křižná, Masarykova a také v nedaleké Kelči strážníci a preventisté městské policie a policisté z obvodního oddělení PČR Valašské Meziříčí. „Dětem jdoucím do školy rozdali necelé dva tisíce reflexních pásků a dalších prvků. Chtěli jsme školákům připomenout, že být viděn je zvláště na podzim a v zimě velmi důležité pro jejich bezpečnost,“ popsala průběh preventivní akce Soňa Valchářová, vedoucí odboru dopravně správních agend radnice.</p>
      <p>„Spolu s aktuálně probíhajícím mapováním nehodových lokalit ve Valašském Meziříčím (více v dřívější tiskové zprávě zde) je akce Být viděn dalším krokem ke snížení nehodovosti v našem městě. Děti patří mezi nejvíce ohrožené účastníky dopravního provozu a je moc dobře, že se komise BESIP spolu se strážníky a policisty zaměřuje na jejich bezpečnost,“ připojila místostarostka Zdislava Odstrčilová.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Valasske-Mezirici-Skolaci-a-verejnost-odevzdali-603-starych-mobilu-603314"/>
        <a href="https://www.parlamentnilisty.cz/politika/obce-volicum/Valasske-Mezirici-Hasici-si-vyzkouseli-dalkovou-dopravu-vody-v-Hrachovci-602829"/>
        <a href="https://www.parlamentnilisty.cz/politika/obce-volicum/Valasske-Mezirici-Z-verejneho-atria-na-Krizne-zmizely-reklamy-602740"/>
        <a href="https://www.parlamentnilisty.cz/politika/obce-volicum/Valasske-Mezirici-Odbornici-hodnotili-bezbarierove-toalety-602005"/>
      </related>
    </article>
  </body>
</html>