<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/news/artikel/4928331/nikkie-plessen-openhartig-over-overleden-broertje"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T13:36:30+00:00"/>
    <meta property="og:title" content="Nikkie Plessen over overleden broertje: 'Hij kon niks meer'"/>
    <meta property="og:description" content="Nikkie Plessen (34) heeft in de podcast-serie Podnataal van Simone Wijnands (35) een boekje open gedaan over haar zwangerschappen. Zo vertelt ze onder meer dat ze tijdens haar eerste zwangerschap onder strengere controle stond vanwege haar overleden broertje."/>
  </head>
  <body>
    <article>
      <h1>Nikkie Plessen over overleden broertje: 'Hij kon niks meer'</h1>
      <address>
        <time datetime="2019-11-20T13:36:30+00:00">20 Nov 2019, 13:36</time>
      </address>
      <p>Nikkie Plessen (34) heeft in de podcast-serie Podnataal van Simone Wijnands (35) een boekje open gedaan over haar zwangerschappen. Zo vertelt ze onder meer dat ze tijdens haar eerste zwangerschap onder strengere controle stond vanwege haar overleden broertje.</p>
      <blockquote>"Hij kon niet meer zelf ademen"</blockquote>
      <p>“Ik heb geen zwangerschapscursussen gedaan, ik heb me niet heel erg ingelezen. Natuurlijk ga je vooral de eerste keer op de websites kijken van hoe groeit je kind en hoe ziet het eruit en wat zou je nu moeten voelen, dat heb ik wel allemaal gedaan", vertelt Nikkie over haar eerste zwangerschap. "Ik ben altijd iemand van ik zie het wel. Ik laat het allemaal over me heen komen. De hele wereld kan het, dus het moet mij ook echt lukken linksom of rechtsom.”</p>
      <p>Toch is Nikkie wel vaker en regelmatiger op controles geweest gedurende haar eerste zwangerschap. “Mijn broertje is overleden. Hij was zwaar gehandicapt, dus ik had wel een wat medischer dossier wat betreft controles (...). Hij had een omgekeerd chromosoom. Hij kon niet meer zelf ademen en kon helemaal niks eigenlijk. Dan ga je in een molen mee, omdat het in de familie zit”, legt Nikkie uit. “Dan word je gewoon zwaarder gecontroleerd. Ze kijken dan in hoeverre het een gezond kind is. Je zit dan in een medische modus. Ik ben niet zo iemand die heel erg bezig is met gevaren en wat er mis kan gaan." </p>
      <p>Nikkie is trotse moeder van een dochtertje Jolie (9) en zoontje Alain Robert Henri (5).</p>
      <related>
        <h4>MIS DIT NIET!</h4>
        <a href="https://www.rtlboulevard.nl/video/tv-fragmenten/video/4776226/concertshow-nikkie-plessen-krijgt-een-tweede-editie"/>
        <a href="https://www.rtlboulevard.nl/video/tv-fragmenten/video/4458301/nikkie-plessen-had-bizarre-ontmoeting-met-diva-naomi-campbell"/>
        <a href="https://www.rtlboulevard.nl/entertainment/artikel/4928796/britse-prins-andrew-legt-koninklijke-taken-neer"/>
        <a href="https://www.rtlboulevard.nl/crime/artikel/4928546/bram-moszkowicz-advocaat-terugkeren"/>
        <a href="https://www.rtlboulevard.nl/entertainment/news/artikel/4928256/eva-van-de-wijdeven-verwachting-van-eerste-kind"/>
        <a href="https://www.rtlboulevard.nl/crime/artikel/4928211/nicky-verstappen-pop-moest-verdachte-laten-breken-tijdens-verhoor"/>
      </related>
      <related>
        <a href="https://www.rtlboulevard.nl/video/tv-fragmenten/video/4906266/nikkie-plessen-praat-je-bij-over-de-laatste-winter-trends"/>
      </related>
      <related>
        <a href="https://www.rtlboulevard.nl/video/tv-fragmenten/video/4901966/nikkie-plessen-addy-moet-gewoon-doorgaan"/>
      </related>
    </article>
  </body>
</html>