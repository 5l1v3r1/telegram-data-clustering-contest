<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Milion-chvilek-vyzval-A-lid-plni-rozkaz-Po-Letne-se-to-zacalo-hybat-Minar-bude-rad-604070"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T13:27:00+00:00"/>
    <meta property="og:title" content="Milion chvilek vyzval... A lid plní rozkaz! Po Letné se to začalo hýbat, Minář bude rád"/>
    <meta property="og:description" content="Po výzvě z Letné se na facebookovém profilu chvilkařů objevila anketa, kdo patří k jaké straně nebo o ní uvažuje. Zvítězila s přehledem TOP 09, na druhém místě STAN. A kdo projevil zájem, toho do TOP 09 lákala skalní fanynka Miroslava Kalouska. „Jsme dobrá parta. Koukejte. Rádi spolu a šéfstvo nesedí zavřené kdesi nahoře,“ tvrdila. Ale objevili se i skeptici, kterým to ve stranách už stačilo."/>
  </head>
  <body>
    <article>
      <h1>Milion chvilek vyzval... A lid plní rozkaz! Po Letné se to začalo hýbat, Minář bude rád</h1>
      <address>
        <time datetime="2019-11-20T13:27:00+00:00">20 Nov 2019, 13:27</time>
      </address>
      <p>
        <b>Po výzvě z Letné se na facebookovém profilu chvilkařů objevila anketa, kdo patří k jaké straně nebo o ní uvažuje. Zvítězila s přehledem TOP 09, na druhém místě STAN. A kdo projevil zájem, toho do TOP 09 lákala skalní fanynka Miroslava Kalouska. „Jsme dobrá parta. Koukejte. Rádi spolu a šéfstvo nesedí zavřené kdesi nahoře,“ tvrdila. Ale objevili se i skeptici, kterým to ve stranách už stačilo.</b>
      </p>
      <p>Na sobotní demonstraci Milionu chvilek pro demokracii <a href="https://www.novinky.cz/domaci/clanek/milion-chvilek-ceka-na-letne-demonstranty-z-vice-nez-tisicovky-obci-40303735">zazněla i výzva k tomu</a>, aby se strany otevřely lidem, řekly jasně, koho hledají a jak se k nim mají lidé přidat. Na <a href="https://www.facebook.com/groups/milionchvilek/">Chvilkové skupině</a>, která sdružuje příznivce hnutí a slouží jako diskuzní fórum, vzal tuto myšlenku doslova Pavel Pova a vyzval přítomné, aby prozradili, k jaké politické straně náleží nebo do jaké chtějí vstoupit. Sám přiznal, že byl 13 let v ČSSD a také 13 let u Zelených.</p>
      <figure>
        <img src="https://cms.parlamentnilisty.cz/edition_files/uploaded-images/pova.JPG"/>
      </figure>
      <p>A rozběhla se diskuze. Velice často se u příspěvků objevovalo slovo „zvažuji“ nebo „uvažuji“. Suverénně největším vítězem celého ad hoc průzkumu byla TOP 09, uvažovalo o ní nebo se k ní přihlásilo celkem 19 lidí. Jedna z členek skupiny dokonce deklarovala, že TOP 09 se na jejich členství může těšit hned, jak dovrší 18 let.</p>
      <figure>
        <img src="https://cms.parlamentnilisty.cz/edition_files/uploaded-images/mld.JPG"/>
      </figure>
      <p>Další o TOP 09 uvažovali, nebo ji měli jako jednu ze stran, do kterých by byli ochotní vstoupit. Pokud někdo napsal, že o TOP 09 uvažuje, začala být nápomocná <a href="https://youtu.be/mQWh8Oc0kDU?t=441">senzibilka Jenny Nowak</a> s radami, jak do TOP 09 vstoupit a jak je členství v TOP 09 skvělé. Přidávala odkazy na vstup do TOP 09 a k lepšímu dala i foto vedení TOP 09: „Jsme dobrá parta. Koukejte. Rádi spolu a šéfstvo nesedí zavřené kdesi nahoře.“</p>
      <figure>
        <img src="https://cms.parlamentnilisty.cz/edition_files/uploaded-images/mld2.JPG"/>
      </figure>
      <figure>
        <img src="https://cms.parlamentnilisty.cz/edition_files/uploaded-images/mld3.JPG"/>
      </figure>
      <figure>
        <img src="https://cms.parlamentnilisty.cz/edition_files/uploaded-images/mld4.JPG"/>
      </figure>
      <figure>
        <img src="https://cms.parlamentnilisty.cz/edition_files/uploaded-images/mld5.JPG"/>
      </figure>
      <p>Asi nejpřízemnější důvod pro členství v TOP 09 uvedl, zřejmě v nadsázce, Petr Schlosser: „72 let jsem nebyl NIKDE... Ale teď jsem šťasten v TOP 09 – jsou tam nejhezčí děvčata.“</p>
      <figure>
        <img src="https://cms.parlamentnilisty.cz/edition_files/uploaded-images/mld6.JPG"/>
      </figure>
      <p>Jako další se umístili Starostové a nezávislí, o kterých uvažovalo nebo se k nim hlásilo 14 lidí. ODS měla čtyři příznivce, Piráti tři a lidovci pouhé dva. Nicméně, několik diskutujících se projevilo jako bývalí členové či voliči Zelených nebo sociálních demokratů. A objevila se také deziluze z politických stran. „Kdysi jsem byl umluven, abych se před místními volbami stal členem a nechal napsat na kandidátku jedné strany. Na jedno období se do zastupitelstva dostal první člen kandidátky a pro ostatní to tím skončilo. To mne poučilo a ani po výzvě se mi do žádné strany nechce. Snad jen, že bychom lokálně něco spáchali s přáteli, kterým věřím, ale k tomu asi nedojde,“ psal Jan Beran.</p>
      <p>Josef Pova, který debatu vyvolal, také přidal své zkušenosti: „Já taky nevolil vždy ČSSD a Zelené, jelikož jsem viděl na vlastní oči, kdo v těch stranách vládne a jak, což je nepředatelné. Každý podle mě musí vstoupit do nějaké strany a snažit se ji pozitivně ovlivnit; no, a když to nepůjde, aspoň bude mít u voleb čisté svědomí a nebude si muset nic vyčítat, anebo, že si připadá jako dement, který neví, koho volí. Jak jsem psal, i já volil někoho jiného, když jsem si nebyl jist, že je to OK ve straně, a sáhl jsem po TOPce s LESem proti Burešovi. Přitom TOP 9 na Praze 9 je tak děsivá jako celá ODSka.“</p>
      <p>Petr Praus vystřídal dohromady tři strany: „Byl jsem šest let v soc. dem., 14 v KDU-ČSL, potom jsem u nás zakládal TOP. Teď už jsem skoro 10 let mimo. Zkušenost: Všude jsou slušní a pracovití lidé, které není moc slyšet, a všude se najde pár zmetků, kteří jedou hlavně na sebe a dokáží hodně křičet. A to je asi ta potíž.“ Jedna z diskutujících namítla, že problém je, že jsou strany rozdrobené. „Jednotnej už jsem byl. Nikdy víc,“ odtušil lakonicky Praus.</p>
      <figure>
        <img src="https://cms.parlamentnilisty.cz/edition_files/uploaded-images/mld7.JPG"/>
      </figure>
      <figure>
        <img src="https://cms.parlamentnilisty.cz/edition_files/uploaded-images/mld8.JPG"/>
      </figure>
      <figure>
        <img src="https://cms.parlamentnilisty.cz/edition_files/uploaded-images/mld9.JPG"/>
      </figure>
      <slideshow>
        <figure>
          <img src="https://cms.parlamentnilisty.cz/image.ashx?f=1_637095240157809568.jpg&amp;id=145931"/>
          <figcaption>Demonstrace Milionu chvilek pro demokracii na praž...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=2_637095241688450956.jpg&amp;id=145932"/>
          <figcaption>Demonstrace Milionu chvilek pro demokracii na praž...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=3_637095241947352396.jpg&amp;id=145933"/>
          <figcaption>Demonstrace Milionu chvilek pro demokracii na praž...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=4_637095242150635808.jpg&amp;id=145934"/>
          <figcaption>Demonstrace Milionu chvilek pro demokracii na praž...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=5_637095242441262230.jpg&amp;id=145935"/>
          <figcaption>Demonstrace Milionu chvilek pro demokracii na praž...</figcaption>
        </figure>
        <figure>
          <img src="https://cms.parlamentnilisty.cz/image.ashx?f=6_637095242711892690.jpg&amp;id=145936"/>
          <figcaption>Demonstrace Milionu chvilek pro demokracii na praž...</figcaption>
        </figure>
        <figcaption>Fotogalerie: - Statisíce proti Babišovi a Zemanovi</figcaption>
      </slideshow>
      <related>
        <h4>Psali jsme:</h4>
        <a href="https://www.parlamentnilisty.cz/arena/politologove/-Jsou-v-pasti-Po-Letne-a-oslavach-Erik-Best-scita-a-uctuje-Milionu-chvilek-novinarum-a-jinym-A-vidi-zmenu-603945"/>
        <a href="https://www.parlamentnilisty.cz/arena/monitor/Kalousek-skocil-po-vyzve-od-Minare-z-Letne-Ja-to-rikam-uz-od-roku-2016-604008"/>
        <a href="https://www.parlamentnilisty.cz/arena/rozhovory/Kalda-na-Hrad-Zantovsky-chce-obcanskou-neposlusnost-Nedrazdete-lidi-uz-zacinaji-byt-opravdu-hodne-nastvani-varuje-novinarka-ze-slavne-podnikatelske-rodiny-603970"/>
        <a href="https://www.parlamentnilisty.cz/arena/monitor/Pojdte-k-nam-laka-Rakusan-obcany-po-druhe-demonstraci-na-Letne-603960"/>
      </related>
      <p> </p>
    </article>
  </body>
</html>