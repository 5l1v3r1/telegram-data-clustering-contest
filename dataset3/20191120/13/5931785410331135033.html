<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/dejvis-kup-krajinovic-bez-problema-sa-sugitom-srbija-vodi-protiv-japana/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T13:01:08+00:00"/>
    <meta property="og:title" content="Dejvis kup: Krajinović bez problema sa Sugitom, Srbija vodi protiv Japana"/>
    <meta property="og:description" content="Filip Krajinović – Juiči Sugita 2:0 (6:2, 6:4) Dejvis kup reprezentacija Srbije povela je protiv Japana sa 1:0 nakon trijumfa Filipa Krajinovića nad Juičijem Sugitom od 2:0 posle sat i 10 minuta igre. Krajinović je od starta krenuo mnogo bolje i odmah je pripretio Japancu na njegov prvi servis, ali Sugita je uspeo da se […]"/>
  </head>
  <body>
    <article>
      <h1>Dejvis kup: Krajinović bez problema sa Sugitom, Srbija vodi protiv Japana</h1>
      <address><time datetime="2019-11-20T13:01:08+00:00">20 Nov 2019, 13:01</time> by <a rel="author">Nemanja</a></address>
      <p>
        <b>Filip Krajinović – Juiči Sugita 2:0 </b>
        <br/>
        <i>(6:2, 6:4)</i>
      </p>
      <p>Dejvis kup reprezentacija Srbije povela je protiv Japana sa 1:0 nakon trijumfa Filipa Krajinovića nad Juičijem Sugitom od 2:0 posle sat i 10 minuta igre.</p>
      <p>Krajinović je od starta krenuo mnogo bolje i odmah je pripretio Japancu na njegov prvi servis, ali Sugita je uspeo da se odbrani od jedne brejk lopte koju je imao naš teniser. Kada to već nije uspelo u prvom, jeste u naredna dva servis gema Japanca. Krajinović je stvorio zalihu brejkova, dobro servirao i okončao prvi set u svoju korist za pola sata igre.</p>
      <p>U narednom setu viđena je nešto veća borba i dobar otpor koji je pružio Japanac. Ponovo je Krajinović na protivnikov drugi servis gem uzeo brejk, a već na naredni ispustio tri prlike da uzme i novi servis rivalu. Pretio je Filip konstantno, sigurno servirao i zasluženo, bez većih problema došao do trijumfa.</p>
      <p>Naredni predstavnik Srbije je Novak Đoković koji će se sastati sa Jošihitom Nišiokom od 13 sati.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/17/srbija-kompletna-novak-stigao-u-madrid-foto/"/>
        <a href="https://www.sportskacentrala.com/2019/11/16/zimonjic-cilj-plasman-u-cetvrtfinale-nakon-toga-nista-nije-bitno/"/>
        <a href="https://www.sportskacentrala.com/2019/11/16/pike-posetio-srpske-tenisere/"/>
        <a href="https://www.sportskacentrala.com/2019/11/15/dejvis-kup-reprezentacija-srbije-pocela-pripreme-u-madridu-foto/"/>
        <a href="https://www.sportskacentrala.com/2019/10/25/cicipas-zaustavio-krajinovica/"/>
        <a href="https://www.sportskacentrala.com/2019/10/25/krajinovic-ubedljiv-protiv-fonjinija/"/>
        <a href="https://www.sportskacentrala.com/2019/10/23/krajinovic-dobio-srpski-dvoboj-u-bazelu/"/>
        <a href="https://www.sportskacentrala.com/2019/10/21/djokovic-i-dalje-prvi-napredak-krajinovica-milojevica-i-mareja/"/>
        <a href="https://www.sportskacentrala.com/2019/10/20/ni-treca-nije-bila-sreca-krajinovic-izgubio-u-finalu-stokholma/"/>
      </related>
    </article>
  </body>
</html>