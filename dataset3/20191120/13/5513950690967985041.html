<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/inrikes/936330-sa-blir-vadret-i-vinter-mulet-och-vinterstormar"/>
    <meta property="og:site_name" content="Nyheter24"/>
    <meta property="article:published_time" content="2019-11-20T13:15:34+00:00"/>
    <meta property="og:title" content="Så blir vädret i vinter – mulet och vinterstormar"/>
    <meta property="og:description" content="Enligt en ny långtidsprognos från DMI så blir det riktigt ruskigt väder i vinter. Läs allt om de kommande vinterstormarna och snön."/>
  </head>
  <body>
    <article>
      <h1>Så blir vädret i vinter – mulet och vinterstormar</h1>
      <address><time datetime="2019-11-20T13:15:34+00:00">20 Nov 2019, 13:15</time> by <a rel="author" href="https://nyheter24.se/profil/jenny.carlsson" target="_blank">Jenny Carlsson</a></address>
      <p>
        <b>Enligt en ny långtidsprognos från DMI så blir det riktigt ruskigt väder i vinter. Läs allt om de kommande vinterstormarna och snön.</b>
      </p>
      <p>Danska meteorologiska institutet DMI har släppt en <a href="https://www.dmi.dk/danmark/">långtidsprognos för vintern</a>. Och det verkar inte bli någon vinter att hurra för.</p>
      <p>December ser ut att bli mild och blöt. Mild luft kommer in från sydväst och gör att det kan bli en hel del regn och moln under julmånaden. Prognosen gäller främst Danmark men även södra Sverige. </p>
      <h3>Lutar åt en grå jul</h3>
      <p>– Vi kommer troligtvis inte få en vit jul i de södra delarna av Sverige i år, säger meteorologen <b>Steen Hermansen</b> från DMI till <b>Nyheter24</b>. </p>
      <figure>
        <img src="https://cdn01.nyheter24.se/29e1a79503d802dc05/2019/11/20/1593732/Ska%CC%88rmavbild%202019-11-20%20kl.%2013.34.09.png"/>
        <figcaption>Början av vintern ser ut att bli mild. Bildkälla: AP Photo/Julie Jacobson / TT</figcaption>
      </figure>
      <p>Om det kommer någon snö på julafton i de södra delarna är det mest troligt att den faller i kustområdena men troligtvis kommer nederbörden i så fall att övergå till regn när den rör sig inåt land. </p>
      <h3>Ökad risk för vinterstormar</h3>
      <p>Januari ser också ut att bli grå och blöt, framförallt den första halvan av månaden. I december och januari finns det även en något ökad risk för vinterstormar. </p>
      <figure>
        <img src="https://cdn01.nyheter24.se/b031c60403d802dc05/2019/11/20/1593734/storm.png"/>
        <figcaption>Det kan förekomma vinterstormar.Stein Hallingstad / Scanpix / TT</figcaption>
      </figure>
      <p>– Men det kommer inte kunna gå att förutsäga när stormen kommer förrän ungefär fem dagar innan den slår till, säger Steen Hermansen.</p>
      <p> Under andra halvan av januari och i februari blir det dock kallare. </p>
      <p>– Jag skulle bli förvånad om vi inte får en vecka eller två med snö men det är viktigt att framhålla att det är för tidigt att säga något om just nu, säger Hermansen.</p>
      <figure>
        <img src="https://cdn01.nyheter24.se/f883c9c203d802dc05/2019/11/20/1593736/vinter.png"/>
        <figcaption>I februari blir det kallare. Bildkälla: Shutterstock</figcaption>
      </figure>
      <h3>Inte mycket sol</h3>
      <p>Något som kommer vara utmärkande för vintern är att väderförhållanden kommer hålla i sig i längre perioder. Precis som vi sett under de senaste somrarna har bra väder hållit i sig i längre perioder. Nu blir det samma sak fast med grått och tråkigt väder. </p>
      <p>– Många kommer nog sakna solen, säger meteorologen Steen Hermansen.</p>
      <p>Steen Hermansen framhåller också att en lång prognos som den här alltid är osäker och kan komma att ändras.</p>
      <p>Är du nyfiken på hur vädret blir i jul? <a href="https://nyheter24.se/nyheter/inrikes/936102-skrackprognosen-sa-blir-vadret-i-jul">Det kan du läsa om här</a>. </p>
      <p>
        <a href="https://nyheter24.se/vaderlek">Väderlek</a>
      </p>
      <figure>
        <a href="https://nyheter24.se/profil/jenny.carlsson">
          <img src="https://cdn02.modette.se/ed7aa58c024b004b00/profile/avatars/106538_1507900994.png"/>
        </a>
      </figure>
      <p><a href="https://nyheter24.se/profil/jenny.carlsson">Jenny Carlsson </a><br/>jenny.carlsson@nyheter24.se</p>
    </article>
  </body>
</html>