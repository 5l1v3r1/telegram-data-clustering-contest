<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/burger-king-vegan-per-hamburger-muhus-szendvics/s7dss39"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T13:49:50+00:00"/>
    <meta property="og:title" content="Alig vezette be a Burger King a forradalmi műhúsos szendvicsét, egy vegán férfi máris perel miatta"/>
    <meta property="og:description" content="Az óriási étteremlánc nemrég vezette be világszerte az új hamburgerét Rebel Whopper néven, amely vegán műhúsból készül."/>
  </head>
  <body>
    <article>
      <h1>Alig vezette be a Burger King a forradalmi műhúsos szendvicsét, egy vegán férfi máris perel miatta</h1>
      <address><time datetime="2019-11-20T13:49:50+00:00">20 Nov 2019, 13:49</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Az óriási étteremlánc nemrég vezette be világszerte az új hamburgerét Rebel Whopper néven, amely vegán műhúsból készül.</b>
        </i>
      </p>
      <p><a href="https://www.blikk.hu/aktualis/belfold/meg-a-mestersefet-is-megtevesztette-a-burger-king-ujdonsaga/l597j44">Az új műhúsos különlegességet mi is megkóstoltuk</a>, nem is volt vele semmi baj, azonban Amerikában már botrány robbant ki, amit bíróságon szeretnének tárgyalni.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Egy vegán atlantai vásárló boldogan fogadta a Burger King műhúsos kezdeményezését, ezért el is ment egy étterembe, vett egyet, majd meg is ette a hambit, viszont nem sokkal később megbánta az egészet. Ugyanis a fogyasztó megtudta, hogy a vegán bucikat ugyanazon a sütőlapon sütik, mint a marhahúsokat.</p>
      <p>
        <b>A vegán főhősünk az információktól elszörnyedve konstatálta, hogy így az elfogyasztott szendvicse nem 0%-ban tartalmazott állati eredetű műhúst, mert a pogácsa érintkezett halott állatokkal.</b>
      </p>
      <p>A Burger King nem tagadja az egy sütőlapon való sütést, de az ellenkezőjét sem állítja, sőt honlapjukon szerepel, hogy aki teljesen állatmentes műhúsos burgert szeretne fogyasztani, annak meg tudják oldani.</p>
      <p>A vegán perelő viszont úgy véli, nem volt tájékoztatva, ezért átverve érzi magát, és perre megy panaszainak enyhítése érdekében.</p>
      <p>(<a href="https://index.hu/mindekozben/poszt/2019/11/20/perel_egy_vegan_ferfi_a_burker_king_muhusos_szendvicse_miatt/">Index</a>)</p>
    </article>
  </body>
</html>