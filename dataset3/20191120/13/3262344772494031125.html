<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33140/ricarica-rapida-batteria-xiaomi-supercharge-turbo"/>
    <meta property="og:site_name" content="DDay.it"/>
    <meta property="article:published_time" content="2019-11-20T13:05:00+00:00"/>
    <meta property="og:title" content="La super ricarica Xiaomi da 100 W: bastano 17 minuti per ricaricare una batteria da 4.000 mAh"/>
    <meta property="og:description" content="Il sistema di carica rapida a 100 Watt di Xiaomi è pronto alla commercializzazione e arriverà nel corso dei primi mesi del 2020. Per ricaricare completamente una batteria da 4.000 mAh bastano 17 minuti."/>
  </head>
  <body>
    <article>
      <h1>La super ricarica Xiaomi da 100 W: bastano 17 minuti per ricaricare una batteria da 4.000 mAh</h1>
      <h2>Il sistema di carica rapida a 100 Watt di Xiaomi è pronto alla commercializzazione e arriverà nel corso dei primi mesi del 2020. Per ricaricare completamente una batteria da 4.000 mAh bastano 17 minuti.</h2>
      <address><time datetime="2019-11-20T13:05:00+00:00">20 Nov 2019, 13:05</time> by <a rel="author">Giuseppe Russo</a></address>
      <p>A marzo avevamo <a href="https://www.dday.it/redazione/30282/xiaomi-ricarica-gli-smartphone-con-100-watt-bastano-meno-di-20-minuti">annunciato</a> lo studio di Xiaomi per realizzare un caricabatteria rapido da ben 100 Watt di potenza. Nel video pubblicato a Marzo dal cofondatore di Xiaomi, Lin Bin, era possibile vedere come in poco meno di 20 minuti un telefono con una batteria da 4.000 mAh ricaricasse fino al 100%.</p>
      <figure>
        <iframe src="https://www.youtube.com/embed/_0tNPOjk3vY" width="640" height="360" data-service="Youtube" scrolling="no"/>
      </figure>
      <p>A otto mesi di distanza è comparso su <a href="https://m.weibo.cn/detail/4440377975010532">Weibo </a>un annuncio promozionale della casa cinese che finalmente assegna un nome ufficiale alla sua tecnologia di ricarica rapida a 100 W: Super Charge Turbo, questo in un certo senso suggerisce che il prodotto sia già pronto al lancio commerciale e potrebbe arrivare nel corso dei primi mesi del 2020.</p>
      <p>Attualmente sul mercato lo smartphone con la ricarica rapida più potente è  l'Oppo Reno Ace, in grado di sfruttare una caricabatteria con potenza di 65 W.</p>
      <p>Il fatto che lo smartphone possa caricare così velocemente non esclude la possibilità che nella routine quotidiana si continui ad utilizzare caricabatterie da 12V e 1-2 A. Tuttavia in casi di emergenza, avere la possibilità di ricaricare il dispositivo in meno di 20 minuti può far sicuramente comodo.</p>
    </article>
  </body>
</html>