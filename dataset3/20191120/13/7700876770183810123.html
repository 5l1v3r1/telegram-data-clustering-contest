<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/20/il-primo-corso-di-terapia-ricreativa-di-dynamo/153340/"/>
    <meta property="og:site_name" content="VITA"/>
    <meta property="article:published_time" content="2019-11-20T13:18:00+00:00"/>
    <meta property="og:title" content="Il primo corso di terapia ricreativa di Dynamo"/>
    <meta property="og:description" content="Il workshop di Limestre sarà tenuto dallo Staff di Dynamo Camp, organizzato da Dynamo Academy e sostenuto da Fondazione Cassa di Risparmio di Pistoia e Pescia"/>
  </head>
  <body>
    <article>
      <h1>Il primo corso di terapia ricreativa di Dynamo</h1>
      <address><time datetime="2019-11-20T13:18:00+00:00">20 Nov 2019, 13:18</time> by <a rel="author">Redazione</a></address>
      <p>
        <b>Il workshop di Limestre sarà tenuto dallo Staff di Dynamo Camp, organizzato da Dynamo Academy e sostenuto da Fondazione Cassa di Risparmio di Pistoia e Pescia</b>
      </p>
      <p>Si terrà il 14 e 15 dicembre presso Dynamo Camp il primo workshop di Terapia Ricreativa Dynamo, che dà l’opportunità di conoscere, approfondire e sperimentare di persona l’approccio metodologico - valoriale alla base del lavoro e dei programmi dell’Associazione, in favore di bambini e ragazzi affetti da gravi patologie e delle loro famiglie. Questo approccio è utilizzato da Dynamo Camp anche in specifici progetti a beneficio di interlocutori adulti.</p>
      <p>La Terapia Ricreativa Dynamo è un metodo scientifico e un approccio alla cura e ai servizi per la persona sviluppato negli USA, che Dynamo ha introdotto, adattato e sviluppato in Italia, utilizzandolo per progettare le attività a Dynamo Camp e, attraverso i Dynamo Programs, in ospedali e associazioni. Gli strumenti della Terapia Ricreativa hanno la finalità di migliorare le capacità di risposta ai bisogni fisici, emotivi, psicologici e di socialità delle persone beneficiarie.</p>
      <figure>
        <img src="http://i.cdn-vita.it/blobs/variants/c/7/a/d/c7adf070-40e1-4df0-88f2-a41732c32d08_medium.jpg?_637098528619176421"/>
      </figure>
      <figure>
        <img src="http://i.cdn-vita.it/blobs/variants/1/2/3/c/123c0a88-d809-4e30-ab65-7c4cfee5b6d9_medium.jpg?_637098528588418743"/>
      </figure>
      <p><b>Con questo workshop, Dynamo intende ampliare l’ambito di applicazione </b>della Terapia Ricreativa per raggiungere un più ampio spettro di beneficiari.</p>
      <p><b>A chi è rivolto</b><br/>Il workshop è rivolto a studenti, volontari e professionisti di diverse discipline, che studiano o operano in ambito socio sanitario, educativo, formativo , sportivo, socio culturale prestando la loro attività in favore di bambini e adulti in condizioni di fragilità personale e sociale. E’ rivolto in particolare a:</p>
      <ol>
        <li>Professionisti sanitari</li>
        <li>Operatori Socio Sanitari</li>
        <li>Educatori</li>
        <li>Figure professionali in ambito scienze della formazione</li>
        <li>Figure professionali in ambito socio/culturale (arte e sport).</li>
      </ol>
      <p>Il workshop si pone l’obiettivo di accompagnare i partecipanti nello sviluppo dell’approccio di Terapia Ricreativa Dynamo per integrarlo nella progettazione delle attività quotidiane che siano professionali, di volontariato o di care-giver. Il workshop sviluppa una prima parte storico-teorica e lascia poi ampio spazio a moduli pratici ed esperienziali che introducono il partecipante al metodo della Terapia Ricreativa Dynamo per renderne possibile l’applicazione nella propria attività quotidiana, accompagnando i beneficiari alla riacquisizione di fiducia in se stessi e al superamento delle proprie sfide, con obiettivo di autonomia e inclusione.</p>
      <p>Il workshop è stato progettato e sarà tenuto dallo Staff di Dynamo Camp nell’ambito delle attività di formazione di Dynamo Academy.</p>
      <figure>
        <img src="http://i.cdn-vita.it/blobs/variants/1/2/f/d/12fdc64d-abdc-4bfb-8b14-5034d3ffca16_large.jpg?_637098528576835306"/>
      </figure>
      <hr/>
      <p>
        <b>Programma</b>
      </p>
      <p>SABATO ore 9.00-19.30</p>
      <ul>
        <li>
          <i>Registrazione e assegnazione ad un gruppo in base all’area di interesse tra sanitaria, motoria/sportiva, educativa bambini, educativa adulti.</i>
        </li>
        <li>
          <i>Presentazione Dynamo</i>
        </li>
        <li>
          <i>Storia e principi della Terapia Ricreativa a Dynamo Camp</i>
        </li>
        <li>
          <i>Attività Dynamo e presentazione schede di analisi attività</i>
        </li>
      </ul>
      <p>
        <i>La giornata si concluderà con attività serale a completamento del programma.</i>
      </p>
      <p>DOMENICA ore 9.00- 18.00</p>
      <ul>
        <li>
          <i>Progettare un’attività secondo gli strumenti acquisiti, in gruppo, in base all’area di interesse tra sanitaria, motoria/sportiva, educativa bambini, educativa adulti.</i>
        </li>
      </ul>
      <ul>
        <li>
          <i>Presentazione della struttura di un’attività di Terapia Ricreativa, elementi comuni e specifici delle varie aree d’intervento</i>
        </li>
      </ul>
      <ul>
        <li>
          <i>Restituzione in plenaria: condivisione delle esperienze dei gruppi, chiusura.</i>
        </li>
      </ul>
      <hr/>
      <p>
        <i><b>Modalità di partecipazione</b><br/>Il workshop si tiene a Limestre in provincia di Pistoia presso Dynamo Camp. Grazie al contributo di Fondazione Cassa di Risparmio di Pistoia e Pescia la quota di partecipazione è contenuta in 250€ + IVA e include oltre alla formazione pranzi e coffee break. È possibile anche pernottare e cenare a Dynamo Camp il 14/12 con una quota aggiuntiva di 70€ + IVA.</i>
      </p>
      <p>
        <i>Per informazioni: Agnese Bearesi - <a href="mailto:progetti@dynamoacademy.org">progetti@dynamoacademy.org</a> – tel. 02 33293383</i>
      </p>
      <related>
        <h4>Contenuti correlati</h4>
        <a href="http://www.vita.it/it/article/2019/10/07/oltre-8mila-persone-allopen-day-di-limestre/152874/"/>
        <a href="http://www.vita.it/it/article/2019/10/18/al-blue-note-di-milano-parte-la-terza-edizione-della-dynamo-rock-chall/153027/"/>
        <a href="http://www.vita.it/it/article/2019/09/23/al-dynamo-camp-torna-lopen-day/152737/"/>
        <a href="http://www.vita.it/it/article/2019/09/19/oltre-2-miliardi-di-dollari-raccolti-tramite-gli-strumenti-di-benefice/152709/"/>
        <a href="http://www.vita.it/it/article/2019/07/23/da-fondazione-tim-200-mila-euro-a-sostegno-di-progetti-sociali/152322/"/>
        <a href="http://www.vita.it/it/article/2019/07/09/la-societa-benefit-che-vende-acqua-per-sostenere-progetti-sociali/152176/"/>
      </related>
    </article>
  </body>
</html>