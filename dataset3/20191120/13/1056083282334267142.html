<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919268/%D9%87%D9%85%D8%A7%DB%8C%D8%B4-40-%D9%87%D8%B2%D8%A7%D8%B1-%D9%86%D9%81%D8%B1%DB%8C-%DA%AF%D8%B1%D9%88%D9%87-%D9%87%D8%A7%DB%8C-%D8%A8%D8%B3%DB%8C%D8%AC%DB%8C-%D8%AF%D8%B1-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T13:21:15+00:00"/>
    <meta property="og:title" content="همایش 40 هزار نفری گروه‌های بسیجی در آذربایجان شرقی برگزار می‌شود"/>
    <meta property="og:description" content="ایسنا/آذربایجان شرقی معاون هماهنگ کننده سپاه عاشورا از برگزاری همایش 40 هزار نفری گروه‌های بسیجی در آذربایجان شرقی خبرداد."/>
  </head>
  <body>
    <article>
      <h6 class="kicker">معاون هماهنگ کننده سپاه عاشورا:</h6>
      <h1>همایش 40 هزار نفری گروه‌های بسیجی در آذربایجان شرقی برگزار می‌شود</h1>
      <address><time datetime="2019-11-20T13:21:15+00:00">20 Nov 2019, 13:21</time> by <a rel="author">فائزه قره‌پور</a></address>
      <p>ایسنا/آذربایجان شرقی معاون هماهنگ کننده سپاه عاشورا از برگزاری همایش 40 هزار نفری گروه‌های بسیجی در آذربایجان شرقی خبرداد.</p>
      <p>الیاس گل‌محمدزاده در نشست خبری هفته بسیج شعار هفته بسیج امسال را " بسیج، 40 سال خدمت، جهاد و شهادت"، اعلام کرد و افزود: برنامه‌های بسیج از فردا(30 آبان ماه ) آغاز شده و توسط اقشار مختلف بسیجی انجام می‌گیرد.</p>
      <p>وی با بیان این‌که 1372 برنامه عمومی و 56 برنامه شاخص در این هفته انجام می‌گیرد، تشریح کرد: مراسم غبارروبی مزار شهدا در (30 آبان ماه) و ارائه مشاوره‌های رایگان در مساجد و مصلی تبریز از روز جمعه، برگزاری مسابقات فوتبالی و فرهنگی، میز خدمت با حضور مدیران کل در مساجد، شب شعر و خاطره گویی، اعزام تیم‌های درمانی به مناطق محروم و ویزیت رایگان، همایش نخبگان در تالار وحدت تبریز، افتتاح نمایشگاه بزرگ فعالان اقتصاد مقاومتی، افتتاح و کلنگ زنی 400 نیروگاه کوچک خورشیدی در شبستر، تبیین کتاب 40 ساله بسیج جامعه زنان، همایش عظیم بسیجیان شهرداری تبریز و افتتاح جشنواره ققنوس از جمله برنامه‌های هفته بسیج است.</p>
      <p>وی افزود: گروه‌های جهادی واکسیناسیون دام به میانه اعزام می‌شوند؛ هم‌چنین چند پروژه محرومیت زدایی در اهر، چاراویماق، کلیبر و ورزقان افتتاح می‌شود.</p>
      <p>به گزارش ایسنا، گل‌محمدزاده بیان کرد: یادواره شهدای بسیج عشایر در هوراند و همایش تبیین 40 ساله بسیج کلیبر برگزار می‌شود؛ هم‌چنین تعدادی از بسیجیان برگزیده، دیداری با مقام معظم رهبری خواهند داشت.</p>
      <p>انتهای پیام</p>
    </article>
  </body>
</html>