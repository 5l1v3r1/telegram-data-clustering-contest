<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sabarimala-women-entry-justice-gavai-says-old-verdict-is-there-supreme-court132.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T13:21:00+00:00"/>
    <meta property="og:title" content="പഴയ വിധിയില്‍ മാറ്റം വരുത്തിയിട്ടില്ല; ശബരിമലയില്‍ യുവതികള്‍ക്ക് പ്രവേശിക്കാമെന്ന് സുപ്രീംകോടതി ജസ്റ്റിസ് ഗവായ്"/>
    <meta property="og:description" content="Sabarimala Women Entry Supreme Court Kerala ന്യൂദല്‍ഹി: ശബരിമലയില്‍ യുവതികള്‍ക്ക് പ്രവേശിക്കാമെന്ന് സുപ്രീംകോടതി ജസ്റ്റിസ് ഗവായ്. ഇപ്പോള്‍ ശബരിമലയില്‍ യുവതികള്‍ക്ക് പ്രവേ"/>
  </head>
  <body>
    <article>
      <h1>പഴയ വിധിയില്‍ മാറ്റം വരുത്തിയിട്ടില്ല; ശബരിമലയില്‍ യുവതികള്‍ക്ക് പ്രവേശിക്കാമെന്ന് സുപ്രീംകോടതി ജസ്റ്റിസ് ഗവായ്</h1>
      <address><time datetime="2019-11-20T13:21:00+00:00">20 Nov 2019, 13:21</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ശബരിമലയില്‍ യുവതികള്‍ക്ക് പ്രവേശിക്കാമെന്ന് സുപ്രീംകോടതി ജസ്റ്റിസ് ഗവായ്. ഇപ്പോള്‍ ശബരിമലയില്‍ യുവതികള്‍ക്ക് പ്രവേശിക്കുന്നതിന് യാതൊരു തടസവുമില്ലെന്നും ജസ്റ്റിസ് ഗവായ് പറഞ്ഞു.</p>
      <p>പന്തളം കൊട്ടാരത്തിന്റെ ഹരജി പരിഗണിക്കവേയാണ് ജസ്റ്റിസിന്റെ പരാമര്‍ശം. ജസ്റ്റിസ് ദീപക് മിശ്ര അധ്യക്ഷനായിരുന്ന അഞ്ചംഗ ഭരണഘടനാ ബെഞ്ച് പുറപ്പെടുവിച്ച വിധി ഇപ്പോഴും നിലനില്‍ക്കുന്നുവെന്നാണ് ഗവായ് വ്യക്തമാക്കിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇതുമായി ബന്ധപ്പെട്ട പുന:പരിശോധനാ ഹരജികള്‍ പുതിയ ബെഞ്ചിന്റെ പരിഗണനയില്‍ വന്നുവെങ്കിലും ഏതെങ്കിലും തരത്തില്‍ പഴയ വിധിയില്‍ മാറ്റം വരുത്തിയിട്ടില്ല.</p>
      <related>
        <a href="https://www.doolnews.com/jnu-strike-opinion-by-athul-p132.html?utm_source=doolnews&amp;utm_medium=related"/>
      </related>
      <p>യുവതി പ്രവേശനത്തിന് അനുമതി നല്‍കിയ വിധി നിലനില്‍ക്കുന്നുണ്ട്. ജസ്റ്റിസ് എന്‍.വി രമണ അധ്യക്ഷനായ ബെഞ്ചാണ് പന്തളം കൊട്ടാരത്തിന്റെ ഹരജി പരിഗണിച്ചത്. ഇത് സംബന്ധിച്ച് ജസ്റ്റിസുമാര്‍ക്കിടയില്‍ തന്നെ പലതരത്തിലുള്ള വാക്കാലുള്ള നിരീക്ഷണങ്ങളുമുണ്ടായിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>നേരത്തെ ജസ്റ്റിസ് നരിമാനും യുവതി പ്രവേശന വിധി നില്‍നില്‍ക്കുന്നുവെന്ന് പറഞ്ഞിരുന്നു.</p>
      <figure>
        <img src="https://www.doolnews.com/assets/2019/11/gavai.jpg"/>
        <figcaption>ജസ്റ്റിസ് ഗവായ്</figcaption>
      </figure>
      <p>ശബരിമലയില്‍ പ്രായഭേദമന്യേ സ്ത്രീപ്രവേശനം അനുവദിച്ചുകൊണ്ടുള്ള 2018 സെപ്റ്റംബര്‍ 28 ന്റെ വിധി പുനപ്പരിശോധിക്കണമെന്ന ഹരജികള്‍ ഏഴംഗ ഭരണ ഘടന ബെഞ്ചിനു വിട്ടിരുന്നു. ഹരജി പരിഗണിക്കുന്നതുവരെ പഴയ വിധി നിലനില്‍ക്കും. വിധി നടപ്പാക്കാന്‍ സര്‍ക്കാരിന് നിര്‍ദേശം നല്‍കുന്നുവെന്ന് ജസ്റ്റിസ് നരിമാന്‍ നിര്‍ദേശിച്ചിരുന്നു.</p>
      <p>
        <b>WATCH THIS VIDEO:</b>
      </p>
      <figure>
        <iframe src="https://www.youtube.com/embed/mhsrxbUx1XE" width="560" height="315" data-service="Youtube" scrolling="no"/>
      </figure>
    </article>
  </body>
</html>