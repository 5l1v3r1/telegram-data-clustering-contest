<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/voyleytis-dimitris-charitoy-stis-vryxelles-apokalypseis-gia-to-skandalo-novartis-sto-ntokimanter-la-strategia/"/>
    <meta property="og:site_name" content="ert.gr"/>
    <meta property="article:published_time" content="2019-11-20T13:25:40+00:00"/>
    <meta property="og:title" content="Βουλευτής Δημήτρης Χαρίτου στις Βρυξέλλες: Αποκαλύψεις για το σκάνδαλο Novartis στο ντοκιμαντέρ «La Strategia»"/>
    <meta property="og:description" content="Ο βουλευτής Ροδόπης ΣΥΡΙΖΑ Δημήτρης Χαρίτου συμμετείχε το απόγευμα της Τρίτης 19 Νοεμβρίου σε εκδήλωση του ευρωβουλευτή Στέλιου Κούλογλου στο Ευρωπαϊκό Κοινοβούλιο στις Βρυξέλλες, με θέμα την υπόθεση Novartis."/>
  </head>
  <body>
    <article>
      <h1>Βουλευτής Δημήτρης Χαρίτου στις Βρυξέλλες: Αποκαλύψεις για το σκάνδαλο Novartis στο ντοκιμαντέρ «La Strategia»</h1>
      <address><time datetime="2019-11-20T13:25:40+00:00">20 Nov 2019, 13:25</time> by <a rel="author">Μαρία Νικολάου</a></address>
      <p>Ο βουλευτής Ροδόπης ΣΥΡΙΖΑ Δημήτρης Χαρίτου συμμετείχε το απόγευμα της Τρίτης 19 Νοεμβρίου σε εκδήλωση του ευρωβουλευτή Στέλιου Κούλογλου στο Ευρωπαϊκό Κοινοβούλιο στις Βρυξέλλες, με θέμα την υπόθεση Novartis.</p>
      <figure>
        <img src="https://www.ert.gr/wp-content/uploads/2019/11/%CE%92%CE%9F%CE%A5%CE%9B%CE%95%CE%A5%CE%A4%CE%97%CE%A3-%CE%94%CE%97%CE%9C%CE%97%CE%A4%CE%A1%CE%97%CE%A3-%CE%A7%CE%91%CE%A1%CE%99%CE%A4%CE%9F%CE%A5-%CE%92%CE%A1%CE%A5%CE%9E%CE%95%CE%9B%CE%9B%CE%95%CE%A3-NOVARTIS-3.jpg"/>
      </figure>
      <p>Σε αυτήν παρουσιάστηκε το ντοκιμαντέρ «La Strategia» που αφορά στην συγκεκριμένη υπόθεση από τους δημιουργούς του, την δημοσιογράφο και σκηνοθέτη Maria Roseli και τον δημοσιογράφο Margo Tagliabue.<br/>Η δημοσιογράφος και σκηνοθέτης του ντοκιμαντέρ, Maria Roseli, μίλησε για την εκτεταμένη έρευνα που έχει κάνει για την οικονομική διαφθορά στην Ελλάδα. Συγκεκριμένα για το σκάνδαλο της Novartis- το οποίο για την κυβέρνηση της ΝΔ είναι «σκευωρία» – τόνισε: «Ήταν μια είδηση που ξέφυγε από τα στενά εθνικά όρια. Έπρεπε να ψάξουμε για να βρούμε τα νήματα που συνδέουν την εταιρία με σκάνδαλα σε όλο τον κόσμο».</p>
      <figure>
        <img src="https://www.ert.gr/wp-content/uploads/2019/11/%CE%92%CE%9F%CE%A5%CE%9B%CE%95%CE%A5%CE%A4%CE%97%CE%A3-%CE%94%CE%97%CE%9C%CE%97%CE%A4%CE%A1%CE%97%CE%A3-%CE%A7%CE%91%CE%A1%CE%99%CE%A4%CE%9F%CE%A5-%CE%92%CE%A1%CE%A5%CE%9E%CE%95%CE%9B%CE%9B%CE%95%CE%A3-NOVARTIS-4.jpg"/>
      </figure>
      <p>Ο βουλευτής Δημήτρης Χαρίτου απευθυνόμενος στην δημιουργό του ντοκιμαντέρ την ρώτησε αν η δικαιοσύνη, που είχε τη δυνατότητα απρόσκοπτα να διεξάγει την έρευνά της στην Ελλάδα για το σκάνδαλο Novartis, λόγω του γεγονότος ότι το μεγαλύτερο μέρος της έγινε στη διάρκεια της αριστερής κυβέρνησης του ΣΥΡΙΖΑ και πόσο αυτό λειτούργησε θετικά, με την ίδια να απαντά καταφατικά. Ενώ στο ερώτημα του βουλευτή πόσο επηρέασε την δική της έρευνα και κατ’ επέκταση το ίδιο το ντοκιμαντέρ το γεγονός ότι εκείνη την περίοδο στα ηνία της χώρας βρίσκονταν μία αριστερή κυβέρνηση, απάντησε αφοπλιστικά «η δική μας δουλειά και το δικό μας έργο είναι πάντα να φέρνουμε στο φως την αλήθεια και το κάνουμε ανεξαρτήτως ποια κυβέρνηση είναι στην εξουσία».</p>
      <figure>
        <img src="https://www.ert.gr/wp-content/uploads/2019/11/%CE%92%CE%9F%CE%A5%CE%9B%CE%95%CE%A5%CE%A4%CE%97%CE%A3-%CE%94%CE%97%CE%9C%CE%97%CE%A4%CE%A1%CE%97%CE%A3-%CE%A7%CE%91%CE%A1%CE%99%CE%A4%CE%9F%CE%A5-%CE%92%CE%A1%CE%A5%CE%9E%CE%95%CE%9B%CE%9B%CE%95%CE%A3-NOVARTIS-6-e1574256326101.jpg"/>
      </figure>
      <p>Η σκηνοθέτης του ντοκιμαντέρ μοιράστηκε με το κοινό της εκδήλωσης πολύ ενδιαφέρουσες λεπτομέρειες, περιγράφοντας, μεταξύ άλλων, τον φόβο και τη δυσπιστία των μαρτύρων να μιλήσουν, αλλά και τις συναντήσεις της με Έλληνες πολιτικούς.<br/>Στην εκδήλωση παρόντες ήταν ο ευρωβουλευτής του Ευρωπαϊκού Κοινοβουλίου της Ευρωομάδας της Αριστεράς Κώστας Αρβανίτης, ευρωβουλευτής των Πρασίνων κα.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/politiki/o-ypoyrgos-dikaiosynis-k-tsiaras-stin-ert-video/"/>
        <a href="https://www.ert.gr/eidiseis/ellada/politiki/drimeia-epithesi-a-tsipra-stin-kyvernisi-video/"/>
        <a href="https://www.ert.gr/perifereiakoi-stathmoi/komotini/komotini-koini-ekdilosi-stis-vryxelles-me-thema-tin-exoryxi-chrysoy/"/>
        <a href="https://www.ert.gr/perifereiakoi-stathmoi/komotini/komotini-stis-vryxelles-o-dimitris-charitoy-gia-to-thema-toy-chrysoy/"/>
        <a href="https://www.ert.gr/perifereiakoi-stathmoi/komotini/o-voyleytis-dimitris-charitoy-synechari-ton-syllogo-rodopi-runners-gia-tin-simantiki-diorganosi/"/>
        <a href="https://www.ert.gr/perifereiakoi-stathmoi/komotini/oi-epiptoseis-toy-chrysoy-sti-thraki-stis-vryxelles/"/>
      </related>
    </article>
  </body>
</html>