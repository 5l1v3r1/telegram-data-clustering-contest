<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/dark-polo-gang-fedez/"/>
    <meta property="og:site_name" content="BitchyF"/>
    <meta property="article:published_time" content="2019-11-20T13:11:04+00:00"/>
    <meta property="og:title" content="La Dark Polo Gang rompe con l’agenzia di Fedez per (pare) un disaccordo economico – il rumor di Chi"/>
    <meta property="og:description" content="La Dark Polo Gang - secondo il settimanale Chi - rompe con l'agenzia di Fedez per (pare) un disaccordo economico"/>
  </head>
  <body>
    <article>
      <h1>La Dark Polo Gang rompe con l’agenzia di Fedez per (pare) un disaccordo economico – il rumor di Chi</h1>
      <address><time datetime="2019-11-20T13:11:04+00:00">20 Nov 2019, 13:11</time> by <a rel="author">Fabiano Minacci</a></address>
      <p>Sarebbero i soldi la causa della rottura fra <b>Fedez</b> e la <b>Dark Polo Gang</b>. Un disaccordo economico che avrebbe portato Tony Effe, Wayne Santana e Dark Pyrex della <b>Dark Polo Gang</b> a dire addio alla Newtopia, l’agenzia di talenti creata da <b>Fedez</b> e J-Ax.</p>
      <p>I ragazzi della <b>Dark Polo Gang</b> sono solo gli ultimi di una lunga lista di artisti che avrebbero abbandonato l’agenzia di <b>Fedez</b>. Il primo a farlo è stato il rapper Mike Highsnob.</p>
      <blockquote>“Fra me e Fedez ci sono sempre stati un po’ di disaccordi, ma questo è normale perché eravamo dentro un’etichetta gestita da un artista e ci sono dentro altri artisti, le esigenze giustamente di un artista principale dentro la sua etichetta si convergevano tutte su di lui e le necessità mie non venivano esaltate”.</blockquote>
      <p>E successivamente – circa un anno e mezzo fa – lo hanno fatto anche J-Ax e Rovazzi:</p>
      <blockquote>“Fedez e J-Ax, dopo ben cinque anni di collaborazione artistica ed imprenditoriale, dichiarano di voler ritornare alle rispettive carriere soliste […] L’agenzia Newtopia, sulla base dell’intesa raggiunta dalle parti, continuerà la sua attività con Fedez“.</blockquote>
      <blockquote>“Ho lasciato la Newtopia – dice Rovazzi – perché Newtopia era in prevalenza discografica e io ho velleità diverse, volevo creare una mia realtà. Per me, la musica è sempre stata prima da guardare”.</blockquote>
      <p>Ecco quello che ha riportato il settimanale <i>Chi</i>:</p>
      <blockquote>“Periodo no per il rapper Fedez: dopo l’uscita dalla sua agenzia Newtopia degli ex amici J-AX e Fabio Rovazzi, adesso è il turno della Dark Polo Gang. Le parti sono in disaccordo (pare) per questioni economiche e il prossimo incontro potrebbe essere nell’aula di un Tribunale”.</blockquote>
      <p>E se J-Ax, Rovazzi e la <b>Dark Polo Gang</b> non ci sono più, al capezzale di <b>Fedez</b> sono rimasti Greta Menchi, Matt &amp; Bise ed anche Andrea Damante.</p>
      <figure>
        <embed-post data-src="https://www.instagram.com/p/B08sfy0C49C" data-service="Instagram"/>
      </figure>
    </article>
  </body>
</html>