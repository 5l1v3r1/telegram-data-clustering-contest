<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-embercsempesz-bandara-csaptak-le-olaszorszagban/"/>
    <meta property="og:site_name" content="lokál"/>
    <meta property="article:published_time" content="2019-11-20T13:53:17+00:00"/>
    <meta property="og:title" content="Embercsempész bandára csaptak le Olaszországban"/>
    <meta property="og:description" content="Őrizetbe vették egy embercsempészbanda nyolc külföldi tagját az olaszországi Piemont régióban, a bűnözők pakisztáni, indiai és bangladesi állampolgárok illegális beutazását szervezték meg - közölték az olasz hatóságok szerdán."/>
  </head>
  <body>
    <article>
      <h1>Embercsempész bandára csaptak le Olaszországban</h1>
      <address><time datetime="2019-11-20T13:53:17+00:00">20 Nov 2019, 13:53</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/03/car-1531277_960_720-1280x853.jpg"/>
      </figure>
      <p>
        <b>Őrizetbe vették egy embercsempészbanda nyolc külföldi tagját az olaszországi Piemont régióban, a bűnözők pakisztáni, indiai és bangladesi állampolgárok illegális beutazását szervezték meg – közölték az olasz hatóságok szerdán.</b>
      </p>
      <p>Az üggyel összefüggésben egy torinói ügyvédet is házi őrizet alá helyeztek.</p>
      <p>A hatóságok tájékoztatása szerint a migránsok fejenként 8000 eurót (2,6 millió forint) fizettek azért, hogy Olaszországba juthassanak. Az embercsempészek attól sem riadtak vissza, hogy fiatalkorúakat csempésszenek az országba.</p>
      <p>A torinói nyomozók szerint a banda havonta több tucat ilyen utat szervezett.</p>
      <p>A biztonsági erők mintegy hatvan tagja vett részt a bűnözők ellen indított razziában, akiket a többi között azzal is vádolnak, hogy az ázsiai migránsoknak hamis iratokat szereztek, amelyek birtokában tartózkodási engedélyhez juthattak Olaszországban. A bűnelkövetők szállást és a továbbutazás lehetőségét is biztosították az illegális bevándorlóknak Franciaország, illetve Észak-Európa felé. A migránsok Olaszországot Abu-Dzabin és Máltán keresztül érték el repülőn.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-ismet-no-a-migransok-szama-a-szerb-magyar-hatar-kozeleben/">Nő a migránsok száma a szerb-magyar határ közelében</a>
        </li>
        <li>
          <a href="https://www.lokal.hu/2019-11-eu-tisztujitas-bar-mindent-megprobaltak-a-magyar-ellenzek-beavatkozasa-szanalmasan-megbukott/">EU-tisztújítás: A magyar ellenzék beavatkozása szánalmasan megbukott</a>
        </li>
        <li>
          <a href="https://www.lokal.hu/2019-11-titkos-megbeszelest-folytatott-soros-gyorgy-es-frans-timmermans/">Titkos megbeszélést folytatott Soros György és Frans Timmermans</a>
        </li>
        <li>
          <a href="https://www.lokal.hu/2019-11-ratamadt-a-rendorokre-egy-idegenrendeszeti-orizetben-levo-szir-ferfi/">Rátámadt a rendőrökre egy idegenrendészeti őrizetben lévő szír férfi</a>
        </li>
        <li>
          <a href="https://www.lokal.hu/2019-11-varhelyi-oliver-az-eu-nyugat-balkani-boviteseert-fog-dolgozni/">Várhelyi Olivér az EU nyugat-balkáni bővítéséért fog dolgozni</a>
        </li>
      </ul>
    </article>
  </body>
</html>