<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/685501/i-gsevee-dinei-lysi-stin-anasfaleia-ton-epicheirimation-kai-axia-"/>
    <meta property="og:site_name" content="enikos.gr"/>
    <meta property="article:published_time" content="2019-11-20T13:12:00+00:00"/>
    <meta property="og:title" content="Η ΓΣΕΒΕΕ δίνει λύση στην ανασφάλεια των επιχειρηματιών και αξία στη διασφάλιση των δικαιούχων του GEA"/>
    <meta property="og:description" content="Στο ευαίσθητο τοπίο των μουσικών δικαιωμάτων, ιδιαίτερα μετά την ανάκληση αδείας της Α.Ε.Π.Ι., η ΓΣΕΒΕΕ, τριτοβάθμιο ανώτατο όργανο ..."/>
  </head>
  <body>
    <article>
      <h1>Η ΓΣΕΒΕΕ δίνει λύση στην ανασφάλεια των επιχειρηματιών και αξία στη διασφάλιση των δικαιούχων του GEA</h1>
      <address>
        <time datetime="2019-11-20T13:12:00+00:00">20 Nov 2019, 13:12</time>
      </address>
      <p>Στο ευαίσθητο τοπίο των μουσικών δικαιωμάτων, ιδιαίτερα μετά την ανάκληση αδείας της Α.Ε.Π.Ι., η ΓΣΕΒΕΕ, τριτοβάθμιο ανώτατο όργανο των επαγγελματιών, βιοτεχνών και εμπόρων της χώρας, επιχειρεί να βοηθήσει στο ξεκαθάρισμα του τοπίου, δηλώνοντας πάντα το σεβασμό της στο πνευματικό και συγγενικό δικαίωμα!</p>
      <p>Γιορτάζοντας φέτος τα 100 χρόνια ιστορικής πορείας της σε ένα συνεχώς εναλλασσόμενο πολιτικό και επιχειρηματικό περιβάλλον, εντείνει τις προσπάθειες της για άμεσες και διαφανείς κινήσεις, αναζητώντας την στήριξη έμπιστων και μακροχρόνιων συνεργατών. Μαζί λοιπόν με τον οργανισμό GEA, τον μοναδικό οργανισμό συλλογικής διαχείρισης συγγενικών δικαιωμάτων, με τον οποίο η ΓΣΕΒΕΕ διατηρεί άριστες σχέσεις, ενώνουν τις δυνάμεις τους για σταθερή και όλο πιο ενεργή συνεργασία.</p>
      <p>Στο πλαίσιο αυτής της συνεργασίας ο επανεκλεγείς πρόεδρος της ΓΣΕΒΒΕ κος Καββαθάς, επισκέφθηκε τα γραφεία του GEA, όπου πραγματοποιήθηκε σε φιλικό κλίμα συζήτηση με τον Γενικό Διευθυντή του Οργανισμού, Δημήτριο Γιαρμενίτη. Μία συνάντηση η οποία έληξε με θετικά αποτελέσματα και τον κο Καββαθά να δηλώνει τα εξής:</p>
      <p>«Είναι πάγια θέση της ΓΣΕΒΕΕ αλλά και της ΠΟΕΣΕ η κατοχύρωση του πνευματικού και του συγγενικού δικαιώματος. Έχουμε μία πολύ καλή συνεργασία με τον GEA και τους οργανισμούς που τον συνιστούν εδώ και 15 περίπου χρόνια, με συνεχή προσπάθεια να βάλουμε τάξη σε αυτό που ονομάζεται μουσικά δικαιώματα. Μετά την αλλαγή σκηνικού στον τομέα των πνευματικών δικαιωμάτων το 2018, έγινε μία εποικοδομητική συνάντηση με τον κύριο Γιαρμενίτη και τους συνεργάτες του, δημιουργώντας σταθερή πορεία ως προς την κατοχύρωση των δικαιωμάτων, τόσο των χρηστών μουσικής όσο και των δικαιούχων του GEA»</p>
      <p>Ο Οργανισμός GEA μαζί με τα όργανά του, το Διοικητικό συμβούλιο, το Εποπτικό συμβούλιο καθώς και τη Γενική Συνέλευση, στην προσπάθεια του να διασφαλίσει τους δικαιούχους του αλλά και τους συνεργάτες του, τηρεί από την έναρξη του αυστηρές ημερήσιες διαδικασίες εσωτερικού ελέγχου και κάθε χρόνο υπόκειται σε εξωτερικό έλεγχο από ανεξάρτητη ελεγκτική εταιρεία. Τα χρήματα που εισπράττονται από την κάθε μια επιχείρηση, εγγυημένα, ελεγμένα και ταυτοποιημένα διανέμονται μηνιαία στους δικαιούχους οργανισμούς μέλη GRAMMO, ΕΡΑΤΩ, ΑΠΟΛΛΩΝ, ανελλιπώς από την έναρξή του το 2012, μετρώντας μέχρι στιγμής πάνω από 66 σε αριθμό διανομές. Το ποσοστό αύξησης των διανεμηθέντων χρημάτων του GEA προς τους δικαιούχους του, από το 2012 μέχρι και σήμερα, στην χειρότερη οικονομική περίοδο της χώρας, έχει ξεπεράσει το 300%</p>
      <p>
        <a href="https://www.geamusic.gr/?m=main1-5&amp;sel=1&amp;bg=n04">https://www.geamusic.gr/?m=main1-5&amp;sel=1&amp;bg=n04</a>
      </p>
      <p>O GEA με όραμα την νόμιμη δημόσια εκτέλεση μουσικής παντού και στόχο την εύλογη αμοιβή των δικαιούχων, θα συνεχίσει να τιμά την συνεργασία του με την ΓΣΕΒΕΕ και τα μέλη της σεβόμενος πάντα την αγορά και τις δυσκολίες της. Δικαιούχοι μουσικής και επιχειρηματίες διάφανα, ειρηνικά και δίκαια θα συνεχίσουν να απολαμβάνουν τα αμοιβαία οφέλη αυτής της συνεργασίας που έχει θεμελιωθεί, δημιουργώντας ένα σταθερό πλαίσιο ανάπτυξης και ανόδου όλης της χώρας.</p>
      <related>
        <h4>σχετικά άρθρα</h4>
        <a href="http://www.enikos.gr/economy/685459/apofasi-vomva-gia-ta-eidika-misthologia%0A%20%20%20%20%0A"/>
        <a href="http://www.enikos.gr/economy/685442/bonous-syntaxis-meta-ta-30-chronia-ergasias-oles-oi-leptomereies-%0A%20%20%20%20%0A"/>
        <a href="http://www.enikos.gr/economy/685418/epidoma-thermansis-antistrofi-metrisi-gia-to-anoigma-tis-platform%0A%20%20%20%20%0A"/>
        <a href="http://www.enikos.gr/economy/685376/stournaras-den-prepei-na-yparxei-efisychasmos-oi-prokliseis-einai%0A%20%20%20%20%0A"/>
        <a href="http://www.enikos.gr/economy/685396/wall-street-ekleise-me-miktes-taseis%0A%20%20%20%20%0A"/>
        <a href="http://www.enikos.gr/economy/685390/dimosionomiko-symvoulio-efiktos-ypo-proypotheseis-o-stochos-gia-t%0A%20%20%20%20%0A"/>
        <a href="http://www.enikos.gr/economy/685364/dimosieftike-sto-fek-i-apofasi-gia-to-epidoma-thermansis-ti-provl%0A%20%20%20%20%0A"/>
        <a href="http://www.enikos.gr/economy/685361/omilos-ellaktor-afxisi-651-sta-kathara-kerdi-ton-ananeosimon-kai-%0A%20%20%20%20%0A"/>
        <a href="http://www.enikos.gr/economy/685262/klironei-gia-to-koinoniko-merisma-ton-400-ekat-evro-o-schediasmos%0A%20%20%20%20%0A"/>
      </related>
    </article>
  </body>
</html>