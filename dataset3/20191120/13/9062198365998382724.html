<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381566/israil-1967den-bu-yana-50-bin-filistinli-cocugu-gozaltina-aldi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T13:07:00+00:00"/>
    <meta property="og:title" content="İsrail 1967'den bu yana 50 bin Filistinli çocuğu gözaltına aldı"/>
    <meta property="og:description" content="Esirler konusunda uzman olan Abdunnasır Fervane, işgalci İsrail rejiminin Filistinli çocukları gözaltına alma işini sistematik hale getirdiğini ve belli bir hedef doğrultusunda sürdürdüğünü dile getirdi. İşgal rejiminin bununla Filistinli çocukların durumları hakkında kötü bir imaj oluşturmayı ve onların geleceklerini karartmayı amaçladığını söyledi. "/>
  </head>
  <body>
    <article>
      <h1>İsrail 1967'den bu yana 50 bin Filistinli çocuğu gözaltına aldı</h1>
      <h2>İşgalci İsrail rejiminin 1967 yılından bu yana 50 bin Filistinli çocuğu gözaltına aldığı bildirildi.</h2>
      <address>
        <time datetime="2019-11-20T13:07:00+00:00">20 Nov 2019, 13:07</time>
      </address>
      <p>Esirler konusunda uzman olan Abdunnasır Fervane, işgalci İsrail rejiminin Filistinli çocukları gözaltına alma işini sistematik hale getirdiğini ve belli bir hedef doğrultusunda sürdürdüğünü dile getirdi. İşgal rejiminin bununla Filistinli çocukların durumları hakkında kötü bir imaj oluşturmayı ve onların geleceklerini karartmayı amaçladığını söyledi. </p>
      <p>Filistin Enformasyon Merkezi'nde yer alan habere göre Fervane bugün "Uluslararası Çocuk Günü" münasebetiyle yaptığı açıklamada 18 yaşından küçük çocukların gözaltına alınması faaliyetlerinin çocuk haklarına yönelik en büyük ihlal olduğuna dikkat çekerek bunun insan haklarıyla ilgili uluslararası yasalara ve insanî yasalarla ilgili temel değerlere aykırı olduğunu dile getirdi. </p>
      <p>Fervane açıklamasında işgal rejiminin hâlen Mecdo, Ofer ve Damon cezaevlerinde 200 Filistinli çocuğu hapiste tuttuğunu belirterek Filistinli çocukların gerek gözaltı esnasında ve gerekse gözaltına alındıktan sonra,  kendilerine yönelik işkence uygulamalarından ve aşağılama politikalarından dolayı büyük bedel ödemek zorunda kaldıklarını vurguladı. </p>
      <p>Fervane elde edilen verilerin ve toplanan bilgilerin gözaltına alınan Filistinli çocukların tümünün bedensel veya psikolojik işkencelere maruz kaldıklarını ortaya koyduğunu belirtti. </p>
      <p>Fervane aynı zamanda 1967'den bu yana siyonist işgal güçleri tarafından 50 bin Filistinli çocuğun gözaltına alındığını, 2015 Ekim'inde başlayan Kudüs intifadasının başlamasından bu yana gözaltına alınanların sayısının da 6200'ü bulduğunu hatırlattı. </p>
    </article>
  </body>
</html>