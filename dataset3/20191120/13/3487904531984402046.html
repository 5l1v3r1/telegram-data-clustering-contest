<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/neos-simmachos-tou-paok-stin-anaptixi-tou-paok-tv"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T13:50:00+00:00"/>
    <meta property="og:title" content="Νέος σύμμαχος του ΠΑΟΚ στην ανάπτυξη του PAOK TV"/>
    <meta property="og:description" content="Η ΠΑΕ ΠΑΟΚ καταβάλλει συνεχή προσπάθεια αναβάθμισης των υπηρεσιών του κι εξυπηρέτησης των χρηστών της τηλεοπτικής της πλατφόρμας"/>
  </head>
  <body>
    <article>
      <h1>Νέος σύμμαχος του ΠΑΟΚ στην ανάπτυξη του PAOK TV</h1>
      <h2>Η ΠΑΕ ΠΑΟΚ καταβάλλει συνεχή προσπάθεια αναβάθμισης των υπηρεσιών του κι εξυπηρέτησης των χρηστών της τηλεοπτικής της πλατφόρμας</h2>
      <address><time datetime="2019-11-20T13:50:00+00:00">20 Nov 2019, 13:50</time> by <a rel="author">Metrosport.gr Team</a></address>
      <p>Τη σύμπραξή της με την εταιρία Edision για την αναβάθμιση των υπηρεσιών του PAOK TV ανακοίνωσε η ΠΑΕ ΠΑΟΚ.</p>
      <p>Οι διοικούντες των «ασπρόμαυρων» ανακοίνωσαν την ανάπτυξη του PAOK TV Full HD Sat Receiver, έναν αποκωδικοποιητή, ο οποίος διαθέτει προεγκατεστημένο το PAOK TV ώστε να μπορεί ο καθένας να δει τους αγώνες του Δικεφάλου γρήγορα και απλά ακόμα και σε παλιάς τεχνολογίας τηλεοράσεις.</p>
      <p>
        <b>Αναλυτικά όσα αναφέρει η ΠΑΕ ΠΑΟΚ:</b>
      </p>
      <p>Το PAOK TV ήρθε για ν’αλλάξει τα τηλεοπτικά δεδομένα και να φέρει την ψηφιακή τεχνολογία στο ελληνικό ποδόσφαιρο.</p>
      <p>Με τη στήριξη του κόσμου του ο ΠΑΟΚ προσπαθεί να περάσει τα τηλεοπτικά δικαιώματα σε μια νέα εποχή. Μακριά από τους περιορισμούς του παρελθόντος. Το PAOK TV καταβάλλει συνεχή προσπάθεια αναβάθμισης των υπηρεσιών του κι εξυπηρέτησης των χρηστών του με ένα άρτιο, προσιτό και υψηλής ποιότητας προϊόν.</p>
      <p>Ένας καινούργιος σύμμαχος του ΠΑΟΚ στην ανάπτυξη του PAOK TV είναι η Edision. Με εμπειρία χρόνων και πολλές καινοτομίες πάνω στο χώρο της διανομής τηλεοπτικού σήματος, η Edision έρχεται να βάλει το PAOK TV σε ακόμα περισσότερα σπίτια.</p>
      <p>Ο Δικέφαλος και ο νέος του συνεργάτης ανέπτυξαν το PAOK TV Full HD Sat Receiver, έναν αποκωδικοποιητή, ο οποίος διαθέτει προεγκατεστημένο το PAOK TV και σας επιτρέπει να απολαύσετε τους αγώνες της ομάδας, εύκολα, γρήγορα και απλά, ακόμα και σε παλιές τηλεοράσεις.</p>
      <p>Διαθέτει εξόδους HDMI αλλά και SCART, προκειμένου να είναι συμβατός με κάθε τηλεόραση, έχει δύο χρόνια εργοστασιακή εγγύηση και είναι απλός και εύκολος στη χρήση.</p>
      <p>
        <b>Βήματα Χρήσης</b>
      </p>
      <p>- Κάνετε την αγορά σας στο PAOK TV από το κινητό ή τον υπολογιστή σας.</p>
      <p>- Συνδέετε τον αποκωδικοποιητή με Internet μέσω καλωδίου.</p>
      <p>- Κάνετε log in με τους κωδικούς που έχετε στο PAOK TV και απολαμβάνετε την εμπειρία του καναλιού του Δικεφάλου στην οθόνη σας.</p>
      <p>Η συσκευή απαιτεί μία σύνδεση από 10 mbps και πάνω και μπορείτε να την πορμηθευτείτε από τα PAOK FC Official Stores του ΠΑΟΚ σε Τούμπα και Αγίας Σοφίας, όπου μπορείτε να δείτε και δοκιμάσετε το προϊόν από κοντά πριν το αγοράσετε, αλλά και από το <a href="http://store.paokfc.gr/greek/gadgets/paok-fc-full-hd-sat-receiver.html"><b>store.paokfc.gr</b></a>. Η συσκευή κοστίζει <b>39,90 ευρώ</b>.</p>
      <p>Για οποιαδήποτε πρόβλημα με τη συσκευή σας θα μπορείτε να επικοινωνήσετε με το support@edision.gr, ενώ για θέματα log in με το tv@paokfc.gr ή το 2310954099.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/gi-afto-den-simperilifthike-paok-stis-ipopsifiotites-tou-psat"/>
        <a href="http://www.metrosport.gr/article/afti-sfirizoun-sto-paok-ael-ke-sto-aek-aris"/>
        <a href="http://www.metrosport.gr/article/paok-ael-apo-avrio-pempti-2111-ta-isitiria-tou-agona"/>
        <a href="http://www.metrosport.gr/article/volidoskopi-ton-giannouli-fenermpachtse"/>
        <a href="http://www.metrosport.gr/article/aspida-fereira-stous-pektes-tou-paok"/>
        <a href="http://www.metrosport.gr/article/dio-empiri-neari-me-olo-to-mellon-mprosta-tous"/>
      </related>
    </article>
  </body>
</html>