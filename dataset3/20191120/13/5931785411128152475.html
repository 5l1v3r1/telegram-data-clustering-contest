<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/bertomeu-prokomentarisao-obradovicev-famozni-tajm-aut/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T13:18:29+00:00"/>
    <meta property="og:title" content="Bertomeu prokomentarisao Obradovićev famozni ,,tajm-aut“"/>
    <meta property="og:description" content="Prvi čovek košarkaške Evrolige Đordi Bertomeu rekao je da čelnici ovog takmičenja ne žele da se mešaju u ono što je srpski trener Željko Obradović rekao košarkašima Fenerbahčea na jednom od tajm-auta na utakmici sa CSKA Moskovm. Bertomeu je na konferenciji za medije u Milanu govorio o mnogim pitanjima u vezi sa Evroligom, a dotakao […]"/>
  </head>
  <body>
    <article>
      <h1>Bertomeu prokomentarisao Obradovićev famozni ,,tajm-aut“</h1>
      <address><time datetime="2019-11-20T13:18:29+00:00">20 Nov 2019, 13:18</time> by <a rel="author">Nemanja</a></address>
      <p>Prvi čovek košarkaške Evrolige Đordi Bertomeu rekao je da čelnici ovog takmičenja ne žele da se mešaju u ono što je srpski trener Željko Obradović rekao košarkašima Fenerbahčea na jednom od tajm-auta na utakmici sa CSKA Moskovm.</p>
      <p>Bertomeu je na konferenciji za medije u Milanu govorio o mnogim pitanjima u vezi sa Evroligom, a dotakao se i onoga što je Željko Obradović u izlivu besa rekao svojim igračima na pauzi tokom meča sa Moskovljanima prošle nedelje.</p>
      <p>– <b>Svi znamo kakva je ličnost Željko Obradović, najtrofejniji trener u Evropi. Na stranu to šta ja mislim, stvar je u tome da je to unutrašnja veza između njega i igrača. Nije naša odgovornost da utičemo na njihovu vezu –</b> kazao je Bertomeu.</p>
      <p>Bertomeu je rekao da bi, ukoliko postoje neki problemi u vezi sa tim dešavanjima, to klub trebalo da reši.</p>
      <p><b>– To je pitanje za predsednika kluba, ukoliko on smatra da je tu bilo nečega pogrešnog i da to nije pravi način postupanja prema igračima. Niko od igrača Fenerbahčea nije komentarisao to, niti se oglasio iko iz Asocijacije igrača, te za nas nema smisla da ,,uskačemo“ u ovu temu </b>– rekao je Bertomeu.</p>
      <p>Podsećamo, Obradović je na tajm-autu tokom meča sa CSKA sa nekoliko pogrdnih reči dočekao svoje igrače koji su gubili meč u tim momentima.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/19/el-micic-mvp-real-deklasirao-himki-valensija-i-bajern-preokretom-do-pobede/"/>
        <a href="https://www.sportskacentrala.com/2019/11/19/teski-dani-za-zvezdu-alba-vodila-od-prvog-do-poslednjeg-minuta-i-ubedljivo-trijumfovala/"/>
        <a href="https://www.sportskacentrala.com/2019/11/19/bertomeu-najavio-novi-klub-sa-a-licencom-moraju-prvo-da-unaprede-dvoranu/"/>
        <a href="https://www.sportskacentrala.com/2019/11/19/meridianbet-tiket-za-evroligu-sjajne-kvote-na-zvezdu-protiv-albe/"/>
        <a href="https://www.sportskacentrala.com/2019/11/17/posle-celnika-kluba-obradovicu-stize-podrska-i-od-kolega/"/>
        <a href="https://www.sportskacentrala.com/2019/11/16/saopstenje-fenerbahcea-o-statusu-zeljka-obradovica/"/>
        <a href="https://www.sportskacentrala.com/2019/11/16/majk-dzejms-mvp-8-kola-evrolige/"/>
        <a href="https://www.sportskacentrala.com/2019/11/16/najbolji-potezi-evrolige-blokade-hajnsa-i-dobrica-asistencija-micica-video/"/>
        <a href="https://www.sportskacentrala.com/2019/11/15/el-blistao-vanja-marinkovic-vece-oblezili-bivsi-igraci-partizana/"/>
      </related>
    </article>
  </body>
</html>