<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277465-kada-ka-bude-iyakokin-kasar-tukuna---sanata-ya-shawarci-buhari.html"/>
    <meta property="og:site_name" content="Legit"/>
    <meta property="article:published_time" content="2019-11-20T13:38:50+00:00"/>
    <meta property="og:title" content="Kada ka bude iyakokin kasar tukuna – Sanata ya shawarci Buhari"/>
    <meta property="og:description" content="Sanata mai wakiltan Nasarawa ta yamma, Adamu Abdullahi, ya roki shugaban kasa Muhammadu Buhari, da ya yi watsi da matsin lambar da ake masa kan bude iyakokin kasar a yanzu."/>
  </head>
  <body>
    <article>
      <h1>Kada ka bude iyakokin kasar tukuna – Sanata ya shawarci Buhari</h1>
      <address>
        <time datetime="2019-11-20T13:38:50+00:00">20 Nov 2019, 13:38</time>
      </address>
      <p>
        <b>Sanata mai wakiltan Nasarawa ta yamma, Adamu Abdullahi, ya roki shugaban kasa Muhammadu Buhari, da ya yi watsi da matsin lambar da ake masa kan bude iyakokin kasar a yanzu.</b>
      </p>
      <p>Abdullahi, wanda ya kasance tsohon gwamnan jihar Nasarawa, ya yaba ma Buhari kan tsayawa da ya yi tsayin daka kan matsalolin rashin tsaro.</p>
      <p>Ya yi korafin cewa rufe iyakokin kasar na magance matsaloli da dama da suka yiwa kasar katutu, ciki harda tabarbarewar tattalin arziki da cin hanci da rashawa.</p>
      <p>Sanatan wanda ya yi jawabi ga manema labarai a ranar Laraba, 20 ga watan Nuwamba kan lamarin ya bayyana cewa adawa da rufe iyakokin kasar na zuwa ne musamman daga bangarori biyu.</p>
      <p>Ya ce masu fasa kaurin kasashen da ke makwabtaka da kuma masu cin gajiyar rufe iyakokin ne ke matsawa shugaban kasa lamba kan ya sake bude shi.</p>
      <p>
        <b>KU KARANTA KUMA: </b>
        <a href="https://hausa.legit.ng/1277369-kwastam-ta-kama-wani-mutum-dauke-da-kudi-n25m-na-jabu.html">Kwastam ta kama wani mutum dauke da kudi N2.5m na jabu</a>
      </p>
      <p>Ya bayyana cewa Ya kamata Najeriya ta fara duba rayuwarta kafin duba makomar rufe iyakokin kan makwabta.</p>
      <p>Ya ce ya zama dole Najeriya ta gina tubalin cigabanta domin habbaka masana’antunta.</p>
      <p>A wani labari na daban, <b>Legit.ng </b>ta rahoto cewa Majalisar dattawa a ranar Talata, 19 ga watan Nuwamba, ta yi watsi da wata shawara daga Sanata Francis Fadahunsi na neman sanya haramcin shekara biyar na wucin-gadi kan shigo da janareto domin magance rikicin wuta a Najeriya.</p>
      <p>Fadahunsi a lokacin wani muhawara kan bukatar da Sanata Chukwuka Utazi, ya gabatar kan bukatar magance matsalar wutar lantarki a Najeriya, inda ya bukaci Majalisar dattawa da ta sanya a cikin ronkonta, haramci kan shigo da janareto na shekara biyar amma takwarorinsa suka nuna adawa da shawararsa.</p>
      <p>Sanatoci sun yi watsi da shawarar a lokacin da shugaban majalisar dattawa, Ahmad Lawan ya gabatar dashi domin yin zabe akai.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa: <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a></p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari, Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/MxyOeIuOpz0" width="640" height="360" data-service="Youtube" scrolling="no"/>
      </figure>
    </article>
  </body>
</html>