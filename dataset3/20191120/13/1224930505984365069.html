<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/dlya-ukrayinskih-vijskovih-anglijska-mova-stane-obovyazkovoyu_n169849"/>
    <meta property="og:site_name" content="Радіо Максимум"/>
    <meta property="article:published_time" content="2019-11-20T13:50:00+00:00"/>
    <meta property="og:title" content="Для українських військових англійська мова стане обов'язковою - Радіо Максимум"/>
    <meta property="og:description" content="У Міноборони зроблять знання англійської мови обов'язковим для всіх українських військовослужбовців. Як це працюватиме і кого першим зобов'яжуть володіти англійською на високому рівні – читайте далі."/>
  </head>
  <body>
    <article>
      <h1>Для українських військових англійська мова стане обов'язковою - Радіо Максимум</h1>
      <address><time datetime="2019-11-20T13:50:00+00:00">20 Nov 2019, 13:50</time> by <a rel="author">Лейцюсь Наталія</a></address>
      <p>
        <b>У Міноборони зроблять знання англійської мови обов'язковим для всіх українських військовослужбовців. Як це працюватиме і кого першим зобов'яжуть володіти англійською на високому рівні – читайте далі.</b>
      </p>
      <p>Заступник міністра оборони Аліна Фролова розповіла в інтерв'ю Радіо Свобода про зміни, які планують ввести для українських військових вже незабаром. Вона звернула особливу увагу на рівень англійської мови, який зараз є дуже низьким в українській армії.</p>
      <related>
        <h4>І ще:</h4>
        <a href="https://maximum.fm/v-ukrayini-hochut-sprostiti-reyestraciyu-taksi_n169816"/>
      </related>
      <p><b>"Це не тільки про вступ в НАТО і про інтеграцію, а й про можливість читати англійською мовою статті, наукові дослідження і переймати досвід інших країн</b>", – відзначила Фролова.</p>
      <p>За її словами, у Міноборони вбачають у цьому серйозну проблему, тому вже визначили спеціальний напрям з трьома компонентами, який дозволить покращити ситуацію зі знанням англійської.</p>
      <figure>
        <img src="https://maximum.fm/uploads/640w_DIR/media_news/2019/11/5dd52626b50e3445363675.jpg"/>
        <figcaption>Військових зобов'яжуть знати англійську / Волинське Агентство Розслідувань</figcaption>
      </figure>
      <p>"<b>Перший – ввести англійську мову в систему військової освіти.</b> Це дієво, але вимагає часу, щоб поступово всі збройні сили в тих чи інших формах проходили навчання. Другий – це спосіб терміново залагодити найбільш проблемні питання: ми зробимо <b>перелік посад, для яких знання англійської мови буде обов'язковим.</b> Ми дамо час – через рік або два, але обов'язково на цій посаді вивчити англійську мову. Нам вкрай необхідно, щоб люди на ключових з точки зору інтеграції з НАТО позиціях, добре володіли англійською мовою. І третій – ідея створення модульних або пілотних бригад, в яких повністю застосовані всі принципи і стандарти НАТО. В цих бригадах всі військовослужбовці також будуть<b> проходити навчання англійській мові</b>. Тому у нас є фіксація цієї проблеми і довгостроковий план і негайні засоби її подолання", – поділилась планами заступник міністра.</p>
      <related>
        <h4>Читайте також:</h4>
        <a href="https://maximum.fm/v-ukrayini-zbilshitsya-yedinij-socialnij-vnesok-skilki-i-yak-rozrahovuyetsya_n169802"/>
      </related>
      <p>Джерело: <a href="https://www.radiosvoboda.org/a/oborona-frolova-armiya/30281089.html">radiosvoboda.org</a></p>
      <related>
        <h4>До теми</h4>
        <a href="https://maximum.fm/aktualnij-lajfhak-dlya-vodiyiv-shcho-robiti-yakshcho-zamerz-zamok_n169034"/>
        <a href="https://maximum.fm/pogoda-v-ukrayini-20-listopada-poholodannya-ta-shtormovij-viter_n169818"/>
        <a href="https://maximum.fm/5-zvichok-yakih-varto-pozbutisya-do-30-rokiv_n169830"/>
      </related>
    </article>
  </body>
</html>