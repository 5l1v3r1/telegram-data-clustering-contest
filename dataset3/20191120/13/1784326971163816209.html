<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/20/ki-mennyit-keres-a-kardashian-csaladban/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T13:11:00+00:00"/>
    <meta property="og:title" content="Ki mennyit keres a Kardashian-családban?"/>
    <meta property="og:description" content="Elhoztuk a választ az égető kérdésre..."/>
  </head>
  <body>
    <article>
      <h1>Ki mennyit keres a Kardashian-családban?</h1>
      <h2>Elhoztuk a választ az égető kérdésre…</h2>
      <address><time datetime="2019-11-20T13:11:00+00:00">20 Nov 2019, 13:11</time> by <a rel="author">Mádi Virág</a></address>
      <h3>Kylie Jenner</h3>
      <p>Igen jól sejtetted, hogy a <b>sminkkirálynővel</b> indítunk, hiszen ő a leggazdagabb az egész családban. Kylie ugyanis dollármilliárdos, majdnem a legjobban kereső sztár, csupán Taylor Swift előzi meg. Voltak egyébként arról viták, hogy ezt a hatalmas vagyont <a href="https://cosmopolitan.hu/sztarhirek/2019/03/06/kylie-jenner-meg-mark-zuckerberget-is-megelozte/">a saját erejéből érte-e el</a> a csajszi, viszont 15 éves kora óta magának teremt meg mindent és a vállalatát is magának finanszírozta. Az összvagyona egyébként<b> 1 milliárd dollár, ami körülbelül 300 milliárd forintnak felel meg</b>.</p>
      <figure>
        <embed-post data-src="https://www.instagram.com/p/BlFtWmIh_1V" data-service="Instagram"/>
      </figure>
      <h3>Kim Kardashian</h3>
      <p>A popókirálynő keresete a közös valóságshow-ból és a sminkbizniszéből tevődik össze nagyrészt. A pletykák szerint Kim évente <a href="https://cosmopolitan.hu/sztarhirek/2016/04/04/nem-hiszed-el-mivel-keres-milliokat-kim-kardashian/">50 millió forintot keres</a> azzal is, hogy különböző cuccokat az el a neten. Kanye West feleségének persze azért is rengeteget bezsebel, ha szponzorok keresik fel, hogy valamit népszerűsítsen az Instáján. Az összvagyona egyébként Kyliehoz képest labdába sem rúg, ugyanis <b>100 milliárd forintja van</b>.</p>
      <figure>
        <embed-post data-src="https://www.instagram.com/p/BlEOgzsg3xs" data-service="Instagram"/>
      </figure>
      <h3>Kris Jenner</h3>
      <p>A <b>Kardashian-valóságshow producere és megálmodója</b> a csajok édesanyja, amiből nem kis összeg üti a markát rendszeresen! Ezen kívül néhány divatcikket is piacra dobott már, mint a mostani Fendi kampánya Kimmel és North-al. <b>18 milliárd forint a teljes vagyona.</b></p>
      <figure>
        <embed-post data-src="https://www.instagram.com/p/BlF73H8lgwW" data-service="Instagram"/>
      </figure>
      <h3>Khloe Kardashian</h3>
      <p>Az Insta-királynő körülbelül <b>12 milliárd forintot</b> spórolt össze az évek alatt. Ezek a valóságshowk-ból tevődnek össze, amikben eddig szerepelt, illetve néha producerként is dolgozik néhány reality-ben. Illetve a szponzorált tartalmait nagyon meg kell fizetni, ugyanis rengeteg követője van.</p>
      <figure>
        <embed-post data-src="https://www.instagram.com/p/B40bntlBhme" data-service="Instagram"/>
      </figure>
      <h3>Kourtney Kardashian</h3>
      <p>A csajszinak leginkább a valóságshow-ból származik a vagyona. Viszont képzeld, azt pletykálják, hogy nemsokára ő is beindítja a saját sminkmárkáját. Eddig <b>10 milliárd forintot</b> keresett össze.</p>
      <figure>
        <embed-post data-src="https://www.instagram.com/p/BjKn1cyDZLF" data-service="Instagram"/>
      </figure>
      <h3>Kendall Jenner</h3>
      <p>Kendall a világon<b> a legjobban kereső modell</b>, tehát elég szép vagyont szedett össze a munkáival fiatal kora ellenére. A bevétele modellkedésből és a valóságshowból áll. Jelenleg <b>9 milliárd forinttal</b> büszkélkedhet.</p>
      <figure>
        <embed-post data-src="https://www.instagram.com/p/BkI3loagKxd" data-service="Instagram"/>
      </figure>
    </article>
  </body>
</html>