<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/mRx724/fylkeslegen-anbefaler-ikke-etterforskning-av-helse-bergen-etter-drap"/>
    <meta property="og:site_name" content="Bergens Tidende"/>
    <meta property="article:published_time" content="2019-11-20T13:49:22+00:00"/>
    <meta property="og:title" content="Fylkeslegen anbefaler ikke etterforskning av Helse Bergen etter drap"/>
    <meta property="og:description" content="Fylkeslegen i Vestland vil ikke anbefale politiet å etterforske Helse Bergen etter drapet og drapsforsøket i Nattlandsveien i Bergen i vår."/>
  </head>
  <body>
    <article>
      <h1>Fylkeslegen anbefaler ikke etterforskning av Helse Bergen etter drap</h1>
      <h2>Fylkeslegen i Vestland vil ikke anbefale politiet å etterforske Helse Bergen etter drapet og drapsforsøket i Nattlandsveien i Bergen i vår.</h2>
      <address><time datetime="2019-11-20T13:49:22+00:00">20 Nov 2019, 13:49</time> by <a rel="author">NTB</a></address>
      <p>Det opplyser assisterende fylkeslege Sjur Lehmann I Vestland til <a href="https://www.nrk.no/hordaland/tilrar-ikkje-etterforsking-1.14788725">NRK</a>.</p>
      <p>En 36 år gammel mann er tiltalt for drap og drapsforsøk på foreldrene i Nattlandsveien i Bergen natt til 12. mars i år.</p>
      <p>Vest politidistrikt ba selv Fylkeslegen om å undersøke om den tiltalte 36-åringen fikk forsvarlig helsehjelp av Helse Bergen i tiden før drapet og drapsforsøket. Sakkyndige har slått fast at mannen var psykotisk under drapshandlingen. Statsadvokat Benedikte Høgseth vil ha mannen dømt til tvungent psykisk helsevern.</p>
      <p>Fylkeslegen arbeider videre med tilsynssaken mot Divisjon psykisk helsevern i Helse Bergen, der de undersøker om den tiltalte 36-åringen fikk forsvarlig helsehjelp i tiden før drapet.</p>
      <p>Den tiltalte mannen har fått oppfølging av helsevesenet i en årrekke. Like før drapet skal broren hans ha forsøkt å få ham tvangsinnlagt på Bergen legevakt, uten å lykkes.</p>
      <p>Den tiltaltes mor (63) ble funnet knivdrept på soverommet i leiligheten. Hun døde av forblødning etter at hun fikk påført «en stor mengde» knivstikk flere steder på kroppen.</p>
      <p>Faren (59) ble påført knivstikk i ryggen og brystet, ifølge tiltalen. Han ble funnet hardt skadd på fortauet utenfor boligblokken av en politipatrulje som tilfeldig kom forbi.</p>
      <related>
        <h4>Les også</h4>
        <a href="https://www.bt.no/nyheter/lokalt/i/Xg3mEr/soenn-36-tiltalt-for-drap-og-drapsforsoek-i-nattlandsveien"/>
        <a href="https://www.bt.no/innenriks/i/JoX0M7/fylkeslegen-aapner-tilsynssak-mot-helse-bergen-etter-drapet-i-nattlands"/>
        <a href="https://www.bt.no/nyheter/lokalt/i/0ngkk6/halvparten-av-drapene-i-norge-i-aar-har-skjedd-i-vest-politidistrikt"/>
        <a href="https://www.bt.no/nyheter/lokalt/i/WLQJMr/familien-var-bekymret-for-den-drapssiktede-soennen"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/nyheter/i/kJxqxX/ber-politiet-om-hjelp-til-aa-stanse-pyramide"/>
        <a href="https://www.bt.no/btmeninger/debatt/i/LAXz71/havarikommisjonen-identifiserer-ikke-hovedaarsakene-til-helge-ingstad-u"/>
        <a href="https://www.bt.no/nyheter/lokalt/i/vQdWOj/bystyret-ga-edel-et-halmstraa"/>
        <a href="https://www.bt.no/nyheter/lokalt/i/K3XOKE/2200-ansatte-i-bergen-kommune-ble-lurt-av-falsk-e-post"/>
        <a href="https://www.bt.no/nyheter/direkte/i/BR649v/nyheter-direkte"/>
      </related>
    </article>
  </body>
</html>