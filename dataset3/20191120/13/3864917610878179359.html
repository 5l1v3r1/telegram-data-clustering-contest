<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2822066-urad-sprostiv-proceduru-peretinu-linii-rozmezuvanna.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T13:27:00+00:00"/>
    <meta property="og:title" content="Уряд спростив процедуру перетину лінії розмежування"/>
    <meta property="og:description" content="Кабмін схвалив рішення, яке дозволить спростити перетин лінії розмежування для підлітків, які змушені проживати на окупованій території Донецької та Луганської областей."/>
  </head>
  <body>
    <article>
      <h1>Уряд спростив процедуру перетину лінії розмежування</h1>
      <h2>Кабмін схвалив рішення, яке дозволить спростити перетин лінії розмежування для підлітків, які змушені проживати на окупованій території Донецької та Луганської областей.</h2>
      <address>
        <time datetime="2019-11-20T13:27:00+00:00">20 Nov 2019, 13:27</time>
      </address>
      <p>Про це повідомляє <a href="https://www.kmu.gov.ua/news/uryad-sprostiv-proceduru-peretinu-liniyi-rozmezhuvannya-ta-poryadok-peremishchennya-tovariv-gromadyanami">Урядовий портал.</a></p>
      <p>Рішення передбачає спрощення процедури перетину <a href="https://www.ukrinform.ua/tag-donbas">лінії розмежування</a> особами, які не досягли 16-річного віку, на підставі свідоцтва про народження. Ним також буде спрощено процедури переміщення товарів через лінію розмежування фізичними особами.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2820606-bila-petrivskogo-ta-bogdanivki-zneskodili-vze-pivtori-sotni-boepripasiv.html">Біля Петрівського та Богданівки знешкодили вже півтори сотні боєприпасів</a>
      </blockquote>
      <p>Крім того, йдеться про внесення змін до довідки про подання документів для подальшого оформлення і отримання паспорта громадянина України, паспорта громадянина України для виїзду за кордон, тимчасового посвідчення громадянина України, що засвідчує зазначені факти та є обставиною, яка враховується під час переміщення осіб через лінію розмежування.</p>
      <p>У КМУ вважають, що таке рішення дасть змогу зменшити черги на пунктах пропуску, зменшити витрати родин та спростити життя громадян, які проживають на тимчасово окупованій території України. Нові правила почнуть діяти наприкінці листопада 2019 року.</p>
    </article>
  </body>
</html>