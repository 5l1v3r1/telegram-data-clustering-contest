<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829082.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T13:11:00+00:00"/>
    <meta property="og:title" content="دستگیری لیدرهای دوتابعیتی در اغتشاشات اخیر البرز"/>
    <meta property="og:description" content="فارس نوشت: «در میان دستگیرشدگان اغتشاشات اخیر در البرز برخی افراد تابعیت دوگانه از کشورهای اروپایی و برخی کشورهای همسایه داشته‌اند."/>
  </head>
  <body>
    <article>
      <h1>دستگیری لیدرهای دوتابعیتی در اغتشاشات اخیر البرز</h1>
      <address>
        <time datetime="2019-11-20T13:11:00+00:00">20 Nov 2019, 13:11</time>
      </address>
      <p>تعدادی از لیدرهایی که در هدایت و خرابکاری اشرار در استان البرز نقش موثری داشته‌اند، تابعیت آلمانی، ترکیه ای و افغانستانی دارند و تجهیزات ویژه خرابکاری از آن‌ها کشف و ضبط شده است.</p>
      <p>فارس نوشت: «در میان دستگیرشدگان اغتشاشات اخیر در البرز برخی افراد تابعیت دوگانه از کشورهای اروپایی و برخی کشورهای همسایه داشته‌اند.</p>
      <p>تعدادی از لیدرهایی که در هدایت و خرابکاری اشرار نقش موثری داشت تابعیت آلمانی، ترکیه ای و افغانستانی داشتند و تجهیزات ویژه خرابکاری از آن‌ها کشف و ضبط شده است.</p>
      <p>منابع امنیتی ضمن تایید و محرز شدن ارتباط این افراد با سرویس های بیگانه گفتند این افراد از مدت ها قبل در خارج از کشور آموزش های لازم را در رابطه با نافرمانی‌های مدنی و تخریب زیرساخت های شهری دیده و از طرف سرویس های خارجی تامین مالی می شدند.</p>
      <p>همچنین یکی از افراد دستگیر شده به ارتباط با مسیح علینژاد و تهیه و ارسال فیلم از نا آرامی های اخیر برای وی اعتراف کرده است.</p>
      <p>** شامگاه یکشنبه تیمی از مأموران یکی از نهادهای امنیتی در حال بررسی وضعیت شهر تهران با گروهی از اتباع بیگانه مواجه شدند که ظرف مدت نیم ساعت اقدام به تخریب و به آتش کشیدن پنج بانک کرده بودند.</p>
      <p>این تیم 7 نفره که به وسیله یک خودروی نیسان آبی در جنوب تهران تردد می‌کردند از محدوده دروازه غار تخریب اموال عمومی را شروع کرده و در نهایت در حوالی میدان شوش در حین تخریب پنجمین بانک شناسایی و دستگیر شدند.»</p>
    </article>
  </body>
</html>