<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/salute/colesterolo-davvero-cattivo/657817/"/>
    <meta property="og:site_name" content="DiLei"/>
    <meta property="article:published_time" content="2019-11-20T13:44:34+00:00"/>
    <meta property="og:title" content="Colesterolo davvero cattivo, nuovo indicatore di rischio"/>
    <meta property="og:description" content="A essere davvero pericolosa per il cuore sarebbe la sottoclasse B del colesterolo LDL. La scoperta si deve a uno studio dell’Università dell’Ohio."/>
  </head>
  <body>
    <article>
      <h1>Colesterolo davvero cattivo, nuovo indicatore di rischio</h1>
      <h2>Secondo uno studio statunitense, a essere davvero pericolosa per il cuore sarebbe la sottoclasse B delle lipoproteine a bassa densità</h2>
      <address>
        <time datetime="2019-11-20T13:44:34+00:00">20 Nov 2019, 13:44</time>
      </address>
      <p>I <b>valori totali del colesterolo LDL</b> sono degli indicatori senza dubbio interessanti quando si parla di <b>rischio cardiovascolare</b>. Per avere un quadro davvero completo, bisogna considerare anche altri aspetti. In questo novero è possibile includere una<b> sottoclasse delle lipoproteine a bassa densità</b> che, secondo uno studio portato avanti da un team scientifico dell’Università dell’Ohio, è in grado più delle altre di aiutare a predire futuri eventi avversi a livello cardiovascolare.</p>
      <p>Entrando nel dettaglio del tema, ricordiamo che le sottoclassi delle lipoproteine a bassa densità sono tre. Solo una, ribadiamo, è capace di provocare danni seri. La conclusione in merito è stata commentata dal <b>Dottor Tadeusz Malinski</b>, autore senior dello studio.</p>
      <p>L’esperto ha posto l’accento su un aspetto che, a suo modo, ribalta molte delle convinzioni che si hanno quando si parla di <b>fattori di rischio cardiovascolare</b> e del<b> pericolo del colesterolo alto</b>. Malinski ha infatti specificato che, in molti casi, la correlazione tra valori del colesterolo cattivo totale e il rischio di avere a che fare con <a href="https://dilei.it/benessere/dieta-pollotariana/635813/">problemi cardiovascolari</a> non ha fondamento.</p>
      <p>Secondo il ricercatore polacco, per avere le idee davvero chiare bisognerebbe focalizzarsi in maniera specifica sui <b>valori della sottoclasse B</b> del <a href="https://dilei.it/benessere/dieta-detox-sedano/657331/">colesterolo LDL</a>, che influisce per più del 50% sulla composizione delle lipoproteine a bassa densità.</p>
      <p>A detta degli esperti dell’equipe di Malinski, la<b> sottoclasse B</b> risulta essere la <b>più pericolosa per l’integrità dei tessuti che compongono i vasi sanguigni e il cuore</b>. Dati alla mano, è la più insidiosa per quanto riguarda il rischio di aterosclerosi.</p>
      <p>I dettagli dello studio che ha permesso di arrivare a questo esito sono stati pubblicati sulle pagine della rivista scientifica <a href="https://www.dovepress.com/international-journal-of-nanomedicine-journal"><i>Journal of Nanomedicine</i></a>. Le conclusioni di Malinski e del suo team mettono in forte discussione le linee guida USA e non solo, che vedono nella concentrazione totale di colesterolo LDL una spia del rischio di <a href="https://dilei.it/benessere/dieta-del-cuore-dr-sinatra/625830/">infarto</a>.</p>
      <p>Secondo gli esperti che hanno portato avanti la ricerca sopra citata, è invece necessario monitorare la <b>concentrazione della sottoclasse B in rapporto alle altre due</b>, note rispettivamente come <b>sottoclasse A ed I</b>.</p>
      <p>Ricordiamo che, sempre a detta del gruppo di lavoro coordinato da Malinski, con terapie farmacologiche specifiche mirate alla gestione della<b> concentrazione alta di colesterolo davvero cattivo</b> è possibile ridurre in maniera significativa il rischio di infarto e di aterosclerosi.</p>
      <related>
        <h4>Leggi anche</h4>
        <a href="https://dilei.it/salute/lipoproteine-cosa-sono-colesterolo/593814/"/>
        <a href="https://dilei.it/salute/colesterolo-cattivo-come-abbatterlo/607733/"/>
        <a href="https://dilei.it/salute/colesterolo-nuove-linee-guida-come-tenerlo-sotto-controllo/631906/"/>
        <a href="https://dilei.it/notizie/colesterolo-cattivo-nuove-regole-sui-livelli-di-rischio/510417/"/>
        <a href="https://dilei.it/benessere/video/colesterolo-cattivo-benefici-avocado/650715/"/>
      </related>
    </article>
  </body>
</html>