<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/bagaglio-a-mano-pagamento-ryanair-condannata/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T13:49:02+00:00"/>
    <meta property="og:title" content="Bagaglio a mano a pagamento: Ryanair condannata in Spagna"/>
    <meta property="og:description" content="Il regolamento della compagnia aerea è stato giudicato illegittimo."/>
  </head>
  <body>
    <article>
      <h1>Bagaglio a mano a pagamento: Ryanair condannata in Spagna</h1>
      <address><time datetime="2019-11-20T13:49:02+00:00">20 Nov 2019, 13:49</time> by <a rel="author">Valeria Bellagamba</a></address>
      <figure>
        <img src="https://www.viagginews.com/wp-content/uploads/2019/01/ryanair_iStock-839171354.jpg"/>
        <figcaption>Volo Ryanair (iStock)</figcaption>
      </figure>
      <p>
        <b>Bagaglio a mano a pagamento: Ryanair condannata in Spagna. Clamorosa sentenza che potrebbe rivoluzionare tutto.</b>
      </p>
      <p>In Italia il <b>bagaglio a mano a pagamento</b> imposto da <b>Ryanair</b>, e poi da Wizz Air, è lecito secondo l’ultima decisione del <a href="https://www.viagginews.com/2019/10/30/bagaglio-a-mano-pagamento-cancellate-multe-ryanair-wizz-air/"><b>Tar del Lazio</b></a> che ha <b>annullato le maxi multe dell’Antitrust</b> alle due compagnie low cost, <b>in Spagna no</b>. Un <b>tribunale di Madrid</b>, infatti, ha <b>condannato Ryanair per aver fatto pagare</b> a una passeggera <b>un supplemento per il trasporto a bordo del trolley</b>.</p>
      <p>La sentenza potrebbe di nuovo cambiare tutto. Cosa è successo.</p>
      <p>
        <b>Leggi anche –&gt; </b>
        <a href="https://www.viagginews.com/2019/11/17/bagaglio-mano-regole-liquidi-aeroporto-roma-milano/">
          <b>Rivoluzione in aereo: liquidi in valigia e check in facciale</b>
        </a>
      </p>
      <h3>Ryanair condannata in Spagna per il bagaglio a mano a pagamento</h3>
      <p><b>Far pagare a bordo di un aereo il bagaglio a mano</b> come la borsa grande o il trolley piccolo, che solitamente si portano in cabina, <b>è illegittimo</b>. Così ha stabilito un <b>tribunale di Madrid</b>, accogliendo il ricorso presentato <b>contro Ryanair</b> da una passeggera che aveva dovuto pagare alla compagnia low cost irlandese un supplemento, oltre al regolare biglietto, per imbarcare il trolley. Per effetto della sentenza, Ryanair dovrà restituire alla cliente i 20 euro del costo del supplemento, oltre agli interessi di mora.</p>
      <p>Infatti, <b>secondo il <a href="https://www.viagginews.com/2019/05/27/bagaglio-a-mano-ryanair-2019-regole-come-funziona-costi-misure/">regolamento sul bagaglio a mano</a></b>, introdotto da <b>Ryanair</b> un anno fa, per <b>portare in cabina e riporre nella cappelliera</b>, come si è sempre fatto, un <b>trolley piccolo</b> del <b>peso massimo di 10 kg</b> e <b>di dimensioni 55x40x20</b> occorre acquistare il <b>biglietto con tariffa priority</b> (opzione di acquisto: “<b>priorità e due bagagli a mano</b>“). Si può portare in cabina <b>gratuitamente solo una borsa piccola</b>, di dimensioni 40x20x25, e le buste con gli acquisti al duty free prima dell’imbarco.</p>
      <p>Il <b>nuovo regolamento di Ryanair</b>, subito <a href="https://www.viagginews.com/2018/10/11/bagaglio-a-mano-pagamento-voli-wizz-air/"><b>imitato anche da Wizz Air</b></a>, che a sua volta aveva introdotto regole simili per il bagaglio a mano a pagamento, aveva suscitato non poche <a href="https://www.viagginews.com/2018/09/03/ryanair-bagaglio-a-mano-pagamento-scoppia-protesta/">proteste</a>, da parte dei consumatori e l’attenzione dell’<b>Antitrust</b> italiano.</p>
      <figure>
        <img src="https://www.viagginews.com/wp-content/uploads/2019/05/wizz_air_iStock-1139067773-min.jpg"/>
        <figcaption>Wizz Air (iStock)</figcaption>
      </figure>
      <p>L”<b>Antitrust</b>, Autorità Garante della Concorrenza e del Mercato, in un primo momento aveva <a href="https://www.viagginews.com/2018/10/31/bagaglio-a-mano-pagamento-ryanair-wizz-air/">sospeso le nuove regole</a> in via cautelare, quindi aveva <a href="https://www.viagginews.com/2019/02/21/multa-a-ryanair-e-wizz-air-dallantitrust-per-il-bagaglio-a-mano-a-pagamento/"><b>multato entrambe le compagnie</b> <b>per 4 milioni di euro</b></a>, di cui <b>3 milioni a Ryanair</b> e <b>1 milione a Wizz Air</b>, con la motivazione di <b>pratica commerciale scorretta</b>.</p>
      <p>Ne è nata una controversia, con i ricorsi delle due compagnie aree, finita davanti al <b>Tar del Lazio</b>, che alla fine ha dato ragione a Ryanair e Wizz Air, <b>annullando le multe dell’Antitrust</b>. La decisione è stata presa dalla prima sezione del Tribunale amministrativo del Lazio, con <b>due diverse sentenze</b>, depositate il 29 ottobre 2019.</p>
      <p>Le <b>sanzioni</b> risalivano al 20 febbraio scorso. In una nota la stessa Antitrust spiegava che <b>le modifiche apportate alle regole di trasporto del bagaglio a mano grande</b>, il trolley, <b>costituiscono una pratica commerciale scorretta in quanto ingannano il consumatore sull’effettivo prezzo del biglietto</b>, non includendo più nella tariffa base un elemento essenziale del contratto di trasporto aereo quale è il ‘bagaglio a mano grande’. La conseguenza è quella di un aumento del prezzo del biglietto aereo in modo non trasparente</p>
      <h4>La sentenza spagnola contro Ryanair</h4>
      <p>Ora, con la decisione del giudice spagnolo, che sembra pensarla come l’Antitrust italiano, <b>può cambiare tutto di nuovo</b>.</p>
      <p>Il <b>tribunale di Madrid</b>, con stessa sentenza con cui ha condannato Ryanair alla restituzione del supplemento fatto pagare alla passeggera ha anche <b>ordinato alla compagnia aerea low cost di ritirare la clausola che obbliga i passeggeri a pagare una tariffa aggiuntiva per il bagaglio a mano</b>, come riporta <a href="https://www.ilmessaggero.it/economia/news/ryanair_bagaglio_a_mano_ultime_notizie_20_novembre-4875170.html">Il Messaggero</a>. Secondo i giudici la politica adottata dalla compagnia aerea irlandese sui bagagli a mano è illegittima, perché limita i diritti che il passeggero ha riconosciuti dalla legge all’Articolo 97 della legge spagnola sui trasporti.</p>
      <p>Cosa succederà adesso nel resto d’Europa?</p>
      <p>
        <b>Altre informazioni sul bagaglio a mano a bordo dei voli low cost:</b>
      </p>
      <ul>
        <li>
          <a href="https://www.viagginews.com/2019/07/18/regole-bagaglio-a-mano-trucchi/">
            <b>Bagaglio a mano trucchi: cosa si può portare e cosa è vietato</b>
          </a>
        </li>
        <li>
          <b>
            <a href="https://www.viagginews.com/2019/05/28/bagaglio-a-mano-ryanair-2019-priorita-come-funziona/">Bagaglio a mano Ryanair 2019 regolamento: costi, misure e priorità</a>
          </b>
        </li>
        <li>
          <b>
            <a href="https://www.viagginews.com/2019/05/24/ryanair-bagaglio-mano-nuove-regole-2019/">Ryanair nuove regole sul bagaglio a mano da maggio 2019</a>
          </b>
        </li>
        <li>
          <a href="https://www.viagginews.com/2019/03/18/voli-low-cost-app-bagaglio-mano/">
            <b>Voli low cost: l’app che misura il bagaglio a mano con la realtà aumentata</b>
          </a>
        </li>
      </ul>
      <figure>
        <iframe src="https://www.youtube.com/embed/fZJuTdGi_Lo" width="560" height="315" data-service="Youtube" scrolling="no"/>
      </figure>
      <p>
        <a href="https://news.google.com/publications/CAAqKQgKIiNDQklTRkFnTWFoQUtEblpwWVdkbmFXNWxkM011WTI5dEtBQVAB?hl=it&amp;gl=IT&amp;ceid=IT:it">
          <b>Continua a leggere tutte le nostre notizie su Google News</b>
        </a>
      </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/18/weekend-dellimmacolata-2019-low-cost-agriturismo/"/>
        <a href="https://www.viagginews.com/2019/11/16/mercatini-natale-low-cost-2019-dove-andare/"/>
        <a href="https://www.viagginews.com/2019/11/16/codice-sconto-italo-novembre-2019/"/>
      </related>
    </article>
  </body>
</html>