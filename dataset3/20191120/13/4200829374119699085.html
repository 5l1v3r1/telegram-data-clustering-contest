<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/futbol/yilin-transfer-bombasini-jose-mourinho-patlatti"/>
    <meta property="og:site_name" content="FotoMaç"/>
    <meta property="article:published_time" content="2019-11-20T13:18:34+00:00"/>
    <meta property="og:title" content="Yılın transfer bombasını Jose Mourinho patlattı!"/>
    <meta property="og:description" content="İngiltere Premier Ligi ekibi Tottenham Hotspur, Jose Mourinho ile anlaştıklarını açıkladı. Pochettino ile dün gece yollarını ayıran Londra ekibi, günün erken saatlerinde Mourinho transferini duyurdu. İngiliz basınında çıkan haberlerde Mourinho'nun takıma hangi yıldızları kazandıracağı da yazıldı. Her gittiği takımda yaptığı transferlerle büyük olay yaratan Mourinho Tottenham'da da adından oldukça söz ettireceğe benziyor. İşte Mourinho'nun bomba transferler listesi..."/>
  </head>
  <body>
    <article>
      <h1>Yılın transfer bombasını Jose Mourinho patlattı!</h1>
      <address>
        <time datetime="2019-11-20T13:18:34+00:00">20 Nov 2019, 13:18</time>
      </address>
      <p>
        <b>İngiltere Premier Ligi ekibi Tottenham Hotspur, Jose Mourinho ile anlaştıklarını açıkladı. Pochettino ile dün gece yollarını ayıran Londra ekibi, günün erken saatlerinde Mourinho transferini duyurdu. İngiliz basınında çıkan haberlerde Mourinho'nun takıma hangi yıldızları kazandıracağı da yazıldı. Her gittiği takımda yaptığı transferlerle büyük olay yaratan Mourinho Tottenham'da da adından oldukça söz ettireceğe benziyor. İşte Mourinho'nun bomba transferler listesi...</b>
      </p>
      <figure>
        <img src="https://iaftm.tmgrup.com.tr/6ab970/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255760909.jpg&amp;mw=1000&amp;l=1"/>
        <figcaption>İngiltere Premier Ligi ekibi Tottenham'da Mauricio Pochettino'nun yerine göreve Jose Mourinho'nun getirildiği açıklandı. Portekizli teknik adamla 2.5 yıllık anlaşmaya varıldı.</figcaption>
      </figure>
      <figure>
        <img src="https://iaftm.tmgrup.com.tr/8fa025/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255761755.jpg&amp;mw=1000&amp;l=1"/>
        <figcaption>Tottenham Kulübü'nün resmi sitesinden yapılan açıklamada şu ifadeler yer aldı: "Jose Mourinho'nun 2022-23 sezonunun sonuna kadar sürecek bir sözleşme ile menajer olarak takımın başında görev alacağını duyurmaktan mutluluk duyuyoruz.</figcaption>
      </figure>
      <figure>
        <img src="https://iaftm.tmgrup.com.tr/aea24a/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255759467.jpg&amp;mw=1000&amp;l=1"/>
        <figcaption>Jose, 25 üst düzey kupa kazanan dünyanın en başarılı menajerlerinden. FC Porto, Inter Milan, Chelsea, Real Madrid ve Manchester United'ı yönetti."</figcaption>
      </figure>
      <figure>
        <img src="https://iaftm.tmgrup.com.tr/6a8287/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255756891.jpg&amp;mw=1000&amp;l=1"/>
        <figcaption><b>"SOYUNMA ODASINA ENERJİ VE İNANÇ GETİRECEĞİNE İNANIYORUZ"<br/></b>Tottenham Başkanı Daniel Levy, Portekizli teknik adamın göreve gelmesiyle ilgili olarak, "Futbolun en başarılı menajerlerinden birine sahibiz.</figcaption>
      </figure>
      <figure>
        <img src="https://iaftm.tmgrup.com.tr/17586e/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255765077.jpg&amp;mw=1000&amp;l=1"/>
        <figcaption>Tecrübesi çok fazla, ekiplere ilham verebilir ve harika bir taktikçidir. Antrenörlük yaptığı her kulüpte onur kazandı. Soyunma odasına enerji ve inanç getireceğine inanıyoruz."<br/><a href="https://www.fotomac.com.tr/galeri/futbol/jose-mourinhoun-ses-getiren-transferleri"><b>İŞTE MOURINHO'NUN EFSANE TRANSFERLERİ! <u><i>HABER İÇİN TIKLAYIN...</i></u></b></a></figcaption>
      </figure>
      <figure>
        <img src="https://iaftm.tmgrup.com.tr/79375a/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255756393.jpg&amp;mw=1000&amp;l=1"/>
        <figcaption><b>MOURINHO: TAKIMDAKİ KALİTE BENİ HEYECANLANDIRIYOR<br/></b>Mourinho ise Tottenham ile sözleşme imzalamaktan dolayı mutlu olduğunu belirtirken, "Çok büyük bir mirasa ve tutkulu destekçilere sahip bir kulübe katılmaktan heyecan duyuyorum.</figcaption>
      </figure>
      <figure>
        <img src="https://iaftm.tmgrup.com.tr/ba43d0/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255761335.jpg&amp;mw=1000&amp;l=1"/>
        <figcaption>Takımdaki ve akademideki kalite beni heyecanlandırıyor. Bu oyuncularla çalışmak beni buraya çeken şeydi" dedi.</figcaption>
      </figure>
      <figure>
        <img src="https://iaftm.tmgrup.com.tr/b9a8ab/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255762209.jpg&amp;mw=1000&amp;l=1"/>
        <figcaption>Mourinho'nun takımın başına geçmesinin ardından İngiliz basınından transfer iddiaları geldi.</figcaption>
      </figure>
      <figure>
        <img src="https://iaftm.tmgrup.com.tr/558fd6/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255768874.jpg&amp;mw=1000&amp;l=1"/>
        <figcaption><b>İLK BOMBA ZLATAN<br/></b>İngiltere Premier Lig ekiplerinden Tottenham'ın yeni teknik direktörü Jose Mourinho, devre arası transfer dönemi için listesini hazırladı.</figcaption>
      </figure>
      <figure>
        <img src="https://iaftm.tmgrup.com.tr/1411c2/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255768516.jpg&amp;mw=1000&amp;l=1"/>
        <figcaption>Ada basınında yer alan haberlere göre; Portekizli çalıştırıcı, eski öğrencisi Zlatan Ibrahimovic'i transfer edebilmek adına şartları zorlayacak.</figcaption>
      </figure>
      <figure>
        <img src="https://iaftm.tmgrup.com.tr/4ca00b/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255762238.jpg&amp;mw=1000&amp;l=1"/>
        <figcaption>Los Angeles Galaxy ile yollarını ayıran 38 yaşındaki futbolcunun boşta olmasını fırsata çevirmek isteyen Mourinho, yönetimle görüşerek Zlatan Ibrahimovic transferi için nabız yokladı.</figcaption>
      </figure>
      <figure>
        <img src="https://iaftm.tmgrup.com.tr/ace086/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255763930.jpg&amp;mw=1000&amp;l=1"/>
        <figcaption>Tottenham yönetimi, İsveçli futbolcunun ilerleyen yaşı ve olası yüksek maliyeti sebebiyle transfere sıcak bakmıyor.</figcaption>
      </figure>
      <figure>
        <img src="https://iaftm.tmgrup.com.tr/93e5f6/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255768390.jpg&amp;mw=1000&amp;l=1"/>
        <figcaption><b>23 YAŞINDAKİ ATAL'A KANCAYI TAKTI<br/></b>Jose Mourinho'nun takıma katmak istediği diğer bir isim Cezayirli 23 yaşındaki Atal.</figcaption>
      </figure>
      <figure>
        <img src="https://iaftm.tmgrup.com.tr/26eca7/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255766953.jpg&amp;mw=1000&amp;l=1"/>
        <figcaption>Sağ bek pozisyonunda oynayan genç yıldız için Chelsea'nin de devrede olduğu iddia edildi.</figcaption>
      </figure>
      <figure>
        <img src="https://iaftm.tmgrup.com.tr/71b60e/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255771901.jpg&amp;mw=1000&amp;l=1"/>
        <figcaption><b>YİNE BİR PORTEKİZLİ GETİRİYOR<br/></b>Gittiği her takıma Portekizli futbolcuları da götüren Mourinho, Sporting Lizbon'un yıldız futbolcusu Bruno Fernandes'i kadrosuna katmak istiyor.</figcaption>
      </figure>
      <figure>
        <img src="https://iaftm.tmgrup.com.tr/dbb0e5/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255772681.jpg&amp;mw=1000&amp;l=1"/>
        <figcaption>Geçtiğimiz yıl Portekiz ekibiyle 52 maça çıkan yıldız futbolcu takımına 32 gol 18 asistlik katkı yapmıştı.</figcaption>
      </figure>
      <figure>
        <img src="https://iaftm.tmgrup.com.tr/ec2b37/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255769054.jpg&amp;mw=1000&amp;l=1"/>
        <figcaption><b>DYBALA DA LİSTEDE<br/></b>Jose Mourinho'nun son bombası ise Juventus'un Arjantinli yıldızı Paulo Dybala.</figcaption>
      </figure>
      <figure>
        <img src="https://iaftm.tmgrup.com.tr/0445e0/0/0/0/0/0/0?u=https://iftm.tmgrup.com.tr/album/2019/11/20/yilin-transfer-bombasini-jose-mourinho-patlatti-1574255768545.jpg&amp;mw=1000&amp;l=1"/>
        <figcaption>Geçtiğimiz yıldan bu yana Juventus'tan ayrılacağı konuşulan yıldız futbolcunun Mourinho ile çalışmaya sıcak baktığı iddia edildi.</figcaption>
      </figure>
    </article>
  </body>
</html>