<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2406907,NBA-LA-Lakers-liderem-Konferencji-LeBron-James-tworzy-historie"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T13:58:00+00:00"/>
    <meta property="og:title" content="NBA: LA Lakers liderem Konferencji. LeBron James tworzy historię"/>
    <meta property="og:description" content="LeBron James został we wtorek pierwszym koszykarzem w historii, który zanotował triple-double w meczach przeciwko każdej z 30 drużyn ligi NBA. Tym razem uzyskał 25 punktów, 11 zbiórek i 10 asyst, a jego Los Angeles Lakers pokonali u siebie Oklahoma City Thunder 112:107."/>
  </head>
  <body>
    <article>
      <h1>NBA: LA Lakers liderem Konferencji. LeBron James tworzy historię</h1>
      <address>
        <time datetime="2019-11-20T13:58:00+00:00">20 Nov 2019, 13:58</time>
      </address>
      <p>
        <b>LeBron James został we wtorek pierwszym koszykarzem w historii, który zanotował triple-double w meczach przeciwko każdej z 30 drużyn ligi NBA. Tym razem uzyskał 25 punktów, 11 zbiórek i 10 asyst, a jego Los Angeles Lakers pokonali u siebie Oklahoma City Thunder 112:107.</b>
      </p>
      <ul>
        <li>
          <b>Blisko 35-letni koszykarz triple-double uzyskiwał 86 razy</b>
        </li>
        <li>
          <b>Częściej udało się to czterem zawodnikom, wśród nich Jasonowi Kiddowi - jednemu z asystentów Vogela</b>
        </li>
        <li>
          <b>On jednak zanotował je w meczach z 28 różnymi rywalami</b>
        </li>
      </ul>
      <p>- Po meczu podszedł do mnie trener Frank Vogel i mi pogratulował. Myślałem, że mówi to złośliwie, bo popełniłem siedem strat. Nie wiem co myśleć o tych wszystkich triple-double. To miła statystyka, ale najważniejsze, że skompletowałem ją w wygranym spotkaniu - powiedział James.<br/><br/>Oprócz Jamesa wyróżniającą się postacią Lakers był Anthony Davis, który zdobył 34 punkty. Wśród pokonanych najlepszy był Niemiec Dennis Schroeder - 31 pkt.</p>
      <figure>
        <iframe data-src="https://twitter.com/Lakers/status/1197016012450717696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Lakers z bilansem (12-2) prowadzą w tabeli Konferencji Zachodniej. Na Wschodzie najlepsza jest ekipa Boston Celtics (11-2), która minionej nocy odpoczywała.<br/><br/>Po siedmiu porażkach z rzędu udało się wygrać Golden State Warriors. Zdziesiątkowani przez kontuzje "Wojownicy" wygrali na wyjeździe z Memphis Grizzlies 114:95, a najlepszy w ich szeregach był Alec Burks - 29 pkt.<br/><br/>Mimo wygranej Warriors (3-12) wciąż są najgorszą drużyną sezonu.</p>
      <figure>
        <iframe data-src="https://twitter.com/warriors/status/1197025024986767360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>W barwach Portland Trail Blazers zadebiutował Carmelo Anthony. 35-latek do gry wrócił po niemal rocznej przerwie, która spowodowana była brakiem chętnych na jego usługi. W wyjazdowym spotkaniu przeciwko New Orleans Pelicans nie zachwycił. Trafił tylko cztery z 14 rzutów z gry i miał pięć strat. Jego zespół przegrał 104:115.<br/><br/>W ostatnim wtorkowym meczu koszykarze Sacramento Kings pokonali we własnej hali Phoenix Suns 120:116. Dla gospodarzy 31 punktów zdobył Serb Bogdan Bogdanovic, a dla "Słońc" 30 uzyskał Devin Booker.</p>
      <p><b>Wyniki wtorkowych meczów koszykarskiej ligi NBA:</b><br/><br/>Los Angeles Lakers - Oklahoma City Thunder 112:107<br/>Memphis Grizlies - Golden State Warriors 95:114<br/>New Orleans Pelicans - Portland Trail Blazers 115:104<br/>Sacramento Kings - Phoenix Suns 120:116</p>
      <p><b>Tabele:</b><br/><b>EASTERN CONFERENCE</b><br/>ATLANTIC DIVISION<br/>Z P Proc.<br/>1. Boston 11 2 .846<br/>2. Toronto 9 4 .692<br/>3. Philadelphia 8 5 .615<br/>4. Brooklyn 5 8 .385<br/>5. New York 4 10 .286<br/>CENTRAL DIVISION<br/>1. Milwaukee 10 3 .769<br/>2. Indiana 8 6 .571<br/>3. Detroit 4 9 .308<br/>4. Cleveland 4 9 .308<br/>5. Chicago 4 10 .286<br/>SOUTHEAST DIVISION<br/>1. Miami 9 3 .750<br/>2. Orlando 6 7 .462<br/>3. Charlotte 6 8 .429<br/>4. Atlanta 4 9 .308<br/>5. Washington 3 8 .273</p>
      <p><b>WESTERN CONFERENCE</b><br/>NORTHWEST DIVISION<br/>1. Denver 9 3 .750<br/>2. Utah 8 5 .615<br/>3. Minnesota 8 6 .571<br/>4. Oklahoma City 5 9 .357<br/>5. Portland 5 10 .333<br/>PACIFIC DIVISION<br/>1. LA Lakers 12 2 .857<br/>2. LA Clippers 9 5 .643<br/>3. Phoenix 7 6 .538<br/>4. Sacramento 6 7 .462<br/>5. Golden State 3 12 .200<br/>SOUTHWEST DIVISION<br/>1. Houston 11 3 .786<br/>2. Dallas 8 5 .615<br/>3. Memphis 5 9 .357<br/>4. San Antonio 5 9 .357<br/>5. New Orleans 5 9 .357</p>
      <p>kp</p>
      <related>
        <a href="https://www.polskieradio.pl/5/4147/Artykul/2405390,NBA-Lakers-w-gazie-33-punkty-LeBrona-Jamesa-i-wsparcie-Kobeego-Bryanta"/>
      </related>
      <related>
        <a href="https://www.polskieradio.pl/5/4147/Artykul/2406230,NBA-Luka-Doncic-jak-LeBron-James-Kolejny-rekord-Slowenca"/>
      </related>
    </article>
  </body>
</html>