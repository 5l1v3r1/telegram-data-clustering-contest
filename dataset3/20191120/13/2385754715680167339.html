<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/oikonomia/598277/sta-57-dis-to-energitiko-ton-ependytikon-organismon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T13:00:00+00:00"/>
    <meta property="og:title" content="Στα €5,7 δισ το ενεργητικό των επενδυτικών οργανισμών"/>
    <meta property="og:description" content="Αύξηση 4% παρουσίασε σε τριμηνιαία βάση τον Σεπτέμβριο του 2019 το συνολικό ενεργητικό των επενδυτικών οργανισμών, φτάνοντας στα €5,68 δισεκατομμύρια σε..."/>
  </head>
  <body>
    <article>
      <h1>Στα €5,7 δισ το ενεργητικό των επενδυτικών οργανισμών</h1>
      <address><time datetime="2019-11-20T13:00:00+00:00">20 Nov 2019, 13:00</time> by <a rel="author">Sigmalive</a></address>
      <p>Αύξηση 4% παρουσίασε σε τριμηνιαία βάση τον Σεπτέμβριο του 2019 το συνολικό ενεργητικό των επενδυτικών οργανισμών, φτάνοντας στα €5,68 δισεκατομμύρια σε σύγκριση με €5,48 δις τον Ιούνιο του 2019. Σύμφωνα με στοιχεία που δημοσιεύει σήμερα η Κεντρική Τράπεζα, ο αριθμός των επενδυτικών οργανισμών αυξήθηκε από 160 τον Ιούνιο 2019 σε 166 τον Σεπτέμβριο 2019.<br/> <br/>Το συνολικό ενεργητικό για την υπό αναφορά περίοδο αποτελείτο από μετοχές και συναφείς τίτλους με €3,35 δις, μη χρηματοοικονομικά στοιχεία ενεργητικού (περιλαμβανομένων και πάγιων στοιχείων) ύψους €1,13 δις, καταθέσεις και δάνεια €452 εκατ, χρεόγραφα €452 εκατ. και λοιπά στοιχεία ενεργητικού (συμπεριλαμβανομένων χρηματιστηριακών παραγώγων) ύψους €209 εκατ.<br/> <br/>Το συνολικό παθητικό αποτελείτο από μετοχές/μερίδια με €4,74 δις, δάνεια ύψους €789 εκατ και λοιπές υποχρεώσεις ύψους €154 εκ.</p>
    </article>
  </body>
</html>