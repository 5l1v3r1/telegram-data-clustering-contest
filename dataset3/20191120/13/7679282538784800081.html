<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-iffi-2019-international-film-festival-indian-panorama-will-show-26-films-2859773.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T13:10:14+00:00"/>
    <meta property="og:title" content="IFFI 2019: गुजराती फिल्म से होगा भारतीय पैनोरमा का उद्घाटन, दिखाई जाएंगी कुल 26 फिल्में"/>
    <meta property="og:description" content="इंटरनेशनल फिल्म फेस्टिवल ऑफ इंडिया (IFFI) गोवा के पंजिम में शुरू हो चुका है। यह शो आज 20 नवंबर से शुरू होकर 28 नवंबर का खत्म होगा। इस कार्यक्रम में सिनेमा की तमाम हस्तियों को उनके योगदान के लिए..."/>
  </head>
  <body>
    <article>
      <h1>IFFI 2019: गुजराती फिल्म से होगा भारतीय पैनोरमा का उद्घाटन, दिखाई जाएंगी कुल 26 फिल्में</h1>
      <address><time datetime="2019-11-20T13:10:14+00:00">20 Nov 2019, 13:10</time> by <a rel="author">लाइव हिन्दुस्तान टीम,नई दिल्ली</a></address>
      <p>इंटरनेशनल फिल्म फेस्टिवल ऑफ इंडिया (IFFI) गोवा के पंजिम में शुरू हो चुका है। यह शो आज 20 नवंबर से शुरू होकर 28 नवंबर का खत्म होगा। इस कार्यक्रम में सिनेमा की तमाम हस्तियों को उनके योगदान के लिए सम्माकनित किया जाएगा। सुपरस्टाहर रजनीकांत और अमिताभ बच्चन को इस कार्यक्रम में बड़ा सम्मान मिलने जा रहा है। वहीं कार्यक्रम उद्घाटन समारोह में अमिताभ बच्चन ख़ास मेहमान बनेंगे। आज इस इवेंट के ओपनिंग सेरेमनी को फिल्ममेकर करण जौहर होस्ट करेंगे। वहीं इवेंट में इस दुनिया को अलविदा कह गए सितारों को श्रद्धांजलि भी दी जाएगी। </p>
      <p>50वें अंतरराष्ट्रीय फ़िल्म समारोह में भारतीय पैनोरमा में 26 फिल्में दिखाई जाएंगी। जिनमें हिंदी की छह फिल्में हैं जो नए विषयों के कारण चर्चा में हैं। भारतीय पैनोरमा का उद्घाटन गुजराती फ़िल्म ‘हेल्लरो’ से होगा। यह अभिषेक शाह की फ़िल्म है जो स्त्री मुक्ति की कहानी है। इनमें आदित्य धर की 'उरी सर्जिकल स्ट्राइक', प्रकाश झा की 'परीक्षा' और प्रसिद्ध गीतकार जावेद अख्तर की बेटी जोया अख्तर की 'गली ब्वॉय' तथा विकास बहल की 'सुपर 30' विशेष आकर्षण हैं। इसके अलावा अमित शर्मा की 'बधाई हो' एवं संजय पुराण सिंह चौहान की 'बहत्तर हूरें' भी दिखाई जाएगी।</p>
      <p>भारतीय पैनोरमा में मराठी की चार मलयालम की तीन, बंगला की दो, तमिल की दो, कन्नड़ और गुजराती के अलावा इरुला, पनिया तथा खासी भाषा की एक-एक फ़िल्म दिखाई जाएगी। </p>
      <p>'परीक्षा' एक गरीब रिक्शेवाले की कहानी है जो अमीर बच्चों को रोज निजी स्कूल में पढ़ने के लिए ले जाता है पर वह अपने बच्चे को पढ़ा नहीं पता। यह एक मार्मिक एवं संवेदनशील फ़िल्म है जो शिक्षा व्यवस्था पर करारा प्रहार करती है।</p>
      <p>'गली ब्वॉय' एक मुस्लिम लड़के मुराद की कहानी है जो मुंबई की बस्ती में रहता है और ड्राइवर का बेटा है। वह प्रसिद्ध रैपर गायक बनना चाहता है और जमीन से ऊपर उठकर संघर्ष के जरिये अपने सपने को पूरा करता है। 'जिंदगी न मिलेगी दोबारा' से चर्चित जोया की यह फ़िल्म उम्मीद जगाती है।</p>
      <p>सुभाष बोस के सच्चे अनुयायी 94 वषीर्य नेताजी गोपालकृष्णन पर बनी फिल्म 'नेताजी' भी चर्चा में है। इसके निर्देशक मलयालम के युवा निर्देशक विजीस मनी हैं। 'सुपर 30' सुप्रसिद्ध गणितज्ञ आनंद कुमार और उनके कोचिंग पर आधारित है जहां गरीब पर प्रतिभाशाली बच्चे आई आई टी क्रैक करते हैं। इस फ़िल्म के निर्देशक विकास बहल हैं।</p>
      <p>
        <b>
          <a href="https://www.livehindustan.com/entertainment/story-taapsee-pannu-relationship-and-marriage-says-this-about-it-2859709.html">तापसी पन्नू ने की रिलेशनशिप और शादी पर खुलकर बात, कहा...</a>
        </b>
      </p>
      <p>
        <b>
          <a href="https://www.livehindustan.com/entertainment/story-iffi-2019-rajnikanth-received-special-icon-award-on-international-film-festival-2859690.html">IFFI 2019 का हुआ आगाज, रजनीकांत को मिला स्पेशल आइकन अवॉर्ड, कहा ये</a>
        </b>
      </p>
    </article>
  </body>
</html>