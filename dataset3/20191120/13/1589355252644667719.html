<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/budapest-chce-mesto-bez-smogu-uvazuje-o-dani-zo-zapchy.html"/>
    <meta property="og:site_name" content="TREND.sk"/>
    <meta property="article:published_time" content="2019-11-20T13:42:00+00:00"/>
    <meta property="og:title" content="Budapešť chce mesto bez smogu, zvažuje daň zo zápchy"/>
    <meta property="og:description" content="Autá na naftu môžu z niektorých častí mesta úplne zmiznúť"/>
  </head>
  <body>
    <article>
      <h1>Budapešť chce mesto bez smogu, zvažuje daň zo zápchy</h1>
      <address><time datetime="2019-11-20T13:42:00+00:00">20 Nov 2019, 13:42</time> by <a rel="author">TASR</a></address>
      <p>
        <b>Do piatich rokov môže byť obmedzený vjazd áut s dieselovým pohonom do niektorých budapeštianskych obvodov. Povedal to v stredu v správach maďarskej komerčnej televízie RTL zástupca starostu zodpovedný za klimatickú ochranu Dávid Dorosz.</b>
      </p>
      <p>Internetové vydanie denníka Magyar Hírlap v súvislosti s „daňou zo zápchy“ podotklo, že nový budapeštiansky starosta Gergely Karácsony v kampani pred októbrovými komunálnymi voľbami povedal, že na zavedenie dane zo zápchy sa chce obyvateľov mesta najskôr spýtať v referende.</p>
      <p>Túto daň by mala maďarská metropola podľa denníka zaviesť, pretože je to záväzok voči Európskej únii z čias starostu Gábora Demszkého, keď sa rozhodlo o postavení 4. linky metra.</p>
      <related>
        <a href="https://www.etrend.sk/trend-archiv/rok-2019/cislo-46/budapest-chce-byt-letiskom-pre-vychodoeuropske-kargo.html"/>
      </related>
      <p>V súčasnosti však maďarské zákony zakazujú, aby samosprávy vyberali poplatky za používanie ciest v prípade osobných vozidiel. Takáto možnosť prislúcha iba štátu.</p>
    </article>
  </body>
</html>