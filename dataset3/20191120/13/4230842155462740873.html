<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-iptv-ott-t2-zamist-suputnykovogo-tb-shho-obraty-pislya-koduvannya-suputnyka/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T13:54:46+00:00"/>
    <meta property="og:title" content="IPTV, ОТТ, Т2 замість супутникового ТБ: що обрати після кодування каналів"/>
    <meta property="og:description" content="Після кодування супутникового телебачення українські телеканали на супутнику будуть доступні тільки за передплатою. Але є альтернатива – IPTV, ОТТ або Т2. Що це, які переваги та недоліки у кожного з сервісів – у матеріалі Фактів ICTV."/>
  </head>
  <body>
    <article>
      <h1>IPTV, ОТТ, Т2 замість супутникового ТБ: що обрати після кодування каналів</h1>
      <address>
        <time datetime="2019-11-20T13:54:46+00:00">20 Nov 2019, 13:54</time>
      </address>
      <p>Після кодування супутникового телебачення українські телеканали на супутнику будуть доступні тільки за передплатою. Але є альтернатива – IPTV, ОТТ або Т2. Що це, які переваги та недоліки у кожного з сервісів – у матеріалі Фактів ICTV.</p>
      <p>Чотири найбільші медіагрупи України, зокрема і StarLightMedia, до якої входить ICTV, закодують свої супутникові сигнали з 20 січня 2020 року.</p>
      <p>Якщо у вас супутникове телебачення, і ви не сплачували щомісячну абонплату, то, ймовірно, користувались послугами шахраїв, і вас торкнеться вимкнення.</p>
      <p>Після <a href="https://fakty.com.ua/ua/ukraine/20191105-koduvannya-suputnykovogo-tb-yak-ne-zalyshytys-bez-ulyublenyh-kanaliv-u-2020-rotsi/">кодування супутникового сигналу українських телеканалів</a> буде декілька варіантів перегляду ТБ. Факти ICTV вже писали<a href="https://fakty.com.ua/ua/ukraine/20191113-koduvannya-suputnyku-yak-dyvytys-ukrayinski-kanaly-u-2020-rotsi/"> про всі альтернативи </a>– їх сім.</p>
      <figure>
        <img src="https://fakty.com.ua/wp-content/uploads/2019/11/20/2019-11-typtv-4.jpg?1574254563"/>
      </figure>
      <p>Якщо ви вирішили відмовитись від супутникового телебачення, розповідаємо про переваги та недоліки альтернативних сервісів – IPTV, ОТТ та Т2.</p>
      <h3>Т2</h3>
      <p>Ефірне цифрове телебачення Т2 з’явилось в Україні  відносно нещодавно. Сьогодні воно дає можливість перегляду 32 українських телеканалів. Все, що необхідно – ефірна антена (не важливо – зовнішня чи внутрішня) та тюнер DVB-T2. У моделях телевізорів останніх п’яти років він зазвичай вже вмонтований.</p>
      <p>
        <b>Переваги Т2:</b>
      </p>
      <ul>
        <li>безкоштовний перегляд;</li>
        <li>недороге обладнання;</li>
        <li>якість прийому краща, ніж в аналоговому телебаченні.</li>
      </ul>
      <p>
        <b>Недоліки Т2:</b>
      </p>
      <ul>
        <li>обмежена кількість телеканалів;</li>
        <li>немає сервісної підтримки;</li>
        <li>для кожного ТВ необхідно мати окремий тюнер.</li>
      </ul>
      <h3>IPTV</h3>
      <p>Можна придбати доступ до телебачення від свого провайдера інтернету – Internet Protocol Television. Зазвичай вони пропонують пакети інтернет + телебачення, що значно вигідніше, ніж купувати їх окремо.</p>
      <p>
        <b>Переваги IPTV:</b>
      </p>
      <ul>
        <li>можливість запису та перегляду програм, які вже транслювати на ТБ;</li>
        <li>можливість самостійно обрати телеканали;</li>
        <li>якість зображення з високою роздільною здатністю.</li>
      </ul>
      <p>
        <b>Недоліки IPTV:</b>
      </p>
      <ul>
        <li>необхідність мати високошвидкісний інтернет. У разі перебоїв ТБ також буде “глючити”;</li>
        <li>послугу надає лише ваш інтернет-провайдер;</li>
        <li>надання даних інтернет-провайдерами не регулюється на законодавчому рівні.</li>
      </ul>
      <h3>ОТТ</h3>
      <p>Технологія ОТТ (Over the Top ) дозволяє користуватись інтерактивним ТВ у режимі реального часу, маючи лише доступ до швидкісного інтернету та телевізор з технологією Smart TV.</p>
      <p>
        <b>Переваги ОТТ:</b>
      </p>
      <ul>
        <li>немає прив’язки до інтернет-провайдера. Можна обрати будь-яку платформу – Megogo, Divan.TV, Oll.TV, Omega TV, YouTV, Sweet.TV та ін.;</li>
        <li>фільми та передачі у високій якості;</li>
        <li>можна дивитись улюблені передачі у будь-який час на будь-якому пристрої.</li>
      </ul>
      <p>
        <b>Недоліки ОТТ:</b>
      </p>
      <ul>
        <li>необхідність купувати платну щомісячну підписку;</li>
        <li>залежність від швидкісного інтернету;</li>
        <li>контент доставляється через некеровану мережу, а тому якість під час трансляцій може бути низькою.</li>
      </ul>
      <p>Зауважте, що після кодування сигналу телеканалів можна продовжувати користуватись супутниковим ТБ. Факти ICTV рахували, <a href="https://fakty.com.ua/ua/ukraine/20191119-shhonajmenshe-68-grn-misyats-skilky-dovedetsya-platyty-pislya-koduvannya-suputnykovogo-tb/">скільки це коштуватиме.</a></p>
    </article>
  </body>
</html>