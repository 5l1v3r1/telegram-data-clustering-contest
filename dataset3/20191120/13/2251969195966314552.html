<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/kiwanis-club-di-macerata-da-ventanni-al-fianco-dei-minori/1327131/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T13:05:04+00:00"/>
    <meta property="og:title" content="Kiwanis club di Macerata, da vent’anni al fianco dei minori"/>
    <meta property="og:description" content="SOLIDARIETA' - L'associazione, al fianco dei servizi sociali comunali, vanta numerose iniziative messe a segno in favori di bambini e adolescenti"/>
  </head>
  <body>
    <article>
      <h1>Kiwanis club di Macerata, da vent’anni al fianco dei minori</h1>
      <h2>SOLIDARIETA' - L'associazione, al fianco dei servizi sociali comunali, vanta numerose iniziative messe a segno in favori di bambini e adolescenti</h2>
      <address><time datetime="2019-11-20T13:05:04+00:00">20 Nov 2019, 13:05</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Fkiwanis-club-di-macerata-da-ventanni-al-fianco-dei-minori%2F1327131%2F">Condividi8</a><a href="https://twitter.com/intent/tweet?text=Kiwanis+club+di+Macerata%2C++da+vent%27anni+al+fianco+dei+minori&amp;url=https%3A%2F%2Fwww.cronachemaceratesi.it%2F2019%2F11%2F20%2Fkiwanis-club-di-macerata-da-ventanni-al-fianco-dei-minori%2F1327131%2F">Tweet</a>Email8 Condivisioni</p>
      <p> </p>
      <p> </p>
      <p><b>Nella giornata internazionale per i diritti dell’infanzia e dell’adolescenza, il club di Macerata di Kiwanis, che da oltre venti anni si impegna in services internazionali e nel territorio, sottolinea l’importanza dei valori per cui opera: l’aiuto e il sostegno ai minori. Lo scorso 26 ottobre c’è stato il cambio di presidenza del club maceratese, tra Fabio Pistarelli e Lauro Cavalieri, oltre alla nomina della socia Maria Letizia Papiri come luogotenente della divisione Marche-San Marino.</b> Sono numerose le iniziative messe a segno dal club negli ultimi anni, come la donazione in favore della scuola elementare “Ugo Betti” di Valfornace, tra i comuni più colpiti dal sisma del 2016, alla quale sono stati consegnati 10 tablet, andando a completare un precedente service del 2017 con il quale l’istituto scolastico veniva dotato di lavagne interattive multimediali. <b>Da sempre al fianco dei servizi sociali comunali, il Kiwanis club di Macerata, in questi anni ha finalizzato interventi a favore dell’associazione Anfass, un parco giochi per bambini a Pioraco oltre alla raccolta fondi per l’associazione Goccia Onlus di Macerata, che si impegna ad accogliere minori ed adolescenti senza famiglia.</b></p>
    </article>
  </body>
</html>