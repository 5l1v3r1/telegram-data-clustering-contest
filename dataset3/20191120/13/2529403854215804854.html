<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/compra-2-audi-che-non-arrivano-destinazione-denunciato-lautotrasportatore-che-le-aveva-rivendute"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T13:10:11+00:00"/>
    <meta property="og:title" content="Compra 2 Audi che non arrivano a destinazione, denunciato l'autotrasportatore che le aveva rivendute"/>
    <meta property="og:description" content="E’ stato denunciato dai carabinieri di Cordignano, un operaio di 59enne residente a Cosenza per il reato di appropriazione indebita."/>
  </head>
  <body>
    <article>
      <h1>Compra 2 Audi che non arrivano a destinazione, denunciato l'autotrasportatore che le aveva rivendute</h1>
      <address>
        <time datetime="2019-11-20T13:10:11+00:00">20 Nov 2019, 13:10</time>
      </address>
      <p>E’ stato denunciato dai carabinieri di Cordignano, <b>un operaio di 59enne </b>residente a Cosenza per il reato di appropriazione indebita. Gli accertamenti sono iniziati a luglio di quest’anno, quando la titolare di una concessionaria di automobili con sede a Monaco di Baviera, trovandosi a Cordignano per motivi familiari, ha sporto denuncia ai carabinieri raccontando che aveva ordinato due autovetture <b>Audi A4 s.w</b>. presso un rivenditore di Cosenza e che dovevano essere consegnate nel proprio esercizio commerciale a Monaco di Baviera, ma la consegna <b>non era mai avvenuta</b>.<br/><br/> <br/><br/>I Carabinieri, mediante gli accertamenti presso il rivenditore di Cosenza, sono riusciti ad <b>identificare l’autotrasportatore</b> incaricato di consegnare le autovetture, il 59enne, scoprendo anche che lo stesso non solo non aveva portato a termine la consegna, ma addirittura, in maniera del tutto autonoma, aveva rivenduto una delle due Audi A4 S.W. ad un concessionario del comune di San Marco Argentano. La denuncia all’operaio per il reato di appropriazione indebita è stata trasmessa, per competenza territoriale, alla Procura della Repubblica presso il Tribunale di Cosenza</p>
      <related>
        <h4>Dello stesso argomento</h4>
        <a href="http://oggitreviso.it/denunciato-truffatore-di-vittorio-veneto-tre-le-persone-raggirate-una-somma-di-19mila-euro-216525"/>
        <a href="http://oggitreviso.it/scovato-proprietario-di-307-auto-era-anche-senza-patente-196387"/>
        <a href="http://oggitreviso.it/compra-anticipo-barca-ma-non-consegnano-mai-173685"/>
      </related>
    </article>
  </body>
</html>