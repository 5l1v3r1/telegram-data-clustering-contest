<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2579356/u-ternopoli-z-avtomobila-zlodii-pocupili-tisacu-evro"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-20T13:45:00+00:00"/>
    <meta property="og:title" content="У Тернополі з автомобіля злодії поцупили тисячу євро"/>
    <meta property="og:description" content="Гроші були в сумці, яку водій залишив під сидінням"/>
  </head>
  <body>
    <article>
      <h1>У Тернополі з автомобіля злодії поцупили тисячу євро</h1>
      <address><time datetime="2019-11-20T13:45:00+00:00">20 Nov 2019, 13:45</time> by <a rel="author">Антоніна Албул</a></address>
      <p><i>Жертвою автозлодіїв став житель Тернополя. Чоловік залишив свій транспортний засіб ненадовго під магазином, а коли повернувся, виявив, що з салону зникла значна сума готівки.<br/></i>Гроші були в сумці, яку водій залишив під сидінням. Правоохоронці встановлюють, яким способом зловмисники проникли в автівку та вживають заходів щодо розкриття злочину.<br/>Аби не стати жертвою крадіїв, не залишайте в салонах гроші, сумки, інші цінні речі, виходячи навіть на кілька хвилин. Краще заберіть їх із собою. Намагайтеся паркувати машину на видному місці, стоянках, де є охорона, або встановлені камери відеоспостереження.<br/>Якщо ви потерпіли від такого злочину, не зволікайте та терміново телефонуйте  на номер 102. Саме це допоможе правоохоронцям розкрити злочин гарячими слідами та повернути втрачене майно.</p>
    </article>
  </body>
</html>