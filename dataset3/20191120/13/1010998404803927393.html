<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/bsp-predlaga-subsidijata-za-partiite-da-stane-8-leva.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T13:05:00+00:00"/>
    <meta property="og:title" content="БСП предлага субсидията за партиите да стане 8 лева"/>
    <meta property="og:description" content="Партията ни ще възстанови парите от надвзети субсидии в законово установения срок, каза Александър Симов"/>
  </head>
  <body>
    <article>
      <h1>БСП предлага субсидията за партиите да стане 8 лева</h1>
      <h2>Партията ни ще възстанови парите от надвзети субсидии в законово установения срок, каза Александър Симов</h2>
      <address><time datetime="2019-11-20T13:05:00+00:00">20 Nov 2019, 13:05</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>БСП ще предложи в следващия бюджет осем лева партийна субсидия за получен глас на избори. Това съобщи на брифинг в парламента депутатът от левицата Александър Симов.</p>
      <p>В момента партийната субсидия е един лев за получен глас. На въпрос кога БСП ще върне надвзетите пари - Симов отговори, че парите те ще бъдат възстановени в законово установения срок.</p>
      <p>Според него управляващите са намалили партийните субсидии с идеята опозицията да бъде поставена на колене, свободното слово да бъде заглушена, а свободните журналисти – поставени в ъгъла.</p>
      <p>„В тази връзка, ние ще предложим в следващия бюджет субсидията за получен глас на избори да бъде 8 лева“, заключи Александър Симов.</p>
      <p>Социалистите свързаха искането си думите на финансовия министър Владислав Горанов към журналист от партийната телевизия на БСП. Той казал на репортер, че може да остане без работа, защото партията трябва да връща надвзета субсидия.<b> </b><b> </b></p>
    </article>
  </body>
</html>