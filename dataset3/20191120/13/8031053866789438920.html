<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7%cf%80%ce%b1-%ce%b7-%ce%b2%ce%bf%ce%b7%ce%b8%cf%8c%cf%82-%cf%85%cf%86%cf%85%cf%80%ce%bf%cf%85%cf%81%ce%b3%ce%bf%cf%8d-%ce%b5%ce%be%cf%89%cf%84%ce%b5%cf%81%ce%b9%ce%ba%cf%8e%ce%bd-%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T13:21:26+00:00"/>
    <meta property="og:title" content="ΗΠΑ: Η βοηθός υφυπουργού Εξωτερικών «μαγείρεψε» το βιογραφικό της με ψεύτικες πληροφορίες"/>
    <meta property="og:description" content="Την παραίτησή της υπέβαλε η Μίνα Τσανγκ, σύμβουλος της κυβέρνησης Τραμπ η οποία είχε την ιδέα να διανθίσει το βιογραφικό της με fake πληροφορίες σχετικά με το επαγγελματικό της υπόβαθρο και όχι μόνο.Η Μίνα δημιούργησε ένα ψεύτικο εξώφυλλο του περιοδικού «Time» με το πρόσωπό της εγείροντας ερωτήματα σχετικά με τα προσόντα της για να κατέχει μια καίρια θέση στο αμερικανικό υπουργείο Εξωτερικών."/>
  </head>
  <body>
    <article>
      <h1>ΗΠΑ: Η βοηθός υφυπουργού Εξωτερικών «μαγείρεψε» το βιογραφικό της με ψεύτικες πληροφορίες</h1>
      <address>
        <time datetime="2019-11-20T13:21:26+00:00">20 Nov 2019, 13:21</time>
      </address>
      <p>
        <b>Την παραίτησή της υπέβαλε η Μίνα Τσανγκ, σύμβουλος της κυβέρνησης Τραμπ η οποία είχε την ιδέα να διανθίσει το βιογραφικό της με fake πληροφορίες σχετικά με το επαγγελματικό της υπόβαθρο και όχι μόνο.Η Μίνα δημιούργησε ένα ψεύτικο εξώφυλλο του περιοδικού «Time» με το πρόσωπό της εγείροντας ερωτήματα σχετικά με τα προσόντα της για να κατέχει μια καίρια θέση στο αμερικανικό υπουργείο Εξωτερικών.</b>
      </p>
      <p>Όπως αναφέρει η βρετανική εφημερίδα Guardian, η 35χρονη από το Ντάλας με καταγωγή από την Κορέα, σε βίντεο που ανέβασε στα social media το 2017, μιλούσε για τη δουλειά της στην μη κυβερνητική οργάνωση «Linking the World» πρόβαλε ένα εξώφυλλο του περιοδικού «Time» όπου πόζαρε η ίδια, ανέφερε ότι είναι απόφοιτος Χάρβαρντ και ισχυριζόταν ότι συμμετείχε σε επιτροπή των Ηνωμένων Εθνών για τα drones.</p>
      <p>«Η παραίτηση είναι για μένα η μόνη αποδεκτή λύση από ηθικής και δεοντολογικής πλευράς αυτή τη στιγμή», γράφει η Μίνα στην επιστολή παραίτησή της, όπως αναφέρει ο αμερικανικός ιστότοπος Politico.</p>
      <figure>
        <iframe src="https://www.youtube.com/embed/P_kFRAJVKcw" width="900" height="506" data-service="Youtube" scrolling="no"/>
      </figure>
      <p>Έρευνα του δικτύου «NBC News» που δημοσιεύτηκε πριν από λίγες ημέρες, κατέληξε στο συμπέρασμα ότι η Μίνα Τσανγκ, βοηθός υφυπουργού Εξωτερικών στο Γραφείο Συγκρούσεων και Επιχειρήσεων Σταθερότητας είχε εμπλουτίσει το βιογραφικό της με πλούσιο έργο εθελοντισμού.</p>
      <p>Η μελαχρινή Τσανγκ, που ανέλαβε τη θέση της τον Απρίλιο, είχε παρακολουθήσει ένα πρόγραμμα στο Χάρβαρντ- δεν ήταν απόφοιτος- και δεν είχε καμία δράση στην ΜΚΟ Linking the World. Επιπλέον, δεν συμμετείχε σε επιτροπή του ΟΗΕ για τα drones.</p>
      <p>«Φαίνεται ότι αυτή η κυβέρνηση δεν κάνει τον ίδιο σε βάθος έλεγχο με τις προηγούμενες αμερικανικές κυβερνήσεις», τόνισε ο Τζέιμς Πφίφνερ , καθηγητής του Πανεπιστημίου George Mason.</p>
    </article>
  </body>
</html>