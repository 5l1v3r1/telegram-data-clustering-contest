<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/interlopul-alex-corduneanu-heroina-chiloti-326453.html"/>
    <meta property="og:site_name" content="Observator"/>
    <meta property="article:published_time" content="2019-11-20T13:15:00+00:00"/>
    <meta property="og:title" content="Interlopul Alex Corduneanu, prins transportând heroină în chiloţi"/>
    <meta property="og:description" content="Alex Corduneanu, fiul cunoscutului interlop Costel Corduneanu, a fost prins de poliţişti în timp ce transporta heroină, pe care o ascunsese în chiloţi. Poliţiştii avea informaţii că interlopul făcuse o tranzacţie şi transporta droguri,..."/>
  </head>
  <body>
    <article>
      <h1>Interlopul Alex Corduneanu, prins transportând heroină în chiloţi</h1>
      <address><time datetime="2019-11-20T13:15:00+00:00">20 Nov 2019, 13:15</time> by <a rel="author">Redactia Observator</a></address>
      <p>
        <b>
          <b>Alex Corduneanu, fiul cunoscutului interlop Costel Corduneanu, a fost prins de poliţişti în timp ce transporta heroină, pe care o ascunsese în chiloţi. Poliţiştii avea informaţii că interlopul făcuse o tranzacţie şi transporta droguri, însă la o primă evaluare a situaţiei, drogurile nu au fost găsite.</b>
        </b>
      </p>
      <p>Transportat la secţie, interlopul Alex Corduneanu a fost percheziţionat în detaliu, descoperindu-se un pachet în chiloţii tânărului, în care se afla heroina căutată.</p>
      <h3>Alex Corduneanu, prins cu droguri de 100.000 de lei în chiloţi</h3>
      <p>Alex Corduneanu a fost oprit de poliţiştii din Vaslui, care ar fi avut informaţii că interlopul făcuse o tranzacţie. Dus la sediu, Corduneanu a fost perchziţionat în amănunt, poliţiştii descoperind droguri în chiloţii interlopului.</p>
      <p>"S-a procedat la efectuarea unui control corporal amănunţit, moment în care asupra numitului Corduneanu Alex, în chiloţi, respectiv în zona organelor genitale, a fost identificat un pacheţel de plastic de formă ovală, ce conţinea în interior o substanţă pulverulentă de culoare maro, suspectă a face parte din categoria substanţelor aflate sub control naţional", se arată în referatul de arestare, citat de <a href="https://www.romaniatv.net/alex-corduneanu-prins-cu-heroina-in-chiloti-descoperire-socanta-a-anchetatorilor_498521.html">romaniatv.net</a>.</p>
      <p>Corduneanu a recunoscut că substanţa este heroină, dar a precizat că este pentru consum propriu, însă era prea multă, ca să creadă cineva aşa ceva.</p>
      <p><i>"Un element care conduce la idea că heroina era destinată şi comercializării sau oferirii cu titlu gratuit este dat de cantitatea mare de heroină, din care putea fi confecţionate un număr de 1.300 de doze de 0,03 grame/doză. De precizat că, din cazuistica înregistrată la nivelul DIICOT – ST Iaşi, traficanţii de heroină comercializează acest tip de drog în bile (buste) cu 100 de lei busta. De asemenea, se impune precizarea că în cursul anului 2019 organele de urmărire penală au reţinut mai mulţi traficanţi de heroină din municipiul Iaşi, astfel încât inculpatul Corduneanu Alex a găsit momentul oportun pentru a se impune pe piaţa neagră a heroinei"</i>, precizează procurorii.</p>
    </article>
  </body>
</html>