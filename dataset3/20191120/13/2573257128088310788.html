<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/huawei-mate-30pro-europa-627383"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T13:45:39+00:00"/>
    <meta property="og:title" content="Huawei Mate 30 Pro: finalmente sta arrivando in Europa"/>
    <meta property="og:description" content="Ecco che Huawei ha fatto un timido tentativo per portare la serie Mate 30 in Europa anche se c'è da dire che ci vuole ben altro per accontentare tutti"/>
  </head>
  <body>
    <article>
      <h1>Huawei Mate 30 Pro: finalmente sta arrivando in Europa</h1>
      <h2>Ecco che Huawei ha fatto un timido tentativo per portare la serie Mate 30 in Europa anche se c'è da dire che ci vuole ben altro per accontentare tutti</h2>
      <address><time datetime="2019-11-20T13:45:39+00:00">20 Nov 2019, 13:45</time> by <a rel="author">Giacomo Ampollini</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/huawei-mate-30pro-europa.png"/>
      </figure>
      <p>La<b> serie Mate 30</b> di <b>Huawei</b> è stata presentata ormai da diverso tempo eppure solo ben pochi mercati hanno visto l’arrivo ufficiale dei modelli in questione. Tra questi abbiamo la Cina, alcuni altri paesi asiatici e basta. E l’<b>Europa</b>? L’Europa niente o per lo meno era così fino agli scorsi giorni. Si, perché in <b>Spagna</b> il <a href="https://www.tecnoandroid.it/2019/11/15/huawei-mate-30-pro-il-camera-phone-messo-a-nudo-da-ifixit-624700"><b>Mate 30 Pro</b></a> è diventato ufficiale. Stranamente è l’unico modello messo in vendita mentre per quanto riguarda la <b>versione base</b> o la <b>Porsche Design</b>, non si sa ancora niente.</p>
      <p>Probabilmente si tratta di una strategia ben precisa. Il colosso cinese ha scelto di vendere un numero limitato di unità della sua ammiraglia presso lo <b>Huawei Space Store di Madrid</b>. Il costo è di <b>1099 euro</b> ed è presente una singola combinazione di RAM e ROM oltre che di colorazione. Si tratta del modello da<b> 8 GB di RAM</b> e <b>256 GB di spazio d’archiviazione</b> interno nativo con colorazione<b> Space Silver</b>.</p>
      <h3>Huawei Mate 30 Pro</h3>
      <p>A questo punto è lecito pensare che si tratta di una <b>strategia commerciale</b> ben precisa, diciamo<b> una sorta di test</b>. Vedere in quanto tempo le unità messe a disposizione finiranno può essere un’indicazione su quando il mercato sia in attesa di tale prodotto. In seguito a questa vendita, Huawei potrebbe decidere il numero di unità da portare preventivamente in Europa così da evitare di<b> prepararne troppe o troppo poche</b>. Detto questo, risulta ovvio che a breve tutti i modelli della serie Mate 30 diventeranno disponibili nei principali paesi del vecchio continente, il nostro compreso; non resta che vedere i prezzi.</p>
    </article>
  </body>
</html>