<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/serie-a/bologna/2019/11/20/news/bologna_mihajlovic_torna_a_casa_finito_il_terzo_ciclo_di_cure-241494957/"/>
    <meta property="og:site_name" content="Repubblica.it"/>
    <meta property="article:published_time" content="2019-11-20T13:47:00+00:00"/>
    <meta property="og:title" content="Bologna: Mihajlovic torna a casa, finito il terzo ciclo di cure"/>
    <meta property="og:description" content="Il tecnico rossoblu, che sta combattendo contro la leucemia, ha lasciato l'ospedale Sant'Orsola del capoluogo emiliano. La moglie Arianna su Instagram"/>
  </head>
  <body>
    <article>
      <h1>Bologna: Mihajlovic torna a casa, finito il terzo ciclo di cure</h1>
      <h2>Il tecnico rossoblu, che sta combattendo contro la leucemia, ha lasciato l'ospedale Sant'Orsola del capoluogo emiliano. La moglie Arianna su Instagram ha poi postato una foto abbracciata al marito con la didascalia: "Più bella cosa non c'è"</h2>
      <address>
        <time datetime="2019-11-20T13:47:00+00:00">20 Nov 2019, 13:47</time>
      </address>
      <p><b>BOLOGNA</b> - Sinisa Mihajlovic è tornato a casa. Il tecnico del Bologna ha lasciato nella tarda mattinata di oggi l'ospedale Sant'Orsola del capoluogo emiliano dove ha completato il terzo ciclo di cure <a href="https://www.repubblica.it/sport/calcio/serie-a/bologna/2019/07/13/news/mihajlovic_malato_leucemia-231118362/">contro la leucemia</a>.  A darne notizia la moglie Arianna su Instagram dove ha postato una foto abbracciata al marito con la didascalia: "Più bella cosa non c'è. Di nuovo a casa".<br/><br/>Domani Mihajlovic, fa sapere il Bologna in una nota, sarà presente al centro tecnico 'Niccolò Galli' di Casteldebole per la seduta di allenamento della squadra, che si svolgerà a porte chiuse a tre giorni dalla sfida con il Parma. Nei prossimi giorni, a quanto si apprende, tornerà in ospedale per continuare il suo percorso di cure.</p>
    </article>
  </body>
</html>