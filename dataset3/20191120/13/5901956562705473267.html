<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/razvpiti-par-se-locuje-milijana-v-objemu-drugega-starcka-252036"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T13:59:00+00:00"/>
    <meta property="og:title" content="Razvpiti par se ločuje, Milijana v objemu drugega starčka"/>
    <meta property="og:description" content="Zgodba Milojka Božića (74) in Milijane Bogdanović, po novem Božić (21), ki svoje slavno, a na trenutke klavrno skupno življenje delita z javnostjo, je prišla celo na naslovnice večjih svetovni..."/>
  </head>
  <body>
    <article>
      <h1>Razvpiti par se ločuje, Milijana v objemu drugega starčka</h1>
      <h2>Zakonca sta napovedala ločitev. 21-letnica je zaradi 60-letnika pripravljena zapustiti svojega 74 let starega moža.</h2>
      <address><time datetime="2019-11-20T13:59:00+00:00">20 Nov 2019, 13:59</time> by <a rel="author">N. Č.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/20/1697019.jpg"/>
          <figcaption>Milijana trdi, da obožuje svojega 53-let starejšega moža, a se hkrati očitno spogleduje in poljublja z drugim. FOTO: Parovi, posnetek zaslona</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1697020.jpg"/>
          <figcaption>Prišla sta v svetovne medije. FOTO: posnetek zaslona</figcaption>
        </figure>
      </slideshow>
      <p><a href="https://www.slovenskenovice.si/iskalnik?q=milojko&amp;time_range=2019">Zgodba <b>Milojka Božića</b> (74) in <b>Milijane Bogdanović</b></a>, po novem Božić (21), ki svoje slavno, a na trenutke klavrno skupno življenje delita z javnostjo, je prišla celo na naslovnice večjih svetovnih spletnih medijev. O njiju je poročal britanski tabloidni <i>Mirror</i>. Zapisali so, da se par ločuje, potem ko je Milijana s poljubom prevarala moža z drugim, s 60-letnim moškim, in nato z ljubimcem pristala še pod tušem.</p>
      <figure>
        <img src="https://www.slovenskenovice.si/images/slike/2019/11/20/1697020.jpg"/>
        <figcaption>Prišla sta v svetovne medije. FOTO: posnetek zaslona</figcaption>
      </figure>
      <p>Milijana je v šovu povedala, da je zaradi ljubimca pripravljena obrniti hrbet svojemu soprogu in ga zapustiti.<br/><br/>Da je šov še bolj bizaren, je prevaro na posnetku spremljal Milojko. Z Milijano sta se poročila septembra letos v njuni rodni vasi in nato vstopila v njuno drugo sezono resničnostnega šova <i>Parovi</i>.</p>
      <hr/>
      <p>Preberite tudi: <a href="https://www.slovenskenovice.si/bulvar/tuji-traci/clanek/milojka-21-noseca-milojko-71-ni-oce-v-sovu-spi-z-vsemi-245730">Milijana (21) noseča, mož Milojko (74) pravi: »V šovu spi z vsemi«</a></p>
      <hr/>
      <h3>60-letnega Žabca doma čaka žena</h3>
      <p>Med njima je bilo med spremljanjem šova vseskozi čutiti veliko napetosti in ljubosumja. Milijana je tako v prejšnji sezoni kot tokrat našla novo žrtev, s katero izziva svojega moža. Lani je zavajala mlajšega tekmovalca, letos pa se je povezala s 60-letnim gospodom, ki ga tekmovalci kličejo <b>Žabac</b>. Po pisanju <i>Kurirja</i> si Žabec in Milijana redno izkazujeta naklonjenost, a kaj na to poreče Žabčeva soproga, ki šov spremlja z domačega kavča, se bo v bližnji prihodnosti gotovo razvedelo. Dobre novice se širijo hitro, slabe pa še hitreje ...</p>
      <h3>Kaj bi Milijana lahko nasledila v primeru ločitve?</h3>
      <p>Srbski medij <i>Informer</i> je ob novici, da bi se Milijana lahko v kratkem ločila od svojega moža, s katerim sta poročena slabe tri mesece, objavil kratek vpogled v lastništvo Milojka. V lasti ima nekaj več kot pet hektarjev zemlje v vrednosti okoli 170.000 evrov, hišo v vasi Pilatovići in dve stanovanji v Beogradu. Izračunali so, da je okvirna vrednost njegovih nepremičnin pol milijona evrov.</p>
    </article>
  </body>
</html>