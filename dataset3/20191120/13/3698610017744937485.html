<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/nato-ne-dopustit-povtorennya-krimskogo-scenariyu-stoltenberg-330294_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T13:37:00+00:00"/>
    <meta property="og:title" content="НАТО не допустить повторення &quot;кримського сценарію&quot; на своїх територіях — Столтенберг"/>
    <meta property="og:description" content="Столтенберг впевнений, що ЄС не здатний замінити НАТО."/>
  </head>
  <body>
    <article>
      <h1>НАТО не допустить повторення "кримського сценарію" на своїх територіях — Столтенберг</h1>
      <h2>Столтенберг впевнений, що ЄС не здатний замінити НАТО.</h2>
      <address>
        <time datetime="2019-11-20T13:37:00+00:00">20 Nov 2019, 13:37</time>
      </address>
      <p>НАТО не допустить повторення "кримського сценарію" на територіях країн альянсу, <a href="https://dt.ua/WORLD/foreign-policy-viznav-yensa-stoltenberga-diplomatom-roku-329590_.html"><b>заявив генеральний секретар організації Йенс Столтенберг</b></a> в інтерв'ю іспанській газеті El País.</p>
      <p>"Ми розмістили бойові підрозділи на наших кордонах для того, щоб чітко продемонструвати, без усякого сумніву або ризику непорозуміння, що ми ніколи не допустимо, щоб Крим повторився в якій-небудь країні НАТО. Це ясний сигнал. Якщо який-небудь член НАТО піддасться нападу, то відповість весь альянс", - заявив Столтенберг.</p>
      <p>Він зазначив, що співробітництво в рамках НАТО має бути як на європейському, так і на трансатлантичному рівнях. "Будь-яка спроба дистанціювати Європу від Північної Америки не тільки послабить НАТО, але і розділить Європу", - підкреслив генсек.</p>
      <p>За словами Столтенберга, ЄС не здатний замінити НАТО.</p>
      <p>"Я хотів би звернути увагу тих, хто висловлює скептицизм з приводу майбутнього НАТО, наприклад, президента Франції Емманюель Макрона, що НАТО виявляє гнучкість і життєздатність, альянс важливий для нашої безпеки. ЄС важливий, але він не може захистити Європу", - зазначив він.</p>
      <p>Раніше віцепрем'єр-міністр з питань європейської та євроатлантичної інтеграції <a href="https://dt.ua/ECONOMICS/za-p-yat-rokiv-ukrayina-vidpovidatime-kriteriyam-chlenstva-u-yes-vice-prem-yer-kuleba-328812_.html"><b>Дмитро Кулеба</b></a> заявляв, що Україна стане членом НАТО раніше, ніж вступить в Європейський союз.</p>
      <p>Як заявляв Кулеба, <a href="https://dt.ua/POLITICS/ukrayina-ne-bude-podavati-povtornu-zayavku-na-otrimannya-planu-diy-schodo-chlenstva-v-nato-kuleba-327868_.html"><b>українська сторона не подаватиме заявку на отримання Плану дій щодо членства в НАТО</b></a>, оскільки вже подала такий документ у 2008 році. Він також повідомив, що українська сторона просить НАТО <a href="https://dt.ua/POLITICS/ukrayina-prosit-u-nato-status-uchasnika-partnerstva-rozshirenih-mozhlivostey-kuleba-328136_.html"><b>надати їй статус учасника партнерства розширених можливостей</b></a>.</p>
      <p>У свою чергу, генсек НАТО Єнс Столтенберг розповів, що в рамках відносин України і Альянсу <a href="https://dt.ua/POLITICS/nato-zapuskaye-novu-iniciativu-z-metoyu-ob-yednati-vsyu-spivpracyu-z-ukrayinoyu-327877_.html"><b>буде запущено нову ініціативу, націлену на об'єднання всіх існуючих форматів співпраці.</b></a></p>
      <p>Детальніше про те, як Україна і НАТО вирішили провести ребрендінг програми співпраці, читайте в статті <b>Володимира Кравченка</b> "<a href="https://dt.ua/international/stariy-tovar-u-noviy-obgortci-328207_.html"><b>Старий товар у новій обгортці</b></a>" у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL2VscGFpcy5jb20v">El Pais</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>