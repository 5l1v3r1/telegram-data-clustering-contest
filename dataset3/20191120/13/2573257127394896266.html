<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/fusione-nucleare-francia-pronta-a-ingabbiare-energia-di-una-stella-626476"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T13:10:23+00:00"/>
    <meta property="og:title" content="Fusione nucleare: Francia è pronta a ingabbiare l’energia di una stella"/>
    <meta property="og:description" content="La Francia ha annunciato di aver ultimato il progetto internazionale ITER con l'inaugurazione dell’edificio che ospiterà il reattore sperimentale per la fusione nucleare."/>
  </head>
  <body>
    <article>
      <h1>Fusione nucleare: Francia è pronta a ingabbiare l’energia di una stella</h1>
      <h2>La Francia ha annunciato di aver ultimato il progetto internazionale ITER con l'inaugurazione dell’edificio che ospiterà il reattore sperimentale per la fusione nucleare.</h2>
      <address><time datetime="2019-11-20T13:10:23+00:00">20 Nov 2019, 13:10</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/fusione-nucleare-francia-ITER-700x400.jpg"/>
      </figure>
      <p>La patria del nucleare in Europa <b>è pronta a controllare l’energia del Sole attraverso la fusione nucleare</b>. La Francia ha infatti annunciato di aver ultimato il progetto internazionale ITER con l’inaugurazione dell’edificio che ospiterà il reattore sperimentale a Saint Paul lez Durance, <b>nel Sud della Francia.</b></p>
      <p>Il progetto <i>International Thermonuclear Experimental Reactor </i>vanta la collaborazione di molti paesi d’Europa e molte altre super potenze del resto del globo, e l’obiettivo è quello di costruire <b>un reattore capace di realizzare la fusione tra atomi di idrogeno</b><a href="https://www.tecnoandroid.it/2019/10/08/fusione-nucleare-come-rivoluzionera-le-nostre-vite-604088">come avviene all’interno dei nuclei delle stelle.</a></p>
      <h3>Fusione nucleare: Francia è pronta a ingabbiare l’energia di una stella</h3>
      <p>Rispetto alla fissione nucleare delle attuali centrali,<b> la fusione non produce scorie radioattive</b> che impiegano millenni per decadere in qualcos’altro che non sia nocivo, <b>ma piuttosto come scarto di reazione produce atomi di elio</b>. Per poter fondere gli atomi di idrogeno vanno tuttavia raggiunte temperature altissime e per questo gli scienziati si sono attrezzati con sistemi di correnti elettriche in grado di riscaldare fino a milioni di gradi gli isotopi dell’idrogeno.</p>
      <p><b>A quelle temperature, l’idrogeno scioglie i suoi legami con gli elettroni e forma un plasma</b> di ioni a carica positiva liberando energia: ma questo può avvenire soltanto dentro a dei reattori speciali a forma di ciambella, detti Tokamak.</p>
      <p>Il reattore Tokamak fu utilizzato già un anno fa dai ricercatori dell’Istituto cinese di fisica, i quali riuscirono a portare per qualche secondo il plasma alla temperatura record di 100 milioni di gradi Celsius. <b>Il progetto ITER europeo ha però basi più solide</b> e promette di trasformare un esperimento in una risorsa concreta per il fabbisogno energetico del futuro: nel 2025 il Tokamak sarà acceso.</p>
    </article>
  </body>
</html>