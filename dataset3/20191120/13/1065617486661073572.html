<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/il-giornalista-dal-qatar-al-momento-non-ce-interesse-per-la-roma-in-futuro-e-possibile/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-20T13:56:15+00:00"/>
    <meta property="og:title" content="Dal Qatar: “Al momento non c’è interesse per la Roma, in futuro è possibile”"/>
    <meta property="og:description" content="Il giornalista Faisal Alhajiri è molto vicino al presidente del PSG e mesi fa aveva parlato di un possibile interesse di Al-Khelaifi per il club giallorosso"/>
  </head>
  <body>
    <article>
      <h1>Dal Qatar: “Al momento non c’è interesse per la Roma, in futuro è possibile”</h1>
      <h2>Il giornalista Faisal Alhajiri è molto vicino al presidente del PSG e mesi fa aveva parlato di un possibile interesse di Al-Khelaifi per il club giallorosso</h2>
      <address><time datetime="2019-11-20T13:56:15+00:00">20 Nov 2019, 13:56</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Il documento con il quale Goldman Sachs presenta la Roma ai potenziali investitori ha agitato i tifosi, curiosi di conoscere il futuro della società giallorossa. Il nome è quello di Dan <b>Friedkin</b>, miliardario americano che ha mostrato il suo interesse ufficiale per il club. Chi aveva attirato l’attenzione dei romanisti è stato il giornalista dell’emittente Alkass <b>Faisal Alhajiri, </b>molto vicino al proprietario del PSG<b> Al-Khelaifi</b>.<i> “Al momento non c’è interesse del Qatar per la Roma”, </i>ha scritto su Twitter. Poi ha aggiunto: <i>“In futuro certo, è possibile e lo speriamo. Anche i club diversi dalla Roma. L’Italia ha bisogno di veri investitori per rilanciare alcune squadre e riportarle sul podio”. </i>Nei mesi scorsi si era parlato di un possibile interesse del mondo qatariota per la Roma.</p>
    </article>
  </body>
</html>