<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/u-hersoni-za-faktom-sprobi-15-richnoju-divchinoju-skojiti-sujitsid-vidkrite-kriminalne-provadzhennja"/>
    <meta property="og:site_name" content="ПІК"/>
    <meta property="article:published_time" content="2019-11-20T13:00:00+00:00"/>
    <meta property="og:title" content="У Херсоні за фактом спроби 15-річною дівчиною скоїти суїцид відкрите кримінальне провадження"/>
    <meta property="og:description" content="20 листопада, близько 10:30 в «Єдиний центр 102» поліції Херсонщини надійшло повідомлення від інспекторів екіпажу управління патрульної поліції, що вони з даху недобудованої багатоповерхівки зняли 15-річну дівчину, яка погрожувала покінчити життя самогубством."/>
  </head>
  <body>
    <article>
      <h1>У Херсоні за фактом спроби 15-річною дівчиною скоїти суїцид відкрите кримінальне провадження</h1>
      <address>
        <time datetime="2019-11-20T13:00:00+00:00">20 Nov 2019, 13:00</time>
      </address>
      <p>20 листопада, близько 10:30 в «Єдиний центр 102» поліції Херсонщини надійшло повідомлення від інспекторів екіпажу управління патрульної поліції, що вони з даху недобудованої багатоповерхівки зняли 15-річну дівчину, яка погрожувала покінчити життя самогубством. На місце одразу виїхала слідчо-оперативна група та працівники ювенальної превенції обласного главку поліції. Про це повідомили <a href="https://pik.ua/">ПІК</a> у відділі комунікації поліції Херсонської області.<br/>Як з'ясували ювенальні поліцейські дівчина має конфліктні відносини з матір'ю та деякий час проживає окремо. Сім'я дівчини перебуває на обліку служби у справах дітей, як така, що опинилась у складних життєвих обставинах.<br/>За словами начальника відділу ювенальної превенції обласного главку поліції Ярослава Шанько, після медобстеження дівчина була поміщена в Херсонський Центр соціально-психологічної реабілітації для дітей. Наразі постраждала отримує необхідну допомогу, з нею працюють психологи. В свою чергу поліцейські опитують батьків та друзів для з'ясування усіх можливих причин її вчинку. Також ювенальною превенцією поінформовані усі відповідні служби. За даним фактом відкрите кримінальне провадження за ст.120 Кримінального кодексу України «Доведення до самогубства».</p>
      <related>
        <h4>Новини по темі</h4>
        <a href="https://pik.ua/news/url/hersonski-patrulni-znajshli-mikolajivtsja-jakij-vvazhavsja-bezvisti-zniklim"/>
        <a href="https://pik.ua/news/url/na-hersonschini-dvi-zhinki-vtratili-27-tisjach-griven-z-bankivskih-kartok"/>
        <a href="https://pik.ua/news/url/vibuhonebezpechnih-chi-pidozrilih-predmetiv-bilja-hersonskoji-oda-ne-vijavili"/>
      </related>
    </article>
  </body>
</html>