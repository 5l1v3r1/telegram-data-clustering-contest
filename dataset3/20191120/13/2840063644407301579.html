<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/20/ilva-comunicati-dichiarazioni-vaglio-milano_FZR4BYvGneh09hBIYRxSeL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-20T13:24:00+00:00"/>
    <meta property="og:title" content="Ex Ilva, comunicati e dichiarazioni al vaglio pm di Milano"/>
    <meta property="og:description" content="Inchiesta sulle false comunicazioni al mercato"/>
  </head>
  <body>
    <article>
      <h1>Ex Ilva, comunicati e dichiarazioni al vaglio pm di Milano</h1>
      <address>
        <time datetime="2019-11-20T13:24:00+00:00">20 Nov 2019, 13:24</time>
      </address>
      <p>I pm di Milano si concentrano sui <b>comunicati stampa delle ultime settimane</b> in particolare su quello del 15 ottobre scorso che annuncia la nomina di Lucia Morselli come presidente e amministratore delegato di ArcelorMittal Italia, in sostituzione di Matthieu Jehl. Si tratta del filone dell'inchiesta milanese sulle <b>false comunicazioni al mercato</b>. In particolare, nel comunicato di ottobre, che si trova sul sito del gruppo, la Morselli dichiara come "Non esiste forse oggi in Italia una sfida industriale più grande e più complessa di quella degli impianti dell'<a href="https://www.adnkronos.com/Search/Link/keyword/ex%20Ilva">ex Ilva</a>. Sono molto motivata dall'opportunità di poter guidare ArcelorMittal Italia, e farò del mio meglio per garantire il futuro dell'azienda e far sì che il suo contributo sia apprezzato da tutti gli stakeholder". Parole che, secondo l'accusa, vengono meno con la decisione successiva del gruppo franco-indiano di lasciare Taranto e l'atto di citazione del 4 novembre con cui ArcelorMittal chiede di recedere dal contratto di affitto e dà il via alla causa civile davanti al tribunale di Milano.</p>
    </article>
  </body>
</html>