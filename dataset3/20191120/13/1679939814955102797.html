<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/educatoarea-care-a-abuzat-copiii-de-la-gradinita-188-si-a-depus-cererea-de-dimisie_3059687.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T13:08:25+00:00"/>
    <meta property="og:title" content="Educatoarea care a ABUZAT copiii de la grădinița 188 și-a depus cererea de dimisie"/>
    <meta property="og:description" content="Educatoarea care a fost înregistrată în timp ce amenința, insulta și bătea copii de la grădinița numărul 188, din sectorul Ciocana al Capitalei, a depus astăzi cererea de demisie. Informația a fost confirmată pentru PublikaTV de către directoarea instituț"/>
  </head>
  <body>
    <article>
      <h1>Educatoarea care a ABUZAT copiii de la grădinița 188 și-a depus cererea de dimisie</h1>
      <address><time datetime="2019-11-20T13:08:25+00:00">20 Nov 2019, 13:08</time> by <a rel="author">PUBLIKA.MD</a></address>
      <p><b>Educatoarea care a fost înregistrată în timp ce amenința, insulta și bătea copii de la grădinița numărul 188, din sectorul Ciocana al Capitalei, a depus astăzi cererea de demisie.</b> Informația a fost confirmată pentru PublikaTV de către directoarea instituției preșcolare, Daniela Gagim.</p>
      <p>Amintim că, duminică, 17 noiembrie, o mămică a distribuit pe rețelele de socializare o înregistrare audio, în care se aude cum un copil plânge, iar educatoarea, în loc să îl calmeze, îi spune că o să-i taie limba dacă nu va tăcea. Părintele a instalat un dispozitiv de înregistrare audio pe haina copilului, după ce fetiţa sa și-ar fi schimbat comportamentul.<br/><br/>Contactată telefonic, șefa Direcției Generale Educație, Tineret și Sport, Rodica Guțu, ne-a declarat că va veni cu o reacție, atunci când comisia responsabilă va prezenta o notă informativă.<br/><br/>"Eu acum nu pot să mă expun la măsurile întreprinse, pentru că acuma este constituită ancheta de serviciu, care examinează cazul care s-a întâmplat. Ne vom expune în urma notei informative pe care o va aduce comisia", a declarat directoaeea Direcției Învățământ, Rodica Guțu.<br/><br/>Pe acest caz s-a autosesizat și Procuratura generală. Oamenii legii au deschis o anchetă penală pentru tratament inuman și degradant.</p>
      <blockquote>
        <b>CITEȘTE ȘI:<a href="https://www.publika.md/audio-inregistrare-socanta-copiii-de-la-o-gradinita-din-capitala-sunt-abuzati-taci-ca-iti-tai-limba_3059529.html"> (AUDIO) Înregistrare ȘOCANTĂ! Copiii de la o grădiniță din Capitală sunt abuzați: TACI CĂ ÎȚI TAI LIMBA</a></b>
      </blockquote>
    </article>
  </body>
</html>