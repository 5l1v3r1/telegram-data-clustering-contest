<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473825-rzeplinski-obwinia-prezesa-pis-tk-to-pogorzelisko"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T13:36:18+00:00"/>
    <meta property="og:title" content="Rzepliński obwinia prezesa PiS: Zrobił z TK pogorzelisko. Może kandydat nie chciał brudzić swojego nazwiska Pawłowicz i Piotrowiczem?"/>
    <meta property="og:description" content="&quot;Strach mnie ogarnia, jak wyobrażam sobie, co w raportach z Polski piszą dyplomaci akredytowani w Warszawie&quot;."/>
  </head>
  <body>
    <article>
      <h1>Rzepliński obwinia prezesa PiS: Zrobił z TK pogorzelisko. Może kandydat nie chciał brudzić swojego nazwiska Pawłowicz i Piotrowiczem?</h1>
      <address><time datetime="2019-11-20T13:36:18+00:00">20 Nov 2019, 13:36</time> by <a rel="author" href="https://wpolityce.pl/autorzy/813-czyzby-obled" target="_blank">Czyżby obłęd?</a></address>
      <p>
        <b>Z informacji przekazanych przez posła Marka Asta wynika, że Prawo i Sprawiedliwość wycofało kandydaturę Roberta Jastrzębskiego na sędziego Trybunału Konstytucyjnego. Wcześniej wycofana została kandydatura Elżbiety Chojny-Duch. Zdaniem byłego prezesa TK, jest to „rechot prezesa” i „wynik wewnętrznej gry politycznej w obozie rządzącym” - ocenił Andrzej Rzepliński w rozmowie z wp.pl.</b>
      </p>
      <p>CZYTAJ TAKŻE: <a href="https://wpolityce.pl/polityka/473130-pis-zglosilo-ponownie-kandydatow-do-tk-jest-niespodzianka">PiS wycofuje kandydaturę Chojny-Duch do TK: O wszystkim dowiedziałam się od dziennikarza. Minister zastąpi Robert Jastrzębski</a></p>
      <p>
        <a href="https://wpolityce.pl/polityka/473790-zmiany-wsrod-kandydatow-do-tk-nie-bedzie-jastrzebskiego">Nowy zwrot ws. kandydatów do Trybunału Konstytucyjnego. Ast: Kandydatura Roberta Jastrzębskiego na sędziego została wycofana</a>
      </p>
      <blockquote>Może to być też objaw ich paniki albo efekt oporu ludzi. Ciekawe są kulisy tych działań, których jeszcze nie znamy</blockquote>
      <p>— stwierdził były prezes Trybunału.</p>
      <blockquote>
        <b>Nie jest wykluczone, że kandydat nie chciał znaleźć się obok Krystyny Pawłowicz i Stanisława Piotrowicza. Może pomyślał: „cholera ubrudzę sobie nazwisko?”</b>
      </blockquote>
      <p>— przekonywał Rzepliński.</p>
      <p>Dodał, że całą ta sytuacja to „symptom upadku” Trybunału Konstytucyjnego, do którego doprowadził prezes Prawa i Sprawiedliwości.</p>
      <blockquote>Nazywam tę sytuację „rechotem prezesa”, bo to on doprowadził do takiej sytuacji. Zresztą wcześniej kandydaturę Elżbiety Chojny-Duch też wycofywano w panice i w pośpiechu</blockquote>
      <p>— oświadczył Rzepliński, ironizując, że PiS nie powinien mieć problemów ze znalezieniem kandydatów do TK.</p>
      <p>Dodał, że nie ma się z czego cieszyć, bo „TK i tak już został wyłączony jako instytucja z polskiego systemu prawnego”.</p>
      <p>Stwierdził również, że nie można mieć pretensji do Koalicji Obywatelskiej, że nie zgłosiła swoich kandydatów, bo TK to „pogorzelisko”.</p>
      <blockquote>
        <b>Strach mnie ogarnia, jak wyobrażam sobie, co w raportach z Polski piszą dyplomaci akredytowani w Warszawie. Najwyższa Izba Kontroli też już nie funkcjonuje jako instytucja. Boję się, co dalej będzie z Sądem Najwyższym</b>
      </blockquote>
      <p>— dramatyzował Rzepliński.</p>
      <p>Przypomnijmy, że przesłuchanie kandydatów do TK przed Komisją Praw Człowieka i Sprawiedliwości zaplanowano na środowe popołudnie.</p>
      <p>ZOBACZ TEŻ: <a href="https://wpolityce.pl/polityka/473798-kto-bedzie-przesluchiwal-kandydatow-do-tk">Kto będzie przesłuchiwał kandydatów do TK? Prof. Pawłowicz zwraca uwagę na niektóre nazwiska: „Gasiuk-Pihowicz, Szczerba, Śmiszek”</a></p>
      <p>wkt/wp.pl</p>
    </article>
  </body>
</html>