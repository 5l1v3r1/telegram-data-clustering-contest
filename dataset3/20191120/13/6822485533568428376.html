<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829083.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T13:34:00+00:00"/>
    <meta property="og:title" content="حجتی: کشاورزان برای دریافت سهمیه سوخت مشکلی ندارند"/>
    <meta property="og:description" content="به گزارش فارس، محمود حجتی وزیر جهاد کشاورزی در حاشیه جلسه امروز (چهارشنبه 29 آبان) هیات دولت در جمع خبرنگاران گفت: تامین سهمیه سوخت کشاورزان در دستورکار ما بوده و هم اکنون هم این گونه است."/>
  </head>
  <body>
    <article>
      <h1>حجتی: کشاورزان برای دریافت سهمیه سوخت مشکلی ندارند</h1>
      <address>
        <time datetime="2019-11-20T13:34:00+00:00">20 Nov 2019, 13:34</time>
      </address>
      <p>وزیر جهاد کشاورزی با اشاره به سهمیه‌بندی سوخت گفت: بر اساس اعلام آمادگی وزارت نفت و رایزنی با وزارت جهاد کشاورزی، کشاورزان مشکلی در زمینه تخصیص سهمیه سوخت ندارند.</p>
      <p>به گزارش فارس، محمود حجتی وزیر جهاد کشاورزی در حاشیه جلسه امروز (چهارشنبه 29 آبان) هیات دولت در جمع خبرنگاران گفت: تامین سهمیه سوخت کشاورزان در دستورکار ما بوده و هم اکنون هم این گونه است.</p>
      <p>وی افزود: با توجه به تصمیم‌گیری ستاد مربوطه، سهمیه‌های سوخت روشن است و وزارت نفت هم اعلام آمادگی کامل در این زمینه کرده است.</p>
      <p>وزیر جهاد کشاورزی تصریح کرد: همکاران من در وزارت جهاد کشاورزی در زمینه تخصیص سهمیه سوخت رایزنی لازم را با وزارت نفت انجام داده و کشاورزان می‌توانند این سهمیه را تحویل بگیرند.</p>
      <p>حجتی با اشاره به استفاده گلخانه‌داران از سوخت در فصل زمستان گفت: گلخانه‌داران بیشترین استفاده را از سوخت در طول زمستان دارند، این در حالی است که در طول سال‌های اخیر گرایش آنها از استفاده از نفت به گاز منجر به استفاده بیشتر از گاز شده است، اما ما در این زمینه مشکلی نداریم.</p>
    </article>
  </body>
</html>