<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/198013/staikoyras-h-komision-anagnorizei-ti-thetiki-poreia-tis-ellinikis-oikonomias"/>
    <meta property="og:site_name" content="CNN.gr"/>
    <meta property="article:published_time" content="2019-11-20T13:03:20+00:00"/>
    <meta property="og:title" content="Σταϊκούρας: Η Κομισιόν αναγνωρίζει τη θετική πορεία της ελληνικής οικονομίας"/>
    <meta property="og:description" content="Την ικανοποίηση της ελληνικής κυβέρνησης αναφορικά με τη δημοσίευση από πλευράς Κομισιόν της 4ης Έκθεσης Ενισχυμένης Εποπτείας για την Ελλάδα , εξέφρασε την..."/>
  </head>
  <body>
    <article>
      <h1>Σταϊκούρας: Η Κομισιόν αναγνωρίζει τη θετική πορεία της ελληνικής οικονομίας</h1>
      <h2>Την ικανοποίηση της ελληνικής κυβέρνησης αναφορικά με τη δημοσίευση από πλευράς Κομισιόν της 4ης Έκθεσης Ενισχυμένης Εποπτείας για την Ελλάδα, εξέφρασε την Τετάρτη ο υπουργός Οικονομικών, Χρήστος Σταϊκούρας.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 15:03 , 20 November 2019 - 15:10</p>
      <p>Όπως σημείωσε ο κ. Σταϊκούρας, «η Έκθεση εκφράζει τη <b>θετική αξιολόγηση της Ευρωπαϊκής Επιτροπής για την πορεία της ελληνικής οικονομίας</b>. Χαρακτηρίζεται δε ως η θετικότερη από τις μέχρι σήμερα τέσσερις εκθέσεις που έχουν εκπονηθεί. Προβλέπει<b> επίτευξη δημοσιονομικών στόχων</b>, με βελτίωση της ποιότητας των δημοσίων οικονομικών, αποτέλεσμα της στοχευμένης μείωσης φορολογικών συντελεστών από την κυβέρνηση».</p>
      <p>Ο <b>υπουργός Οικονομικών</b> επισημαίνει, εξάλλου ότι η Ευρωπαϊκή Επιτροπή στο κείμενό της «εκτιμά για το 2019, παρά τη χαμηλή επίδοση του πρώτου εξαμήνου, ικανοποιητικό ρυθμό οικονομικής μεγέθυνσης και ακόμη υψηλότερο ρυθμό ανάπτυξης για το 2020, που προβλέπεται να είναι διπλάσιος σε σχέση με το μέσο όρο της Ευρωζώνης. Προβλέπει επίσης σημαντική μείωση της ανεργίας. Η Ευρωπαϊκή Επιτροπή χαιρετίζει τις πρωτοβουλίες, που έχει αναλάβει η Κυβέρνηση στους πρώτους μήνες διακυβέρνησής της».</p>
      <h3>Οι ενέργειες του υπουργείου Οικονομικών</h3>
      <p>Συνεχίζοντας τη δήλωσή του, ο κ. <b>Σταϊκούρας</b> αναφέρθηκε στις ενέργειες του ΥΠΟΙΚ που συνοψίζονται στα εξής:</p>
      <ul>
        <li>Κάλυψε το σημαντικό <b>δημοσιονομικό κενό για το 2019</b> που είχε αφήσει «παρακαταθήκη» η προηγούμενη Κυβέρνηση.</li>
        <li>Συμφώνησε με τους θεσμούς για το <b>δημοσιονομικό αποτέλεσμα του 2020</b>.</li>
        <li>Προχώρησε σε<b> γενναία μείωση του ΕΝΦΙΑ</b>, η οποία είναι μεγαλύτερη για τα χαμηλά και μεσαία εισοδηματικά στρώματα.</li>
        <li>Βελτίωσε σημαντικά<b> το πλαίσιο ρυθμίσεων οφειλών των ιδιωτών προς την εφορία</b>, με αποτέλεσμα, τελικά, περίπου 600.000 πολίτες να αξιοποιούν τη ρύθμιση.</li>
        <li>Προχώρησε σε συστηματικές και συντονισμένες ενέργειες για να απλοποιήσει τις διαδικασίες για την<b> προστασία της πρώτης κατοικίας</b>, προκειμένου περισσότεροι ιδιοκτήτες να ενταχθούν στη σχετική ρύθμιση. Επιπροσθέτως, παρατείνει το υφιστάμενο πλαίσιο προστασίας της πρώτης κατοικίας για ακόμη τέσσερις μήνες, από το τέλος τους έτους που προβλεπόταν από την προηγούμενη Κυβέρνηση.</li>
        <li>Κατήργησε τους <b>κεφαλαιακούς περιορισμούς</b>, που είχαν επιβληθεί το 2015, μετά την ανεύθυνη διαπραγμάτευση της τότε Κυβέρνησης.</li>
        <li>Προχώρησε <b>εμβληματικά έργα</b> που είχαν τελματώσει, όπως είναι το <b>Ελληνικό</b>.</li>
        <li>Προώθησε <b>αποκρατικοποιήσεις</b>, που επί μακρόν «σέρνονταν», όπως είναι η πώληση του 30% του Διεθνούς Αερολιμένα Αθηνών.</li>
        <li>Προχώρησε στην αποπληρωμή του ακριβού τμήματος των δανείων του <b>ΔΝΤ</b>.</li>
        <li>Δρομολόγησε σχέδιο συστημικής αντιμετώπισης του υψηλού αποθέματος «<b>κόκκινων δανείων</b>» στα χαρτοφυλάκια των τραπεζών.</li>
        <li>Νομοθέτησε ένα συνεκτικό και αποτελεσματικό νομοθετικό πλαίσιο <b>για την αγορά τυχερών παιγνίων μέσω διαδικτύου</b>.</li>
      </ul>
      <blockquote>«Το Οικονομικό Επιτελείο της Κυβέρνησης εκτιμά, εργάζεται και συνάμα αισιοδοξεί ότι η τροχιά της ελληνικής οικονομίας θα είναι ολοένα και καλύτερη. Αυτή την αισιοδοξία, σε συνδυασμό με τον ρεαλισμό, την μοιράζεται με τους εταίρους, τους επενδυτές, τις αγορές, τους οίκους αξιολόγησης και πρωτίστως με τους Έλληνες πολίτες. Ως Υπουργός Οικονομικών εκφράζω την ικανοποίησή μου, χωρίς φυσικά να θριαμβολογώ, για το περιεχόμενο της Έκθεσης που είναι θετικό για την εξέλιξη της οικονομίας, υπό τη διακυβέρνηση της Νέας Δημοκρατίας. Καλώ, με αίσθημα εθνικής και κοινωνικής ευθύνης, όλες τις Ελληνίδες και όλους τους Έλληνες να συμπράξουν ενεργά σε αυτή την πορεία», κατέληξε ο <b>Χρήστος Σταϊκούρας</b>.</blockquote>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/sports/story/198040/rik-pitino-enthoysiasmenos-poy-epistrefo-ston-panathinaiko-opap">Ρικ Πιτίνο: Ενθουσιασμένος που επιστρέφω στον Παναθηναϊκό ΟΠΑΠ</a>
        </li>
        <li>
          <a href="https://www.cnn.gr/news/politiki/story/198047/kykloi-ypen-poly-thetiki-exelixi-i-ekthesi-tis-komision">Κύκλοι ΥΠΕΝ: Πολύ θετική εξέλιξη η έκθεση της Κομισιόν</a>
        </li>
        <li>
          <a href="https://www.cnn.gr/oikonomia/story/198021/epidoma-thermansis-analytikos-odigos-vima-pros-vima-pos-tha-kanete-tin-aitisi">Επίδομα θέρμανσης: Αναλυτικός οδηγός - Βήμα προς βήμα πώς θα κάνετε την αίτηση</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/3470/xristos-staikoyras">ΧΡΗΣΤΟΣ ΣΤΑΙΚΟΥΡΑΣ</a>
        </li>
        <li>
          <a href="https://www.cnn.gr/eidhseis/tag/290/komision">ΚΟΜΙΣΙΟΝ</a>
        </li>
        <li>
          <a href="https://www.cnn.gr/eidhseis/tag/6264/elliniki-oikonomia">ΕΛΛΗΝΙΚΗ ΟΙΚΟΝΟΜΙΑ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/16428/ypoyrgos-oikonomikwn">ΥΠΟΥΡΓΟΣ ΟΙΚΟΝΟΜΙΚΩΝ</a>
        </li>
        <li>
          <a href="https://www.cnn.gr/eidhseis/tag/706/ypoyrgeio-oikonomikon">ΥΠΟΥΡΓΕΙΟ ΟΙΚΟΝΟΜΙΚΩΝ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/20/198036/snapshot/telesigrafo-katalipsies.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198041/snapshot/2697178.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/197987/snapshot/prosfygiko.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198014/snapshot/2755742.jpg"/>
      </figure>
    </article>
  </body>
</html>