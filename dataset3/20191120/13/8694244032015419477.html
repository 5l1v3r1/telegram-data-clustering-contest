<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268147/noi-uniforme-la-sju-suceava-vasile-rimbu-a-anuntat-revenirea-la-culoarea-alba-pentru-medici-si-asistenti-medicali-albul-ramane-o-culoare-asociata-cu-puritatea-seriozitatea-si-perfectiunea-care-sunt"/>
    <meta property="og:site_name" content="NewsBucovina"/>
    <meta property="article:published_time" content="2019-11-20T13:46:37+00:00"/>
    <meta property="og:title" content="Noi uniforme la SJU Suceava. Vasile Rîmbu a anunțat revenirea la culoarea albă pentru medici și asistenți medicali: Albul rămâne o culoare asociată cu puritatea, seriozitatea și perfecțiunea care sunt idealuri către care tinde Spitalul Județean Suceava"/>
    <meta property="og:description" content="Conducerea Spitalului Județean Suceava a luat decizia de a schimba uniformele personalului și a le aduce pe aceleași culori în funcție de diversele ocupații din spital. Managerul SJU Suceava, ec. Vasile Rîmbu, a declarat că personalul medical, medicii și asistenții medicali, vor purta uniforma tradițională a medicilor, halatul alb, folosit de peste o sută de …"/>
  </head>
  <body>
    <article>
      <h1>Noi uniforme la SJU Suceava. Vasile Rîmbu a anunțat revenirea la culoarea albă pentru medici și asistenți medicali: Albul rămâne o culoare asociată cu puritatea, seriozitatea și perfecțiunea care sunt idealuri către care tinde Spitalul Județean Suceava</h1>
      <address>
        <time datetime="2019-11-20T13:46:37+00:00">20 Nov 2019, 13:46</time>
      </address>
      <p>Conducerea Spitalului Județean Suceava a luat decizia de a schimba uniformele personalului și a le aduce pe aceleași culori în funcție de diversele ocupații din spital.</p>
      <p>Managerul SJU Suceava, ec. Vasile Rîmbu, a declarat că personalul medical, medicii și asistenții medicali, vor purta uniforma tradițională a medicilor, halatul alb, folosit de peste o sută de ani în lumea medicală.</p>
      <figure>
        <img src="https://www.newsbucovina.ro/wp-content/uploads/2019/11/uniforme-spital-1.jpg"/>
      </figure>
      <p>Rîmbu a explicat că din punct de vedere al igienei, halatul alb are două avantaje: petele de sânge sau de murdărie sunt ușor de observat, iar albul nu ridică probleme în sterilizarea la temperaturi ridicate.</p>
      <p>El a spus că o altă motivație este legată de știința colorimetriei.</p>
      <p>„Potrivit acesteia, albul predispune persoana la dăruire, la deschidere, la deplinătatea gândirii, unitate, integritate și puritate, adică are un efect benefic asupra pacienților.Albul rămâne o culoare asociată cu puritatea, seriozitatea și perfecțiunea. Sunt idealuri către care tinde Spitalul Județean Suceava”, a spus Rîmbu.</p>
      <p>El a menționat că uniformele vor fi introduse de la 1 ianuarie 2020.</p>
      <figure>
        <img src="https://www.newsbucovina.ro/wp-content/uploads/2019/11/uniforme-spital-7.jpg"/>
      </figure>
      <p>În cadrul conferinței de presă au fost prezentate și uniformele. Astfel, asistenții medicali de la Maternitate vor purta culoarea roșie, infirmierele din spital vor avea uniforme de culoare albastră, infirmierele Obstetrică-Ginecologie culoarea mov, îngrijitoarele din spital, culoarea verde, îngrijitoarele din Obstetrică Ginecologie, albastru închis.</p>
      <p>Medicii și asistenții medicali vor avea uniformă albă, iar asistenții vor avea înscris pe piept ”Asistent Medical”</p>
      <p>„Am făcut un efort pentru a le achiziționa, dar vrem să dăm un plus se seriozitate, de aplecare și de respect față de profesie și față de pacienți”, a spus Rîmbu.</p>
      <p>El a menționat că sunt achiziționate bluze, pantaloni, fuste, papuci specifici și bonete, suma alocată fiind de 230.000 de lei.(T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268186/primarul-ion-lungu-anunta-ca-se-fac-primii-pasi-concreti-pentru-realizarea-salii-polivalente-din-suceava-el-spunea-in-februarie-ca-doar-un-guvern-liberal-va-finanta-proiectul"/>
        <a href="https://www.newsbucovina.ro/actualitate/268179/informare-meteo-vremea-se-va-raci-treptat-iar-vineri-si-sambata-in-jumatatea-estica-a-tarii-se-vor-inregistra-temperaturi-sub-cele-specifice-perioadei-in-zona-montana-la-altitudini-de-peste-1500"/>
        <a href="https://www.newsbucovina.ro/actualitate/268174/gheorghe-flutur-anunta-ca-la-sju-suceava-se-va-construi-o-noua-cladire-cu-trei-etaje-pentru-sectia-de-oncologie-aceasta-va-avea-minim-50-de-paturi-12-mini-garsoniere-pentru-pacientii-veniti-la-trata"/>
      </related>
    </article>
  </body>
</html>