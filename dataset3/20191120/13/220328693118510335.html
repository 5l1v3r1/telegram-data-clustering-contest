<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/dps-za-tsatsarov-absolyuten-profesionalist-407192.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T13:04:39+00:00"/>
    <meta property="og:title" content="ДПС за Цацаров: Абсолютен професионалист!"/>
    <meta property="og:description" content="Моето и на моите колеги мнение за безспорната личност на главен прокурор, за безспорния професионализъм, които той притежава, каза Хамид Хамид"/>
  </head>
  <body>
    <article>
      <h1>ДПС за Цацаров: Абсолютен професионалист!</h1>
      <address>
        <time datetime="2019-11-20T13:04:39+00:00">20 Nov 2019, 13:04</time>
      </address>
      <p>След като кандидатите за председател на КПКОНПИ внесат концепциите си, ще се съберем и ще ги дискутираме. Това каза народният представител от ПГ на ДПС Хамид Хамид във връзка с предложението Сотир Цацаров да оглави КПКОНПИ, предаде "Фокус".</p>
      <p>"ПГ на ДПС не е обсъждала постъпилите вчера две кандидатури за заемане на поста председател на КПКОНПИ. След като те внесат своите концепции, ние ще се съберем и ще дискутираме концепциите на двамата кандидати. Няма как да не отбележа и моето мнение и на моите колеги за безспорната личност на главния прокурор, за безспорния професионализъм и качествата, които той притежава. Богатство за всяка държава е да използва този потенциал пълноценно и мисля, че КПКОНПИ е мястото, където този потенциал може да се развие", заяви Хамид.</p>
    </article>
  </body>
</html>