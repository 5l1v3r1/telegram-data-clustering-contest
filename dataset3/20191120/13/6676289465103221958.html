<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/politista-alba-iulia-injurata-batuta-club-326458.html"/>
    <meta property="og:site_name" content="Observator"/>
    <meta property="article:published_time" content="2019-11-20T13:09:00+00:00"/>
    <meta property="og:title" content="Poliţistă din Alba Iulia, înjurată şi bătută într-un club din oraş"/>
    <meta property="og:description" content="O poliţistă din Alba Iulia a fost înjurată, ameninţată şi bătută de un individ, într-un club din oraş, după un schimb de replici."/>
  </head>
  <body>
    <article>
      <h1>Poliţistă din Alba Iulia, înjurată şi bătută într-un club din oraş</h1>
      <address><time datetime="2019-11-20T13:09:00+00:00">20 Nov 2019, 13:09</time> by <a rel="author">Alin Tarnovschi</a></address>
      <p>
        <b>
          <b>O poliţistă din Alba Iulia a fost înjurată, ameninţată şi bătută de un individ, într-un club din oraş, după un schimb de replici.</b>
        </b>
      </p>
      <p>Totul s-a întâmplat în noaptea de sâmbătă spre duminică (16/17 noiembrie 2019), într-un club din Alba Iulia, acolo unde poliţista se afla împreună cu câţiva prieteni, în timpul său liber.</p>
      <p>La un moment dat, între poliţistă şi un individ a izbucnit un conflict, iar femeia a fost înjurată, ameninţată şi chiar bătută de bărbatul în vârstă de 31 de ani.</p>
      <p>"În noaptea de 16/17 noiembrie 2019, în timp ce se afla într-un local public din Alba Iulia, pe fondul unor discuții contradictorii purtate cu o femeie, i-ar fi adresat injurii, ar fi agresat-o și ar fi tulburat ordinea și liniștea publică. În cursul zilei de azi, 20 noiembrie, reținutul va fi prezentat în fața procurorilor dincadrul Parchetului de pe lângă Judecătoria Alba Iulia, pentru dispunerea măsurilor legale. Cercetările sunt continuate", se arată într-un comunicat al Poliţiei.</p>
      <p>Bărbatul a fost reţinut sub acuzaţiile de tulburarea ordinii șiliniștii publice și lovire au alte violențe.</p>
      <p>Evenimentul vine în contextul în care alţi <a href="https://observator.tv/eveniment/imagini-politisti-batuti-pistoale-calina-valcea-326436.html">doi poliţişti au fost bătuţi</a>, într-o misiune, puşi în genunchi şi ameninţaţi cu propriile pistoale, în satul Călina din Vâlcea.</p>
    </article>
  </body>
</html>