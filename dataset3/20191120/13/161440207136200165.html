<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/economia/2019/11/20/tasse-locali-non-pagate-dal-2020-arriva-il-pignoramento-del-conto-2-954893.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T13:22:58+00:00"/>
    <meta property="og:title" content="Imposte locali non pagate, dal 2020 arriva il pignoramento del conto corrente"/>
    <meta property="og:description" content="Economia - Approfondisci su L'Unione Sarda.it"/>
  </head>
  <body>
    <article>
      <h6 class="kicker">nuove regole</h6>
      <h1>Imposte locali non pagate, dal 2020 arriva il pignoramento del conto corrente</h1>
      <h2>Per i debiti più cospicui sarà comunque previsto un rientro rateale</h2>
      <address>
        <time datetime="2019-11-20T13:22:58+00:00">20 Nov 2019, 13:22</time>
      </address>
      <p>Il mancato pagamento delle tasse locali potrà costare in poche settimane il pignoramento del conto corrente. A stabilirlo le nuove regole introdotte dalla Legge di Bilancio, che dal prossimo gennaio daranno agli Enti locali strumenti rapidi per incassare i crediti arretrati.</p>
      <p>Il documento finanziario per il prossimo anno ha infatti previsto l'estensione dell'applicazione del cosiddetto "accertamento esecutivo" anche nei tributi locali tra i quali Imu, Tari, Tasi, bolli e multe. In sostanza, non bisognerà più attendere i tempi di iscrizione a ruolo del debito, quindi la cartella esattoriale, ma dopo l'avviso di accertamento l'ente creditore potrà procedere direttamente a pignorare il conto corrente del cittadino inadempiente.</p>
      <p>Per i debiti più cospicui sarà comunque previsto un rientro rateale, da un minimo di 4 fino a limite massimo di 72 tranche. La possibilità di accelerare i tempi di incasso sarà data non solo a Comuni, ma anche Province, Città metropolitane, Comunità montane o Unioni di Comuni.</p>
      <p>
        <b>Luca Mascia</b>
      </p>
      <p>***</p>
      <p>
        <a href="https://www.unionesarda.it/articolo/economia/2019/11/20/conte-precisa-blocco-conti-correnti-per-multe-non-pagate-non-mi-r-2-954930.html">LA PRECISAZIONE DEL PREMIER CONTE</a>
      </p>
    </article>
  </body>
</html>