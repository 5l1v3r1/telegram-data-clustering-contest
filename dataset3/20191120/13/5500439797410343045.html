<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22802/zdravnik-pravnomocno-obsojen-a-vztraja-odlocitve-visjega-sodisca-ne-morem-sprejeti.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-20T13:10:00+00:00"/>
    <meta property="og:title" content="Zdravnik pravnomočno obsojen, a vztraja: Odločitve Višjega sodišča ne morem sprejeti"/>
    <meta property="og:description" content="Zdravniku Davorinu Kolariću, ki je bil obsojen kršitve spolne nedotakljivosti, je kazen potrdilo tudi Višje sodišče v Mariboru. Zaradi kršitve spolne nedotakljivosti z zlorabo položaja, ker je zlorabil mladoletno pacientko, je tako sodišče potrdilo pogojno kazen leto in pol zapora. Sodba je zato postala pravnomo ..."/>
  </head>
  <body>
    <article>
      <h1>Zdravnik pravnomočno obsojen, a vztraja: Odločitve Višjega sodišča ne morem sprejeti</h1>
      <h2>»Očitanega kaznivega dejanja nisem storil. Opravil sem zdravniški pregled po medicinskih smernicah, nikakor pa ne kaznivega dejanja, ki mi je očitano,« poudarja Davorin Kolarić</h2>
      <address><time datetime="2019-11-20T13:10:00+00:00">20 Nov 2019, 13:10</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/zdravnik-pravnomocno-obsojen-a-vztraja-odlocitve-visjega-sodisca-ne-morem-spreje_17316769580.jpg"/>
        <figcaption>Davorin Kolarić nam je po pravnomočnosti obsodbe poslal izjavo</figcaption>
      </figure>
      <p>Zdravniku <b>Davorinu Kolariću</b>, ki je bil obsojen kršitve spolne nedotakljivosti, je kazen potrdilo tudi Višje sodišče v Mariboru. Zaradi kršitve spolne nedotakljivosti z zlorabo položaja, ker je zlorabil mladoletno pacientko, je tako sodišče potrdilo pogojno kazen leto in pol zapora. Sodba je zato postala pravnomočna, poroča Večer.</p>
      <p>Zdravnika je na enako dolgo nepravnomočno kazen marca letos obsodilo mariborsko okrožno sodišče. Tožilstvo je na višjem sodišču sicer terjalo, da se zdravnika obsodi na leto in pol zapora in se mu za dve leti prepove opravljati zdravniški poklic, a višji sodniki temu niso sledili. Že pred odločanjem o pravnomočnosti sodbe, je Kolarić povedal, da <a href="https://www.prlekija-on.net/lokalno/22655/davorin-kolaric-ocitano-kaznivo-dejanje-kategoricno-zavracam.html">očitano kaznivo dejanje kategorično zavrača</a>.</p>
      <p>Davorin Kolarić nam je po pravnomočnosti obsodbe poslal izjavo:</p>
      <blockquote>
        <i>Po odločitvi Višjega sodišča dajem naslednjo izjavo:<br/><br/></i>
        <i>Odločitev Višjega sodišča ne morem sprejeti. Vložil bom zahtevo za varstvo zakonitosti na Vrhovno sodišče.<br/><br/></i>
        <i>Še enkrat povdarjam, da očitanega kaznivega dejanja nisem storil. Opravil sem zdravniški pregled po medicinskih smernicah, nikakor pa ne kaznivega dejanja, ki mi je očitano.<br/><br/></i>
        <i>Davorin Kolarić</i>
      </blockquote>
      <p>Omenjeni primer se je sicer zgodil septembra leta 2016, ko je Kolarić deloval v Zdravstvenem domu Lenart, zadnja leta pa opravlja delo v zasebni ambulanti družinske medicine na Razkrižju. Zdravnik ima ob tem vso podporo župana <b>Stanka Ivanušiča</b> in tudi okoli 700 občanov, kateri so podpisali tako imenovano civilno iniciativo in menijo, da zdravnik ni kriv.</p>
      <figure>
        <img src="https://www.prlekija-on.net/uploaded/2019_11/davorin-kolaric-ocitano-kaznivo-dejanje-kategoricno-zavracam_20449679991.jpg"/>
        <figcaption>Davorin Kolarić očitano kaznivo dejanje kategorično zavrača</figcaption>
      </figure>
    </article>
  </body>
</html>