<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391631-%d7%94%d7%9e%d7%a9%d7%98%d7%a8%d7%94-%d7%9e%d7%96%d7%94%d7%99%d7%a8%d7%94-%d7%94%d7%95%d7%93%d7%a2%d7%95%d7%aa-%d7%9e%d7%90%d7%99%d7%99%d7%9e%d7%95%d7%aa-%d7%a0%d7%a9%d7%9c%d7%97%d7%95-%d7%91%d7%95"/>
    <meta property="og:site_name" content="סרוגים"/>
    <meta property="article:published_time" content="2019-11-20T13:46:39+00:00"/>
    <meta property="og:title" content="המשטרה מזהירה: הונאה מתוחכמת בהודעות ווטסאפ"/>
    <meta property="og:description" content="תלונות רבות הוגשו למשטרה על הודעות שנשלחות בוואטסאפ לנשות המגזר הערבי, בהן נרשמו איומים לפגוע במשפחתה במידה ולא תעביר תשלום לגורמים בדרום אמריקה..."/>
  </head>
  <body>
    <article>
      <h1>המשטרה מזהירה: הונאה מתוחכמת בהודעות ווטסאפ</h1>
      <h2>תלונות רבות הוגשו למשטרה על הודעות שנשלחות בוואטסאפ לנשות המגזר הערבי, בהן נרשמו איומים לפגוע במשפחתה במידה ולא תעביר תשלום לגורמים בדרום אמריקה. לטענת המשטרה מדובר בהונאה</h2>
      <address><time datetime="2019-11-20T13:46:39+00:00">20 Nov 2019, 13:46</time> by <a rel="author">, חדשות סרוגים</a></address>
      <p>בשעות האחרונות התקבלו דיווחים ביחידת הסייבר בלהב 433 על שליחת הודעות וואטסאפ לנשות המגזר הערבי בישראל, בהן נרשמו איומים לפגוע בבני משפחתה של מקבלת ההודעה במידה והיא לא תעביר תשלום למוטבים שנמצאים בדרום אמריקה. במשטרה הבהירו כי מדובר בהודעת ספאם שלא מהווה איום ממשי.</p>
      <p>לפי הדיווחים, ההודעה נשלחת ממספר הטלפון 86-15127473879, כאשר קידומת המספר מעידה כי מדובר במספר טלפון מסין. ייתכן וההודעה גם נשלחת ברשתות חברתיות ובאמצעי תקשורת אחרים, ביניהם  פייסבוק ואינסטגרם.</p>
      <figure>
        <img src="https://www.srugim.co.il/i/wp-content/uploads/2019/11/WhatsApp-Image-2019-11-12-at-11.04.02-1__w1980.jpeg"/>
      </figure>
      <h4>עוד באותו נושא</h4>
      <h3>אל תעבירו: הודעות ה'פייק' מלחיצות את ישראל</h3>
      <p>לכתבה המלאה בסרוגים &gt;</p>
      <p>"יחידת הסייבר בלהב 433 מבצעת בשעות אלו פעולות במישור הבינלאומי להפסקת העבירה" נמסר מהמשטרה. "אנו קוראים לציבור לגלות עירנות בנושא ולסור לתחנת המשטרה להגשת תלונה מסודרת".</p>
      <p>בשבוע שעבר נרשם נסיון הונאה נוסף בוואטסאפ, במסגרתו הופצו הודעות כוזבות שנשלחו כביכול מטעם צה"ל ומזהירות על שיחות שמגיעות כביכול מפעילי חמאס. כמו כן נשלחו הודעות מזוייפות על שיחות מגורמים המתחזים לפיקוד העורף ומנסים להשיג מידע אישי. בצה"ל ופיקוד העורף הבהירו כי מדובר בהודעות "פייק" שנועדו לנצל את הלחץ הציבורי בעקבות ההסלמה בדרום.</p>
    </article>
  </body>
</html>