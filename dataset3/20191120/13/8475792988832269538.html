<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/jamtland/op-s-linda-hedenljung-prisas-for-ofk-granskningen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T13:07:29+00:00"/>
    <meta property="og:title" content="ÖP:s Linda Hedenljung prisas för ÖFK-granskningen"/>
    <meta property="og:description" content="Linda Hedenljung, journalist på Östersunds-Posten, har tilldelats årets Per Wendel-pris av Expressen."/>
  </head>
  <body>
    <article>
      <h1>ÖP:s Linda Hedenljung prisas för ÖFK-granskningen</h1>
      <address><time datetime="2019-11-20T13:07:29+00:00">20 Nov 2019, 13:07</time> by <a rel="author">Märta Gustafsson</a></address>
      <p>
        <b>Linda Hedenljung, journalist på Östersunds-Posten, har tilldelats årets Per Wendel-pris av Expressen.</b>
      </p>
      <p>Per Wendel-priset har delats ut varje år sedan 2006 och går till en journalist som verkar som ”orädda avslöjare”. I år är det Linda Hedenljung som tilldelats priset för sin granskning av Daniel Kindberg och Östersunds FK.</p>
      <p>I motiveringen står bland annat: ”<i>Årets stipendiat har liknats vid en pitbullterrier som käkat taggtråd. Det är ett hedersomnämnande. 2019 års stipendium på 100 000 kronor går till en journalist vars idoga insatser slutligen manifesterats i det stora avslöjandet av skandalen kring finansieringen av Östersund FK:s elitsatsning: Linda Hedenljung från Östersunds-Posten.</i>”</p>
      <p>Linda Hedenljungs granskning av just ÖFK-härvan har bland annat lett till en Guldspaden-nominering och låg till grund för Uppdrag Gransknings reportage ”<a href="https://www.svt.se/nyheter/granskning/ug/21525070">Blåsningen i Östersund</a>”.</p>
    </article>
  </body>
</html>