<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/rAOvje/oedegaard-tilbake-i-trening-kan-rekke-real-madrid-kampen"/>
    <meta property="og:site_name" content="Aftenbladet"/>
    <meta property="article:published_time" content="2019-11-20T13:25:34+00:00"/>
    <meta property="og:title" content="Ødegaard tilbake i trening - kan rekke Real Madrid-kampen"/>
    <meta property="og:description" content="Martin Ødegaard var onsdag tilbake i full trening for Real Sociedad. Han kjemper en innbitt kamp for å rekke lørdagens storkamp mot Real Madrid."/>
  </head>
  <body>
    <article>
      <h1>Ødegaard tilbake i trening - kan rekke Real Madrid-kampen</h1>
      <h2>Martin Ødegaard var onsdag tilbake i full trening for Real Sociedad. Han kjemper en innbitt kamp for å rekke lørdagens storkamp mot Real Madrid.</h2>
      <address><time datetime="2019-11-20T13:25:34+00:00">20 Nov 2019, 13:25</time> by <a rel="author">NTB</a></address>
      <p>Ødegaard har trent alternativt etter at han pådro seg en skade i høyre ankel mot Celta Vigo for tre uker siden. Tirsdag kjørte nordmannen en «intensiv» aleneøkt, mens han onsdag var tilbake i full trening, skriver den spanske avisen <a href="https://real-sociedad.diariovasco.com/">El Diario Vasco</a>.</p>
      <p>Det var <a href="https://www.vg.no/sport/fotball/i/RRX3q8/oedegaard-tilbake-i-full-trening-kjemper-for-aa-rekke-real-madrid-kampen">VG </a>som først skrev om saken i Norge.</p>
      <p>Ødegaard, som er utlånt til Real Sociedad fra Real Madrid, kjemper en kamp mot klokka for å bli spilleklar til lørdagens oppgjør mellom de to klubbene på Santiago Bernabéu.</p>
      <aside>
        <a href="https://www.aftenbladet.no/article/sa-qLxG3e.html">Ødegaard kan gå glipp av storkamp</a>
      </aside>
      <aside>
        <a href="https://www.aftenbladet.no/article/sa-e8R2qy.html">Derfor risikerer Norge å havne i marerittgruppe</a>
      </aside>
      <p>Nordmannen har storspilt så langt i låneoppholdet og ble i september<a href="https://www.aftenbladet.no/article/sa-y3y6jA.html"> kåret til månedens spiller i spansk La Liga</a>.</p>
      <p>20-åringens solide leveranser har bidratt sterkt til at Real Sociedad ligger på 5.-plass på tabellen, kun to poeng bak Barcelona og Real Madrid, som topper La Liga med 25 poeng.</p>
      <p>Onsdagens økt ble gjennomført bak lukkede dører.</p>
    </article>
  </body>
</html>