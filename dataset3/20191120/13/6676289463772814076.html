<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/politisti-batuti-valcea-recompensati-avansati-326471.html"/>
    <meta property="og:site_name" content="Observator"/>
    <meta property="article:published_time" content="2019-11-20T13:56:00+00:00"/>
    <meta property="og:title" content="Poliţiştii bătuţi în Vâlcea vor fi recompensaţi şi avansaţi de ministrul de Interne"/>
    <meta property="og:description" content="Ministrul de Interne, Marcel Vela, a anunţat că cei doi poliţişti bătuţi de mai mulţi bărbaţi de etnie rromă în satul Călina din Vâlcea, vor fi recompensaţi şi avansaţi."/>
  </head>
  <body>
    <article>
      <h1>Poliţiştii bătuţi în Vâlcea vor fi recompensaţi şi avansaţi de ministrul de Interne</h1>
      <address><time datetime="2019-11-20T13:56:00+00:00">20 Nov 2019, 13:56</time> by <a rel="author">Alin Tarnovschi</a></address>
      <p>
        <b>
          <b>Ministrul de Interne, Marcel Vela, a anunţat că cei <a href="https://observator.tv/eveniment/imagini-politisti-batuti-pistoale-calina-valcea-326436.html">doi poliţişti bătuţi</a> de mai mulţi bărbaţi de etnie rromă în satul Călina din Vâlcea, vor fi recompensaţi şi avansaţi.</b>
        </b>
      </p>
      <p>Şeful MAI a explicat, astăzi, că a fost înştiinţat despre evenimentul din Vâlcea în care au fost implicaţi cei doi poliţişti încă de noaptea trecută.</p>
      <p>"Poliţiştii şi-au făcut datoria, au chemat întăriri când au plecat în urmărire, din punctul nostru de vedere au dat dovadă de curja să intervină aşa, deci nu au de ce să fie anchetaţi. După ce ies din spital, vreau să îi recompensez, premiez şi să îi avansez", a declarat Marcel Vela.</p>
      <p>De asemenae, ministrul de Interne a explicat că vrea să delimiteze Poliţia Naţională de cea locală chiar la cererea poliţiştilor din stradă şi a celor din sindicate.</p>
      <p>Cei doi poliţişti au ajuns la spital, noaptea trecută, după ce au fost bătuţi şi lăsaţi fără pistoale de rudele unor indivizi pe care i-au urmărit în trafic.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F20%2F326471%2F1574251036719a7f61.jpg&amp;w=800"/>
        <figcaption>
          <a href="https://observator.tv/galerie/politisti-batuti-valcea-recompensati-avansati-id326471-play384264.html">
            <b>Vezi 2 imagini în Galerie</b>
          </a>
        </figcaption>
      </figure>
      <p>În timpul urmăririi, poliţiştii au tras nouă focuri de armă pentru a-i opri pe fugari, însă aceştia au reuşit să ajungă acasă, în satul Călina.</p>
      <p>Cei doi poliţişti au fost înconjuraţi de rudele suspecţilor şi bătuţi cu sălbăticie. În timpul scandalului, pistoalele celor doi agenţi au căzut pe pământ.</p>
      <p>Potrivit Sindicatului Europol, agresorii chiar au luat pistoalele şi i-au pus pe poliţişti să stea în genunchi.</p>
      <p>Mai mult, unul dintre agresori a apăsat trăgaciul unui pistol, însă acesta nu mai avea gloanţe.</p>
    </article>
  </body>
</html>