<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247016/excursii-gratis-de-8-milioane-de-lei-pentru-pensionarii-din-s1.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T13:12:10+00:00"/>
    <meta property="og:title" content="Excursii gratis de 8 milioane de lei pentru pensionarii din S1"/>
    <meta property="og:description" content="Primaria Sectorului 1, prin Centrul Cultural, a oferit in ultimul an excursii gratuite de aproximativ 8 milioane de lei copiilor si pensionarilor din sector. Pentru copii au fost organizate excursii de doua zile pe Valea Prahovei, Brasov, Bran-Moeciu, excursii de 3 zile in Delta Dunarii, Arges si excursii de o zi la parcuri de distractii de langa Bucuresti. Pentru pensionari s-au facut excursii de o zi la manastiri si la Sinaia."/>
  </head>
  <body>
    <article>
      <h1>Excursii gratis de 8 milioane de lei pentru pensionarii din S1</h1>
      <address>
        <time datetime="2019-11-20T13:12:10+00:00">20 Nov 2019, 13:12</time>
      </address>
      <p>
        <b>Primaria Sectorului 1, prin Centrul Cultural, a oferit in ultimul an excursii gratuite de aproximativ 8 milioane de lei copiilor si pensionarilor din sector. Pentru copii au fost organizate excursii de doua zile pe Valea Prahovei, Brasov, Bran-Moeciu, excursii de 3 zile in Delta Dunarii, Arges si excursii de o zi la parcuri de distractii de langa Bucuresti. Pentru pensionari s-au facut excursii de o zi la manastiri si la Sinaia.</b>
      </p>
      <p>Banii au ajuns catre mai multe firme, printre care Treasure Island si Fiducia Agenzia. Societatea Trasure Island a devenit cunoscuta dupa ce a incheiat un contract de 200.000 de euro cu STB pentru o campanie de publicitate in care mai multi bloggeri spuneau cat de bine este sa circuli cu transportul public din Bucuresti.</p>
      <p>
        <b>Ce excursii gratuite a oferit Primaria Sectorului 1:</b>
      </p>
      <ul>
        <li>25 de excursii de doua zile in zona montana Rucar - Bran pentru copiii din Sectorul 1, in perioada 13 aprilie – 21 iulie 2019. Contractul a fost incheiat pe 3 mai 2019 cu firma Treasure Island, valoarea acestuia fiind de 750.862 lei.</li>
        <li>30 de excursii de doua zile pentru copiii din Sectorul 1. Contractul a fost incheiat pe 13 august 2018 cu firma Cherries and Pitches, valoarea contractului fiind de 910.550 lei. Fiecare excursie - 40 de copii intre 8 si 14 ani si 8 insotitori . Excursiile s-au desfasurat pe parcursul a doua zile, iar in caietul de sarcini s-au cerut excursii la Zoo Brasov, centrul istoric al orasului si Dino Parc.</li>
        <li>14 excursii de o zi pentru copiii din Sectorul 1 la 0 distanta de maxim 40 de km de Bucuresti, la un parc de distractii. Contractul a fost semnat pe 3 mai 2019 cu Fiducia Agenzia, valoarea acestuia fiind de 177. 569 lei.</li>
        <li>25 de excursii de doua zile pe Valea Prahovei pentru copii, in perioada 13 aprilie – 21 iulie 2019 . Contractul a fost semnat pe 3 mai 2019 cu firma Treasure Island, valoarea acestuia fiind de 723.502 RON. In caietul de sarcini s-a cerut vizitarea Castelului Bran, a Cetatii Rasnov si Dino Parc. In fiecare excursie au fost disponibile 40 de locuri plus insotitorii.</li>
        <li>10 excursii de 3 zile in Delta Dunarii, pe Bratul Sfantul Gheorghe, pentru copii. Contractul a fost semnat pe 20 iunie 2019 cu firma Treasure Island, valoarea contractului fiind de 625.360 lei.</li>
        <li>10 excursii de 3 zile in Delta Dunarii, pe Bratul Sulina, pentru copii. Contractul a fost semnat pe 20 iunie 2019, cu firma Carpatia Dacia Nemuritoare, valoarea contractului fiind de 566.444 lei.</li>
        <li>10 excursii de 3 zile in judetul Arges, pentru copii. Contractul a fost semnat pe 27 iunie 2019 cu firma Carpatia Tour 50, valoarea acestuia fiind de 331. 444 lei. Printre obiectivele vizitate s-au numarat: Catedrala de la Curtea de Arges, Barajul Vidraru, plimbare cu barca pe lac, Zoo Pitesti.</li>
        <li>24 de excursii in judetul Prahova, Manastirea Ghighiu, pentru pensionari. Contractul a fost semnat pe 24 iulie 2019 cu firma Fiducia Agenzia, valoarea acestuia fiind de 324.199 lei.</li>
        <li>24 de excursii in judetul Arges, la Manastirea si noua Catedrala Arhiepiscopala si Regala Curtea de Arges. Contractul a fost semnat pe 24 iulie cu firma Fiducia Agenzia, valoarea contractului fiind de 426.125 lei.</li>
        <li>50 de excursii de 1 zi in judetul Prahova, statiunea turistica Sinaia, pentru pensionari. Pentru fiecare excursie au fost alocate doua autocare, cu 50 de locuri plus doi insotitori.</li>
      </ul>
      <p>Obiectivele turistice vizitate au fost Castelul Peles si Manastirea Sinaia. Contractul a fost semnat pe 13 septembrie, cu firma VERTICAL MARKET APPROACH, valoarea acestuia fiind de 3.222.860 lei.</p>
      <p>Participantii au primit sepci si tricorui inscriptionate "Primaria sectorului 1".</p>
      <p>Contactat de HotNews.ro, primarul Sectorului 1, Dan Tudorache, spune ca de aceste facilitati au beneficiat in principal persoanele cu venituri reduse.</p>
      <p>
        <a href="https://www.wall-street.ro/articol/Politic/246885/klaus-iohannis-eu-nu-sunt-cu-psd-in-competitie-electorala-ci-in-razboi.html">Citeste si:<br/>Iohannis: Eu nu sunt cu PSD in competitie electorala, ci in razboi</a>
      </p>
      <figure>
        <img src="https://img.wall-street.ro/image_thumbs/thumbs/2c3/2c3b26bf32b0a8b5a7dc5b0180ea6ed9-400x250-00-65.jpg?v=1573918255"/>
      </figure>
      <footer>Sursa foto: Shutterstock</footer>
    </article>
  </body>
</html>