<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204689-policiya-malti-zatrimala-miscevogo-biznesmena-u-spravi-pro-vbivstvo-zhurnalistki-karuani-galiciyi"/>
    <meta property="og:site_name" content="Mind UA"/>
    <meta property="article:published_time" content="2019-11-20T13:31:00+00:00"/>
    <meta property="og:title" content="Поліція Мальти затримала місцевого бізнесмена у справі про вбивство журналістки Каруани Галіції"/>
    <meta property="og:description" content="Підприємець керує фірмою 17 Black, про яку писала журналістка, яку підірвали в автомобілі в 2017"/>
  </head>
  <body>
    <article>
      <h1>Поліція Мальти затримала місцевого бізнесмена у справі про вбивство журналістки Каруани Галіції</h1>
      <h2>Підприємець керує фірмою 17 Black, про яку писала журналістка, яку підірвали в автомобілі в 2017</h2>
      <address>
        <time datetime="2019-11-20T13:31:00+00:00">20 Nov 2019, 13:31</time>
      </address>
      <p>Поліція Мальти в середу, 20 листопада, затримала місцевого бізнесмена <b>Йорджена Фенекома </b>у справі про вбивство журналістки <b>Дафне Каруани Галіції</b>. Підприємець перебував на борту власної яхти, яка покинула одну з мальтійських гаваней і незабаром була перехоплена правоохоронцями. Про це повідомляє <a href="https://www.dw.com/ru/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B8%D0%B7-%D0%BC%D0%B0%D0%BB%D1%8C%D1%82%D1%8B-%D0%B7%D0%B0%D0%B4%D0%B5%D1%80%D0%B6%D0%B0%D0%BD-%D0%BF%D0%BE-%D0%B4%D0%B5%D0%BB%D1%83-%D0%BE%D0%B1-%D1%83%D0%B1%D0%B8%D0%B9%D1%81%D1%82%D0%B2%D0%B5-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B8-%D0%BA%D0%B0%D1%80%D1%83%D0%B0%D0%BD%D1%8B-%D0%B3%D0%B0%D0%BB%D0%B8%D1%86%D0%B8%D0%B8/a-51328086">DW</a>.</p>
      <p>Фенек – керівник і співвласник офшорній компанії 17 Black, про яку писала загибла журналістка.</p>
      <p>Днем раніше прем'єр-міністр республіки Джозеф Мускат заявив, що одного з фігурантів справи можуть звільнити від покарання, якщо той надасть докази причетності інших осіб до злочину.</p>
      <p>Нагадаємо: восени 2017 року<a href="https://mind.ua/news/20177593-na-malti-vbili-vidomu-zhurnalistku-yaka-zajmalas-rozsliduvannyam-ofshoriv-politikiv"> на Мальті підірвали автомобіль</a>, в якому знаходилась відома 53-річна журналістка-розслідувальниця Дафне Карауна Галіція. Її загибель вважають політичним вбивством, оскільки журналістка неодноразово критикувала владу та опозицію острівної держави</p>
      <p>Незадовго до загибелі вона займалася розслідуванням стосовно голови уряду країни і двох його найближчих помічників у зв'язку з підозрами в корупції. У липні 2018 року генеральна прокуратура Мальти заявила, що слідство не змогло довести корупційні зв'язки прем'єр-міністра республіки.</p>
      <p>За кілька місяців до цього трьом підозрюваним у справі про вбивство були пред'явлені офіційні звинувачення. Їм поставили в провину виготовлення вибухового пристрою, який став причиною смерті журналістки.</p>
      <related>
        <h4>Також читайте</h4>
        <a href="https://mind.ua/news/20204678-na-burger-king-podali-do-sudu-cherez-obman-veganiv-shtuchne-ta-spravzhne-m-yaso-tam-gotuyut-razom"/>
        <a href="https://mind.ua/news/20204647-prokuratura-shveciyi-pripinila-spravu-shchodo-assanzha-pro-zgvaltuvannya"/>
        <a href="https://mind.ua/news/20204610-sud-zvilniv-z-pid-varti-golovu-pravlinnya-ukreksimbanku-gricenka-pid-zastavu"/>
      </related>
    </article>
  </body>
</html>