<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/sven-kramer-gefrustreerd-na-blessure-dit-is-een-enorme-tegenvaller/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T13:34:37+00:00"/>
    <meta property="og:title" content="Sven Kramer gefrustreerd na blessure: ‘Dit is een enorme tegenvaller’"/>
    <meta property="og:description" content="Pechvogel Sven Kramer doet niet mee aan wereldbeker in Polen. Een blessure aan zijn rug gooit roet in het eten."/>
  </head>
  <body>
    <article>
      <h1>Sven Kramer gefrustreerd na blessure: ‘Dit is een enorme tegenvaller’</h1>
      <address><time datetime="2019-11-20T13:34:37+00:00">20 Nov 2019, 13:34</time> by <a rel="author" href="https://www.ditjesendatjes.nl/author/daan-keijzer/" target="_blank">Daan Keijzer</a></address>
      <p>Sven Kramer baalt stevig van zijn pijnlijke onderrug. Daardoor heeft hij zich moeten afmelden voor de wereldbeker in Polen. ,,Dit is een enorme tegenvaller”, zegt hij <a href="https://www.telegraaf.nl/sport/195551251/kwakkelende-kramer-ik-geef-echt-niet-op-ik-blijf-strijdbaar">in De Telegraaf</a>. ,,Maar ik weet: zo snel als het soms slecht gaat, zo snel kan het ook weer goed zijn.”</p>
      <h3>Historisch slecht</h3>
      <p>Zijn fysieke ongemakken zorgde voor een historisch slechte prestatie tijdens de wereldbekerwedstrijden van vorig weekeinde. Op Kramers favoriete afstand (5000 meter) reed hij zijn slechtste resultaat ooit. Hij eindigde op de dertiende plaats. ,,Na het voorseizoen had ik echt het gevoel dat ik op de goede weg was”, vertelt Kramer. ,,Maar het blijft allemaal fragiel. Dat weet ik.”</p>
      <p>De medische staf van zijn ploeg Team Jumbo-Visma vreest dat zijn klachten zullen verergeren bij deelname aan de wedstrijden in Polen. ,,Met wedstrijden vraag je altijd het uiterste van je lichaam, plus de druk die erbij komt kijken”, weet de Friese schaatser. ,,Ik had best in Polen aan de start kunnen gaan staan, maar daarmee neem ik een groot risico en dat kan ik me nu niet permitteren.”</p>
      <p>De succesvolle schaatser, negenvoudig Wereldkampioen en tienvoudig Europees kampioen met bovendien vier Olympische titels op zak, blijft in Heerenveen om aan zijn herstel te werken. Deelname aan de NK afstanden in december is voor hem het belangrijkst. ,,Als je daar niet goed bent, kun je zomaar de grootste wedstrijden van het seizoen mislopen. En dat is wel het laatste wat ik wil.”</p>
      <h3>‘Geef echt niet op’</h3>
      <p>Kramer houdt vertrouwen in zijn eigen kunnen. ,,Ik geef echt niet op. Ik blijf strijdbaar.” Volgens hem werkt zijn leeftijd (33) in zijn voordeel. ,,Ik heb veel meegemaakt in de loop der jaren. Het is frustrerend voor iedereen dat we momenteel weinig grip hebben op mijn fysieke situatie. Maar we moeten ons blijven focussen op de kunst om het op het juiste moment weer goed te laten zijn.”</p>
      <figure>
        <iframe data-src="https://twitter.com/SvenKramer86/status/1196866691885621254?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/JumboVismaIce/status/1196866611296264193?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/geblesseerde-lieke-martens-na-maanden-eindelijk-weer-op-het-veld/"/>
        <a href="https://www.ditjesendatjes.nl/zorgt-gewonde-teen-voor-einde-wk-lieke-martens/"/>
        <a href="https://www.ditjesendatjes.nl/kjeld-woont-samen-met-vriendin-joy-19/"/>
      </related>
    </article>
  </body>
</html>