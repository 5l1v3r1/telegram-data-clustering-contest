<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/starlink-i-posmatranje-obliznjih-galaksija/"/>
    <meta property="og:site_name" content="PC Press"/>
    <meta property="article:published_time" content="2019-11-20T13:01:42+00:00"/>
    <meta property="og:title" content="Starlink i posmatranje obližnjih galaksija"/>
    <meta property="og:description" content="U jutro 18. novembra astrolozi koji upravljaju teleskopom u Čileu očekivali su slike udaljenih zvezda i planeta, da bi umesto toga dobili prizore SpaceX satelita – slike koje predviđaju budućnost a…"/>
  </head>
  <body>
    <article>
      <h1>Starlink i posmatranje obližnjih galaksija</h1>
      <address><time datetime="2019-11-20T13:01:42+00:00">20 Nov 2019, 13:01</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>U jutro 18. novembra astrolozi koji upravljaju teleskopom u Čileu očekivali su slike udaljenih zvezda i planeta, da bi umesto toga dobili prizore <a href="https://pcpress.rs/tag/space-x/">SpaceX</a> satelita – slike koje predviđaju budućnost astronomije.</p>
      <figure>
        <img src="https://i0.wp.com/pcpress.rs/wp-content/uploads/2019/11/starlink-1.jpg"/>
      </figure>
      <p>Mega konstelacija bi do kraja projekta mogla da broji čak <b>42 hiljade satelita</b> koji će biti <b>zaduženi za to da čitava planeta dobije super-brzi internet</b>, zahvaljujući čemu bi konekciju trebalo da dobije i oko tri milijarde ljudi koji su trenutno bez internet veze. Problem je u tome što sa samo tri hiljade trenutno aktivnih satelita astronomi već trpe zbog veštačkog svetla na noćnom nebu, te će još nekoliko desetina hiljada satelita situaciju dodatno zakomplikovati.</p>
      <p>Druga grupa <a href="https://pcpress.rs/tag/starlink/">Starlink</a> satelita, koja je lansirana sredinom novembra, zaustavila se <b>na 280 kilometara od Zemlje</b>, pa jedinice <b>mogu da se vide čak i golim okom</b>, a do kraja bi trebalo da dostignu udaljenost od 550 kilometra, što znači da će i dalje biti vidljivi preko teleskopa. Tim koji koristi teleskop iz Čilea proučava <a href="https://pcpress.rs/tag/tamna-materija/">tamnu materiju</a>, a uz pomoć Dark Energy kamere (DECam) koja se nalazi na Blanco teleskopu u Cerro Tololo Inter-American opservatoriji. Trogodišnji projekat pod imenom DECam Local Volume Exploration (DELVE) podrazumeva posmatranje obližnjih galaksija. Nakon što su tokom jednog posmatranja, 90 minuta pre izlaska Sunca, primetili lanac Starlink satelita bilo im je jasno da će se situacija u budućnosti samo komplikovati.</p>
      <related>
        <a href="https://pcpress.rs/kosmicki-turizam-kao-pretnja-za-planetu-zemlju/"/>
      </related>
      <figure>
        <img src="https://i0.wp.com/pcpress.rs/wp-content/uploads/2019/11/starlink2.jpg"/>
      </figure>
      <p>Space X je već izjavio da čini sve kako bi rešio probleme koji utiču na astronomska proučavanja, pa se novi <b>Starlink sateliti farbaju u crno</b> kako bi se smanjilo odbijanje svetlosti. Pored toga se planira da se sateliti <b>grupišu tako da oslobode prostor za posmatranje važnih tačaka u kosmosu</b>, ali eksperti ističu da su te ideje dobre na papiru, ali da u praksi skoro sigurno neće biti tako.</p>
      <p>Izvor: <a href="https://pcpress.rs/PCout/?url=https://www.forbes.com/sites/jonathanocallaghan/2019/11/18/this-is-not-coolastronomers-despair-as-spacex-starlink-train-ruins-observation-of-nearby-galaxies/#f86badb6538b">Forbes</a></p>
      <p>Tagovi: <a href="https://pcpress.rs/tag/astronomija/">Astronomija</a>, <a href="https://pcpress.rs/tag/space-x/">space x</a>, <a href="https://pcpress.rs/tag/starlink/">Starlink</a>, <a href="https://pcpress.rs/tag/tamna-materija/">tamna materija</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/spacex-starlink-2-200-satelita-za-super-brzi-internet/"/>
        <a href="https://pcpress.rs/spacex-lansirao-60-starlink-satelita/"/>
        <a href="https://pcpress.rs/spacex-planira-da-ponudi-starlink-internet-usluge-nakon-sestog-lansiranja/"/>
      </related>
    </article>
  </body>
</html>