<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391619-%d7%94%d7%a8%d7%91-%d7%a8%d7%a4%d7%99-%d7%9c%d7%9b%d7%97%d7%95%d7%9c-%d7%9c%d7%91%d7%9f-%d7%92%d7%9c%d7%95-%d7%90%d7%97%d7%a8%d7%99%d7%95%d7%aa-%d7%95%d7%91%d7%95%d7%90%d7%95-%d7%9c%d7%90%d7%97"/>
    <meta property="og:site_name" content="סרוגים"/>
    <meta property="article:published_time" content="2019-11-20T13:08:09+00:00"/>
    <meta property="og:title" content="הרב רפי לכחול לבן: &quot;גלו אחריות ובואו לאחדות&quot;"/>
    <meta property="og:description" content="הרב רפי פרץ הגיב לנאומו של ליברמן בקריאה לכחול לבן: &quot;כל מערכת בחירות קורעת אותנו מבפנים ומחלישה את החברה. קחו אחריות לאומית ובואו לממשלת אחדות..."/>
  </head>
  <body>
    <article>
      <h1>הרב רפי לכחול לבן: "גלו אחריות ובואו לאחדות"</h1>
      <h2>הרב רפי פרץ הגיב לנאומו של ליברמן בקריאה לכחול לבן: "כל מערכת בחירות קורעת אותנו מבפנים ומחלישה את החברה. קחו אחריות לאומית ובואו לממשלת אחדות רחבה במתווה הנשיא"</h2>
      <address><time datetime="2019-11-20T13:08:09+00:00">20 Nov 2019, 13:08</time> by <a rel="author">חדשות סרוגים</a></address>
      <p>שר החינוך הרב רפי פרץ הגיב היום (רביעי) <u><a href="https://www.srugim.co.il/391473-%d7%99%d7%91%d7%97%d7%a8-%d7%a6%d7%93-%d7%91%d7%a6%d7%9c-%d7%94%d7%93%d7%a8%d7%9e%d7%94-%d7%94%d7%a4%d7%95%d7%9c%d7%99%d7%98%d7%99%d7%aa-%d7%9c%d7%99%d7%91%d7%a8%d7%9e%d7%9f-%d7%91%d7%94%d7%a6%d7%94">לנאומו של אביגדור ליברמן</a></u> ולמשבר הפוליטי הגובר. בדבריו פנה ליו"ר כחול לבן בני גנץ, שעות ספורות לפני פקיעת המנדט שלו, וקרא לו להצטרף לממשלת אחדות.</p>
      <p>"‏מדינת ישראל עומדת בפני אתגרים ביטחוניים, כלכליים וחברתיים רבים. כל מערכת בחירות קורעת אותנו מבפנים ומחלישה את החברה, ומערכת בחירות שלישית ברצף – על אחת כמה וכמה" אמר. "‏אני קורא לכחול לבן, ובפרט לבני גנץ, קחו אחריות לאומית ובואו לממשלת אחדות רחבה במתווה הנשיא, ומי שמגדיל את השסעים שיישאר בחוץ".</p>
      <figure>
        <img src="https://www.srugim.co.il/i/wp-content/uploads/2019/11/F190902YS108__w1980.jpg"/>
      </figure>
      <h4>עוד באותו נושא</h4>
      <h3>סמוטריץ': "‏ליברמן ספינולוג שעסוק אך רק בעצמו"</h3>
      <p>לכתבה המלאה בסרוגים &gt;<br/>16</p>
      <p>מוקדם יותר שותפו למפלגה בצלאל סמוטריץ' תקף בחריפות את ליברמן על דבריו נגד הסיעות החרדים והובלתו לבחירות שלישיות. "‏ליברמן היה ונשאר ספינולוג שעסוק אך ורק בעצמו" טען. "האיש שלא בנה בית אחד, לא נטע עץ אחד, ולא סלל כביש אחד בשלושים שנותיו בפוליטיקה הישראלית – יורה לכל עבר, מטיף מוסר לכולם, וגורר את מדינת ישראל למערכת בחירות שלישית רעה ומיותרת. תופעה פסיכולוגית שעוד רבות ילמד ויכתב עליה".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>צילום: עטרה גרמן סרוגים</p>
      <p>במקביל יו"ר הימין החדש איילת שקד אמרה כי "לגרור את מדינת ישראל לבחירות פעם שלישית זו הפקרות פוליטית. אני עושה כל מה אני שיכולה כדי שזה לא יקרה. אני מקווה מאד ששותפיי המנהיגים הפוליטיים יקבלו אחריות לפלנוטר הזה, יש פתרון. כל אחד צריך להתפשר קצר".</p>
      <p>"שתי המפלגות יחד. היה משחק האשמות משני הצדדים בלי נכונות לקבל החלטות קשות, דרמטיות, אמר קודם לכן ליברמן. "לכן גם נתניהו, שניסה בכל דרך למשוך זמן ולשמור על הגוש החרדי וגם גנץ שמעולם לא קיבל את מתווה הנשיא. גם כחול לבן שיחקו עם משחק כפול ושמרו ערוצים פתוחים עם מפלגות חרדיות והציעו להם הבטחות מרחיקות לכת". הוא תקף את החרדים בצורה קשה ואמר,  "השיתוף הפעולה האמיתי בכנסת הוא בין ח"כים ערבים לח"כים חרדים, זו קואליציה אנטי ציונית שמשחקת בשני הגושים."</p>
    </article>
  </body>
</html>