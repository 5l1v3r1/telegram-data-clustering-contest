<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/20/star-wars-empire-ascendant-le-prime-tavole-del-fumetto-che-chiudera-la-saga-fumettistica/"/>
    <meta property="og:site_name" content="Lega Nerd"/>
    <meta property="article:published_time" content="2019-11-20T13:40:32+00:00"/>
    <meta property="og:title" content="Star Wars: Empire Ascendant, le prime tavole del fumetto che chiuderà la saga fumettistica"/>
    <meta property="og:description" content="Il prossimo 18 dicembre arriverà nelle fumetterie americane Star Wars: Empire Ascendant, speciale che porrà la fine alla saga fumettistica di Star Wars."/>
  </head>
  <body>
    <article>
      <h1>Star Wars: Empire Ascendant, le prime tavole del fumetto che chiuderà la saga fumettistica</h1>
      <address><time datetime="2019-11-20T13:40:32+00:00">20 Nov 2019, 13:40</time> by <a rel="author" href="https://leganerd.com/author/newsbot6/" target="_blank">NewsBot6</a></address>
      <p>
        <i><b>Il prossimo 18 dicembre arriverà nelle fumetterie americane <i>Star Wars: Empire Ascendant</i></b>, speciale che porrà la fine alla saga fumettistica di Star Wars. In attesa di leggere la “fine” fumettistica della saga, Marvel ha rivelato sinossi e le prime tavole.</i>
      </p>
      <p><b>Il prossimo 18 dicembre arriverà nelle fumetterie americane <i>Star Wars: Empire Ascendant</i></b>, speciale che porrà la fine alla saga fumettistica di Star Wars. Marvel infatti ha deciso di chiudere le testate principali di Star Wars con uno speciale che si svolge poco prima i fatti de L’Impero colpisce ancora per poi rilanciare la testata.</p>
      <p>La storia one-shot di 56 pagine vede <b>Charles Soule, Pak, Simon Spurrier ed Ethan Sacks alla sceneggiatura</b> e <b>Luke Ross, Roland Boschi e altri artisti per i disegni</b>. La <b>copertina è a cura di Riccardo Federici</b>.</p>
      <p>In attesa di poter leggere <i>Star Wars: Empire Ascendant</i>, La Casa delle Idee ha rivelato sinossi ed alcune tavole:</p>
      <p>Luke Skywalker, Princess Leia Organa e Han Solo hanno riportato una grande vittoria contro l’Impero. Ora i ribelli si stanno rintanando nella loro base nel remoto pianeta ghiacciato di Hoth, ma per quanto tempo saranno al sicuro dai loro nemici? Darth Vader non si fermerà finchénon avrà schiacciato i ribelli, ma i suoi sforzi per rintracciare la loro base fin’ora sono stati vani. Il lato oscuro della forza lo guiderà dai ribelli e dal giovane Skywalker oppure il Signore Oscuro resterà invischiato nei conflitti del suo passato?</p>
      <p>Nonostante una vita di tradimenti e distruzione, la Dottoressa Aphra ha trovato una famiglia (o qualcos di simile). L’ex ispettrice imperiale Magna Tolvan e la pupilla di Aphra, Vulaada, dovranno affrontare le sfide di una vita da ribelli, mentre Aphra dovrà fare i conti con il suo retaggio. In più l’ex lealista imperiale Beilert Valance, trasformatosi in un cacciatore di taglie cyborg, intraprende una nuova missione. E la sopravvivenza dell’intera ribellione – compresa la vita del suo vecchio amico Han Solo – dipende dalla sua riuscita.</p>
      <p> </p>
      <slideshow>
        <figure>
          <img src="https://leganerd.com/wp-content/uploads/2019/11/star-wars-empire-ascendant-1.jpg"/>
        </figure>
        <figure>
          <img src="https://leganerd.com/wp-content/uploads/2019/11/star-wars-empire-ascendant-2.jpg"/>
        </figure>
        <figure>
          <img src="https://leganerd.com/wp-content/uploads/2019/11/star-wars-empire-ascendant-3.jpg"/>
        </figure>
        <figure>
          <img src="https://leganerd.com/wp-content/uploads/2019/11/star-wars-empire-ascendant-4.jpg"/>
        </figure>
        <figure>
          <img src="https://leganerd.com/wp-content/uploads/2019/11/star-wars-empire-ascendant-5.jpg"/>
        </figure>
      </slideshow>
      <p> </p>
      <p><a href="https://www.marvel.com/articles/comics/an-exclusive-first-look-inside-star-wars-empire-ascendant-1">An Exclusive First Look Inside ‘Star Wars: Empire Ascendant’ #1</a> (marvel.com)</p>
    </article>
  </body>
</html>