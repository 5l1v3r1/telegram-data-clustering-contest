<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-pakistan-young-fast-bowler-naseem-shah-set-for-test-debut-at-16-years-and-279-days-against-australia-2859858.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T13:50:42+00:00"/>
    <meta property="og:title" content="ऑस्ट्रेलिया के खिलाफ डेब्यू करते ही पाक के 16 वर्षीय नसीम शाह के नाम जुडे़गी खास उपलब्धि"/>
    <meta property="og:description" content="युवा गेंदबाज नसीम शाह पाकिस्तान के लिये टेस्ट मैच खेलने वाले युवा क्रिकेटरों में शुमार हो जायेंगे। पाकिस्तानी कप्तान अजहर अली ने बुधवार को पुष्टि की कि 16 साल का यह खिलाड़ी गाबा में आस्ट्रेलिया के..."/>
  </head>
  <body>
    <article>
      <h1>ऑस्ट्रेलिया के खिलाफ डेब्यू करते ही पाक के 16 वर्षीय नसीम शाह के नाम जुडे़गी खास उपलब्धि</h1>
      <address><time datetime="2019-11-20T13:50:42+00:00">20 Nov 2019, 13:50</time> by <a rel="author">एजेंसी,नई दिल्ली</a></address>
      <p>युवा गेंदबाज नसीम शाह पाकिस्तान के लिये टेस्ट मैच खेलने वाले युवा क्रिकेटरों में शुमार हो जायेंगे। पाकिस्तानी कप्तान अजहर अली ने बुधवार को पुष्टि की कि 16 साल का यह खिलाड़ी गाबा में आस्ट्रेलिया के खिलाफ पदार्पण करेगा। </p>
      <p>पिछले हफ्ते नसीम की मां का निधन हो गया था लेकिन उन्होंने दौरे पर टीम के साथ बने रहने का फैसला किया। उन्होंने पर्थ में आस्ट्रेलिया ए के खिलाफ आठ ओवर के स्पैल में प्रभावित किया था। </p>
      <p>अजहर ने ब्रिस्बेन में श्रृंखला के शुरूआती मैच से पहले कहा, ''हम निश्चित रूप से उसे खिलाने के बारे में सोच रहे हैं, वह सचमुच काफी अच्छी गेंदबाजी कर रहा है। <br/>कुछ ही खिलाड़ियों ने 16 साल की उम्र में पदार्पण किया है जिसमें भारत के महान क्रिकेटर सचिन तेंदुलकर शामिल हैं।</p>
      <p>
        <b>
          <a href="https://www.livehindustan.com/cricket/story-ind-vs-ban-off-spinner-ashwin-hopes-day-night-marks-new-beginning-for-test-cricket-2859698.html">ऑफ स्पिनर अश्विन ने बताया, डे-नाइट मैच से टेस्ट क्रिकेट को क्या फायदा होगा</a>
        </b>
      </p>
      <p>बता दें कि नसीम शाह ने पिछले साल सितंबर में फर्स्ट क्लास क्रिकेट में लाहौर की तरफ से डेब्यू किया था। उन्होंने अब तक सिर्फ छह फर्स्ट क्लास मैच खेले हैं, जिसमें नसीम ने 16.50 की औसत से 26 विकेट चटकाए हैं। नसीम शाह ऑस्ट्रेलिया के खिलाफ डेब्यू करने के साथ ही टेस्ट क्रिकेट में डेब्यू करने वाले नौवें सबसे कम उम्र के खिलाड़ी बन जाएंगे। इतना ही नहीं ऑस्ट्रेलिया की धरती पर नसीम सबसे कम उम्र में इंटरनेशनल क्रिकेट खेलने का इतिहास भी रचेंगे।</p>
      <p><b><a href="https://www.livehindustan.com/cricket/story-india-vs-bangladesh-2nd-test-at-kolkata-virat-kohli-and-co-look-to-counter-pink-ball-challenge-2859522.html">डे-नाइट टेस्ट के लिए टीम इंडिया ने पिंक बॉल से किया जमकर अभ्यास</a></b> </p>
    </article>
  </body>
</html>