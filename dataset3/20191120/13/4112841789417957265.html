<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76788-Homosexualny-par-tucniakov-ukradol-vajicko-chceli-sa-stat-oteckami"/>
    <meta property="og:site_name" content="REFRESHER"/>
    <meta property="article:published_time" content="2019-11-20T13:45:00+00:00"/>
    <meta property="og:title" content="Homosexuálny pár tučniakov ukradol vajíčko, chceli sa stať oteckami"/>
    <meta property="og:description" content="O vajíčko sa vraj príkladne starajú."/>
  </head>
  <body>
    <article>
      <h1>Homosexuálny pár tučniakov ukradol vajíčko, chceli sa stať oteckami</h1>
      <address><time datetime="2019-11-20T13:45:00+00:00">20 Nov 2019, 13:45</time> by <a rel="author">Vladimír Mičuda</a></address>
      <p>
        <b>O vajíčko sa vraj príkladne starajú.</b>
      </p>
      <p>Len nedávno sme ti <a href="https://refresher.sk/76765-Vedci-overuju-novu-hypotezu-predpokladaju-ze-zvierata-boli-odjakziva-bisexualne">priniesli</a> informáciu o tom, že vedci overujú hypotézu, že zvieratá sú odjakživa bisexuálne. O tučniakoch je verejne známe, že homosexualita nie je v ich svete ničím nezvyčajným. Zaujímavé ale je, že dva tučniaky africké ukradli vajíčko, aby sa tak stali oteckami. Pozoruhodný prípad sa stal v holandskej Zoo DierenPark Amersfoort, píše <a href="https://www.newsweek.com/gay-penguins-zoo-steal-egg-attempt-become-dads-1471888">Newsweek</a>.</p>
      <related>
        <a href="https://refresher.sk/60365-Stab-BBC-porusil-najdolezitejsie-pravidlo-Malicke-tucniaky-zachranil-pred-istou-smrtou"/>
      </related>
      <p>Podľa zamestnancov zoo sa však čerství oteckovia starajú o vajíčko príkladne. Pár sa dostal k vajíčku, keď bolo hniezdo nestrážené. Využili teda okamih a jednoducho ho ukradli. Heterosexuálny pár tučniakov už zniesol nové vajíčko. </p>
      <figure>
        <img src="https://i.refresher.sk/public/vladimir-micuda/unsplash/fungai-tichawangana-U6AAQyYjqEU-unsplash.jpg"/>
        <figcaption>
          <cite>Fungai Tichawangana/Unsplash</cite>
        </figcaption>
      </figure>
      <p>Zoologická záhrada už privítala počas sezóny párenia prvého vyliahnutého tučniaka a čaká na ďalšie. Zamestnanci zoo dúfajú, že sa homosexuálnemu páru podarí postarať sa o vajíčko. Nie sú si ale istí, či bolo správne oplodnené, <b>ukáže teda až čas.</b></p>
      <p>Niečo podobné sa <a href="https://refresher.sk/66998-Dva-lesbicke-tucniaky-si-adoptovali-prve-mladatko-Odbornici-zistili-ze-sa-o-vajicko-budu-vediet-dobre-postarat">stalo</a> aj v Londýne. Lesbická dvojica samičiek tučniakov spolu trávila čas približne 5 rokov. Odborníci im dali vajíčko, o ktoré sa postarali a vysedeli ho. Vyliahnutého tučniaka si následne adoptovali. Vzťah tučniaka k obom adoptívnym matkám je normálny, v starostlivosti o malého tučniaka sa striedajú. Uvidíme teda, ako dopadne prípad z holandskej zoo.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/67175-Bojnicka-zoo-bojuje-proti-obchodovaniu-so-zvieratami-Silna-kampan-s-krvavymi-rukami-ma-upozornit-na-nechutne-zlociny"/>
        <a href="https://refresher.sk/54956-Dvoch-mladikov-v-Trencine-zbili-za-to-ze-sa-drzali-za-ruky-Homofobna-partia-chlapcov-dourazala-a-fyzicky-napadla"/>
        <a href="https://refresher.sk/63054-Zoologicka-zahrada-odstranila-levici-pazury-aby-sa-s-nou-mohli-hrat-deti-a-nebola-taka-agresivna"/>
        <a href="https://refresher.sk/76765-Vedci-overuju-novu-hypotezu-predpokladaju-ze-zvierata-boli-odjakziva-bisexualne"/>
        <a href="https://refresher.sk/76758-Ludia-sa-nevedia-vynadivat-pretoze-je-nevinny-bezbranny-a-rozkosny-Takto-vyzera-zadok-jezka-ked-zaspi"/>
        <a href="https://refresher.sk/76645-Jelen-s-troma-parohmi-Fotograf-zachytil-vzacne-zviera-len-par-dni-pred-zaciatkom-loveckej-sezony"/>
        <a href="https://refresher.sk/76559-Ak-vychovavas-psy-tak-ze-ich-bijes-prestan-Viac-funguje-odmenovanie-su-tiez-menej-vystresovane"/>
        <a href="https://refresher.sk/76399-Zubatej-rybe-odsekli-hlavu-no-aj-napriek-tomu-rozhryzla-plechovku-koly-Video-sa-stalo-hitom-internetu"/>
      </related>
    </article>
  </body>
</html>