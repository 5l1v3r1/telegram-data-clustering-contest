<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259960/dimo-athinaion-paremvasi-kathariotitas-kai-apokatastasis-sto-metaksoyrgeio"/>
    <meta property="og:site_name" content="LiFO"/>
    <meta property="article:published_time" content="2019-11-20T13:51:00+00:00"/>
    <meta property="og:title" content="Μπακογιάννης: Η πλατεία Αυδή παραδόθηκε καθαρή και φροντισμένη στους Αθηναίους"/>
    <meta property="og:description" content="Καθαρή και περιποιημένη παραδόθηκε η πλατεία Αυδή στο Μεταξουργείο μετά από παρέμβαση του Δήμου Αθηναίων"/>
  </head>
  <body>
    <article>
      <h1>Μπακογιάννης: Η πλατεία Αυδή παραδόθηκε καθαρή και φροντισμένη στους Αθηναίους</h1>
      <h2>Καθαρή και περιποιημένη παραδόθηκε η πλατεία Αυδή στο Μεταξουργείο μετά από παρέμβαση του Δήμου Αθηναίων</h2>
      <address><time datetime="2019-11-20T13:51:00+00:00">20 Nov 2019, 13:51</time> by <a rel="author">NEWSROOM</a></address>
      <p>
        <b>Παρέμβαση καθαριότητας και αποκατάστασης στο <a href="https://www.lifo.gr/tags/%CE%9C%CE%B5%CF%84%CE%B1%CE%BE%CE%BF%CF%85%CF%81%CE%B3%CE%B5%CE%AF%CE%BF">Μεταξουργείο </a>πραγματοποίησε ο <a href="https://www.lifo.gr/tags/%CE%94%CE%AE%CE%BC%CE%BF%CF%82+%CE%91%CE%B8%CE%B7%CE%BD%CE%B1%CE%AF%CF%89%CE%BD">Δήμος Αθηναίων</a>.</b>
      </p>
      <p>Η πλατεία Αυδή, στο Μεταξουργείο καθαρή, περιποιημένη και με φροντισμένο πράσινο, μετά τη συντονισμένη παρέμβαση των Υπηρεσιών του Δήμου Αθηναίων, παραδόθηκε σήμερα στους περιοίκους πιο όμορφη και φιλική, «έτσι όπως πρέπει να είναι, και γίνονται, όλες οι πλατείες μας» επισήμανε και ο δήμαρχος Κώστας Μπακογιάννης.</p>
      <figure>
        <img src="https://www.lifo.gr/uploads/image/1569857/dimos-athinaion-metaxourgio-avdi1.jpg"/>
      </figure>
      <p>Συγκεκριμένα αποκαταστάθηκε πλήρως ο ηλεκτροφωτισμός. Συνεργεία κλάδεψαν τα δέντρα και φρόντισαν την χαμηλή βλάστηση. Διορθώθηκαν οι φθορές στα παγκάκια και βάφτηκαν. Αντικαταστάθηκαν τα επιδαπέδια καλαθάκια απορριμμάτων όπου δεν ήταν δυνατή η επιδιόρθωση και η επιχείρηση ολοκληρώθηκε από εργαζόμενους στη διεύθυνση καθαριότητας που σκούπισαν, έπλυναν και απολύμαναν τον χώρο της πλατείας.</p>
      <figure>
        <img src="https://www.lifo.gr/uploads/image/1569858/dimos-athinaion-metaxourgio-avdi3.jpg"/>
      </figure>
      <p>Σημειώνεται ότι τα «λίφτινγκ» σε πλατείες και πολυσύχναστους χώρους του Δήμου Αθηναίων συνεχίζονται σχεδόν επί καθημερινής βάσης, παράλληλα με το καθημερινό πρόγραμμα των υπηρεσιών του Δήμου (καθαριότητα, πράσινο, ηλεκτροφωτισμός, τεχνικές υπηρεσίες κ.α.) σε όλες τις Δημοτικές Κοινότητες της Αθήνας.</p>
      <figure>
        <img src="https://www.lifo.gr/uploads/image/1569859/dimos-athinaion-metaxourgio-avdi4.jpg"/>
      </figure>
      <p>Με πληροφορίες από ΑΠΕ-ΜΠΕ</p>
    </article>
  </body>
</html>