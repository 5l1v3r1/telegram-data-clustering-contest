<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4928271/olcay-gulsen-ik-denk-dat-weinig-me-zo-geraakt-heeft-mijn"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T13:09:01+00:00"/>
    <meta property="og:title" content="Olcay: 'Ik denk dat weinig me zo geraakt heeft in mijn leven'"/>
    <meta property="og:description" content="Het ondernemersbloed kruipt waar het niet gaan kan en daarom komt Olcay Gulsen (39) na het faillissement van haar SuperTrash in 2018, weer met iets nieuws. Een beautylijn dit keer. “Mensen gaan daar vast iets van vinden, maar dat vind ik prima”, stelt ze in de nieuwste Grazia."/>
  </head>
  <body>
    <article>
      <h1>Olcay: 'Ik denk dat weinig me zo geraakt heeft in mijn leven'</h1>
      <address>
        <time datetime="2019-11-20T13:09:01+00:00">20 Nov 2019, 13:09</time>
      </address>
      <p>Het ondernemersbloed kruipt waar het niet gaan kan en daarom komt Olcay Gulsen (39) na het faillissement van haar SuperTrash in 2018, weer met iets nieuws. Een beautylijn dit keer. “Mensen gaan daar vast iets van vinden, maar dat vind ik prima”, stelt ze in de nieuwste Grazia.</p>
      <blockquote>"Ik merk wel dat dit me emotioneel gezien heel erg aan het wankelen heeft gebracht"</blockquote>
      <p>Dat het weer fout gaat, daar is Olcay niet bang voor. "Ik heb voor mijn gevoel veel geleerd van dingen die mis zijn gegaan. Ik wil dit keer alles in stappen doen, ik heb geen haast meer”, vertelt de brunette tijdens het interview.</p>
      <p>Ook privé gaat het de presentatrice weer voor de wind, al heeft ze met vlagen wel nog verdriet om haar ex James, die begin juni onverwacht overleed aan een hartaanval. "Ik denk dat weinig me zo geraakt heeft in mijn leven als dat. Ik was vrij stabiel, maar ik merk wel dat dit me emotioneel gezien heel erg aan het wankelen heeft gebracht.”</p>
      <p>Inmiddels heeft ze gelukkig het verdriet een klein beetje een plekje kunnen geven en eert ze hem volgende maand door zijn graf op Cyprus te bezoeken. Maar helemaal vergeten kan ze niet. "Ergens is dat ook wel mooi, want dat zegt veel over de echtheid van de relatie die we hebben gehad."</p>
      <p>Gelukkig is daar haar liefde Ruud de Wild, met wie ze al eerder een knipperlichtrelatie had, die haar steunt door het verdriet. Toch wil ze hun samenzijn niet de stempel van 'relatie' geven. "We zien elkaar wel weer (…) Nu we zelf hebben aangegeven dat we weer aan het daten zijn, is het veel rustiger, en dat willen we graag zo houden." </p>
      <p>Het hele interview lees je nu in Grazia.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4799171/olcay-gulsen-ik-ben-nu-iemand-kwijt-die-onvervangbaar"/>
        <a href="https://www.rtlboulevard.nl/entertainment/showbizz/artikel/4918306/ruud-de-wild-zo-trots-als-een-pauw-op-liefje-olcay-gulsen"/>
        <a href="https://www.rtlboulevard.nl/entertainment/showbizz/artikel/4928291/rico-verhoeven-ik-heb-mijn-moeder-vergeven"/>
        <a href="https://www.rtlboulevard.nl/entertainment/showbizz/artikel/4928196/wouter-de-jong-komt-binnen-bestsellerlijst-met-kinderboek"/>
        <a href="https://www.rtlboulevard.nl/entertainment/showbizz/artikel/4927991/ragnbone-man-en-vrouw-na-zes-maanden-uit-elkaar"/>
        <a href="https://www.rtlboulevard.nl/entertainment/showbizz/artikel/4927646/gallyon-van-vessem-feliciteert-opvolger-bij-hart-van"/>
      </related>
      <related>
        <a href="https://www.rtlboulevard.nl/entertainment/showbizz/artikel/4918306/ruud-de-wild-zo-trots-als-een-pauw-op-liefje-olcay-gulsen"/>
      </related>
      <related>
        <a href="https://www.rtlboulevard.nl/entertainment/showbizz/artikel/4924551/ruud-de-wild-niemand-kent-mij-beter-dan-olcay"/>
      </related>
    </article>
  </body>
</html>