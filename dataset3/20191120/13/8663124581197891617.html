<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-proponuyut-stavky-na-novyj-klub-maurisio-pochettino/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-20T13:41:00+00:00"/>
    <meta property="og:title" content="Букмекери пропонують ставки на новий клуб Маурісіо Почеттіно"/>
    <meta property="og:description" content="47-річний аргентинський фахівець Маурісіо Почеттіно у вівторок, 19 листопада, був відправлений у відставку з поста головного тренера лондонського «Тоттенхема». Експерти відкрили лінію, в якій пропонують спрогнозувати нове місце роботи тренера. Фаворитом на підписання контракту з наставником вважається мюнхенська «Баварія»."/>
  </head>
  <body>
    <article>
      <h1>Букмекери пропонують ставки на новий клуб Маурісіо Почеттіно</h1>
      <address><time datetime="2019-11-20T13:41:00+00:00">20 Nov 2019, 13:41</time> by <a rel="author">Сергій Гумен</a></address>
      <p>47-річний аргентинський фахівець Маурісіо Почеттіно у вівторок, 19 листопада, був відправлений у відставку з поста головного тренера лондонського «Тоттенхема». Експерти відкрили лінію, в якій пропонують спрогнозувати нове місце роботи тренера. Фаворитом на підписання контракту з наставником вважається мюнхенська «Баварія».</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/11/novyny-9.png?w=800&amp;ssl=1"/>
        <figcaption>Букмекери пропонують ставки на новий клуб Маурісіо Почеттіно</figcaption>
      </figure>
      <p>Аргентинський тренер Маурісіо Почеттіно залишився без роботи – керівництво лондонського «Тоттенхема» звільнило наставника через невдалі результати в нинішньому сезоні. Після 12 турів Прем’єр-ліги команда з 14 очками знаходиться лише на 14 місці у турнірній таблиці. Його місце вже зайняв відомий португальський фахівець Жозе Моурінью.</p>
      <p>У зв’язку з цим букмекерська контора <a href="https://bookmaker-ratings.com.ua/review/obzor-bukmekerskoy-kontory-paddy-power/">Paddy Power</a> запропонувала ставки на можливий новий клуб 47-річного менеджера. Головним фаворитом на аргентинця вважається мюнхенська «Баварія». Поставити на призначення Почеттіно головним тренером німецького гранда можна з коефіцієнтом 2,7, що відповідає 37 відсоткам ймовірності.</p>
      <p>Основними конкурентами мюнхенців у боротьбі за наставника вважаються мадридський «Реал» і «Манчестер Юнайтед». Прихід Маурісіо на тренерський місток «Королівського клубу» оцінюється котируванням 3,0 (33%), а на можливий переїзд тренера на «Олд Траффорд» дають коефіцієнт 5,0 (20%).</p>
      <p>Крім того, букмекери пропонують менш ймовірні варіанти продовження кар’єри аргентинського фахівця: лондонський «Арсенал» (9,5 – 10%), «ПСЖ» (13,0 – 8%), «Манчестер Сіті», «Ювентус» і збірна Аргентини (по 21,0 – 5%), «Мілан» (26,0 – 4%), «Барселона», «Наполі» (по 34,0 – 3%), «Боруссія» Дортмунд, «Атлетіко» Мадрид (по 51,0 – 2%), «Ліверпуль», «Челсі» та «Лідс Юнайтед» (по 67,0 – 1,5%).</p>
      <p>Нагадаємо, що Маурісіо Почеттіно очолював лондонський «Тоттенхем» з 27 травня 2014 року. Під його керівництвом клуб не виграв жодного трофея. Найкращими досягненнями аргентинського тренера біля керма «Шпор» є вихід у фінал Кубка англійської ліги-2014/15 та участь у фінальному матчі Ліги чемпіонів-2018/19.</p>
      <related>
        <a href="https://bookmaker-ratings.com.ua/bukmekery-pryjmayut-stavky-na-bezprograshnyj-vystup-liverpulya-v-apl-2019-20/"/>
      </related>
      <related>
        <a href="https://bookmaker-ratings.com.ua/uikend-tur-vid-pin-up/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/bukmekery-proponuyut-vgadaty-supernyka-zbirnoyi-ukrayiny-na-yevro-2020-iz-tret-ogo-koshyka/"/>
        <a href="https://bookmaker-ratings.com.ua/bukmekery-pryjmayut-stavky-na-bezprograshnyj-vystup-liverpulya-v-apl-2019-20/"/>
        <a href="https://bookmaker-ratings.com.ua/deputat-prozorist-ruhu-groshej-vid-stavky-do-vyplaty-vygrashu-i-podatkiv-yedynyj-zasib-borot-by-z-tin-ovym-obigom/"/>
      </related>
    </article>
  </body>
</html>