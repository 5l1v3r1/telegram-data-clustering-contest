<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158905_1056.html"/>
    <meta property="og:site_name" content="Novsport"/>
    <meta property="article:published_time" content="2019-11-20T06:30:00+00:00"/>
    <meta property="og:title" content="Колумбия се справи и с Еквадор"/>
    <meta property="og:description" content="Матеус Урибе вкара единствения гол в мача"/>
  </head>
  <body>
    <article>
      <h1>Колумбия се справи и с Еквадор</h1>
      <address><time datetime="2019-11-20T06:30:00+00:00">20 Nov 2019, 06:30</time> by <a rel="author">Христо Иванов</a></address>
      <p> Koлумбия надви с 1:0 Еквадор в контрола и записа втора поредна победа с този резултат, след като преди няколко дни надигра и Перу. Единственият гол падна в 42-ата минута и беше дело на Матеус Урибе.</p>
      <p> <br/> <br/>Началото бе по-добро за еквадорците, но Енер Валенсия пропиля отлична възможност да открие резултата. Последваха по няколко опасни положения пред двете врати, за да се стигне до гола на Урибе. Халфът на Порто получи пас от Джон Медина и стреля точно под гредата.<br/> <br/>Макар и без контузената си звезда Хамес Родригес, колумбийците показаха класа в атака и създадоха доста положения, но им липсваше точност в завършващия удар. Най-големите пропуски направи Хуан Куадрадо. Еквадор имаше две възможности да изравни, но в крайна сметка резултатът се запази.</p>
    </article>
  </body>
</html>