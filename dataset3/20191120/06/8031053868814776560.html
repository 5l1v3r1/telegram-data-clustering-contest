<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ad%ce%bb%ce%bb%ce%b7%ce%bd%ce%b1%cf%82-%ce%b2%ce%bf%cf%85%ce%bb%ce%b5%cf%85%cf%84%ce%ae%cf%82-%ce%b5%ce%ba%ce%bb%ce%ad%cf%87%ce%b8%ce%b7%ce%ba%ce%b5-%ce%b1%ce%bd%cf%84%ce%b9%cf%80%cf%81%cf%8c.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T06:28:14+00:00"/>
    <meta property="og:title" content="Έλληνας βουλευτής εκλέχθηκε αντιπρόεδρος της ειδικής Ομάδας του ΝΑΤΟ για Μεσόγειο και Μέση Ανατολή"/>
    <meta property="og:description" content="Αντιπρόεδρος της Ειδικής Ομάδας για τη Μεσόγειο και τη Μέση Ανατολή της Κοινοβουλευτικής Συνέλευσης του ΝΑΤΟ εξελέγη ο βουλευτής Χανίων της Νέας Δημοκρατίας κατά τη διάρκεια των σχετικών εργασιών που διεξάγονται στο Αμμάν της Ιορδανίας."/>
  </head>
  <body>
    <article>
      <h1>Έλληνας βουλευτής εκλέχθηκε αντιπρόεδρος της ειδικής Ομάδας του ΝΑΤΟ για Μεσόγειο και Μέση Ανατολή</h1>
      <address>
        <time datetime="2019-11-20T06:28:14+00:00">20 Nov 2019, 06:28</time>
      </address>
      <p>
        <b>Αντιπρόεδρος της Ειδικής Ομάδας για τη Μεσόγειο και τη Μέση Ανατολή της Κοινοβουλευτικής Συνέλευσης του ΝΑΤΟ εξελέγη ο βουλευτής Χανίων της Νέας Δημοκρατίας κατά τη διάρκεια των σχετικών εργασιών που διεξάγονται στο Αμμάν της Ιορδανίας.</b>
      </p>
      <p>Την υποψηφιότητα Βολουδάκη πρότεινε η κ. Μαριέττα Γιαννάκου, ως επικεφαλής της ελληνικής αντιπροσωπείας στην Κοινοβουλευτική Συνέλευση της Βορειοατλαντικής Συμμαχίας με επιστολή της προς τον Πρόεδρο της Ειδικής Ομάδας για τη Μεσόγειο και τη Μέση Ανατολή και αναπληρωτή επικεφαλής της Γαλλικής Κοινοβουλευτικής Αντιπροσωπείας, κ. Philippe Folliot, ενώ συνυποψήφιος του Έλληνα βουλευτή ήταν ο επικεφαλής της ιταλικής αντιπροσωπείας, βουλευτής του κόμματος των Πέντε Αστέρων, κ. Luca Frusone.</p>
      <figure>
        <img src="https://www.newsbeast.gr/files/1/2019/10/4907579.jpg"/>
      </figure>
      <p>Αξίζει να σημειωθεί ότι η εκλογή Βολουδάκη έχει καίρια σημασία, δεδομένου ότι η Ειδική Ομάδα ασχολείται με θέματα που αφορούν την περιοχή της Μεσογείου και της Μέσης Ανατολής, όπως η ασφάλεια και η συνεργασία των χωρών μελών του ΝΑΤΟ και των εταίρων τους για την αντιμετώπιση της τρομοκρατίας και των εντάσεων στην περιοχή, η προώθηση της σταθερότητας και του διαλόγου, η ανάγκη λήψης μέτρων για την αντιμετώπιση της μαζικής μετανάστευσης και της προσφυγικής κρίσης, θέματα εξαιρετικού εθνικού ενδιαφέροντος.</p>
    </article>
  </body>
</html>