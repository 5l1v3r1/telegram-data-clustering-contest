<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/google-stadia-resmen-cuvalladi"/>
    <meta property="og:site_name" content="CNN Türk"/>
    <meta property="article:published_time" content="2019-11-20T06:56:53+00:00"/>
    <meta property="og:title" content="Google Stadia resmen çuvalladı"/>
    <meta property="og:description" content="Google geçtiğimiz aylarda Stream tabanlı yeni oyun..."/>
  </head>
  <body>
    <article>
      <h1>Google Stadia resmen çuvalladı</h1>
      <h2>Google geçtiğimiz aylarda Stream tabanlı yeni oyun servisi Stadia’yı tanıtmıştı. Amerika Birleşik Devletleri’nde bugün kullanıma sunulan Stadia, söylenene göre gecikme süresini minimuma çekmek için elinden geleni yapmıştı. Ancak Amerika basını Google’ın stream tabanlı oyun servisini yerden yere vurdu.</h2>
      <address><time datetime="2019-11-20T06:56:53+00:00">20 Nov 2019, 06:56</time> by <a rel="author">Ali Yavuz Şahin</a></address>
      <p>The Washington Post’un Gigabit internetinde bile gecikme sorunu yaşayan Stadia, diğer kuruluşlar tarafından da pek beğenilmedi. Basındakilerin genel görüşü; evet Stadia bir gelecek vadediyor ama bu başka bir firmanın elinden çıkmalı ve daha bu <a href="https://www.cnnturk.com/haberleri/teknoloji">teknoloji</a> için çok erken şeklinde oldu.</p>
      <p>The Washington Post’un haberine göre; Stadia’da oyunda zıplamak için Spacebar’a bastıktan yaklaşık 1-2 saniye sonra oyunda tepki oluşuyor. Bu Multiplayer <a href="https://www.cnnturk.com/haberleri/oyun">oyun</a> deneyimini geçtim, tekli oyuncu modunda bile oyuncular için büyük bir sorun oluşturacak. Biz de sizler için Stadia’nın dış basından aldığı kötü yorumların bazılarını bir araya getirdik.</p>
      <p>IGN – Eğer internetiniz ile ilgili sorunlarınız varsa, Stadia’dan uzak durmak isteyebilirsiniz.</p>
      <p>The Verge – Kimsenin şu anda Stadia almasına gerek yok.</p>
      <p>Financial Post – Üstün bir PC veya konsoldan elde edebileceğiniz görselliği elde edebilirsiniz ancak gecikmesiz bir kontrol deneyimi arıyorsanız biraz üzülebilirsiniz.</p>
      <p>Polygon – Stadia’nın en büyük sorunu, çıkışında pürüzsüz bir oyun deneyimi sunmaması.</p>
      <p>PC World – Gelecekte başka bir şirketin başarılı olabileceğine dair bir işaret.</p>
      <p>Gamespot – Çok erken.</p>
      <p>VentureBeat – Birçok problemden birisi ise aynı deneyimi sunacağını garanti edememesi.</p>
      <p>GamesRadar – Eğer koşullar uygunsa, internetiniz sağlamsa, Stadia’nın güzel bir geleceği var.</p>
      <p>Screenrant – Stadia mükemmel koşullar altında gayet güzel çalışıyor ancak bu satın almaya değer anlamına gelmiyor.</p>
      <p>CNET – Oyun streaming’in geleceği henüz Stadia’da değil.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/facebook-ve-instagram-gibi-devleri-geride-birakti"/>
        <a href="https://www.cnnturk.com/teknoloji/razr-2019-avrupaya-geliyor"/>
        <a href="https://www.cnnturk.com/teknoloji/xpg-spectrix-d60g-ddr4-pcnizi-renklendirin"/>
      </related>
    </article>
  </body>
</html>