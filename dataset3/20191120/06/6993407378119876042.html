<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-germany-snubbed-son-of-the-expresident/30281873.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T06:59:50+00:00"/>
    <meta property="og:title" content="Сина колишнього президента ФРН вбили під час лекції в Берліні"/>
    <meta property="og:description" content="У Берліні вбили лікаря Фріца фон Вайцзеккера – сина першого президента об’єднаної Німеччини Ріхарда фон Вайцзеккера. Мотиви вбивства не відомі. Напередодні, коли Фріц фон Вайцзеккер читав лекцію про"/>
  </head>
  <body>
    <article>
      <h1>Сина колишнього президента ФРН вбили під час лекції в Берліні</h1>
      <address>
        <time datetime="2019-11-20T06:59:50+00:00">20 Nov 2019, 06:59</time>
      </address>
      <p>У Берліні вбили лікаря Фріца фон Вайцзеккера – сина першого президента об’єднаної Німеччини Ріхарда фон Вайцзеккера. Мотиви вбивства не відомі.</p>
      <p>Напередодні, коли Фріц фон Вайцзеккер читав лекцію про захворювання печінки в приватній клініці в Шарлоттенбурге, де він працює, на нього напав невідомий і завдав йому смертельне ножове поранення. Поліцейський у цивільному, який був серед слухачів, намагався перешкодити нападнику, але сам отримав важке поранення. Нападника затримали.</p>
      <p>Фрицу фон Вайцзеккеру було 59 років. Його батько – Ріхард фон Вайцзеккер був президентом ФРН в 1984-1994 роках. Його програмним виступом стала промова на 40-ту річницю закінчення Другої світової війни в Європі, в якій він назвав 8 травня 1945 року «днем звільнення від людиноненависницької системи націонал-соціалістичного панування».</p>
      <p>Під час Другої світової війни Ріхард фон Вайцзеккер служив на Східному фронті, зокрема, під Ленінградом (нині Санкт-Петербург, – ред.) під час блокади міста.</p>
    </article>
  </body>
</html>