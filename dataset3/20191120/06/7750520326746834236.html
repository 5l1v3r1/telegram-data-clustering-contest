<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/rosijskyj-opozytsioner-vygrav-u-yevropejskomu-sudi-z-prav-lyudyny-proty-rosiyi.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T06:40:10+00:00"/>
    <meta property="og:title" content="Російський опозиціонер виграв позов у Європейському суді з прав людини проти Росії"/>
    <meta property="og:description" content="Російський опозиціонер виграв позов у Європейському суді з прав людини проти Росії"/>
  </head>
  <body>
    <article>
      <h1>Російський опозиціонер виграв позов у Європейському суді з прав людини проти Росії</h1>
      <h2>Україна повинна виплатити Леоніду Развожаєву 4 тисячі євро</h2>
      <address>
        <time datetime="2019-11-20T06:40:10+00:00">20 Nov 2019, 06:40</time>
      </address>
      <figure>
        <img src="https://1news.com.ua/wp-content/uploads/2019/11/7-10.jpg"/>
      </figure>
      <p>Російський опозиціонер Леонід Развозжаєв виграв у Європейському суді з прав людини (ЄСПЛ) позов проти Росії та України.</p>
      <p>Це випливає з оприлюдненого рішення ЄСПЛ у справі російського громадянина Развозжаєва проти держав Росії та України, повідомляє 1NEWS.</p>
      <p>«Суд постановив, що Росія повинна виплатити заявнику 11 тисяч євро за нематеріальні збитки, і Україна повинна виплатити 4 тисячі євро», – постановив ЄСПЛ.</p>
      <p>Ідеться про скаргу, подану до суду Розвозжаєвим, якого в Росії обвинуватили в організації «масових заворушень» під час акцій протестів опозиції у Москві на Болотній площі у травні 2012 року.</p>
      <p>З метою уникнення переслідувань з боку російської влади політичний активіст Розвозжаєв прибув у жовтні 2012 року до Києва, де планував попросити притулку.</p>
      <p>«Він свідчив, що був викрадений невідомими особами, насильно посаджений до мікроавтобуса та доставлений, всупереч своїй волі, назад до Росії, де його примусили зізнатися у підготовці політичних заворушень та насильстві», – йдеться у матеріалах справи.</p>
      <p>У Росії у липні 2014 року заявника було визнано винним в організації масових заворушень та засуджено до 4,5 років ув’язнення.</p>
      <p>Відтак, ЄСПЛ визнав, що відносно російського громадянина Розвозжаєва РФ і Україна порушили дві статті Європейської конвенції з прав людини, включаючи заборону тортур та негуманного поводження, а також право на свободу і безпеку.</p>
      <p>Джерело: <a href="https://www.ukrinform.ua/rubric-society/2821252-espl-zobovazav-ukrainu-viplatiti-4-tisaci-rosijskomu-opozicioneru.html">Укрінформ</a></p>
    </article>
  </body>
</html>