<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/20/parigi-studentessa-italiana-muore-cadendo-dal-decimo-piano-137-954793.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T06:13:39+00:00"/>
    <meta property="og:title" content="Parigi, studentessa italiana muore cadendo dal decimo piano"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">francia</h6>
      <h1>Parigi, studentessa italiana muore cadendo dal decimo piano</h1>
      <h2>Niva Congedo, 20 anni, è precipitata dalla finestra della sua abitazione</h2>
      <address>
        <time datetime="2019-11-20T06:13:39+00:00">20 Nov 2019, 06:13</time>
      </address>
      <p>È morta a Parigi, dopo essere caduta in modo accidentale dalla finestra della sua abitazione, una studentessa italiana di 20 anni.</p>
      <p>Niva Congedo, questo il nome della ragazza, da settembre frequentava il terzo anno della facoltà di Diritto italo-francese alla Sorbona.</p>
      <p>Lo ha reso noto il legale della famiglia, l'avvocato Luigi Trapani.</p>
      <p>L'incidente, sul quale sono in corso indagini della polizia, è avvenuto lunedì intorno alle 13.30 nella casa della giovane in Boulevard Jourdan, nel XIV arrondissement della capitale francese, poco lontano da Montparnasse.</p>
      <p>Caduta dal decimo piano, ha riportato gravi ferite ed è deceduta qualche ora più tardi all'ospedale della Pitié-Salpetriere, dove era stata trasportata.</p>
      <p>I servizi del Consolato generale d'Italia a Parigi seguono da vicino la vicenda, assistendo i familiari - arrivati già nella serata di ieri da Napoli - per tutti gli sviluppi.</p>
      <p>(Unioneonline/F)</p>
    </article>
  </body>
</html>