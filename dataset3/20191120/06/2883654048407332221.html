<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/henny-huisman-gaat-verder-dan-gert-jan-droge/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T06:30:48+00:00"/>
    <meta property="og:title" content="Henny Huisman gaat verder dan Gert-Jan Dröge"/>
    <meta property="og:description" content="Henny Huisman wil zich niet de nieuwe Gert-Jan Dröge, die stad en land afstruinde om de feestjes van de high society bij te wonen, noemen. Henny pakt voor zijn nieuwe SBS6-programma Waar is dat feestje? ook de minder deftige party's mee, verduidelijkt hij woensdag in het AD."/>
  </head>
  <body>
    <article>
      <h1>Henny Huisman gaat verder dan Gert-Jan Dröge</h1>
      <address><time datetime="2019-11-20T06:30:48+00:00">20 Nov 2019, 06:30</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Henny Huisman wil zich niet de nieuwe Gert-Jan Dröge, die stad en land afstruinde om de feestjes van de high society bij te wonen, noemen. Henny pakt voor zijn nieuwe SBS6-programma Waar is dat feestje? ook de minder deftige party’s mee, verduidelijkt hij woensdag in het AD.</p>
      <p>“Ik doe ook de bingoavonden en houseparty’s. Afgelopen zaterdag nog, in Rotterdam. Tweeduizend man, vanaf twaalf uur ‘s nachts”, aldus Henny, die eerst even moest voorslapen. “Want opa ging op pad. En dan vind ik het leuk om behalve die partygangers ook de toiletjuffrouw te spreken en te vragen: wat gebeurt er allemaal hier? Dat deed Gert-Jan Dröge niet.”</p>
      <p>Anders dan de vele feestgangers had de 68-jarige Henny geen pilletje nodig. “Ik heb ‘s morgens twee paracetamolletjes genomen, dat dan weer wel”, grapt hij.</p>
      <p>Volgens Henny voelt het weer helemaal vertrouwd om televisie te maken. Hij vergelijkt het met fietsen. “In het begin slinger je een beetje, maar daarna rijd je zo weg, hoor.”</p>
      <p>BuzzE</p>
    </article>
  </body>
</html>