<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/sports/podosfairo/story/1030870/anakoinose-moyrinio-i-totenam"/>
    <meta property="og:site_name" content="Newsbomb"/>
    <meta property="article:published_time" content="2019-11-20T06:58:03+00:00"/>
    <meta property="og:title" content="Ανακοίνωσε Μουρίνιο η Τότεναμ!"/>
    <meta property="og:description" content="Σε μια κίνηση που ξάφνιασε πολλούς, η διοίκηση των «Σπερς» ανακοίνωσε την συμφωνία με τον 56χρονο Πορτογάλο."/>
  </head>
  <body>
    <article>
      <h1>Ανακοίνωσε Μουρίνιο η Τότεναμ!</h1>
      <h2>Σε μια κίνηση που ξάφνιασε πολλούς, η διοίκηση των «Σπερς» ανακοίνωσε την συμφωνία με τον 56χρονο Πορτογάλο.</h2>
      <address><time datetime="2019-11-20T06:58:03+00:00">20 Nov 2019, 06:58</time> by <a rel="author">Newsroom</a></address>
      <p>Ο Ζοζέ Μουρίνιο είναι από το πρωί της Τετάρτης ο νέος προπονητής της Τότενμα.</p>
      <p>Ο Πορτογάλος ανακοινώθηκε με κάθε επισημότητα από τα «σπιρούνια» και θα είναι ο αντικαταστάτης του Μαουρίτσιο Ποκετίνο, ο οποίος παρέμεινε στην τεχνική ηγεσία για 5,5 χρόνια.</p>
      <p>Κατά τη διάρκεια της νύχτας οι συζητήσεις των εκπροσώπων του Μουρίνιο με τον Ντάνιελ Λέβι και τους ανθρώπους της Τότεναμ εντάθηκαν, με αποτέλεσμα να επέλθει απόλυτη συμφωνία.</p>
      <p>Η μεγάλη επιστροφή του «Μου» στους πάγκους και το αγγλικό ποδόσφαιρο έρχεται περίπου έναν χρόνο μετά την απόλυσή του από τη Μάντσεστερ Γιουνάιτεντ. Με την ανάληψη των καθηκόντων του, διακόπτεται και η συνεργασία του με το SkySports όπου τον τελευταίο καιρό εμφανιζόταν ως τηλεσχολιαστής.</p>
      <p><i>«Είναι ένας από τους πιο επιτυχημένους προπονητές με εμπειρία, με δυνατότητα να εμπνεύσει τους παίκτες του και ένας εξαιρετικός τεχνικός. Έχει κατακτήσει τίτλους με κάθε ομάδα από την οποία έχει περάσει και πιστεύουμε ότι θα φέρει ξανά ενέργεια και πίστη στο ρόστερ» </i>ήταν τα λόγια του Ντάνιελ Λίβι, με τον Μουρίνιο να δηλώνει: <i>«Είμαι χαρούμενος που θα εργαστώ σε ένα κλαμπ με τέτοια κληρονομιά και τόσο παθιασμένους οπαδούς. Η ποιότητα στο ρόστερ αλλά και τις ακαδημίες με ενθουσιάζει. Με ελκύει το σενάριο της συνεργασίας με αυτό το υλικό».</i></p>
      <p>Να θυμίσουμε πως η Τότεναμ είναι η προσεχής αντίπαλος του Ολυμπιακού για την 5η αγωνιστική των ομίλων του Champions League.</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο <a href="https://www.newsbomb.gr/">Newsbomb.gr</a></i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1030848/ektakto-deltio-kairoy-sfodri-kakokairia-tin-tetarti-poy-tha-einai-entona-ta-fainomena">Έκτακτο δελτίο καιρού: Σφοδρή κακοκαιρία την Τετάρτη - Πού θα είναι έντονα τα φαινόμενα</a>
      </p>
      <p>
        <a href="https://www.newsbomb.gr/oikonomia/story/1030857/prosfygiko-poy-tha-dimioyrgithoyn-kleista-kentra-filoxenias-simera-20-11-oi-anakoinoseis">Προσφυγικό: Πού θα δημιουργηθούν κλειστά κέντρα φιλοξενίας - Σήμερα (20/11) οι ανακοινώσεις</a>
      </p>
      <related>
        <a href="https://www.newsbomb.gr/sports/mpasket/story/1030840/euroleague-h-vathmologia-meta-tin-enati-agonistiki"/>
        <a href="https://www.newsbomb.gr/sports/mpasket/story/1030837/mpagern-olympiakos-85-82-katerreyse-sto-telos-kai-ittithike"/>
        <a href="https://www.newsbomb.gr/sports/podosfairo/story/1030819/totenam-aifnidiastiko-telos-me-poketino-prin-ton-olympiako"/>
      </related>
    </article>
  </body>
</html>