<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598214/syllipsi-38xronou-gia-diarriksi-se-yperagora-sti-giolou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T06:49:00+00:00"/>
    <meta property="og:title" content="Σύλληψη 38χρονου για διάρρηξη σε υπεραγορά στη Γιόλου"/>
    <meta property="og:description" content="Υπό κράτηση τέθηκε 38χρονος για υπόθεση διάρρηξης και κλοπής από υπεραγορά στην Γιόλου.   Σύμφωνα με την Αστυνομία, καταγγέλθηκε από ιδιοκτήτρια..."/>
  </head>
  <body>
    <article>
      <h1>Σύλληψη 38χρονου για διάρρηξη σε υπεραγορά στη Γιόλου</h1>
      <address><time datetime="2019-11-20T06:49:00+00:00">20 Nov 2019, 06:49</time> by <a rel="author">SigmaLive</a></address>
      <p>Υπό κράτηση τέθηκε 38χρονος για υπόθεση διάρρηξης και κλοπής από υπεραγορά στην Γιόλου.</p>
      <p>Σύμφωνα με την Αστυνομία, καταγγέλθηκε από ιδιοκτήτρια υπεραγοράς στον αστυνομικό σταθμό Στρουμπιού  η διάρρηξη της υπεραγοράς της στις 16.11.2019 στην Γιόλου.</p>
      <p>Μέλη του αστυνομικού σταθμού Στρουμπιού  μετέβησαν στην σκηνή και από επιτόπιες εξετάσεις διαπίστωσαν  ίχνη παραβίασης ενώ από την υπεραγορά κλάπηκαν προϊόντα άγνωστης αξίας.</p>
      <p>Στην σκηνή έγινε δακτυλοσκοπικός έλεγχος. Χτες Τρίτη,  η Αστυνομία εξέδωσε ένταλμα σύλληψης και προχώρησε στην σύλληψη ενός προσώπου από την Γεωργία ηλικίας 38 ετών.</p>
      <p>Ανακρινόμενος ο 38χρονος έδωσε κάποιους ισχυρισμούς που διερευνώνται.</p>
      <p>Οι εξετάσεις συνεχίζονται. </p>
    </article>
  </body>
</html>