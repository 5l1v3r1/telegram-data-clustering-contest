<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/sagan-om-ringen-serien-far-en-andra-sasong/"/>
    <meta property="og:site_name" content="DN.SE"/>
    <meta property="article:published_time" content="2019-11-20T06:40:06+00:00"/>
    <meta property="og:title" content="”Sagan om ringen”-serien får en andra säsong"/>
    <meta property="og:description" content="Innan Amazons tv-serie baserad på ”Sagan om ringen”-trilogin har släppts eller ens filmats förnyas serien med en andra säsong, skriver Deadline."/>
  </head>
  <body>
    <article>
      <h1>”Sagan om ringen”-serien får en andra säsong</h1>
      <address><time datetime="2019-11-20T06:40:06+00:00">20 Nov 2019, 06:40</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Innan Amazons tv-serie baserad på ”Sagan om ringen”-trilogin har släppts eller ens filmats förnyas serien med en andra säsong, skriver <a href="https://deadline.com/2019/11/the-lord-of-the-rings-series-renewed-season-2-amazon-early-renewal-season-1-hiatus-writers-room-reassembled-1202788730/">Deadline</a>.</b>
      </p>
      <p>Amazon har visserligen köpt rättigheterna att få göra fem säsonger av serien, men normalt sett brukar serier inte förnyas officiellt förrän den första säsongen har visats för tv-publiken.</p>
      <p><b>Manuset till den</b> andra säsongen kommer att påbörjas så snart de första två avsnitten har <a href="https://www.dn.se/kultur-noje/nya-sagan-om-ringen-spelas-in-i-nya-zeeland/">filmats färdigt i Nya Zeeland</a>, där även Peter Jacksons framgångsrika filmatiseringar spelades in vid millennieskiftet. Då kan manusförfattarna utvärdera de första två avsnitten och avgöra hur de vill att säsong två ska se ut.</p>
      <p>Enligt Hollywood Reporter väntas nya ”Sagan om ringen” bli den dyraste tv-produktionen hittills, med en budget över en miljard dollar. Händelserna i serien utspelar sig före intrigen i den första delen av JRR Tolkiens trilogi. Serien introducerar också en del nya rollfigurer i den fiktiva världen Midgård.</p>
    </article>
  </body>
</html>