<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-zvuchatymut-syreny-lyudej-prosyat-vzyaty-uchast-v-opytuvanni/"/>
    <meta property="og:site_name" content="VARTA1"/>
    <meta property="article:published_time" content="2019-11-20T06:00:59+00:00"/>
    <meta property="og:title" content="У Львові звучатимуть сирени: людей просять взяти участь в опитуванні"/>
    <meta property="og:description" content="У Львові звучатимуть сирени: людей просять взяти участь в опитуванні"/>
  </head>
  <body>
    <article>
      <h1>У Львові звучатимуть сирени: людей просять взяти участь в опитуванні</h1>
      <address>
        <time datetime="2019-11-20T06:00:59+00:00">20 Nov 2019, 06:00</time>
      </address>
      <p>Post Views: 233</p>
      <p>Сьогодні, 20 листопада 2019 року запускатимуться електросирени у містах Львова, Буську, Городку, Жовкві, Самборі, Червонограді, Яворові, на території сільських рад Жидачівського, Миколаївського, Мостиського, Пустомитівського, Сколівського, Стрийського та Яворівського районів. Про це повідомляла “<a href="https://varta1.com.ua/u-lvovi-pereviryatymut-syreny/">Варта1</a>“.</p>
      <p>У середу, 20 листопада, впродовж 5 хвилин — з 14.50 до 14.55 год. відбудеться навчальне оповіщення населення міста Львова та області за сигналами цивільного захисту з увімкненням електричних сирен та передачі інформації через засоби телебачення та радіомовлення. Сирени вмикатимуть з навчальною метою, тому практичні заходи відпрацьовувати не будуть. Тож мешканців просять зберігати спокій.</p>
      <p>Для визначення рівня та якості озвучення, проводитимуть <a href="https://docs.google.com/forms/d/e/1FAIpQLSf28ptJ5bJm1s-y-7bWsn2HObkqPr7-3MBc-BqdouAJxtBoVg/closedform">електронне опитування мешканців.</a></p>
      <p>“Чому для нас важлива Ваша участь в опитуванні щодо визначення рівня озвучення електросиренами територій міст обласного значення та районних центрів.<br/>З 2017 року Львівська область, разом із Київською та Харківською областями, бере участь у пілотному проекті зі створення дослідного зразка територіальної автоматизованої системи централізованого оповіщення населення.<br/>Протягом 2017–2019 років на території області встановлено 12 комплектів сучасних електронних сирен (БГО 900/1200) у містах Львові, Буську, Городку, Жовкві, Самборі, Червонограді, Яворові, 16 комплектів блоків оповіщення універсальних (БОУ-200) на території сільських рад Жидачівського, Миколаївського, Мостиського, Пустомитівського, Сколівського, Стрийського та Яворівського районів.<br/>На 2020 рік заплановано встановлення ще п’яти комплектів БГО 900/1200 та 15 БОУ-200.<br/>Відмінністю БГО 900/1200 та БОУ-200 від елктросирен “старого парку” є те, що окрім передачі сигналу “УВАГА ВСІМ” (переривчасте звучання електросирен) вони можуть транслювати мовні повідомлення.<br/>Під час перевірки територіальної автоматизованої системи централізованого оповіщення 20 листопада поточного року запускатимуться електросирени, у тому числі електронні. Ваші відповіді у опитуванні дадуть змогу визначити рівень озвучення територій”, — пояснюють у ЛОДА.</p>
      <p>Аналіз цих даних дозволить підвищити ефективність озвучення територій вже встановленими електронними сиренами та уникнути помилок у встановленні їх у подальшому.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>