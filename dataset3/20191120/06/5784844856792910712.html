<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/varnostna-ranljivost-v-androidu-ki-omogoca-snemanje-brez-vednosti-uporabnika.html?RSS13da0caaac8e4ef596c1e8a5101496f8"/>
    <meta property="og:site_name" content="Računalniške novice"/>
    <meta property="article:published_time" content="2019-11-20T06:58:00+00:00"/>
    <meta property="og:title" content="Varnostna ranljivost v Androidu, ki omogoča snemanje brez vednosti uporabnika!"/>
    <meta property="og:description" content="Zlonamerni programi, ki izkoriščajo varnostne luknje, so v zadnjih letih velika in najverjetneje tudi največja grožnja uporabnikom mobilnim naprav Android."/>
  </head>
  <body>
    <article>
      <h1>Varnostna ranljivost v Androidu, ki omogoča snemanje brez vednosti uporabnika!</h1>
      <address>
        <time datetime="2019-11-20T06:58:00+00:00">20 Nov 2019, 06:58</time>
      </address>
      <p>Zlonamerni programi, ki izkoriščajo varnostne luknje, so v zadnjih letih velika in najverjetneje tudi največja grožnja uporabnikom mobilnim naprav Android. Najnovejša razkrita varnostna ranljivost pa je še posebno nevarna, saj nepridipravom omogoča neopazen oddaljen nadzor nad uporabniki. Nepridipravi lahko dejansko brez omejitev prisluškujejo in zajemajo videoposnetke iz okuženih naprav, pri čemer zadostuje že to, da ima zlonamerna mobilna aplikacija dovoljenje za shranjevanje podatkov, kar uporabniki sicer dovolijo skorajda vsaki aplikaciji, ki jo namestijo na njihov pametnih mobilni telefon ali tablični računalnik.</p>
      <p>Nepridipravi za prikrito prisluškovanje in snemanje videoposnetkov dejansko izkoriščajo varnostno ranljivost v programski opremi Android. Medtem ko sta podjetji Samsung in Google za njihove podprte naprave to ranljivost že odpravila v obliki posodobitve, to nikakor ne drži za druge proizvajalce mobilnih naprav Android. Na srečo mora biti za prikrito snemanje uporabnika aplikacija odprta, če pa uporabnik tega ne opazi, se vsi zajeti videoposnetki in zvočni pogovori prenesejo na oddaljeni strežnik nepridipravov.</p>
      <p>Če pa želite v prihodnje zmanjšati možnost okužbe, na mobilno napravo nameščajte zgolj tisto programsko opremo, ki jo resnično potrebujete. Poleg tega pred namestitvijo preverite pravice dostopa, ki jih zahteva mobilni program. Pri tem seveda ne smete pozabiti na namestitev protivirusne rešitve in na posodabljanje mobilnega operacijskega sistema, če je posodobitev za vašo mobilno napravo sploh na voljo.</p>
      <figure>
        <iframe src="https://www.youtube.com/embed/QxEpued61OI" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.android.com/">Android</a></footer>
    </article>
  </body>
</html>