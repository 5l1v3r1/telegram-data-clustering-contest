<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/oikonomia/epidoma-thermansis-anoigei-i-platforma-apo-64-eos-350-eyro-stous-dikaiouxous/2919418/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T06:32:44+00:00"/>
    <meta property="og:title" content="Επίδομα θέρμανσης: Ανοίγει η πλατφόρμα – Από 64 έως 350 ευρώ στους δικαιούχους"/>
    <meta property="og:description" content="Από 64 έως 350 ευρώ το επίδομα θέρμανσης για τους δικαιούχους. Μέσα στην ημέρα ανοίγει η πλατφόρμα για τις αιτήσεις. Αφορολόγητο το επίδομα για το πετρέλαιο θέρμανσης. 20 Δεκεμβρίου λήγει η προθεσμία. Τι πρέπει να γνωρίζουν οι καταναλωτές, πότε θα μπουν τα χρήματα."/>
  </head>
  <body>
    <article>
      <h1>Επίδομα θέρμανσης: Ανοίγει η πλατφόρμα – Από 64 έως 350 ευρώ στους δικαιούχους</h1>
      <h2>Από 64 έως 350 ευρώ το επίδομα θέρμανσης για τους δικαιούχους. Μέσα στην ημέρα ανοίγει η πλατφόρμα για τις αιτήσεις. Αφορολόγητο το επίδομα για το πετρέλαιο θέρμανσης. 20 Δεκεμβρίου λήγει η προθεσμία. Τι πρέπει να γνωρίζουν οι καταναλωτές, πότε θα μπουν τα χρήματα.</h2>
      <address><time datetime="2019-11-20T06:32:44+00:00">20 Nov 2019, 06:32</time> by <a rel="author">Θανάσης Παπαδής</a></address>
      <p>Μέσα στην ημέρα θα ανοίξει η ηλεκτρονική πλατφόρμα για την υποβολή αιτήσεων για το επίδομα θέρμανσης. Χθες ολοκληρώθηκαν τα τυπικά ζητήματα, πήρε ΦΕΚ η υπουργική απόφαση και όλα είναι έτοιμα, για να ξεκινήσουν οι αιτήσεις.</p>
      <p>Το φετινό επίδομα θέρμανσης που θα λάβουν τα νοικοκυριά μέχρι το τέλος του έτους που θα υποβάλουν αίτηση κυμαίνεται <b>από 64 έως 350 ευρώ</b>.</p>
      <p>Οι δικαιούχοι θα πρέπει να σπεύσουν να υποβάλουν αίτηση καθώς η προθεσμία λήγει στις <b>20 Δεκεμβρίου</b> 2019. Για να λάβει κάποιος όλο το επίδομα αρκεί να αγοράσει πετρέλαιο αξίας ίσης ή μεγαλύτερης με το διπλάσιο του επιδόματος από τις 15 Οκτωβρίου έως τις 31 Δεκεμβρίου. Η πληρωμή ολόκληρου του επιδόματος θα γίνει έως τις 31 Δεκεμβρίου 2019 ενώ μετά τις 15 Ιανουαρίου και έως το τέλος Μαρτίου 2020 θα γίνουν διασταυρώσεις στα στοιχεία των αγορών πετρελαίου θέρμανσης που θα δηλώσουν οι δικαιούχοι.</p>
      <related>
        <a href="https://www.newsit.gr/oikonomia/epidoma-thermansis-olokliro-kai-mexri-telos-dekemvriou-dikaiouxoi-kai-apaitoumena-dikaiologitika/2919283/"/>
      </related>
      <p>Λίγο πριν ανοίξει η ηλεκτρονική εφαρμογή για την υποβολή των αιτήσεων τα νοικοκυριά θα πρέπει να γνωρίζουν τα εξής:</p>
      <ul>
        <li>Ποιους κωδικούς θα πρέπει να χρησιμοποιήσω για να συνδεθώ με την Εφαρμογή Δικαιούχων του Επιδόματος πετρελαίου Θέρμανσης;</li>
      </ul>
      <p>α. Οι πιστοποιημένοι χρήστες των ηλεκτρονικών υπηρεσιών συνδέονται χρησιμοποιώντας τους κωδικούς πρόσβασης στο TAXIS.</p>
      <p>β. Οι χρήστες που δε διαθέτουν κωδικούς πρόσβασης TAXIS, θα ταυτοποιούνται εναλλακτικά δίνοντας Α.Φ.Μ. και αριθμό ειδοποίησης κάποιου εκκαθαριστικού/πράξης προσδιορισμού φόρου Δήλωσης Φόρου Εισοδήματος Φυσικών Προσώπων των τελευταίων (5) πέντε ετών.</p>
      <p>Εάν δε θυμάστε τους κωδικούς πρόσβασης και τυχαίνει το όνομα χρήστη (username) να ταυτίζεται με τον Α.Φ.Μ. σας, τότε δεν μπορείτε να χρησιμοποιήσετε τον εναλλακτικό τρόπο σύνδεσης. Για αυτό θα πρέπει να ανακτήσετε τον κωδικό πρόσβασής σας μέσω των σχετικών διαδικασιών.</p>
      <ul>
        <li>Ποια στοιχεία δηλώνονται στην ηλεκτρονική αίτηση;</li>
      </ul>
      <p>Στην αίτηση αναγράφονται κατά περίπτωση τα ακόλουθα στοιχεία:</p>
      <p>– ο αριθμός Φορολογικού Μητρώου του αιτούντος – υπόχρεου φορολογικής δήλωσης,</p>
      <p>– το ονοματεπώνυμό του,</p>
      <p>– ο αριθμός των εξαρτώμενων τέκνων του,</p>
      <p>– ο αριθμός τραπεζικού λογαριασμού (IBAN) στον οποίο επιθυμεί να πιστωθεί το ποσό και το ονοματεπώνυμο του πρώτου δικαιούχου,</p>
      <p>– ο αριθμός παροχής ηλεκτρικού ρεύματος του ακινήτου κύριας κατοικίας,</p>
      <p>– η ταχυδρομική διεύθυνση που αντιστοιχεί στη συγκεκριμένη παροχή ηλεκτρικού ρεύματος,</p>
      <p>– αν η κατοικία είναι ιδιόκτητη, ενοικιαζόμενη ή δωρεάν παραχωρούμενη καθώς και ο Α.Φ.Μ. του εκμισθωτή ή του δωρεάν παραχωρούντος,</p>
      <p>– τα τετραγωνικά μέτρα κύριων χώρων της κύριας κατοικίας κατά το χρόνο υποβολής της αίτησης,</p>
      <p>– η ένδειξη αν πρόκειται για πολυκατοικία,</p>
      <p>– τα στοιχεία επικοινωνίας του (διεύθυνση ηλεκτρονικού ταχυδρομείου, αριθμός κινητού ή και σταθερού τηλεφώνου).</p>
      <figure>
        <img src="https://www.newsit.gr/wp-content/uploads/2019/11/petrelaiothermansis-1200x824.jpg"/>
      </figure>
      <p><b>Προσοχή:</b> Δεν είναι αποδεκτή η χρήση του ίδιου αριθμού λογαριασμού τραπέζης (IBAN) από δύο διαφορετικούς δικαιούχους επιδόματος. Επίσης δεν είναι αποδεκτή η χρήση του ίδιου αριθμού παροχής ηλεκτρικού ρεύματος για περισσότερους από δύο δικαιούχους κατά την ίδια χρονική στιγμή.</p>
      <ul>
        <li>Στην περίπτωση που κάποιος είναι <b>διαχειριστής</b> στην πολυκατοικία ποια στοιχεία θα πρέπει να δηλώσει στην αίτηση;</li>
      </ul>
      <p>Οι διαχειριστές ή οι εκπρόσωποι των πολυκατοικιών ή οι εταιρίες διαχείρισης πολυκατοικιών, δηλώνουν στην εφαρμογή τα ακόλουθα στοιχεία:</p>
      <p>– τον αριθμό φορολογικού μητρώου του διαχειριστή ή του προσώπου που εκπροσωπεί την πολυκατοικία ή της εταιρίας διαχείρισης της πολυκατοικίας,</p>
      <p>– τον Α.Φ.Μ. της πολυκατοικίας, εφόσον υπάρχει,</p>
      <p>– τον αριθμό της κοινόχρηστης παροχής ηλεκτρικού ρεύματος ή μιας παροχής ηλεκτρικού ρεύματος που εκπροσωπεί την πολυκατοικία,</p>
      <p>– τα χιλιοστά συμμετοχής των διαμερισμάτων στις δαπάνες θέρμανσης,</p>
      <p>– το ονοματεπώνυμο των φυσικών προσώπων που διαμένουν στα διαμερίσματα τα οποία δεν χρησιμοποιούνται ως επαγγελματική στέγη.</p>
      <p>Μετά τη συμπλήρωση των παραπάνω στοιχείων προ- βαίνουν σε ενεργοποίηση της διαδικασίας πληρωμής. Η ενεργοποίηση αυτή δεν μπορεί να γίνει μετά τις 20 Δεκεμβρίου 2019.</p>
      <ul>
        <li>Σε ποιο ΑΦΜ θα πρέπει να εκδοθεί το παραστατικό αγοράς του πετρελαίου θέρμανσης;</li>
      </ul>
      <p>Το παραστατικό αγοράς πετρελαίου θέρμανσης θα πρέπει να εκδοθεί στον ΑΦΜ του αιτούντος, δηλαδή στον ΑΦΜ που αντιστοιχεί στους κωδικούς TAXIS με τους οποίους θα υποβληθεί η ηλεκτρονική αίτηση. Στην περίπτωση πολυκατοικίας το παραστατικό αγοράς πετρελαίου θέρμανσης θα πρέπει να εκδοθεί είτε στον ΑΦΜ της πολυκατοικίας, εάν αυτός υφίσταται, είτε στον ΑΦΜ που αντιστοιχεί στο κωδικούς Taxis με τους οποίους δημιουργήθηκε το προφίλ της πολυκατοικίας.</p>
      <ul>
        <li>Το επίδομα θέρμανσης <b>φορολογείται;</b></li>
      </ul>
      <p><b>Όχι.</b> Το επίδομα είναι <b>αφορολόγητο,</b> δεν αποτελεί εισόδημα και δεν υπόκειται σε καμιά κράτηση υπέρ του Δημοσίου ή τρίτου.  Επίσης δεν κατάσχεται στα χέρια του Δημοσίου ή οποιουδήποτε τρίτου κατά παρέκκλιση κάθε γενικής ή ειδικής διάταξης, δεν υπόκειται σε κανενός είδους παρακράτηση και δεν συμψηφίζεται με τυχόν οφειλές του δικαιούχου βεβαιωμένες στη Φορολογική Διοίκηση.</p>
      <ul>
        <li>προμηθευτής πετρελαίου δεν μου έδωσε στοιχεία για να υποβάλω αίτηση χορήγησης επιδόματος. Πώς θα γίνει η διασταύρωση των στοιχείων;</li>
      </ul>
      <p>Ο προμηθευτής πετρελαίου δεν δίνει στοιχεία για την υποβολή της αίτησής σας. Κάθε παραστατικό αγοράς πετρελαίου υποβάλλεται από τον προμηθευτή στην Α.Α.Δ.Ε. Αυτά που πρέπει να προσέξετε είναι:</p>
      <ul>
        <li>Η σωστή αναγραφή του Α.Φ.Μ. σας ή του Α.Φ.Μ. διαχειριστή-εκπροσώπου αν πρόκειται για πολυκατοικία ή του Α.Φ.Μ. της πολυκατοικίας εφόσον έχει δηλωθεί από το διαχειριστή.</li>
        <li>Η σωστή αναγραφή του αριθμού παροχής της Δ.Ε.Η. ή του κοινόχρηστου αριθμού παροχής, αν πρόκειται για πολυκατοικία. <b>ΠΡΟΣΟΧΗ!</b> Τα στοιχεία του Α.Φ.Μ. και του αριθμού παροχής της Δ.Ε.Η. πρέπει να είναι τα ίδια στο παραστατικό του προμηθευτή και στην αίτησή σας.</li>
      </ul>
      <h3>Τι προβλέπει η απόφαση για το επίδομα θέρμανσης</h3>
      <p>Οι<b> γεωγραφικές ζώνες</b> σπάνε σε <b>ορεινές</b> και <b>μη ορεινές</b>. Για κάθε δικαιούχο χορηγείται επίδομα ίσο με 250 ευρώ αν η κύρια κατοικία του ανήκει στην Ζώνη Α, 180 ευρώ αν ανήκει στη ζώνη Β, 110 ευρώ στη ζώνη Γ και 80 ευρώ στη ζώνη Δ. Το επίδομα προσαυξάνεται κατά 10% για κάθε εξαρτώμενο τέκνο του δικαιούχου. Σε κάθε περίπτωση το επίδομα δεν μπορεί να υπερβαίνει το ποσό των 350 ευρώ. Το επίδομα μειώνεται κατά 20% για τους μη ορεινούς δήμους που ανήκουν στις αντίστοιχες ζώνες. Έτσι, το επίδομα ξεκινάει από τα 64 ευρώ και φθάνει τα 350 ευρώ ανάλογα με τη σύνθεση του νοικοκυριού και τη γεωγραφική ζώνη.</p>
      <figure>
        <img src="https://www.newsit.gr/wp-content/uploads/2019/11/petrelaiothermansis4-1200x828.jpg"/>
      </figure>
      <p>– Τα νοικοκυριά μπορούν να εισπράξουν το επίδομα θέρμανσης αγοράζοντας μικρότερη ποσότητα πετρελαίου θέρμανσης σε σχέση με πέρυσι. Αρκεί να πραγματοποιήσουν αγορές πετρελαίου αξίας ίσης ή μεγαλύτερης με το διπλάσιο του επιδόματος. Για τον καθορισμό της υπολογισθείσας αξίας των αγορών πετρελαίου εσωτερικής καύσης θέρμανσης, ορίζεται η τιμή 1,042 ευρώ ανά λίτρο.</p>
      <p>– Τα εισοδηματικά και περιουσιακά κριτήρια παραμένουν τα ίδια με πέρυσι.</p>
      <p><b>Δικαιούχοι</b> του επιδόματος πετρελαίου θέρμανσης: Το επίδομα χορηγείται σε φυσικά πρόσωπα άγαμα ή έγγαμα ή σε κατάσταση χηρείας ή σε πρόσωπα που έχουν συνάψει σύμφωνο συμβίωσης, ή εν διαστάσει ή διαζευγμένα, τα οποία για τη θέρμανσή τους καταναλώνουν πετρέλαιο θέρμανσης και πληρούν τα εισοδηματικά και περιουσιακά κριτήρια. Ειδικά, για τους έγγαμους ή τα πρόσωπα που έχουν συνάψει σύμφωνο συμβίωσης, δικαιούχος είναι ο υπόχρεος σε υποβολή της δήλωσης φορολογίας εισοδήματος. ένας εκ των δύο σε περίπτωση υποβολής χωριστής δήλωσης.</p>
      <p>– Το επίδομα χορηγείται στα ως άνω φυσικά πρόσωπα, για την κατανάλωση πετρελαίου εσωτερικής καύσης θέρμανσης, για τα ακίνητα που χρησιμοποιούν ως κύρια κατοικία κατά το χρόνο υποβολής της αίτησης, είτε αυτά μισθώνονται, είτε είναι δωρεάν παραχωρούμενα ή ιδιοκατοικούνται.</p>
      <p>– Για τη χορήγηση του επιδόματος θέρμανσης τα φυσικά πρόσωπα θα πρέπει να πληρούν τα ακόλουθα εισοδηματικά και περιουσιακά κριτήρια:</p>
      <p><b>Εισοδηματικά</b>: Το ετήσιο συνολικό οικογενειακό εισόδημά τους που λαμβάνεται υπόψη για την επιβολή της ειδικής εισφοράς αλληλεγγύης, ανέρχεται έως 12.000 ευρώ για άγαμο υπόχρεο ή υπόχρεο σε κατάσταση χηρείας ή εν διαστάσει και 20.000 ευρώ για έγγαμο υπόχρεο ή τους έγγαμους ή τα μέρη του συμφώνου συμβίωσης που υποβάλλουν ξεχωριστή φορολογική δήλωση (δικαστική συμπαράσταση ή πτώχευση), ή τους έγγαμους που υποβάλλουν ξεχωριστή φορολογική δήλωση ή τα φυσικά πρόσωπα που έχουν συνάψει σύμφωνο συμβίωσης και έχουν υποβάλει κοινή φορολογική δήλωση χωρίς τέκνα. Το όριο αυτό, προσαυξάνεται κατά 2.000 ευρώ για κάθε τέκνο. Για τη μονογονεϊκή οικογένεια το εισόδημα ανέρχεται σε 22.000 ευρώ, και προσαυξάνεται κατά 2.000 ευρώ για κάθε τέκνο μετά το πρώτο.</p>
      <p>Για τον προσδιορισμό της οικογενειακής κατάστασης, του αριθμού των τέκνων καθώς και των εισοδηματικών κριτηρίων, χρησιμοποιούνται τα δεδομένα της δήλωσης φορολογίας εισοδήματος φορολογικού έτους 2018. Αν οι σύζυγοι υποβάλλουν χωριστή δήλωση λαμβάνεται ο μεγαλύτερος εκ του αριθμού τέκνων που έχει δηλωθεί σε μια εκ των δύο δηλώσεων.</p>
      <p><b>Ακίνητη Περιουσία</b>: Η συνολική αξία της ακίνητης περιουσίας να μην υπερβαίνει το ποσό των 130.000 ευρώ για τους άγαμους, τους υπόχρεους σε κατάσταση χηρείας ή εν διαστάσει και το ποσό των 250.000 ευρώ για τους έγγαμους ή μέρη συμφώνου συμβίωσης και τις μονογονεϊκές οικογένειες.</p>
      <h3>Οι τέσσερις ζώνες</h3>
      <p>Για τη χορήγηση του επιδόματος πετρελαίου θέρμανσης, η χώρα χωρίζεται σε τέσσερις κλιματικές ζώνες.</p>
      <h3>ΖΩΝΗ Α</h3>
      <p>Γρεβενών, Δράμας, Έβρου, Ευρυτανίας, Ιωαννίνων, Καστοριάς, Κοζάνης, Σερρών, Φλώρινας</p>
      <h3>ΖΩΝΗ Β</h3>
      <p>Αρκαδίας, Ημαθίας, Θεσσαλονίκης, Καβάλας, Καρδίτσας, Κιλκίς, Λάρισας, Μαγνησίας, Ξάνθης, Πέλλας, Πιερίας, Ροδόπης, Τρικάλων, Χαλκιδικής</p>
      <h3>ΖΩΝΗ Γ</h3>
      <p>Αιτωλοακαρνανίας, ‘Αρτας, Αττικής (εκτός Κυθήρων και νησιών Σαρωνικού), Αχαΐας, Βοιωτίας, Ευβοίας, Ηλείας, Θεσπρωτίας, Κέρκυρας, Κορινθίας, Λέσβου, Λευκάδας, Πρέβεζας, Φθιώτιδας, Φωκίδας, Χίου</p>
      <h3>ΖΩΝΗ Δ</h3>
      <p>Αργολίδας, Δωδεκανήσου, Ζακύνθου, Ηρακλείου, Κυκλάδων, Λασιθίου, Μεσσηνίας, Λακωνίας, Κεφαλληνίας και Ιθάκης, Κυθήρων και νησιών Σαρωνικού, Ρεθύμνου, Σάμου, Χανίων</p>
      <p>Για κάθε δικαιούχο χορηγείται επίδομα για αγορές πετρελαίου εσωτερικής καύσης θέρμανσης ίσο με 250 ευρώ αν η κύρια κατοικία του ανήκει στην Ζώνη Α, 180 ευρώ αν ανήκει στη ζώνη Β, 110 ευρώ στη ζώνη Γ και 80 ευρώ στη ζώνη Δ. Το επίδομα προσαυξάνεται κατά 10% για κάθε εξαρτώμενο τέκνο του δικαιούχου. Ενδεικτικά για ένα νοικοκυριό με δύο τέκνα στην ζώνη Α το επίδομα ανέρχεται σε 300 ευρώ. Σε κάθε περίπτωση το επίδομα δεν μπορεί να υπερβαίνει το ποσό των 350 ευρώ.</p>
      <p>Το ανωτέρω επίδομα μειώνεται κατά 20% για τους μη ορεινούς δήμους που ανήκουν στις αντίστοιχες ζώνες. Δεν ισχύει η μείωση αυτή για τις ορεινές κοινότητες των μη ορεινών δήμων.</p>
      <p>Το επίδομα χορηγείται υπό τον όρο ο δικαιούχος να πραγματοποιήσει αγορές πετρελαίου εσωτερικής καύσης θέρμανσης υπολογισθείσας αξίας, μεγαλύτερης ή ίσης με το διπλάσιο του ανωτέρου επιδόματος, από 15 Οκτωβρίου 2019 έως και 31 Δεκεμβρίου 2019. Σε περίπτωση που η υπολογισθείσα αξία αγοράς υπολείπεται του ανωτέρω ορίου, ο δικαιούχος λαμβάνει επίδομα ίσο με το ήμισυ (1/2) της αξίας των αγορών που πραγματοποίησε το ίδιο διάστημα. Για τον καθορισμό της υπολογισθείσας αξίας των αγορών πετρελαίου εσωτερικής καύσης θέρμανσης ορίζεται η τιμή 1,042 ευρώ ανά λίτρο.</p>
      <p>– Το επίδομα χορηγείται στα νοικοκυριά για τις αγορές πετρελαίου θέρμανσης που πραγματοποιούνται από 15 Οκτωβρίου 2019 μέχρι και 31 Δεκεμβρίου 2019 μετά από σχετική αίτηση που υποβάλλεται μέχρι και 20 Δεκεμβρίου 2019 μέσω εφαρμογής στο TAXISnet.</p>
      <h3>Η αίτηση για το επίδομα θέρμανσης</h3>
      <p>Στην αίτηση που θα κάνουν οι δικαιούχοι πρέπει να αναγράφονται:</p>
      <p>– ο αριθμός Φορολογικού Μητρώου του αιτούντος – υπόχρεου φορολογικής δήλωσης,</p>
      <p>– το ονοματεπώνυμό του,</p>
      <p>– ο αριθμός των εξαρτώμενων τέκνων του,</p>
      <p>– ο αριθμός τραπεζικού λογαριασμού (IBAN) στον οποίο επιθυμεί να πιστωθεί το ποσό και το ονοματεπώνυμο του πρώτου δικαιούχου,</p>
      <p>– ο αριθμός παροχής ηλεκτρικού ρεύματος του ακινήτου κύριας κατοικίας,</p>
      <p>– η ταχυδρομική διεύθυνση που αντιστοιχεί στη συγκεκριμένη παροχή ηλεκτρικού ρεύματος,</p>
      <p>– αν η κατοικία είναι ιδιόκτητη, ενοικιαζόμενη ή δωρεάν παραχωρούμενη καθώς και ο Α.Φ.Μ. του εκμισθωτή ή του δωρεάν παραχωρούντος,</p>
      <p>– τα τετραγωνικά μέτρα κύριων χώρων της κύριας κατοικίας κατά το χρόνο υποβολής της αίτησης,</p>
      <p>– η ένδειξη αν πρόκειται για πολυκατοικία,</p>
      <p>– τα στοιχεία επικοινωνίας του (διεύθυνση ηλεκτρονικού ταχυδρομείου, αριθμός κινητού ή και σταθερού τηλεφώνου).</p>
      <p>β) Παράλληλα οι διαχειριστές ή οι εκπρόσωποι των πολυκατοικιών ή οι εταιρίες διαχείρισης πολυκατοικιών, δηλώνουν στην εφαρμογή τα ακόλουθα στοιχεία:</p>
      <p>– τον αριθμό φορολογικού μητρώου του διαχειριστή ή του προσώπου που εκπροσωπεί την πολυκατοικία ή της εταιρίας διαχείρισης της πολυκατοικίας,</p>
      <p>– τον Α.Φ.Μ. της πολυκατοικίας, εφόσον υπάρχει,</p>
      <p>– τον αριθμό της κοινόχρηστης παροχής ηλεκτρικού ρεύματος ή μιας παροχής ηλεκτρικού ρεύματος που εκπροσωπεί την πολυκατοικία,</p>
      <p>– τα χιλιοστά συμμετοχής των διαμερισμάτων στις δαπάνες θέρμανσης,</p>
      <p>– το ονοματεπώνυμο των φυσικών προσώπων που διαμένουν στα διαμερίσματα τα οποία δεν χρησιμοποιούνται ως επαγγελματική στέγη.</p>
      <p>Μετά τη συμπλήρωση των παραπάνω στοιχείων προ βαίνουν σε ενεργοποίηση της διαδικασίας πληρωμής.</p>
      <p>Η ενεργοποίηση αυτή δεν μπορεί να γίνει μετά τις 20 Δεκεμβρίου 2019.</p>
      <p>γ) Τα πρόσωπα που δεν είναι πιστοποιημένοι χρήστες στο TAXISnet, για την είσοδό τους στην ηλεκτρονική αίτηση, δηλώνουν τον Α.Φ.Μ. και έναν αριθμό ειδοποίησης εκκαθαριστικού σημειώματος μιας εκ των δηλώσεων Φορολογίας Εισοδήματος της τελευταίας πενταετίας.</p>
      <p>δ) Στις περιπτώσεις που έχει αλλάξει κύρια κατοικία ο αιτών, υποβάλλει νέα αίτηση.</p>
      <p>ε) Αρχικές ή τροποποιητικές αιτήσεις προσώπων που δεν πληρούν τα κριτήρια των άρθρων 1 και 2 της παρούσας, απορρίπτονται αυτόματα από την Ανεξάρτητη Αρχή Δημοσίων Εσόδων με σχετική αιτιολογία. Περιπτώσεις απόρριψης οφειλόμενες στο λόγο εξαίρεσης της παραγράφου 3.γ) του άρθρου 1, οι οποίες προκύπτουν εξ αιτίας μη ύπαρξης σχετικής αναφοράς στο αρχείο οχημάτων που τηρείται στην Α.Α.Δ.Ε. θεραπεύονται με τη διαδικασία του άρθρου 7 της παρούσας.</p>
      <p>στ) Δεν είναι αποδεκτή η χρήση του ίδιου αριθμού λογαριασμού τραπέζης (IBAN) από δύο διαφορετικούς δικαιούχους επιδόματος.</p>
      <p>Επίσης δεν είναι αποδεκτή η χρήση του ίδιου αριθμού παροχής ηλεκτρικού ρεύματος για περισσότερους από δύο δικαιούχους κατά την ίδια χρονική στιγμή.</p>
      <p>ζ) Τα μέλη του μητρώου διακίνησης πετρελαίου θέρμανσης (ΔΙ.ΠΕ.ΘΕ.), υποχρεούνται στην υποβολή των φορολογικών στοιχείων στο ηλεκτρονικό σύστημα παρακολούθησης πετρελαίου θέρμανσης σύμφωνα με τα όσα προβλέπονται στην παρ. 2 άρθρ. 73 του ν.2960/2001 και στις διατάξεις της αριθμ. 1019446/113/0015/ΠΟΛ 1034/14.2.2008 Α.Υ.Ο. (ΦΕΚ 307/Β΄), όπως τροποποιήθηκε και ισχύει.</p>
      <p>η) Όλα τα συνδεόμενα με την υποβαλλόμενη αίτηση δικαιολογητικά φυλάσσονται υποχρεωτικά από τους ενδιαφερόμενους για διάστημα πέντε (5) ετών.</p>
      <p>θ) Το παραστατικό αγοράς πετρελαίου θέρμανσης θα πρέπει να εκδοθεί στον ΑΦΜ του αιτούντος, δηλαδή στον ΑΦΜ που αντιστοιχεί στους κωδικούς TAXISnet με τους οποίους θα υποβληθεί η ηλεκτρονική αίτηση.</p>
      <p>Στην περίπτωση πολυκατοικίας το παραστατικό αγοράς πετρελαίου θέρμανσης θα πρέπει να εκδοθεί είτε στον ΑΦΜ της πολυκατοικίας, εάν αυτός υφίσταται, είτε στον ΑΦΜ που αντιστοιχεί στο κωδικούς TaxisNet με τους οποίους δημιουργήθηκε το προφίλ της πολυκατοικίας.</p>
    </article>
  </body>
</html>