<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/minor-de-17-ani-injunghiat-mortal-la-anenii-noi-148698.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T06:56:00+00:00"/>
    <meta property="og:title" content="Minor de 17 ani, înjunghiat mortal, la Anenii Noi"/>
    <meta property="og:description" content="Tragedie fără margini într-o familie din Anenii Noi, după ce fiul lor de 17 ani ar fi fost omorât de un consătean. Totul s-a întâmplat în seara de 18 noiembrie, în jurul orei 21.00."/>
  </head>
  <body>
    <article>
      <h1>Minor de 17 ani, înjunghiat mortal, la Anenii Noi</h1>
      <address>
        <time datetime="2019-11-20T06:56:00+00:00">20 Nov 2019, 06:56</time>
      </address>
      <p>
        <b>Tragedie fără margini într-o familie din Anenii Noi, după ce fiul lor de 17 ani ar fi fost omorât de un consătean. Totul s-a întâmplat în seara de 18 noiembrie, în jurul orei 21.00.</b>
      </p>
      <p>Contactat telefonic, ofițerul de presă de la IP Anenii Noi, Corina Repeșciuc, a declarat că în seara tragediei, minorul de 17 ani se afla acasă la suspect, un bărbat de 41 de ani. Cei doi consumau împreună alcool, iar, la un moment dat între ei s-ar fi iscat un Conflict. La un moment dat, bărbatul de 41 de ani ar fi luat un cuțit și l-ar fi înjunghiat pe băiat în regiunea pieptului.</p>
      <p>Din nefericire, lovitura a fost fatală pentru minor. Acesta a decedat la fața locului. La scurt timp, la locul crimei a venit poliția, iar suspectul a fost reținut pentru 72 de ore. Pe numele lui a fost pornit un dosar penal pentru omor, iar dacă va fi găsit vinovat, bărbatul riscă până la 20 de ani de pușcărie. Oamenii legii au constatat că, atât victima cât și suspectul au avut antecedente penale.</p>
      <p>Cercetările continuă.</p>
      <p>echipa.md</p>
    </article>
  </body>
</html>