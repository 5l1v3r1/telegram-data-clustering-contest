<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1828105-allany-sjemin-bakytgl-hamenova-deputat-boludy-kiyndyktaryn-ajtty-video.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-20T06:20:00+00:00"/>
    <meta property="og:title" content="&quot;Алланы сүйемін&quot;: Бақытгүл Хаменова депутат болудың қиындықтарын айтты (видео)"/>
    <meta property="og:description" content="Мәжіліс депутаты Бақытгүл Хаменова депутат ел алдындағы жауапкершілігін сезініп, әр сөзіне мірдің оғындай жауап беру керек деп есептейді. Сондай-ақ, ол аманатқа қиянат жасамауды қызметінің басты міндеті деп біледі. Бұл туралы халы"/>
  </head>
  <body>
    <article>
      <h1>"Алланы сүйемін": Бақытгүл Хаменова депутат болудың қиындықтарын айтты (видео)</h1>
      <address><time datetime="2019-11-20T06:20:00+00:00">20 Nov 2019, 06:20</time> by <a rel="author">Ерке Ержан</a></address>
      <p>
        <b>Мәжілісмен Бақытгүл Хаменова депутаттар ел алдындағы жауапкершілігін сезініп, әр сөзіне мірдің оғындай жауап беру керек деп есептейді. Сондай-ақ, ол аманатқа қиянат жасамауды - қызметінің басты міндеті деп біледі. Бұл туралы халық қалаулысы "Абайдың 45 сұрағы" жобасында баяндап берді деп жазады <a href="https://kaz.nur.kz/">KAZ.NUR.KZ.</a></b>
      </p>
      <p>Депутат жұмысқа деген энергияны кітаптан алатынын айтады. Ол жан-жағындағы махаббат пен сүйіспеншілік те еңбегінің өнуіне оң әсер етеді деп отыр.</p>
      <blockquote>"Мен еңбекпен айналысамын. Алланы сүйемін, ертеңгі күннен үлкен болашақ күтемін", - дейді Хаменова.</blockquote>
      <p>
        <b>Сондай-ақ, Бақытгүл ханым бүгінде ешқандай бизнесі жоқ екенін жеткізді. Елге үздіксіз қызмет еткендіктен, депутат жұмысты сегіз сағаттан артық істейді екен.</b>
      </p>
      <blockquote>"Меншігімде ештеңе жоқ. Құдай куә. Көлігім жоқ. 13 жыл бойы колледж директоры болғанда жүргізушіге артық ақша шығармас үшін көлік жүргізуді үйрендім. Колледжде басшылықтан кеткеннен кейін көлігін тапсырдым ", - деп жалғастырды ол сөзін.</blockquote>
      <p>
        <b>Қазақша сөйлемейтін әріптестері үшін ұялмайтынын да айтқан Бақытгүл Хаменова оларға тіл үйретуден кетәрі емес.</b>
      </p>
      <blockquote>"Әр адам өзі үшін ұялуы қажет. Ал олар алдыма келіп, көмек сұраған жағдайда есігім әрдайым ашық", - деп толықтырды халық қалаулысы.</blockquote>
      <p>Депутаттың пікірінше, өз ойың пісіп-жетілгенде, саяси-мәдени тұлға ретінде қалыптасқан уақытта ғана митингіге шыққан дұрыс.</p>
      <blockquote><b>"Митингіге шығу мақсаты не? Алдымен соны білу керек. Құр дақпырт пен айқай болатын болса, шығудың қажеті жоқ. Митингіге шықпай-ақ, дөңгелек үстелдің басында барлық мәселені кеңінен талқылауға болады", </b>-дейді ол.</blockquote>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fabai.tlenshiev.5%2Fvideos%2F2517390498480151%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
    </article>
  </body>
</html>