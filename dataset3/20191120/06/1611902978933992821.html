<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/20/ta-bestia-uciekla-ze-szpitala-psychiatrycznego-potem-zadzgal-nozem-ojca-i-podpalil-jego-cialo/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-20T06:30:59+00:00"/>
    <meta property="og:title" content="Ta bestia uciekła ze szpitala psychiatrycznego! „Potem zadźgał nożem ojca i podpalił jego ciało”"/>
    <meta property="og:description" content="Ta potworna zbrodnia poruszyła nawet policjantów. 27-latek po ucieczce ze szpitala psychiatrycznego porwał a następnie brutalnie zabił swojego ojca. Czy czeka go kara dożywocia? "/>
  </head>
  <body>
    <article>
      <h1>Ta bestia uciekła ze szpitala psychiatrycznego! „Potem zadźgał nożem ojca i podpalił jego ciało”</h1>
      <address><time datetime="2019-11-20T06:30:59+00:00">20 Nov 2019, 06:30</time> by <a rel="author" href="https://nczas.com/author/tms/" target="_blank">TMS</a></address>
      <p>
        <b>Ta potworna zbrodnia poruszyła nawet policjantów. 27-latek po ucieczce ze szpitala psychiatrycznego porwał a następnie brutalnie zabił swojego ojca. Czy czeka go kara dożywocia? </b>
      </p>
      <p>Do makabrycznej zbrodni doszło w tą sobotę. Wtedy 27-letni Dawid K. uciekł ze szpitala psychiatrycznego i skierował się do Szczebrzusza w powiecie staszowskim. Tam rozpoczął się koszmar. Szalony mężczyzna wpierw uwięził swoją babcię, grożąc jej nożem. Na szczęście kobiecie udało się uciec.</p>
      <p>– W tym czasie na miejscu pojawił się 51-letni ojciec sprawcy, który przyjechał samochodem i doszło pomiędzy nimi do awantury, w trakcie której Dawid K. zadał ojcu kilka ciosów nożem, a następnie wciągnął go do samochodu. W następstwie zadanych obrażeń pokrzywdzony zmarł – informuje Daniel Prokopowicz, rzecznik kieleckiej prokuratury.</p>
      <p>Parę kilometrów później, 27-latek wyrzucił ciało swojego ojca do lasu w miejscowości Kije. Mężczyzna podpalił zwłoki swojego ojca by zatrzeć ślady. Auto porzucił.</p>
      <p>Jak podaje „Super Express” w poniedziałek ok. godz. 9:00 w ręce policji wpadł sam Dawid K. Niedługo po zatrzymaniu mężczyzny funkcjonariusze ujawnili ciało jego ojca.</p>
      <p>– Dzisiaj prokurator przedstawił Dawidowi K. dwa zarzuty. Pierwszy dotyczący pozbawienia wolności i kierowania gróźb wobec swojej babci oraz drugi dotyczący zabójstwa ojca ze szczególnym udręczeniem, połączonego z pozbawieniem go wolności i w celu dokonania zaboru mienia w postaci pieniędzy oraz dokumentów – wylicza rzecznik prokuratury w Kielcach.</p>
      <p>Prokuratura wystąpiła do Sądu Rejonowego w Staszowie z wnioskiem o tymczasowe aresztowanie Dawida K. na trzy miesiące. 27-latkowi grozi dożywocie.</p>
      <p>Źródło: Super Express</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/20/to-juz-pewne-beda-lupic-polakow-pis-chce-przepchnac-radykalny-wzrost-akcyzy-na-alkohol-i-papierosy/"/>
        <a href="https://nczas.com/2019/11/20/lichocka-w-partyjnym-amoku-wystapienie-morawieckiego-przejdzie-do-historii-to-odwrocenie-sposobu-myslenia/"/>
        <a href="https://nczas.com/2019/11/20/rozowe-darmowe-taksowki-dla-kobiet-tak-norwegowie-walcza-z-przestepczoscia/"/>
        <a href="https://nczas.com/2019/11/19/sadownictwo-w-sluzbie-politycznej-poprawnosci-w-usa-skazano-ludzi-ktorzy-odkryli-handel-organami-abortowanych-dzieci/"/>
        <a href="https://nczas.com/2019/11/19/arabski-lacznik-tak-oszusci-wyprowadzali-nielegalnie-zdobyte-pieniadze-z-niemiec-i-holandii/"/>
        <a href="https://nczas.com/2019/11/19/muzulmanie-zrobili-zadyme-w-kristianstand-przeciwnicy-islamizacji-norwegii-spalili-koran-video/"/>
        <a href="https://nczas.com/2019/11/19/tajemnicza-smierc-alfonsa-pedofilow-zarzuty-dla-straznikow-ktorzy-mieli-go-pilnowac-epsteina/"/>
        <a href="https://nczas.com/2019/11/19/pejo-w-nczastv-o-upadku-projektu-zniesienia-30-krotnosci-porozumienie-protestowalo-ale-konfederacja-robila-to-umiejetniej-video/"/>
        <a href="https://nczas.com/2019/11/19/szykujcie-portfele-eksperci-ostrzegaja-rachunki-za-energie-moga-wzrosnac-nawet-o-40-procent/"/>
      </related>
    </article>
  </body>
</html>