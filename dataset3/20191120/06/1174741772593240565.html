<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mambiznes.pl/wlasny-biznes/wroclaw-wesprze-innowacyjnych-przedsiebiorcow-96056"/>
    <meta property="og:site_name" content="MamBiznes.pl"/>
    <meta property="article:published_time" content="2019-11-20T06:02:03+00:00"/>
    <meta property="og:title" content="Wrocław wesprze innowacyjnych przedsiębiorców"/>
    <meta property="og:description" content="Stolica Dolnego Śląska przyjęła Strategię Rozwoju Przedsiębiorczości. Ujętych zostało w nim wiele rozwiązań, które mają wpłynąć na rozwój lokalnej przedsiębiorczości. W jej ramach wytyczono 70 kierunków działań oraz 35 inicjatyw i projektów. We Wrocławiu zdecydowano o wsparciu przedsiębiorców, przede wszystkim prowadzących małe firmy oraz innowatorów. Strategia została przygotowana w gronie ekspertów, jak i samych mieszkańców. […]"/>
  </head>
  <body>
    <article>
      <h1>Wrocław wesprze innowacyjnych przedsiębiorców</h1>
      <address><time datetime="2019-11-20T06:02:03+00:00">20 Nov 2019, 06:02</time> by <a rel="author" href="https://mambiznes.pl/author/bartek-godziszewski" target="_blank">Bartłomiej Godziszewski</a></address>
      <h3>Stolica Dolnego Śląska przyjęła Strategię Rozwoju Przedsiębiorczości. Ujętych zostało w nim wiele rozwiązań, które mają wpłynąć na rozwój lokalnej przedsiębiorczości. W jej ramach wytyczono 70 kierunków działań oraz 35 inicjatyw i projektów.</h3>
      <figure>
        <img src="https://mambiznes.pl/wp-content/uploads/2019/07/e92ff177633ae1-thumb-1200.jpg"/>
        <figcaption>Fot. FORUM/ Maxym Marusenko</figcaption>
      </figure>
      <p>We Wrocławiu zdecydowano o wsparciu przedsiębiorców, przede wszystkim prowadzących małe firmy oraz innowatorów. Strategia została przygotowana w gronie ekspertów, jak i samych mieszkańców. W dokumencie można znaleźć takie zapisy jak:</p>
      <ul>
        <li>Wzmocnienie pozycji lokalnych przedsiębiorstw</li>
        <li>Wsparcie i promocja tradycyjnych rzemieślniczych produktów lokalnych i regionalnych</li>
        <li>Promowanie zrzeszania się przedsiębiorców</li>
        <li>Przyciąganie firm, które rozwijają produkcję i usługi wysokiej jakości, tworząc wysoką wartość dodaną</li>
        <li>Wspieranie działania proinnowacyjnego lokalnego biznesu</li>
        <li>Promowania niszowej działalności gospodarczej</li>
        <li>Wspieranie rozwoju start-upów wysokich technologii</li>
      </ul>
      <p>Do głównych działań, które wrocławski ratusz zamierza zrealizować są m.in. lekcje przedsiębiorczości dla prawie 6 tys. uczniów w szkołach podstawowych, ponadpodstawowych i przedszkolach. Miasto zamierza również stworzyć kompleksowy serwis informacji gospodarczej, który ma prezentować potencjał inwestycyjny Wrocławia. W dokumencie znalazł się również zapis o kontynuacji działań w ramach formatu WAZA. To m.in. realizacja i wdrożenie projektów biznesowych „dla firm” i „z firmami”, tworzonych przy zaangażowaniu pracy studentów. Jednak to nie wszystko, bowiem urzędnicy chcą także wesprzeć akademicką przedsiębiorczość m.in. poprzez uruchomienie przestrzeni na uczelniach wyższych „w otoczeniu dojrzałego biznesu”, utworzyć Certyfikat Wrocławskiego Przedsiębiorcy oraz kontynuować organizację wydarzeń dla młodych firm w ramach cyklu Startup Wrocław.</p>
      <figure>
        <iframe data-src="https://twitter.com/PortalWroclawpl/status/1196721845678030849?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Prace nad nową strategią trwają już od kilku lat. Najnowszy dokument ma obowiązywać do 2030 roku.</p>
    </article>
  </body>
</html>