<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/travel/detail/9620000111350"/>
    <meta property="og:site_name" content="MGR Online"/>
    <meta property="article:published_time" content="2019-11-20T06:44:00+00:00"/>
    <meta property="og:title" content="ดีเดย์! เปิดขึ้น “เขาช้างเผือก” ฤดูกาลใหม่ 24 พ.ย. จองได้ตั้งแต่วันนี้เป็นต้นไป"/>
    <meta property="og:description" content="อช. ทองผาภูมิ ประกาศเปิดให้เที่ยวเขาช้างเผือก ฤดูกาลใหม่ ตั้งแต่วันที่ 24 พ.ย. 62- 31 ม.ค. 63 เริ่มเปิดให้จองตั้งแต่วันนี้ โดยกำหนดจองได้ครั้งละไม่เกิน 5 คน และจำกัดจำนวนนักท่องเที่ยวที่ขึ้นเขาไม่เกิน 60 คนต่อวัน"/>
  </head>
  <body>
    <article>
      <h1>ดีเดย์! เปิดขึ้น “เขาช้างเผือก” ฤดูกาลใหม่ 24 พ.ย. จองได้ตั้งแต่วันนี้เป็นต้นไป</h1>
      <address><time datetime="2019-11-20T06:44:00+00:00">20 Nov 2019, 06:44</time> by <a rel="author">ผู้จัดการออนไลน์</a></address>
      <p>
        <a href="https://www.youtube.com/channel/UC0FDxtpWu-NKnJq5CovfZ1Q">
          <u>
            <b>Youtube :Travel MGR</b>
          </u>
        </a>
      </p>
      <figure>
        <img src="https://mpics.mgronline.com/pics/Images/562000011521301.JPEG"/>
      </figure>
      <p>
        <b>อช. ทองผาภูมิ ประกาศเปิดให้เที่ยวเขาช้างเผือก ฤดูกาลใหม่ ตั้งแต่วันที่ 24 พ.ย. 62- 31 ม.ค. 63 เริ่มเปิดให้จองตั้งแต่วันนี้ โดยกำหนดจองได้ครั้งละไม่เกิน 5 คน และจำกัดจำนวนนักท่องเที่ยวที่ขึ้นเขาไม่เกิน 60 คนต่อวัน</b>
      </p>
      <figure>
        <img src="https://mpics.mgronline.com/pics/Images/562000011521302.JPEG"/>
      </figure>
      <p>อุทยานแห่งชาติทองผาภูมิ ประกาศเปิดบริการท่องเที่ยว กิจกรรมการเดินป่าศึกษาธรรมชาติระยะไกล “เขาช้างเผือก” ที่บริเวณป่าบ้านอีต่อง หมู่ที่ 1 ต.ปิล๊อก อ.ทองผาภูมิ จ.กาญจนบุรี ในฤดูกาลท่องเที่ยวใหม่ที่จะมาถึงนี้ (62-63) โดยกำหนดเปิดให้ขึ้นเขาช้างเผือกตั้งแต่วันที่ 24 พฤศจิกายน 2562 - 31 มกราคม 2563 และเริ่มเปิดรับจองตั้งแต่วันที่ 20 พฤศจิกายน 2562 ตั้งแต่เวลา 08.30 - 16.30 น.<br/><br/>ทั้งนี้อุทยานแห่งชาติทองผาภูมิ ได้กำหนดให้ผู้ที่จอง จองได้ครั้งละไม่เกิน 5 คน และจองได้ล่วงหน้าไม่เกิน 7 วัน พร้อมจำกัดจำนวนนักท่องเที่ยวที่ขึ้นเขาช้างเผือกไม่เกิน 60 คนต่อวัน โดยมีเจ้าหน้าที่อุทยานคอยดูแลรักษาความปลอดภัย 1 คน ต่อคณะนักท่องเที่ยวไม่เกิน 12 คน</p>
      <figure>
        <img src="https://mpics.mgronline.com/pics/Images/562000011521303.JPEG"/>
      </figure>
      <p>สำหรับ “เขาช้างเผือก” เป็นยอดเขาที่สูงที่สุดของอุทยานแห่งชาติทองผาภูมิ มีความสูงประมาณ 1,249 เมตร จากระดับน้ำทะเลปานกลาง <br/><br/>เส้นทางพิชิตยอดเขาช้างเผือก มีระยะทางประมาณ 8 กิโลเมตร ใช้เวลาเดินเข้าประมาณ 4-5 ชั่วโมง โดยจะใช้เวลาเริ่มต้นเดินเท้าจากหมู่บ้านอีต่อง และต้องพักค้างคืนแบบกางเต็นท์บนยอดเขา กำหนดเวลา 2 วัน 1 คืน <br/><br/>การเดินทางขึ้นยอดเขาช้างเผือก ระหว่างทาง จะผ่านป่าโปร่งและท้องทุ่งหญ้า เส้นทางพิชิตเขาช้างเผือกมีจุดไฮไลต์ของการเดินทางอยู่ที่ “สันคมมีด” สันเขาที่สวยงาม และน่าหวาดเสียว เมื่อขึ้นไปถึงบนยอดเขาจะมาสามารถมองเห็นวิวได้รอบทิศทาง <br/><br/>ทั้งนี้กิจกรรมเดินป่าพิชิตเขาช้างเผือก เหมาะสำหรับนักท่องเที่ยวที่นิยมการผจญภัย และมีร่างกายที่แข็งแรง</p>
      <figure>
        <img src="https://mpics.mgronline.com/pics/Images/562000011521304.JPEG"/>
      </figure>
      <figure>
        <img src="https://mpics.mgronline.com/pics/Images/562000011521305.JPEG"/>
      </figure>
      <figure>
        <img src="https://mpics.mgronline.com/pics/Images/562000011521306.JPEG"/>
      </figure>
      <figure>
        <img src="https://mpics.mgronline.com/pics/Images/562000011521307.JPEG"/>
      </figure>
      <p>....................................................................................................<br/><br/>สามารถส่งข้อมูลข่าวสารด้านการท่องเที่ยว-อาหารมาได้ที่ กอง บก.ข่าวท่องเที่ยว แฟกซ์ 0-2629-4467 อีเมล์ travel_astvmgr@hotmail.com หรือติดตามเพิ่มเติมได้ที่ <a href="https://www.facebook.com/travel.astvmanager/?ref=bookmarks"><u><b>Facebook :Travel @ Manager</b> </u></a><br/>ชมคลิปต่าง ๆ ได้ที่ <a href="https://www.youtube.com/channel/UC0FDxtpWu-NKnJq5CovfZ1Q"><u><b>Travel MGR</b></u></a></p>
      <figure>
        <iframe src="https://www.youtube.com/embed/mrGSe9mvvds" width="560" height="315" data-service="Youtube" scrolling="no"/>
      </figure>
      <related>
        <h4>แกลเลอรี</h4>
        <a href="https://mgronline.com/travel/photo-gallery/9620000111350"/>
      </related>
    </article>
  </body>
</html>