<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/totenam/totenam-epoxh-moyrinio-sto-londino.5643120.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-20T06:40:00+00:00"/>
    <meta property="og:title" content="Τότεναμ: Εποχή Μουρίνιο στο Λονδίνο!"/>
    <meta property="og:description" content="Ο Ζοζέ Μουρίνιο είναι ο νέος προπονητής της Τότεναμ όπως ανακοίνωσαν οι Λονδρέζοι το πρωί της Τετάρτης (20/11). Το συμβόλαιο του Πορτογάλου με τους Σπερς είναι μέχρι το 2023."/>
  </head>
  <body>
    <article>
      <h1>Τότεναμ: Εποχή Μουρίνιο στο Λονδίνο!</h1>
      <h2>Ο Ζοζέ Μουρίνιο είναι ο νέος προπονητής της Τότεναμ όπως ανακοίνωσαν οι Λονδρέζοι το πρωί της Τετάρτης (20/11). Το συμβόλαιο του Πορτογάλου με τους Σπερς είναι μέχρι το 2023.</h2>
      <address><time datetime="2019-11-20T06:40:00+00:00">20 Nov 2019, 06:40</time> by <a rel="author">Μάνος Ναβροζίδης</a></address>
      <p>Ο Ζοζέ Μουρίνιο, <a href="https://www.sport24.gr/football/diethnes-podosfairo/totenam-mourinio-to-favori-gia-anti-potsetino.5643091.html">σύμφωνα με τους Άγγλους ρεπόρτερ</a>, ήταν το φαβορί για ν' αναλάβει την τεχνική ηγεσία της Τότεναμ έπειτα από την <a href="https://www.sport24.gr/football/omades/totenam/totenam-telos-o-potsetino.5643005.html">απόφαση της αποχώρησης του Μαουρίτσιο Ποτσετίνο</a>. Πράγματι, σε λιγότερο από 24 ώρες μετά το "αντίο" στον Αργεντινό, οι Σπερς ανακοίνωσαν την πρόσληψη του "Special One".</p>
      <p>Στις 06:29 ώρα Αγγλίας, λοιπόν, στο σάιτ της <a href="https://www.sport24.gr/football/omades/totenam/">Τότεναμ</a> αναρτήθηκε η ανακοίνωση της πρόσληψης του Πορτογάλου με συμβόλαιο διάρκειας 3,5 ετών, δηλαδή μέχρι τη σεζόν 2022/2023. Ο Μουρίνιο ήταν χωρίς δουλειά από τον Δεκέμβριο του 2018 όταν είχε απολυθεί από την Μάντσεστερ Γιουνάιτεντ και μέχρι πρόσφατα ήταν σχολιαστής στο Sky Sports.</p>
      <p>Ο Ντανιέλ Λεβί, ιδιοκτήτης του λονδρέζικου κλαμπ, στην πρώτη του δήλωση για την απόφαση της πρόσληψης του Ζοζέ Μουρίνιο δήλωσε: "<i>Με τον Ζοζέ έχουμε έναν από τους πιο πετυχημένους προπονητές στο ποδόσφαιρο. Έχει πλούσια εμπειρία, μπορεί να εμπνεύσει ομάδες και τρομερός τεχνικός. Έχει τίτλους με όλες τις ομάδες που προπόνησε. Πιστεύουμε πως φέραμε ενέργεια και πίστη στ' αποδυτήρια</i>".</p>
      <p>
        <b>ΔΙΑΒΑΣΤΕ ΑΚΟΜΑ</b>
      </p>
      <p>
        <a href="https://www.sport24.gr/football/omades/totenam/totenam-t-apodythria-o-vasikos-logos-ths-apomakrynshs-potsetino.5643102.html">Τότεναμ: Τ' αποδυτήρια ο βασικός λόγος της απομάκρυνσης Ποτσετίνο</a>
      </p>
      <p>
        <a href="https://www.sport24.gr/football/omades/totenam/totenam-h-terastia-apozhmiwsh-toy-potsetino.5643094.html">Τότεναμ: Η τεράστια αποζημίωση του Ποτσετίνο</a>
      </p>
    </article>
  </body>
</html>