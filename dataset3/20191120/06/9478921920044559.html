<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/ioanina/ekdilosi-ti-einai-proodeytiko-simera/"/>
    <meta property="og:site_name" content="ert.gr"/>
    <meta property="article:published_time" content="2019-11-20T06:36:53+00:00"/>
    <meta property="og:title" content="Εκδήλωση: «Τι είναι Προοδευτικό σήμερα»."/>
    <meta property="og:description" content="Το Πνευματικό Κέντρο του Δήμου Ιωαννιτών, ο Όμιλος Ιδεών «The Catalyst» και ο «Όμιλος Πολιτικού και Κοινωνικού Προβληματισμού Ιωαννίνων» διοργανώνουν σήμερα Τετάρτη στις 20.30 στον Πολιτιστικό Πολυχώρο «Δημ. Χατζής» (Παλαιά Σφαγεία), συζήτηση με θέμα «Τι είναι Προοδευτικό σήμερα». Η λέξη «προοδευτικός» βρίσκεται, το τελευταίο διάστημα, συνεχώς στην επικαιρότητα. Οι περισσότεροι την χρησιμοποιούν χωρίς να αποσαφηνίζουν το νόημά της, χωρίς να περιγράφουν το περιεχόμενό της. Τι όμως αποτελεί προοδευτική πολιτική; Ποιους εκφράζει και ποιοι την εκφράζουν; Γίνεται σήμερα αντιληπτή από τους πολίτες ως τέτοια;"/>
  </head>
  <body>
    <article>
      <h1>Εκδήλωση: «Τι είναι Προοδευτικό σήμερα».</h1>
      <address><time datetime="2019-11-20T06:36:53+00:00">20 Nov 2019, 06:36</time> by <a rel="author">Βασιλική Γκόρου</a></address>
      <p>Το Πνευματικό Κέντρο του Δήμου Ιωαννιτών, ο Όμιλος Ιδεών «The Catalyst» και ο «Όμιλος Πολιτικού και Κοινωνικού Προβληματισμού Ιωαννίνων» διοργανώνουν σήμερα Τετάρτη στις 20.30 στον Πολιτιστικό Πολυχώρο «Δημ. Χατζής» (Παλαιά Σφαγεία), συζήτηση με θέμα «Τι είναι Προοδευτικό σήμερα».<br/>Η λέξη «προοδευτικός» βρίσκεται, το τελευταίο διάστημα, συνεχώς στην επικαιρότητα. Οι περισσότεροι την χρησιμοποιούν χωρίς να αποσαφηνίζουν το νόημά της, χωρίς να περιγράφουν το περιεχόμενό της. Τι όμως αποτελεί προοδευτική πολιτική; Ποιους εκφράζει και ποιοι την εκφράζουν; Γίνεται σήμερα αντιληπτή από τους πολίτες ως τέτοια;</p>
      <p>Για όλα αυτά θα συζητήσουν στον Πολιτιστικό Πολυχώρο «Δημ. Χατζής» (Παλαιά Σφαγεία) στα Ιωάννινα, ο Μωυσής Ελισάφ (καθ. Πανεπιστημίου, δήμαρχος Ιωαννίνων), η Αθηνά Δρέττα (πρόεδρος «The Catalyst»), ο Σπύρος Λυκούδης (τ. αντιπρόεδρος της Βουλής, επικεφαλής των ΜΕΤΑρρυθμιστών της Αριστεράς) και ο Γιώργος Αμυράς (βουλευτής ΝΔ).<br/>Την συζήτηση μεταξύ εισηγητών και παρευρισκόμενων θα συντονίσει ο Πάνος Μανωλάκος (κοινωνιολόγος, αντιπρόεδρος «The Catalyst»).</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/kinonia/mpechrakis-kai-kriketos-miloyn-gia-tin-efarmogi-toy-antikapnistikoy-nomoy-video/"/>
        <a href="https://www.ert.gr/perifereiakoi-stathmoi/tripoli/megalopoli-ekdilosi-toy-kke-gia-ta-energeiaka/"/>
        <a href="https://www.ert.gr/perifereiakoi-stathmoi/kalamata/kalamata-o-sakis-theodosiadis-neos-proponitis-tis-mayris-thyellas/"/>
        <a href="https://www.ert.gr/radiotileorasi/politismos-radiotileorasi/technes-radiotileorasi/steel-magnolias-ston-polychoro-prosorinos/"/>
        <a href="https://www.ert.gr/perifereiakoi-stathmoi/tripoli/4os-filanthropikos-agonas-dromoy-sti-sparti/"/>
        <a href="https://www.ert.gr/xorigies/to-synolo-ex-silentio-sto-megaro-moysikis-athinon/"/>
      </related>
    </article>
  </body>
</html>