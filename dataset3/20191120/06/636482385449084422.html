<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/nationala-u21-a-romaniei-tinuta-in-sah-la-ballymena-de-irlanda-de-nord-20096214"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T06:18:14+00:00"/>
    <meta property="og:title" content="Naționala U21 a României ținută în șah la Ballymena de Irlanda de Nord!"/>
    <meta property="og:description" content="Reprezentativa de tineret a României a dezamăgit în aseară în deplasarea de la Ballymena din Irlanda de Nord, scor 0-0 în fața unui adversar net inferior"/>
  </head>
  <body>
    <article>
      <h1>Naționala U21 a României ținută în șah la Ballymena de Irlanda de Nord!</h1>
      <address><time datetime="2019-11-20T06:18:14+00:00">20 Nov 2019, 06:18</time> by <a rel="author">Cristian P</a></address>
      <p>
        <b>Reprezentativa de tineret a României a dezamăgit în aseară în deplasarea de la Ballymena din Irlanda de Nord, scor 0-0 în fața unui adversar net inferior din toate punctele de vedere.</b>
      </p>
      <p>În ciuda faptului că porneau cu prima șansă la victorie și au avut sprijinul necondiționat al fanilor din „Regat” care au umplut tribunele stadionului „The Showgrounds”, suporterii încurajându-i frenetic pe „tricolori” pe toată durata celor 90 de minute de joc, evoluția elevilor lui Mirel Rădoi a lăsat de dorit, aceștia punând în puține moment ale jcului în real pericol poarta apărată de Gartside.  Duelul s-a terminat nedecis, 0-0, selecționata lui Mirel Rădoi fiind nevoită să țină de rezultat după ce fundașul central al FC Botoșani, Andrei Chindriș a văzut roșu în minutul 79, apărătorul dorit de FCSB primind al doilea galben în urma unui fault întârziat asupra unui adverse la mijlocul terenului.</p>
      <p>În acest joc, selecționerul Mirel Rădoi a mizat din primul minut pe formula A. Vlad – Vlădoiu, Pașcanu (c), Chindriș, Grigore – Oaidă, M. Marin, Moruțan – Man, Ad. Petre, Mihăilă.</p>
      <p>Cum în celălalt meci din grupa a 8-a preliminară a EURO 2021 reprezentativa Danemarcei s-a distrat pe teren propriu cu Malta, scor 5-1, „tricolorii mici” se văd nevoiți a recupera din primăvară o distanță de cinci lungimi față de danezi aceștia ajungând la borna de 15 puncte față de cele 10 adunate de naționala U 21 a României.</p>
      <p>Următoarele partide din  grupa a 8-a preliminară a EURO 2021 vor avea loc în luna martie după cum urmează: pe 27 martie 2020 se va disputa  Malta – Ucraina după care pe 31 martie 2020 vor avea loc confruntările Ucraina – Irlanda de Nord, România – Danemarca și Malta – Finlanda.</p>
    </article>
  </body>
</html>