<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2821581-kiivbasket-uvijsov-do-top20-rejtingu-sili-fiba.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T06:11:00+00:00"/>
    <meta property="og:title" content="“Київ-Баскет” увійшов до ТОП-20 рейтингу сили ФІБА"/>
    <meta property="og:description" content="Міжнародна федерація баскетболу (ФІБА) оприлюднила рейтинг сили команд перед заключними матчами першого групового етапу Кубка Європи."/>
  </head>
  <body>
    <article>
      <h1>“Київ-Баскет” увійшов до ТОП-20 рейтингу сили ФІБА</h1>
      <h2>Міжнародна федерація баскетболу (ФІБА) оприлюднила рейтинг сили команд перед заключними матчами першого групового етапу Кубка Європи.</h2>
      <address>
        <time datetime="2019-11-20T06:11:00+00:00">20 Nov 2019, 06:11</time>
      </address>
      <p>Україну на цій стадії змагань представляють “Київ-Баскет” та “Дніпро”, які виступають в одній групі й посіли в цьому рейтингу відповідно 18 та 22 місця. Про це повідомляє <a href="https://fbu.ua/news/kubok-vropi-fba-reyting-sili-pered-virishalnimi-matchami-pershogo-etapu">пресслужба</a> Федерації баскетболу України.</p>
      <figure>
        <img src="https://static.ukrinform.com/photos/2019_11/1574234968-931.jpg"/>
      </figure>
      <p>Експерти ФІБА наразі ставлять під сумнів шанси українських команд на продовження боротьби в єврокубковому турнірі. Команда Айнарса Багатскіса програла в останніх трьох поєдинках поспіль в усіх змаганнях до матчу 1/8 фіналу Кубка України проти “Черкаських Мавп”.</p>
      <p>Команда Дениса Журавльова не потрапила до топ-20 рейтингу ФІБА, однак виграла останні 5 матчів із 6-ти, а в першій домашній грі перемогла “Київ-Баскет”. На першому груповому етапі Кубка Європи залишилося зіграти два матчі, які “Дніпро” проведе вдома – проти білоруської команди “Цмокі-Мінськ” та болгарської “Левськи”.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2817708-bk-dnipro-obigrav-kiivbasket-u-grupovomu-turniri-kubka-evropi-fiba.html">БК "Дніпро" обіграв "Київ-Баскет" у груповому турнірі Кубка Європи ФІБА</a>
      </blockquote>
      <p>Нагадаємо, що до наступного раунду вийдуть по 2 кращі команди з групи. Наразі після 4 матчів “Київ-Баскет” має 2 перемоги, “Дніпро” - одну.</p>
    </article>
  </body>
</html>