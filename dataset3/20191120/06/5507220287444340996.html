<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187243/"/>
    <meta property="og:site_name" content="Janam TV"/>
    <meta property="article:published_time" content="2019-11-20T06:06:45+00:00"/>
    <meta property="og:title" content="മുറിവേറ്റ് മെഡിക്കല്‍ ഷോപ്പിലെത്തി; മുറിവില്‍ മരുന്ന് വെച്ച് ഗുളികയും കഴിച്ച് മടക്കം; കൗതുക കാഴ്ച്ചയായി കുരങ്ങന്‍"/>
    <meta property="og:description" content="കൊല്‍ക്കത്ത: ശരീരത്തില്‍ മുറിവുകളുമായി മെഡിക്കല്‍ ഷോപ്പിലെത്തി മരുന്നു കഴിക്കുന്ന കുരങ്ങന്റെ ചിത്രമാണ് ഇപ്പോള്‍ സാമൂഹ്യമാദ്ധ്യമങ്ങളില്‍ വൈറലായി"/>
  </head>
  <body>
    <article>
      <h1>മുറിവേറ്റ് മെഡിക്കല്‍ ഷോപ്പിലെത്തി; മുറിവില്‍ മരുന്ന് വെച്ച് ഗുളികയും കഴിച്ച് മടക്കം; കൗതുക കാഴ്ച്ചയായി കുരങ്ങന്‍</h1>
      <address><time datetime="2019-11-20T06:06:45+00:00">20 Nov 2019, 06:06</time> by <a rel="author">Janam TV Web Desk</a></address>
      <p>കൊല്‍ക്കത്ത: ശരീരത്തില്‍ മുറിവുകളുമായി മെഡിക്കല്‍ ഷോപ്പിലെത്തി മരുന്നു കഴിക്കുന്ന കുരങ്ങന്റെ ചിത്രമാണ് ഇപ്പോള്‍ സാമൂഹ്യമാദ്ധ്യമങ്ങളില്‍ വൈറലായി കൊണ്ടിരിക്കുന്നത്. ആരെയും അമ്പരപ്പിക്കുന്ന തരത്തിലായിരുന്നു മെഡിക്കല്‍ ഷോപ്പിലെത്തിയ ശേഷം കുരങ്ങന്റെ ഇടപെടലുകള്‍.</p>
      <p>പശ്ചിമ ബംഗാളിലെ ബിര്‍ഭും ജില്ലയിലെ മല്ലാപൂരിലാണ് ഈ അപൂര്‍വ്വ സംഭവം അരങ്ങേറിയത്. മുറിവുകളുമായെത്തി മെഡിക്കല്‍ ഷോപ്പിന്റെ കൗണ്ടറില്‍ ഇരിപ്പുറപ്പിക്കുകയായിരുന്നു കുരങ്ങന്‍. മുറിവേറ്റ കുരങ്ങനെ കണ്ടപ്പോള്‍ തന്നെ ഫാര്‍മസിസ്റ്റിന് കാര്യം മനസിലായി. ഉടന്‍ തന്നെ അദ്ദേഹം കുരങ്ങിന് വേണ്ട ചികിത്സയും നല്‍കി.</p>
      <p>മുറിവില്‍ മരുന്ന് പുരട്ടിയപ്പോള്‍ ആദ്യം വേദന കൊണ്ട് കാല്‍ മാറ്റിയെങ്കിലും പിന്നീട് അനുസരണയോടെ ഇരുന്നു കൊടുക്കുകയും ചെയ്യുന്ന കുരങ്ങനെ വീഡിയോയില്‍ ദൃശ്യമാകുന്നുണ്ട്. മുറിവുകളില്‍ മരുന്നു പുരട്ടിയ ശേഷം ഗുളിക കഴിച്ച് കുറച്ചു നേരം വിശ്രമിച്ചതിനും ശേഷമാണ് കുരങ്ങന്‍ മടങ്ങിയത്.</p>
      <p>സംഭവം നടക്കുമ്പോള്‍ മെഡിക്കല്‍ ഷോപ്പില്‍ മരുന്നു വാങ്ങാനെത്തിയ ഒരാളാണ് ദൃശ്യങ്ങള്‍ പകര്‍ത്തി സാമൂഹ്യമാദ്ധ്യമങ്ങളിലൂടെ പങ്കു വെച്ചത്. നിരവധി പേരാണ് ഇതിനോടകം തന്നെ ഈ വീഡിയോ കണ്ടത്.</p>
    </article>
  </body>
</html>