<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/biella-ezio-greggio-rifiuta-cittadinanza/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T06:46:32+00:00"/>
    <meta property="og:title" content="Biella, Ezio Greggio rifiuta la cittadinanza onoraria: “Rispetto per Liliana Segre”"/>
    <meta property="og:description" content="Ezio Greggio ha deciso di rifiutare la cittadinanza onoraria conferitagli dal Comune di Biella per rispetto di Liliana Segre."/>
  </head>
  <body>
    <article>
      <h1>Biella, Ezio Greggio rifiuta la cittadinanza onoraria: “Rispetto per Liliana Segre”</h1>
      <address><time datetime="2019-11-20T06:46:32+00:00">20 Nov 2019, 06:46</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/06/GettyImages-93474589.jpg"/>
      </figure>
      <p>Ezio Greggio ha deciso di rifiutare la cittadinanza onoraria conferitagli dal Comune di Biella per rispetto di Liliana Segre.</p>
      <p>Il Comune di Biella aveva deciso di conferire ad <a href="https://www.viagginews.com/2019/06/21/ezio-greggio-chi-e-eta-vita-privata-carriera/"><b>Ezio Greggio</b></a>, famoso conduttore nativo di <b>Cossato</b> (Provincia di Biella), la<b> cittadinanza onoraria</b>. Alla base del riconoscimento le motivazioni era legate al lustro che il presentatore di Striscia era riuscito a dare durante tutta la sua carriera, per la popolarità televisiva e per l’impegno per il sociale attraverso l’associazione ‘Ezio Greggio per i bambini prematuri'”. La proposta era stata approvata con la maggioranza dei voti ed il sindaco aveva scelto il 23 novembre per conferirla durante apposita cerimonia.</p>
      <p>La cerimonia, però, non si farà. Il conduttore ha deciso di rifiutare l’onorificenza per dare un segnale in favore della <b>senatrice Segre</b>. Nel farlo Greggio ha dichiarato: “Il mio rispetto nei confronti della senatrice Liliana Segre, per tutto ciò che rappresenta, per la storia, i ricordi e il valore della memoria, mi spingono a fare un passo indietro e non poter accettare questa onorificenza che il Comune di Biella aveva pensato per me”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Greggio rifiuta la cittadinanza onoraria, la questione Segre</h3>
      <p>Il presentatore televisivo ci tiene a precisare che la sua decisione non è contro nessuno, ma in favore della senatrice. Nemmeno una settimana fa, infatti, il PD aveva proposto di conferire la cittadinanza onoraria a<a href="https://www.viagginews.com/2019/04/28/chi-e-liliana-segre-eta-vita-carriera-senatrice-a-vita-italiana/"> <b>Liliana Segre</b></a>, proposta che era stata accettata di buon grado da <b>Forza Italia</b>, ma che è stata rifiutata dalla <b>Lega</b> e da <b>Fratelli d’Italia</b>. Il motivo di rifiuto era sembrato a molti pretestuoso. La giunta infatti aveva motivato quella decisione dicendo che una simile proposta era stata fatta solo per sfruttare<b><a href="https://www.viagginews.com/2019/11/05/liliana-segre-leggi-razziali-fenomeni-intolleranza-istigazione-odio/"> l’onda del consenso mediatico</a></b>. L’ onorificenza a Liliana Segre era stata presentata per la sua esperienza diretta dell’olocausto e la sua battaglia per diritti e giustizia, portata avanti anche in questi giorni.</p>
      <figure>
        <img src="https://www.viagginews.com/wp-content/uploads/2019/11/Liliana-Segre.jpg"/>
        <figcaption>Assegnata la scorta a Liliana Segre FOTO viagginews</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/elena-santarelli-foto-2-anni/"/>
        <a href="https://www.viagginews.com/2019/11/19/francia-diari-orrori-medico-pedofilo-250-minori-abusati/"/>
        <a href="https://www.viagginews.com/2019/11/19/calcio-ancelotti-esplode-contro-rizzoli-botta-risposta-var/"/>
      </related>
    </article>
  </body>
</html>