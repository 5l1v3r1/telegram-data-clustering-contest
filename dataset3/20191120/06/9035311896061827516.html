<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/israil-ordusu-suriye-deki-iran-hedefleri-vuruldu"/>
    <meta property="og:site_name" content="euronews"/>
    <meta property="article:published_time" content="2019-11-20T06:48:56+00:00"/>
    <meta property="og:title" content="İsrail Ordusu: Suriye'deki İran hedefleri vuruldu"/>
    <meta property="og:description" content="İsrail Ordusu, Golan Tepeleri'ndeki roket ateşine yanıt olarak Suriye'deki düzinelerce İran hedefinin &quot;geniş çaplı&quot; bir hava operasyonuyla vurulduğunu duyurdu."/>
  </head>
  <body>
    <article>
      <h1>İsrail Ordusu: Suriye'deki İran hedefleri vuruldu</h1>
      <address><time datetime="2019-11-20T06:48:56+00:00">20 Nov 2019, 06:48</time> by <a rel="author">Burak Ortahamamcilar</a></address>
      <p>İsrail Ordusu, Golan Tepeleri'ndeki roket ateşine yanıt olarak Suriye'deki düzinelerce İran hedefinin "geniş çaplı" bir hava operasyonuyla vurulduğunu duyurdu.</p>
      <p>İsrail Ordu Sözcüsü Avichay Adraee, sosyal medya hesabından yaptığı açıklamada, İsrail ordusuna ait savaş uçaklarının, Suriye ordusu ve ülkedeki konuşlu İran Devrim Muhafızlarına bağlı Kudüs Gücü'nün onlarca askeri hedefini vurduğunu belirtti.</p>
      <p>Adraee, savaş uçaklarının kara-hava füze rampaları, askeri komutanlıklar, askeri üsler ve silah depolarını vurduğuna vurgu yaparak, söz konusu hava saldırılarının dün Suriye'den İsrail bölgelerine atılan roketlere karşılık olarak yapıldığını kaydetti.</p>
      <p>İsrail ordusundan dün yapılan yazılı açıklamada, salı sabahı Suriye'den İsrail işgali altındaki Golan Tepelerine 4 roket fırlatıldığı, atılan roketlerin İsrail'e ait hava savunma sistemince etkisiz hale getirildiğini duyurmuştu.</p>
      <h3>Suriye devlet haber ajansı: İsrail saldırısını engellendi ve birkaç füze düşürüldü</h3>
      <p>Suriye devlet haber ajansı SANA, askeri bir kaynaktan alıntı yaparak, Suriye hava savunma sisteminin 20 Kasım Çarşamba günü başkent Şam'a düzenlenen İsrail saldırısını engellediğini ve birkaç füze düşürdüğünü açıkladı.</p>
      <p>Haberde, füzelerin Golan Tepeleri ve Marj el-Ayoun'dan gelen İsrail jetleri tarafından ateşlendiğini ve hava savunma sistemlerinin füzelerin çoğunu hedeflerine ulaşmadan imha ettiği kaydedildi.</p>
      <p>Ek kaynaklar<b> • AP, Reuters, AA</b></p>
    </article>
  </body>
</html>