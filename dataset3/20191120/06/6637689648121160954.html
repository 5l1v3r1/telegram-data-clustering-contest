<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/sumchan-informuyut-pro-simeyni-formy-vyhovannya-z-nagody-dnya-spilnyh-diy-v-interesah-ditey"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-20T06:43:00+00:00"/>
    <meta property="og:title" content="Сумчан інформують про сімейні форми виховання з нагоди Дня спільних дій в інтересах дітей"/>
    <meta property="og:description" content="Сумський міський центр соціальних служб для сім’ї, дітей та молоді інформує про патронат, прийомні сім’ї та інші сімейні форми виховання дітей. 20 листопада відзначається День прийняття Конвенції ООН про права дитини, тому небайдужим містянам нагадують про важливість зростання дітей у безпеці та спілкуванні із близькими.  Серед сімейних форм захисту інтересів дітей-сиріт та дітей, позбавлених батьківського піклування виділяють: прийомну сім’ю, дитячий будинок сімейного типу, сімейний патронат та наставництво."/>
  </head>
  <body>
    <article>
      <h1>Сумчан інформують про сімейні форми виховання з нагоди Дня спільних дій в інтересах дітей</h1>
      <address>
        <time datetime="2019-11-20T06:43:00+00:00">20 Nov 2019, 06:43</time>
      </address>
      <p>Сумський міський центр соціальних служб для сім’ї, дітей та молоді інформує про патронат, прийомні сім’ї та інші сімейні форми виховання дітей.</p>
      <p>20 листопада відзначається День прийняття Конвенції ООН про права дитини, тому небайдужим містянам нагадують про важливість зростання дітей у безпеці та спілкуванні із близькими. </p>
      <p>Серед сімейних форм захисту інтересів дітей-сиріт та дітей, позбавлених батьківського піклування виділяють: прийомну сім’ю, дитячий будинок сімейного типу, сімейний патронат та наставництво.</p>
      <p>Прийомна сім’я – родина або окрема особа, яка не перебуває у шлюбі, що добровільно за плату взяла на виховання та спільне проживання від одного до чотирьох дітей-сиріт та дітей, позбавлених батьківського піклування.</p>
      <p>Дитячий будинок сімейного типу – окрема сім’я, що створюється за бажанням подружжя або окремої особи, яка не перебуває у шлюбі і бере на виховання та спільне проживання не менш як п’ять дітей-сиріт і дітей, позбавлених батьківського піклування.</p>
      <p>Патронат над дитиною – це сімейна альтернатива догляду, виховання та реабілітації дитини в сім’ї патронатного вихователя на період вирішення батьками існуючих проблем, здатних загрожувати її безпеці та здоров’ю дитини (алкоголізм, вживання наркотичних засобів, жорстоке поводження в родині, недієздатність батьків, тривала хвороба тощо).</p>
      <p>Наставництво – форма виховання коли у дитини є друг-авторитет, готовий проводити із нею час, спілкуватися, давати їй поради.</p>
      <p>Додаткову інформацію можна дізнатись за адресою: вул. Харківська, буд. 42.</p>
    </article>
  </body>
</html>