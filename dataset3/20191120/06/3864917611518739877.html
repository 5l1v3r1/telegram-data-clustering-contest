<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2821566-tramp-prigroziv-pidvisiti-mita-akso-ugoda-z-kitaem-ne-vidbudetsa.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T06:07:00+00:00"/>
    <meta property="og:title" content="Трамп пригрозив підвищити мита, якщо угода з Китаєм не відбудеться"/>
    <meta property="og:description" content="Президент США Дональд Трамп пригрозив підвищити тарифи на імпорт китайських товарів, якщо торговельна угода з Китаєм не буде підписана."/>
  </head>
  <body>
    <article>
      <h1>Трамп пригрозив підвищити мита, якщо угода з Китаєм не відбудеться</h1>
      <h2>Президент США Дональд Трамп пригрозив підвищити тарифи на імпорт китайських товарів, якщо торговельна угода з Китаєм не буде підписана.</h2>
      <address>
        <time datetime="2019-11-20T06:07:00+00:00">20 Nov 2019, 06:07</time>
      </address>
      <p>Про це повідомляє <a href="https://www.cnbc.com/2019/11/19/trump-threatens-higher-tariffs-if-china-doesnt-make-a-trade-deal.html">CNBC</a>.</p>
      <p>«Якщо ми не укладемо угоду з Китаєм, я просто підніму тарифи ще вище», - заявив Трамп на засіданні кабінету міністрів у вівторок.</p>
      <p>Як відомо, дві найбільші економіки світу, <a href="https://www.ukrinform.ua/tag-ssa">США</a> і Китай, опинилися у глухому куті в торговельних переговорах, які тривають майже два роки.</p>
      <p>В результаті політики адміністрації Трампа Сполучені Штати кілька разів підвищували митні тарифи на китайську продукцію. Китай вжив відповідні заходи, що призвело до загострення «торговельної війни» між двома найбільшими економіками світу.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2821527-tramp-nazvav-peremogou-respublikanciv-ostanni-sluhanna-zi-svogo-impicmentu.html">Трамп назвав перемогою республіканців останні слухання зі свого імпічменту</a>
      </blockquote>
      <p>У жовтні Вашингтон і Пекін домовилися про укладення торговельної угоди, але з тих пір обидві країни неоднозначно сигналізували про свої подальші дії.</p>
      <p>За тривалий період «торговельної війни» США обклали китайські товари тарифами на суму близько 500 мільярдів доларів. Китай відповів митами на загальну суму близько 110 мільярдів доларів.</p>
    </article>
  </body>
</html>