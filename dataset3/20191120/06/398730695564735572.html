<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/amos-oz-far-egen-nobelafton/"/>
    <meta property="og:site_name" content="DN.SE"/>
    <meta property="article:published_time" content="2019-11-20T06:49:12+00:00"/>
    <meta property="og:title" content="Amos Oz får egen Nobelafton"/>
    <meta property="og:description" content="Samtidigt som Nobelfesten pågår i Stockholms stadshus arrangerar Judisk Kultur i Sverige för andra året i rad sin egen Nobelafton i Stockholm."/>
  </head>
  <body>
    <article>
      <h1>Amos Oz får egen Nobelafton</h1>
      <address><time datetime="2019-11-20T06:49:12+00:00">20 Nov 2019, 06:49</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Samtidigt som Nobelfesten pågår i Stockholms stadshus arrangerar Judisk Kultur i Sverige för andra året i rad sin egen Nobelafton i Stockholm.</b>
      </p>
      <p>Förra årets arrangemang tillägnades den amerikanske författaren Philip Roth, som under årtionden funnits med i Nobelspekulationerna men som aldrig fick priset.</p>
      <p><b>Årets program handlar</b> om den israeliske <a href="https://www.dn.se/kultur-noje/bocker/amos-oz-israels-farligaste-fiende-ar-att-vi-berusas-av-var-styrka/">författaren Amos Oz</a> som <a href="https://www.dn.se/kultur-noje/forfattaren-amos-oz-ar-dod/">avled i fjol</a>. Syftet är att hedra Oz författarskap men också att markera hans frånvaro i listan över Nobelpristagare, skriver Lizzie Scheja, vd för Judisk Kultur i Sverige i ett pressmeddelande.</p>
      <p>”Amos Oz sa att det bästa sättet att lära känna ett annat lands själ är att läsa dess litteratur. Om jag skulle beskriva Israels själ skulle jag säga: Amos Oz,” skriver Lizzie Scheja.</p>
    </article>
  </body>
</html>