<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7%cf%80%ce%b1-16%cf%87%cf%81%ce%bf%ce%bd%ce%b7-%ce%bc%ce%b1%ce%b8%ce%ae%cf%84%cf%81%ce%b9%ce%b1-%cf%83%cf%87%ce%b5%ce%b4%ce%af%ce%b1%ce%b6%ce%b5-%ce%bc%ce%b1%ce%ba%ce%b5%ce%bb%ce%b5%ce%b9%cf%8c.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T06:50:24+00:00"/>
    <meta property="og:title" content="ΗΠΑ: 16χρονη μαθήτρια σχεδίαζε μακελειό σε εκκλησία -Εμπνεύστηκε από τον δολοφόνο του Τσάρλεστον"/>
    <meta property="og:description" content="Μια 16χρονη συνελήφθη στη Γεωργία των ΗΠΑ, έπειτα από πληροφορίες των Αρχών, πως σχεδίαζε ένοπλη επίθεση σε εκκλησία στην πόλη Γκένσβιλ."/>
  </head>
  <body>
    <article>
      <h1>ΗΠΑ: 16χρονη μαθήτρια σχεδίαζε μακελειό σε εκκλησία -Εμπνεύστηκε από τον δολοφόνο του Τσάρλεστον</h1>
      <address>
        <time datetime="2019-11-20T06:50:24+00:00">20 Nov 2019, 06:50</time>
      </address>
      <p><b>Μια 16χρονη συνελήφθη στη Γεωργία των ΗΠΑ, έπειτα από πληροφορίες των Αρχών, πως σχεδίαζε ένοπλη επίθεση σε εκκλησία στην πόλη Γκένσβιλ</b>.</p>
      <p>Η εκκλησία αυτή συγκεντρώνει κυρίως μαύρους πιστούς και η κοπέλα φαίνεται πως σχεδίαζε να επαναλάβει την επίθεση του μακελάρη του Κολοράντο πριν από δύο χρόνια. Η μαθήτρια, τα στοιχεία της οποίας δεν έχουν δοθεί στη δημοσιότητα, είχε σύμφωνα με ανακοίνωση της αστυνομίας, καταγράψει το σχέδιό της σε τετράδιο, στο οποίο και έγραφε πως σκόπευε να δολοφονήσει πιστούς της Αφρικανικής Επισκοπικής Εκκλησίας.</p>
      <p>Η αστυνομία ενημερώθηκε την περασμένη εβδομάδα, όταν οι συμμαθητές της ειδοποίησαν τους σχολικούς συμβούλους για το επίδοξο σχέδιό της. Σε βάρος της έχουν απαγγελθεί κατηγορίες για απόπειρα δολοφονία και κρατείται σε κέντρο κράτησης ανηλίκων.</p>
      <p>«Τον εξιδανίκευσε και μοιραζόταν την ίδια ιδεολογία μαζί του, σχεδίαζε να πετύχει το ίδιο στην εκκλησία του Γκένσβιλ» λέει ο ιερέας της εκκλησίας. Ρέτζιναλ Τζάκσον, που είχε βάλει στόχο η 16χρονη.</p>
      <figure>
        <embed-post data-src="https://www.instagram.com/p/B5DrHpygg58" data-service="Instagram"/>
      </figure>
      <p>Ο μακελάρης του Τσάρλεστον, νοσταλγός του απαρτχάιντ<br/>Ο Ντίλαν Ρουφ, ο 21χρονος που προκάλεσε παγκόσμιο σάλο με την επίθεση του σε εκκλησία αφροαμερικανών δήλωνε, σύμφωνα με τα αμερικανικά μέσα ενημέρωσης, νοσταλγός του απαρτχάιντ και είχε πρόθεση, να πυροδοτήσει έναν «φυλετικό πόλεμο».</p>
      <p>Μάλιστα όπως αποκαλύφθηκε, αρχικά σχεδίαζε να επιτεθεί σε ένα κολέγιο, σύμφωνα με έναν φίλο του, τον οποίο επικαλούνται η εφημερίδα Washington Post και το δίκτυο NBC News. Η αμερικανική εφημερίδα επικαλείται την μαρτυρία του 22χρονου Κρίστον Σκρίβεν, ενός Αφροαμερικανού γείτονα του Ρουφ, ο οποίος δήλωσε ότι πρόσφατα κατά την διάρκεια μιας βραδιάς που πίνανε, ο Ρουφ είπε ότι ήθελε να ανοίξει πυρ σε ένα σχολείο.</p>
      <p>Μια άλλη φορά, ο Ρουφ έλεγε ότι θα επιτεθεί στο Κολέγιο του Τσάρλεστον, σύμφωνα και πάλι με την μαρτυρία του Σκρίβεν που επικαλείται η Washington Post.</p>
    </article>
  </body>
</html>