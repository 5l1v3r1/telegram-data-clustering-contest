<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/video/video-russische-moeder-laat-6-jarig-zoontje-met-auto-rijden-op-snelweg"/>
    <meta property="og:site_name" content="Zita"/>
    <meta property="article:published_time" content="2019-11-20T06:00:50+00:00"/>
    <meta property="og:title" content="VIDEO. Russische moeder laat 6-jarig zoontje met auto rijden op snelweg"/>
    <meta property="og:description" content="Een moeder wordt onderzocht door de politie nadat ze een video postte van hoe ze haar zoontje aan 130 kilometer per uur over een snelweg liet scheuren. Agina Altynbayeva (29) haalde stevig uit naar de personen die haar bij de politie meldden. In de video filmt de moeder haar zoontje achter het stuur van een"/>
  </head>
  <body>
    <article>
      <h1>VIDEO. Russische moeder laat 6-jarig zoontje met auto rijden op snelweg</h1>
      <address>
        <time datetime="2019-11-20T06:00:50+00:00">20 Nov 2019, 06:00</time>
      </address>
      <p>
        <b>Een moeder wordt onderzocht door de politie nadat ze een video postte van hoe ze haar zoontje aan 130 kilometer per uur over een snelweg liet scheuren.</b>
      </p>
      <p>Agina Altynbayeva (29) haalde stevig uit naar de personen die haar bij de politie meldden. In de video filmt de moeder haar zoontje achter het stuur van een Hyundai Solaris ergens in het westen van Rusland. Het dashboard toont dat de auto meer dan 130 kilometer per uur rijdt, daar waar de maximumsnelheid 120 kilometer per uur bedraagt.</p>
      <figure>
        <img src="https://www.zita.be/wp-content/uploads/2019/11/21145530-7696933-_I_love_every_minute_of_this_life_spent_with_my_boys_I_so_much_l-m-23_1574067481827.jpg"/>
      </figure>
      <p>
        <b>“Bekrompen commentaren”</b>
      </p>
      <p>Het is onduidelijk of de jongen, die deze zomer nog een oogoperatie onderging, ook de pedalen van de auto bedient. De video werd gepost met het bijschrift: “Gelukkige zoon, ik leef zoals ik dat wil. Ik heb nergens spijt van, ik ben overal rustig over. Ik heb jullie bekrompen commentaren niet nodig.”</p>
      <figure>
        <img src="https://www.zita.be/wp-content/uploads/2019/11/unnamed-file.c-1024x538.jpg"/>
      </figure>
      <p>Agina beweert voorts dat ze haar kinderen met de auto laat rijden om de afwezigheid van hun vader goed te maken. Om dezelfde reden leert ze hen ook met wapens schieten. De politie startte alvast een vooronderzoek naar de feiten.</p>
      <p>Volgens de Russische verkeerswet is het verboden om kinderen onder de 12 jaar vooraan in de auto te laten plaatsnemen.</p>
      <footer>Het bericht <a href="https://nl.metrotime.be/2019/11/20/must-read/video-russische-moeder-laat-6-jarig-zoontje-met-auto-rijden-op-snelweg/">VIDEO. Russische moeder laat 6-jarig zoontje met auto rijden op snelweg</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>