<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/xiaomi-hlasi-viac-ako-279-milionov-pouzivatelov-ich-rozhrania-miui-patrite-medzi-nich-aj-vyxiaomi-hlasi-cez-279-milionov-pouzivatelov-ich-operacneho-systemu-oznamenie-prislo-len-par-mesiacov-po-laun/"/>
    <meta property="og:site_name" content="Vosveteit"/>
    <meta property="article:published_time" content="2019-11-20T06:38:43+00:00"/>
    <meta property="og:title" content="Xiaomi hlási viac ako 279 miliónov používateľov ich rozhrania MIUI. Patríte medzi nich aj Vy?"/>
    <meta property="og:description" content="Xiaomi hlási, že má viac ako 279 miliónov zákazníkov využívajúcich nadstavbu MIUI a približne 197 miliónov pripojených IoT zariadení."/>
  </head>
  <body>
    <article>
      <h1>Xiaomi hlási viac ako 279 miliónov používateľov ich rozhrania MIUI. Patríte medzi nich aj Vy?</h1>
      <address><time datetime="2019-11-20T06:38:43+00:00">20 Nov 2019, 06:38</time> by <a rel="author">Richard Zliechovský</a></address>
      <p>MIUI je užívateľské rozhranie spoločnosti Xiaomi, založené na operačnom systéme Android. V  minulosti dostala spoločnosť kritiku za používanie reklám priamo v rozhraní, avšak stále sa v niekoľkých aspektoch drží na vrchole rebríčkov. Dnes spoločnosť <a href="https://www.gizmochina.com/2019/11/19/xiaomi-claims-279-million-miui-users/">oznámila</a>, <b>že majú cez 279 miliónov užívateľov</b>, ktorí používajú práve MIUI. Viac ako tri milióny z nich majú platformu Internet vecí, čo znamená že majú k platforme pripojené napríklad systémy Smart Door Lock <i>(pozn. redakcie: zamykanie dverí)</i> alebo si môžu pomocou telefónu zapnúť varič a podobne.</p>
      <figure>
        <img src="https://vosveteit.sk/wp-content/uploads/2019/11/MIUI-279-milionov-aktivnych-pouzivatelov.jpg"/>
        <figcaption>Zdroj: Xiaomi via Gizmochina.com</figcaption>
      </figure>
      <p>Okrem toho Xiaomi hovorí, že celkovo má pripojených 196 miliónov zariadení z platformy IoT. Ďalej dodáva, že z toho takmer 50 miliónov zariadení je inteligentných reproduktorov, pomocou ktorých je možné ovládať ďalšie spotrebiče.</p>
      <blockquote>„K tejto platforma je pripojenýcg 196 miliónom zariadení. Jedná sa napríklad o smart televíziu, klimatizáciu, čističe vzduchu, zvlhčovače , ventilátory,…“ píše sa vo vyhlásení spoločnosti.</blockquote>
      <h3>Oznámenie prišlo len krátko od predstavenia MIUI 11</h3>
      <p>Oznámenie spoločnosti prišlo len<b> pár mesiacov</b> po vydaní ich najnovšieho rozhrania MIUI 11, ktoré so sebou prináša mnoho noviniek. Jedná sa o  nové ikony, ktoré teraz majú minimalistický nádych a animácie sú o trošku pomalšie. Čo sa týka výdrže<b> batérie, s režimom ultra šetrenia dokáže smartfón s hodnotou 5% batérie vydržať do 24 hodín</b>. Pribudol aj detský režim, ktorý umožní rodičom nastaviť pre svoje dieťa bezpečné digitálne prostredie.  Ďalej, ak ste fanúšikom sledovania filmov na veľkej obrazovke, poteší vás možnosť bezdrátovo prepojiť vaše mobilné zariadenie s  televízorom, ktorý túto funkciu taktiež podporuje a premietať naň obsah, vrátane hier. <b>Používatelia rôznych aplikácií môžu sledovať čas strávený v nich a rovnako ho obmedziť</b>, aby si tak udržali svoje mentálne aj fyzické zdravie. Taktiež pribudlo upozornenie na prebiehajúce alebo blízke zemetrasenia. Samozrejmosťou pre majiteľov novších smartfónov s MIUI 11 je implementovanie <b>najnovšej verzie Androidu</b> do ich systému<i> (pozn. redakcie: len pre vybrané zariadenia)</i>. <b>Tých funkcií je samozrejme viac</b>. Ak Vás však zaujímajú tie najlepšie, tak Vám do pozornosti dávame jeden z našich starších <a href="https://vosveteit.sk/pozrite-si-tychto-7-novych-funkcii-a-vlastnosti-v-nadstavbe-miui-11-od-xiaomi/">článkov</a>, v  ktorom sme venovali tým najzaujímavejším novinkám.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h3>Mohlo by Vás zaujímať</h3>
    </article>
  </body>
</html>