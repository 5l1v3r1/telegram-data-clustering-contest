<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cumhurbaskani-erdogandan-bursa-aciklamasi-215628h.htm"/>
    <meta property="og:site_name" content="OLAY"/>
    <meta property="article:published_time" content="2019-11-20T06:22:36+00:00"/>
    <meta property="og:title" content="Cumhurbaşkanı Erdoğan'dan Bursa açıklaması"/>
    <meta property="og:description" content="Cumhurbaşkanı Erdoğan Bursa ile ilgili, &quot;Bursa bizim için önemli. Hizmetleri Bursa alıyor&quot; açıklaması yaptı."/>
  </head>
  <body>
    <article>
      <h1>Cumhurbaşkanı Erdoğan'dan Bursa açıklaması</h1>
      <h2>Cumhurbaşkanı Erdoğan Bursa ile ilgili, "Bursa bizim için önemli. Hizmetleri Bursa alıyor" açıklaması yaptı.</h2>
      <address>
        <time datetime="2019-11-20T06:22:36+00:00">20 Nov 2019, 06:22</time>
      </address>
      <p>Meclis'te AK Parti grup toplantısı sonrası Cumhurbaşkanı Erdoğan, milletvekilleri ve Bursa'dan giden belediye başkanlarıyla sohbet etti.</p>
      <p>Hakan Çavuşoğlu, Spor Bakanlığı'nda imzalanan yatırım protokolü ve Şehircilik Bakanlığı yatırımları hakkında bilgi verip teşekkür ettikten sonra, "Sıkıştığımız yerde sizden yardım isteyeceğiz dedi. </p>
      <p>Erdoğan da, "Bursa bizim için önemli. Hizmetleri Bursa alıyor" karşılığını verdi.</p>
      <p>Haberi, Olay Gazetesi Yazarı Ahmet Emin Yılmaz bugünkü köşesinden duyurdu.</p>
      <p>
        <b>Bursa’ya Bakan müjdelerine Erdoğan bakışı: Bursa alıyor</b>
      </p>
      <p>Her salı… Genel kurul çalışmaları yanında siyasi partilerin <b>Grup </b>toplantılarına evsahipliği yapan <b>TBMM’</b>de dün biraz daha farklı yoğunluk vardı.</p>
      <p>O da…</p>
      <p><b>AK Parti Grup Toplantısı’</b>nda konuşan <b>Cumhurbaşkanı Recep Tayyip Erdoğan’</b>ın üst kata çıkıp rahatsızlığı nedeniyle bir süredir <b>Meclis </b>çalışmalarına katılamayan, <b>Grup Toplantısı</b> da yapmayan <b>MHP Genel Başkanı Devlet Bahçeli</b> ile görüşmesiydi.</p>
      <p><b>TBMM’</b>nin bir balkonunda gerçekleşen <b>sohbet </b>sonrası <b>Cumhurbaşkanı Erdoğan</b> yeniden alt kata indiğinde karşısında <b>Bursa heyetini</b> buldu.</p>
      <p>Başta…</p>
      <p><b>Bursa Milletvekili </b>ve <b>TBMM İnsan Hakları İnceleme Komisyonu Başkanı Hakan Çavuşoğlu</b> olmak üzere <b>AK Parti Bursa </b>milletvekilleri, <b>İl Başkanı Ayhan Salman, Büyükşehir Belediye Başkanı Alinur Aktaş </b>ile ilçelerin <b>AK Parti’</b>li belediye başkanları bir anda <b>Cumhurbaşkanı’</b>nın çevresini sardılar.</p>
      <p>Söze de…</p>
      <p>Geçmiş dönem <b>Başbakan Yardımcısı</b> olan <b>Çavuşoğlu</b> girdi:</p>
      <p>
        <b>“Sabah Gençlik ve Spor Bakanımızla birlikteydik. Bakanlık olarak Bursa’da yapacakları yatırımlarla ilgili protokol imzaladık. Sayın Bakanımız Dr. Mehmet Kasapoğlu’na teşekkür ediyorum, merkez ve ilçelerimize yapacağı yatırımla Bursa’yı sporun merkezi haline getireceğiz.”</b>
      </p>
      <p>Devam etti:</p>
      <p>
        <b>“Yine Çevre ve Şehircilik Bakanımız Sayın Murat Kurum’u geçenlerde Bursa’mızda ağırladık. Yapmak istediğimiz tüm projelere Bakanlık olarak destek verdi. Bursa’nın tarihi değerlerini ortaya çıkarıp daha yaşanabilir bir kent olması için Bakanlık olarak da bazı yükümlülükler üstlendi.”</b>
      </p>
      <p>Sözlerini…</p>
      <p>
        <b>“Sizin bilginiz dahilinde Sayın Bakanlarımızın Bursa’mıza ilgilerini ve desteklerini görmekten mutluluk duyuyoruz. Bu imkanı bize sağladığınız için teşekkür ediyoruz.”</b>
      </p>
      <p>Anlatılanları…</p>
      <p>Gülümseyerek dinleyen <b>Cumhurbaşkanı Erdoğan </b>ise şunu söyledi:</p>
      <p>
        <b>“Bursa bizim için önemli. Hizmetleri Bursa alıyor.”</b>
      </p>
      <p>
        <a href="https://www.olay.com.tr/bursaya-bakan-mujdelerine-erdogan-bakisi-bursa-aliyor-15609yy.htm">
          <b>Ahmet Emin Yılmaz'ın yazısının tamamı için tıklayın...</b>
        </a>
      </p>
    </article>
  </body>
</html>