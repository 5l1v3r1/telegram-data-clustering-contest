<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187240/"/>
    <meta property="og:site_name" content="Janam TV"/>
    <meta property="article:published_time" content="2019-11-20T06:01:40+00:00"/>
    <meta property="og:title" content="പുക അലാറാം മുഴങ്ങി; ഇന്‍ഡിഗോ വിമാനം അടിയന്തരമായി നിലത്തിറക്കി"/>
    <meta property="og:description" content="ചെന്നൈ; പുക പടരുന്നതിന്റെ അപായ സൂചനയായ അലാറം അടിച്ചതിനെ തുടര്‍ന്ന് ഇന്‍ഡിഗോ വിമാനം അടിയന്തരമായി നിലത്തിറക്കി. കോയമ്പത്തൂരില്‍ നിന്നും പറന്നുയര്‍ന്ന"/>
  </head>
  <body>
    <article>
      <h1>പുക അലാറാം മുഴങ്ങി; ഇന്‍ഡിഗോ വിമാനം അടിയന്തരമായി നിലത്തിറക്കി</h1>
      <address><time datetime="2019-11-20T06:01:40+00:00">20 Nov 2019, 06:01</time> by <a rel="author">Janam TV Web Desk</a></address>
      <p>ചെന്നൈ; പുക പടരുന്നതിന്റെ അപായ സൂചനയായ അലാറം അടിച്ചതിനെ തുടര്‍ന്ന് ഇന്‍ഡിഗോ വിമാനം അടിയന്തരമായി നിലത്തിറക്കി. കോയമ്പത്തൂരില്‍ നിന്നും പറന്നുയര്‍ന്ന വിമാനമാണ് അലറാം അടിച്ചതോടെ ചെന്നൈയില്‍ അടിയന്തര ലാന്‍ഡിംഗ് നടത്തിയത്.</p>
      <p>വിമാനത്തിന്റെ കാര്‍ഗോ ഭാഗത്ത് നിന്നാണ് പുക മുന്നറിയിപ്പ് ലഭിച്ചത്. ഉടന്‍ തന്നെ ചെന്നൈ എയര്‍പോര്‍ട്ടിലേക്ക് പൈലറ്റ് സന്ദേശം നല്‍കുകയും അടിയന്തര ലാന്‍ഡിംഗ് നടത്തുകയുമായിരുന്നു. തുടര്‍ന്ന് കാര്‍ഗോ ഭാഗത്ത് നടത്തിയ പരിശോധനയില്‍ തീ പടര്‍ന്നതായി കണ്ടെത്തിയില്ലെന്ന് അധികൃതര്‍ അറിയിച്ചു.</p>
      <p>വിമാനത്തിലുണ്ടായിരുന്ന 168 യാത്രക്കാരും ജീവനക്കാരും സുരക്ഷിതരാണെന്ന് ഇന്‍ഡിഗോ അധികൃതര്‍ അറിയിച്ചു.</p>
    </article>
  </body>
</html>