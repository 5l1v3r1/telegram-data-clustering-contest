<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/adem-ljajice-8-milyon-euroluk-teklif"/>
    <meta property="og:site_name" content="CNN Türk"/>
    <meta property="article:published_time" content="2019-11-20T06:29:57+00:00"/>
    <meta property="og:title" content="Adem Ljajic'e 8 milyon euroluk teklif"/>
    <meta property="og:description" content="Beşiktaş yönetimi, yeni transferler için kaynak..."/>
  </head>
  <body>
    <article>
      <h1>Adem Ljajic'e 8 milyon euroluk teklif</h1>
      <h2>Beşiktaş yönetimi, yeni transferler için kaynak ararken yılda 2 milyon 250 bin euro kazanan 28 yaşındaki oyuncusu Adem Ljajic'e gelen teklif yüzleri güldürdü.</h2>
      <address>
        <time datetime="2019-11-20T06:29:57+00:00">20 Nov 2019, 06:29</time>
      </address>
      <p><a href="https://www.cnnturk.com/haberleri/besiktas">Beşiktaş</a> yönetimi kadroyu yenilemek için kaynak arayışını sürdürürken Adem <a href="https://www.cnnturk.com/haberleri/ljajic">Ljajic</a>'e gelen teklif yüreklere su serpti. Maliyetleri de azaltmak isteyen yönetimi rahatlatan ilk teklif Ljajic için geldi.</p>
      <p>Bu sezon inişli çıkışlı performansı ile tartışılan 28 yaşındaki oyuncuya Abdullah Avcı da sahip çıkarak yeniden eski günlerine dönmesi için büyük çaba sarf ediyor. Sırbistan Milli Takımı'nda oynayan Boşnak futbolcunun performansının artışı ile birlikte <a href="https://www.cnnturk.com/haberleri/transfer">transfer</a> teklifleri de başladı. Siyah-beyazlıların eski futbolcusu Alvaro Negredo'nun formasını giydiği Birleşik Arap Emirlikleri kulübü Al- Nasr, 28 yaşındaki yıldız için siyah-beyazlılara 8 milyon <a href="https://www.cnnturk.com/haberleri/euro">euro</a> teklif etti.</p>
      <p>Geçtiğimiz sezon 1.25 milyon euroya kiralık olarak kadroya katılan oyuncu için Haziran ayında ise Torino'ya 6 milyon 500 bin euro bonservis bedeli ödenmişti. Diaby'nin 10 numarada başarılı performansı sonrası geride kalan yıldız futbolcuya gelen teklife yönetim de sıcak bakıyor. Siyah-beyazlı idareciler bonservis geliri elde ederek, öncelikle forvet ve kanat transferlerini hemen bitirmek istiyor.</p>
      <p>(Sabah)</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/besiktas-konya-sonrasi-istanbuldan-cikmayacak"/>
        <a href="https://www.cnnturk.com/spor/futbol/lucescu-senol-gunes-cok-zeki-ve-caliskan"/>
        <a href="https://www.cnnturk.com/spor/futbol/fenerbahcenin-5-puani-direkten-dondu"/>
      </related>
    </article>
  </body>
</html>