<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/197964/neo-asfalistiko-ayxanetai-anadromika-i-antapodotikotita-ton-syntaxeon"/>
    <meta property="og:site_name" content="CNN.gr"/>
    <meta property="article:published_time" content="2019-11-20T06:02:03+00:00"/>
    <meta property="og:title" content="Νέο ασφαλιστικό: Αυξάνεται αναδρομικά η ανταποδοτικότητα των συντάξεων"/>
    <meta property="og:description" content="Με το νέο ασφαλιστικό νομοσχέδιο που επεξεργάζεται η κυβέρνηση θα αυξηθεί η ανταποδοτικότητα των συντάξεων ."/>
  </head>
  <body>
    <article>
      <h1>Νέο ασφαλιστικό: Αυξάνεται αναδρομικά η ανταποδοτικότητα των συντάξεων</h1>
      <h2>Με το νέο ασφαλιστικό νομοσχέδιο που επεξεργάζεται η κυβέρνηση θα αυξηθεί η ανταποδοτικότητα των συντάξεων.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 08:02 , 20 November 2019</p>
      <p>Συγκεκριμένα, θα αυξηθούν οι σημερινοί συντελεστές του <a href="https://www.cnn.gr/eidhseis/tag/28204/nomos-katroygkaloy"><b>νόμου Κατρούγκαλου</b></a> κατά 8%-10% μετά τα 30 έτη ασφάλισης, όπου και παρατηρούνται οι μεγαλύτερες μειώσεις συντάξεων ανεξαρτήτως μισθού, σε σχέση με τα ποσά συντάξεων πριν από τον νόμο 4387/2016.<b> Η αύξηση θα είναι</b> <b>κλιμακωτή</b> όσο αυξάνονται τα συντάξιμα έτη. Στο τραπέζι βρίσκεται και η αύξηση της εθνικής σύνταξης, πάντα για όσους έχουν πάνω από 30 έτη ασφάλισης.</p>
      <p>Έτσι, με τα ως τώρα δεδομένα και τα υπό επεξεργασία <b>νέα ποσοστά αναπλήρωσης</b>, κερδισμένοι βγαίνουν όσοι έχουν πάνω 30 χρόνια εργασίας και ακόμη περισσότερο όσοι έχουν 35 έτη και αποδοχές άνω των 1.700 ευρώ.</p>
      <p>Τονίζεται πάντως ότι ωφελημένοι, είτε με <b>αύξηση σύνταξης</b> είτε με <b>μείωση και μηδενισμό της προσωπικής διαφοράς</b>, βγαίνουν και 2 εκατ. παλαιοί συνταξιούχοι (πριν από τον νόμο 4387/2016) διότι οι συντάξεις τους θα επανυπολογιστούν ξανά με τα νέα ποσοστά αναπλήρωσης και θα πάρουν μεγαλύτερα ποσά από αυτά που έβγαλε ο επανυπολογισμός των συντάξεών τους με τα ποσοστά του νόμου Κατρούγκαλου που καταργούνται με την απόφαση του ΣτΕ.</p>
      <p>Όσον αφορά στις <b>εκκρεμείς κύριες συντάξεις</b>, έρχονται αυξήσεις δύο ταχυτήτων. Σύμφωνα με τα στοιχεία του ΕΦΚΑ, σήμερα εκκρεμούν 189.851 κύριες συντάξεις. Η δημοσίευση των αποφάσεων του ΣτΕ στις 4 του περασμένου Οκτωβρίου τράβηξε μια <b>διαχωριστική γραμμή</b> και για τις εκκρεμείς συντάξεις, τουλάχιστον για όσους έχουν αποχωρήσει με περισσότερα από 30 έτη ασφάλισης.</p>
      <p>Τα <a href="https://www.cnn.gr/eidhseis/tag/37272/anadromika"><b>αναδρομικά</b> </a>των εν λόγω συντάξεων που θα εκδοθούν στο προσεχές μέλλον πρέπει να υπολογιστούν με διπλό τρόπο:</p>
      <p>- Για την περίοδο από την υποβολή της αίτησης συνταξιοδότησης και <b>μέχρι τις 4 Οκτωβρίου 2019</b>, τα αναδρομικά της σύνταξης πρέπει να υπολογιστούν με τα παλαιά ποσοστά αναπλήρωσης του νόμου Κατρούγκαλου του 2016.</p>
      <p>- Για την περίοδο <b>από τις 4η Οκτωβρίου</b> και μέχρι την έκδοση της οριστικής συνταξιοδοτικής απόφασης, τα αναδρομικά της σύνταξης πρέπει να υπολογιστούν με τα νέα ποσοστά αναπλήρωσης, τα οποία αναμένεται να θεσμοθετηθούν τον ερχόμενο Ιανουάριο.</p>
      <p>Το νέο ασφαλιστικό νομοσχέδιο ετοιμάζεται από το υπουργείο Εργασίας με στόχο να κατατεθεί στις <b>αρχές Ιανουαρίου</b>. Σύμφωνα με τα Νέα το νομοσχέδιο θα βασιστεί σε οικονομική μελέτη από την Εθνική Αναλογιστική Αρχή, η οποία θα αποτυπώνει τα βασικά σενάρια με τους νέους συντελεστές και τις επιπτώσεις (δαπάνη) που προκαλούν στο ασφαλιστικό σύστημα.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/197993/kea-noemvrioy-deite-pote-tha-katavlithoyn-ta-xrimata-analytika-ta-posa">ΚΕΑ Νοεμβρίου: Δείτε πότε θα καταβληθούν τα χρήματα - Αναλυτικά τα ποσά</a>
        </li>
        <li>
          <a href="https://www.cnn.gr/news/ellada/story/197899/kea-noemvrioy-pote-tha-katavlithoyn-ta-xrimata-stoys-dikaioyxoys">ΚΕΑ Νοεμβρίου: Πότε θα καταβληθούν τα χρήματα στους δικαιούχους</a>
        </li>
        <li>
          <a href="https://www.cnn.gr/news/ellada/story/197846/kea-noemvrioy-pote-tha-plirothoyn-oi-dikaioyxoi">ΚΕΑ Νοεμβρίου: Πότε θα πληρωθούν οι δικαιούχοι</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/582/ekkremeis-syntaxeis">ΕΚΚΡΕΜΕΙΣ ΣΥΝΤΑΞΕΙΣ</a>
        </li>
        <li>
          <a href="https://www.cnn.gr/eidhseis/tag/950/syntaxeis">ΣΥΝΤΑΞΕΙΣ</a>
        </li>
        <li>
          <a href="https://www.cnn.gr/eidhseis/tag/21496/antapodotikothta">ΑΝΤΑΠΟΔΟΤΙΚΟΤΗΤΑ</a>
        </li>
        <li>
          <a href="https://www.cnn.gr/eidhseis/tag/28204/nomos-katroygkaloy">ΝΟΜΟΣ ΚΑΤΡΟΥΓΚΑΛΟΥ</a>
        </li>
        <li>
          <a href="https://www.cnn.gr/eidhseis/tag/11080/giannis-vroytsis">ΓΙΑΝΝΗΣ ΒΡΟΥΤΣΗΣ</a>
        </li>
        <li>
          <a href="https://www.cnn.gr/eidhseis/tag/1058/ypoyrgeio-ergasias">ΥΠΟΥΡΓΕΙΟ ΕΡΓΑΣΙΑΣ</a>
        </li>
        <li>
          <a href="https://www.cnn.gr/eidhseis/tag/24100/asfalistiko-nomosxedio">ΑΣΦΑΛΙΣΤΙΚΟ ΝΟΜΟΣΧΕΔΙΟ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/20/198058/snapshot/414569.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198076/snapshot/apodrasi-kakopoiou-kypselis.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198049/snapshot/2761754.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198036/snapshot/telesigrafo-katalipsies.jpg"/>
      </figure>
    </article>
  </body>
</html>