<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/adana/5-metre-yukseklikten-beton-zemine-cakildi-yarali-kurtuldu-h374862.html"/>
    <meta property="og:site_name" content="HABER 61"/>
    <meta property="article:published_time" content="2019-11-20T06:47:43+00:00"/>
    <meta property="og:title" content="5 metre yükseklikten beton zemine çakıldı, yaralı kurtuldu"/>
    <meta property="og:description" content="Adana'da bir işçi 5 metre yükseklikten beton zemine düştü"/>
  </head>
  <body>
    <article>
      <h1>5 metre yükseklikten beton zemine çakıldı, yaralı kurtuldu</h1>
      <h2>Adana'da bir işçi 5 metre yükseklikten beton zemine düştü</h2>
      <address>
        <time datetime="2019-11-20T06:47:43+00:00">20 Nov 2019, 06:47</time>
      </address>
      <p><a href="https://www.haber61.net/haberleri/adana">Adana</a>’da iş yeri inşaatında çalışırken 5 metre yükseklikten beton zemine düşen <a href="https://www.haber61.net/haberleri/i%C5%9F%C3%A7i">işçi</a> Can-Kur ekipleri tarafından düştüğü yerden çıkartılarak hastaneye kaldırıldı.</p>
      <p>Edinilen bilgiye göre, olay Sarıçam ilçesindeki Adana Organize Sanayi Bölgesinde meydana geldi. İddiaya göre, Baklalı Caddesinde yapımına başlanan iş yeri inşaatında dün akşam işçilerden Ümit Avcıl, çalışırken bodrum boşluğunu fark etmeyerek 5 metre yükseklikten beton zemine düştü. Olayı gören arkadaşları hemen sağlık, polis ve Can-Kur ekiplerine haber verdi. Ekipler gelinceye kadar işçiye organize sanayi bölgesinin itfaiye ekipleri müdahale etti. Düşmeye bağlı vücudunda kırıklar oluşan işçi acıdan kıvranırken olay yerine gelen Can-Kur ekipleri bodruma bir merdivenle indi. Daha sonra işçi, sedyeye bağlanan halatla çekilerek düştüğü yerden çıkarıldı. İşçi ambulans ile hastaneye kaldırıldı. Tedavi altına alınan işçinin vücudunda çok sayıda kırıklar oluştuğu hayati tehlikeyi atlatamadığı öğrenildi.</p>
    </article>
  </body>
</html>