<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ektakto-deltio-epidinosis-pro-ton-pilon-nea-kakokeria-pic"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T06:40:00+00:00"/>
    <meta property="og:title" content="Έκτακτο δελτίο επιδείνωσης-Προ των πυλών η νέα κακοκαιρία (pic)"/>
    <meta property="og:description" content="Νέο κύμα κακοκαιρίας βρίσκεται προ των πυλών με την Εθνική Μετεωρολογική Υπηρεσία να εκδίδει έκτακτο καιρικό δελτίο"/>
  </head>
  <body>
    <article>
      <h1>Έκτακτο δελτίο επιδείνωσης-Προ των πυλών η νέα κακοκαιρία (pic)</h1>
      <h2>Νέο κύμα κακοκαιρίας βρίσκεται προ των πυλών με την Εθνική Μετεωρολογική Υπηρεσία να εκδίδει έκτακτο καιρικό δελτίο</h2>
      <address><time datetime="2019-11-20T06:40:00+00:00">20 Nov 2019, 06:40</time> by <a rel="author">Metrosport.gr Team</a></address>
      <p>Επιδείνωση του καιρού προβλέπεται από σήμερα Τρίτη από τις βραδινές ώρες και από τα δυτικά, με ισχυρές βροχές και καταιγίδες που θα συνοδεύονται πρόσκαιρα από χαλαζοπτώσεις και ισχυρούς ανέμους.</p>
      <p>
        <b>Πιο συγκεκριμένα την Τετάρτη (20/11):</b>
      </p>
      <p>α. Τα νησιά του Ιονίου, η Ήπειρος, η δυτική Στερεά και η δυτική Πελοπόννησος. Εξασθένηση των φαινομένων προβλέπεται από τα βορειοδυτικά μετά το μεσημέρι.</p>
      <p>β. Η δυτική Μακεδονία μέχρι το μεσημέρι, η κεντρική και βαθμιαία η ανατολική Μακεδονία.</p>
      <p>
        <b>Την Πέμπτη (21/11):</b>
      </p>
      <p>α. Κατά διαστήματα η κεντρική και η ανατολική Μακεδονία, η Θράκη και πιθανώς τα νησιά του βορειοανατολικού Αιγαίου.</p>
      <p>β. Από τις απογευματινές ώρες και από τα νοτιοδυτικά η Πελοπόννησος, η δυτική Κρήτη, αργά το βράδυ οι Κυκλάδες και τα νότια τμήματα της Εύβοιας και της ανατολικής Στερεάς (συμπεριλαμβανομένης της Αττικής).</p>
      <p>Σύμφωνα με τα διαθέσιμα προγνωστικά στοιχεία, διαδοχικά κύματα βροχών και καταιγίδων θα επηρεάσουν τη χώρα τις επόμενες ημέρες με κατά τόπους ισχυρά φαινόμενα.</p>
      <p>Ο Νοέμβριος είναι παραδοσιακά ένας μήνας με έντονα φαινόμενα, επισημαίνεται ωστόσο ότι αυτήν την περίοδο οι θάλασσες έχουν διατηρηθεί αρκετά θερμότερες από τα κανονικά για την εποχή επίπεδα, στοιχείο που επιδρά στην περαιτέρω ενίσχυση των φαινομένων που συνοδεύουν τις ατμοσφαιρικές διαταραχές και τα βαρομετρικά χαμηλά. Ο χάρτης που ακολουθεί δείχνει την απόκλιση των επιφανειακών θερμοκρασιών της θάλασσας σε σχέση με τις κανονικές για την εποχή τιμές, και όπως παρατηρούμε οι ελληνικές θάλλασες είναι αυτές τις ημέρες έως και 3 βαθμούς θερμότερες από τις αναμενόμενες για την εποχή τιμές.</p>
      <p>
        <b>Δείτε την σχετική απεικόνιση:</b>
      </p>
      <figure>
        <img src="https://i1.prth.gr/images/w880/files/2019-11-19/greece_kairos_ksimeromata.png"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/thessaloniki-entoni-vrochoptosi-sti-chalkidiki-apegklovismos-ginekon"/>
        <a href="http://www.metrosport.gr/article/timoria-ke-apo-to-apth-gia-ton-20chrono-pou-ekspermatise-stin-fititria"/>
        <a href="http://www.metrosport.gr/article/sinelifthi-odigos-sta-ioannina-me-107-kila-akatergastis-kannavis"/>
        <a href="http://www.metrosport.gr/article/isangeleas-zita-apomagnitofonimenes-sinomilies-katigoroumenon"/>
        <a href="http://www.metrosport.gr/article/oi-5-kaliteres-ke-5-chiroteres-polis-gia-na-odigis"/>
        <a href="http://www.metrosport.gr/article/epidoma-thermansis-pii-to-dikeounte-ta-posa-ke-chorigisi"/>
      </related>
    </article>
  </body>
</html>