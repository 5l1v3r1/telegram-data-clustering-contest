<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-europa/spende-milioni-sterline-vinti-3119052/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T06:29:49+00:00"/>
    <meta property="og:title" content="Spende 10 milioni di sterline vinti alla Lotteria: ora lavora come carbonaio, a 10 sterline l’ora"/>
    <meta property="og:description" content="LONDRA – Michael Carroll nel 2002 aveva vinto alla lotteria 9,7 milioni di sterline ma ha sperperato la sua fortuna multimilionaria in droghe, alcol e prostitute: ora lavora come carbonaio a Moray in Scozia, per 10 sterline l’ora, ma sostiene di non avere alcun rimpianto e di essersi divertito molto. Uno stile di vita lussuoso, seppure di breve durata, che descrive come “i dieci anni migliori della mia vita grazie a una sterlina”, ovvero il costo del biglietto.Principe Andrea si ritira dagli impegni pubblici: nuove ombre dallo scandalo EpsteinFrancia, 29enne incinta uccisa da un branco di cani Al Mirror ha detto: “Non vorrei tornare indietro. Ho uno stile di vita sano, libero e sono felice perché ho ripreso la mia vecchia esistenza”. A 19 anni, Michael lavorava come netturbino a Norfolk, aveva comprato il fortunato biglietto da 1 sterlina ma in breve tempo iniziò a sperperare il denaro.  “Mi svegliavo, prima di alzarmi sniffavo tre file di Charlie (cocaina)e bevevo mezza bottiglia di vodka”. Ammette che era diventato…"/>
  </head>
  <body>
    <article>
      <h1>Spende 10 milioni di sterline vinti alla Lotteria: ora lavora come carbonaio, a 10 sterline l’ora</h1>
      <address>
        <time datetime="2019-11-20T06:29:49+00:00">20 Nov 2019, 06:29</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/Michael-Carroll-lotteria-1.jpg"/>
        <figcaption>Michael Carroll</figcaption>
      </figure>
      <p>LONDRA – Michael Carroll nel 2002 <b>aveva vinto alla lotteria 9,7 milioni di sterline</b> ma ha sperperato la sua fortuna multimilionaria in droghe, alcol e prostitute: ora lavora come carbonaio a Moray in Scozia, per 10 sterline l’ora, ma sostiene di non avere alcun rimpianto e di essersi divertito molto.</p>
      <p>Uno stile di vita lussuoso, seppure di breve durata, che descrive come “i dieci anni migliori della mia vita grazie a una sterlina”, ovvero il costo del biglietto.</p>
      <figure>
        <a href="https://www.blitzquotidiano.it/cronaca-europa/principe-andrea-ritira-impegni-pubblici-epstein-3119637/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/principe-andrea-ritira-impegni-pubblici-epstein-3119637/">
          <img src="https://static.blitzquotidiano.it/wp/wp-content/uploads/2019/11/principe-andrea-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/principe-andrea-ritira-impegni-pubblici-epstein-3119637/">Principe Andrea si ritira dagli impegni pubblici: nuove ombre dallo scandalo Epstein</a>
      </h3>
      <figure>
        <a href="https://www.blitzquotidiano.it/cronaca-europa/francia-29enne-incinta-cani-3119442/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/francia-29enne-incinta-cani-3119442/">
          <img src="https://static.blitzquotidiano.it/wp/wp-content/uploads/2019/11/francia_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/francia-29enne-incinta-cani-3119442/">Francia, 29enne incinta uccisa da un branco di cani</a>
      </h3>
      <p>Al Mirror ha detto: “Non vorrei tornare indietro. Ho uno stile di vita sano, libero e sono felice perché ho ripreso la mia vecchia esistenza”.</p>
      <p>A 19 anni, Michael lavorava come netturbino a Norfolk, aveva comprato il fortunato biglietto da 1 sterlina ma in breve tempo iniziò a sperperare il denaro.  “Mi svegliavo, prima di alzarmi sniffavo tre file di Charlie (cocaina)e bevevo mezza bottiglia di vodka”.</p>
      <p>Ammette che era diventato un “alcolista conclamato”, di aver organizzato una vacanza stravagante stravagante a Costa del Sol.</p>
      <p>Ma è stato anche molto generoso: ha regalato 4 milioni di sterline ad amici e parenti, tra cui a una coppia di zii che l’avevano cresciuto dopo la morte del padre quando Michael aveva solo 10 anni.</p>
      <p>Il resto del denaro, tuttavia, è stato speso in uno stile di vita estremo, tra cui un palazzo a Swaffham, Norfolk, altre due case e auto da corsa.</p>
      <p>Ma le “birichinate” commesse hanno determinato la fine del matrimonio con Sandra Aitken che l’aveva accusato di tradimento. Micheal ha ammesso di essere andato a letto con circa 4.000 prostitute.</p>
      <p>Lo stile di vita stravagante lo ha portato in tribunale per 30 volte e arrivava sempre a bordo di auto sportive bevendo alcolici.</p>
      <p>Aveva ricevuto un ordine restrittivo per aver terrorizzato i vicini e nel 2004 è stato in galera per cinque mesi per non aver rispettato un ordine di trattamento della tossicodipendenza imposto come parte di una condanna per possesso di cocaina.</p>
      <p>Nel 2005 il commercialista lo aveva avvertito che gli era rimasto un milione di sterline e nel 2006 è tornato in carcere per nove mesi, con una condanna per rissa.</p>
      <p>Quando il denaro pian piano era iniziato a finire molti scrocconi si erano allontanati e nel 2013 è arrivata la bancarotta: si è ritrovato con la sola indennità di disoccupazione.</p>
      <p>Nel momento più difficile, per tre mesi si è trasferito in un ostello per senzatetto e a causa della sua reputazione, non riusciva a trovare un lavoro.</p>
      <p>Ora fa il carbonaio, lavora sette giorni su sette, vive in un modesto appartamento in affitto e ogni tanto gioca ancora alla lotteria.</p>
      <p>Fonte: Daily Mail.</p>
    </article>
  </body>
</html>