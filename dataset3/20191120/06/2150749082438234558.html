<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/tramp-negativno-stavivsya-do-peremogi-zelenskogo-na-viborah-volker/"/>
    <meta property="og:site_name" content="Прямий"/>
    <meta property="article:published_time" content="2019-11-20T06:53:00+00:00"/>
    <meta property="og:title" content="Трамп негативно ставився до перемоги Зеленського на виборах - Волкер"/>
    <meta property="og:description" content="Колишній спецпредставник президента США в Україні Курт Волкер в ході слухань в Конгресі заявив, що в Білому домі спочатку скептично поставилися до"/>
  </head>
  <body>
    <article>
      <h1>Трамп негативно ставився до перемоги Зеленського на виборах - Волкер</h1>
      <address>
        <time datetime="2019-11-20T06:53:00+00:00">20 Nov 2019, 06:53</time>
      </address>
      <p>
        <b>Колишній спецпредставник президента США в Україні Курт Волкер в ході слухань в Конгресі заявив, що в Білому домі спочатку скептично поставилися до перемоги на президентських виборах Володимира Зеленського.</b>
      </p>
      <p>Про це повідомляє <a href="https://wgno.com/2019/11/19/kurt-volkers-opening-remarks-at-impeachment-hearing/">ABC</a>.</p>
      <p>"Не дивлячись на позитивні відгуки тих членів американської делегації, які були присутні на інавгурації Зеленського, президент Дональд Трамп отримував інші, негативні відгуки про нового керівника України", - розповів він.</p>
      <p>За словами Волкера, цю інформацію Трамп отримував від свого адвоката, колишнього мера Нью-Йорка Руді Джуліані.</p>
      <p>"23 травня після повернення з України ми намагалися переконати президента, що Зеленський є найкращим шансом для цієї країни вибратися з корупційної трясовини, в якій вона перебувала останні 20 років. Ми переконували Трампа запросити Зеленського в Білий дім. Але президент був налаштований дуже скептично. І це зрозуміло, враховуючи корупційну історію", - додав Волкер.</p>
      <p>За словами колишнього спецпредставника, Трамп хоча і надіслав вітання Зеленському, проте рішення з вибором дати запрошення українського президента до Вашингтона затягнулося на місяць. Волкер також пов'язав це з негативними уявленнями глави США про Україну.</p>
      <p>Нагадаємо, спікер Палати представників Конгресу США <a href="https://prm.ua/impichment-prezidenta-ssha-trampa-zaprosili-dati-svidchennya/">Ненсі Пелосі запропонувала президенту Дональду Трампу дати свідчення</a> у справі про його імпічмент.</p>
      <p>Нагадаємо,президент США Дональд Трамп назвав "вигадкою" і "полюванням на відьом" <a href="https://prm.ua/impichment-trampa-u-ssha-pochalis-publichni-sluhannya/">відкриті слухання у Конгресі</a> у справі про імпічмент, які почались сьогодні, 13 листопада.</p>
      <p>Як відомо, 31 жовтня <a href="https://prm.ua/nizhnya-palata-kongresu-ssha-pidtrimala-pochatok-protseduri-impichmentu-trampa/">Палата представників Конгресу США ухвалила резолюцію про початок процедури імпічменту президента Дональда Трампа</a>.</p>
      <related>
        <h4>Схожі новини</h4>
        <a href="https://prm.ua/dlya-rodini-i-pratsivnikiv-tramp-vlashtuvav-pokaz-dzhokera-v-bilomu-domi/"/>
        <a href="https://prm.ua/pidpolkovnik-armiyi-ssha-vidman-rozpoviv-yak-yomu-proponuvali-ocholiti-minoboroni-ukrayini/"/>
        <a href="https://prm.ua/zelenskiy-priznachiv-novogo-golovu-zhitomirskoyi-oda/"/>
      </related>
    </article>
  </body>
</html>