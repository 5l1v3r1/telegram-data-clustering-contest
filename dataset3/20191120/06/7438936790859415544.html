<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Plzen-3-Centralni-obvod-nainstaloval-dalsi-nove-fit-prvky-603942"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T06:32:00+00:00"/>
    <meta property="og:title" content="Plzeň 3: Centrální obvod nainstaloval další nové fit prvky"/>
    <meta property="og:description" content="Na území Městského obvodu Plzeň 3 se v současné době nachází celkem 90 dětských hřišť včetně 11 větších komplexů zahrnujících kromě koutků s dětskými prvky také víceúčelová hřiště. V rámci rozšiřování a modernizace stávajících hřišť včetně těch streetworkoutových přibývají každým rokem v našem obvodě další nejenom nové dětské hrací prvky, ale také fit prvky."/>
  </head>
  <body>
    <article>
      <h1>Plzeň 3: Centrální obvod nainstaloval další nové fit prvky</h1>
      <address>
        <time datetime="2019-11-20T06:32:00+00:00">20 Nov 2019, 06:32</time>
      </address>
      <p>
        <b>Na území Městského obvodu Plzeň 3 se v současné době nachází celkem 90 dětských hřišť včetně 11 větších komplexů zahrnujících kromě koutků s dětskými prvky také víceúčelová hřiště. V rámci rozšiřování a modernizace stávajících hřišť včetně těch streetworkoutových přibývají každým rokem v našem obvodě další nejenom nové dětské hrací prvky, ale také fit prvky.</b>
      </p>
      <p>„Jsme rádi, že jsme mohli vylepšit další z našich dětských hřišť, která máme ve správě, ale také jedno z několika street workoutových v našem obvodě. Chceme i tímto způsobem podporovat mládež ve sportování a držet je co nejdále od všech negativních vlivů. Dělat prostě něco smysluplného a venkovním cvičením třeba změnit životní styl,“ říká starosta centrálního obvodu David Procházka.</p>
      <p>Nové fit prvky se objevily na dětském hřišti ve Skupově ulici za obchodním domem Luna a na dětském hřišti na Valše. Tímto prvkem byla vybavena i street workoutová sestava v Heyrovského ulici na Borech.</p>
      <p>Všechna dětská hřiště včetně hracích prvků a sestav jsou neustále pod odborným dohledem. „Pečlivě dbáme na to, aby bezpečnost a funkčnost všech dětských zařízení v našem obvodě byla prvořadým kritériem, a proto je kontrolujeme každý týden a během každých tří měsíců se pak provádí pravidelné odborně technické kontroly všech prvků včetně revizní zprávy a fotodokumentace,“ dodává David Procházka.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Plzen-3-Budovy-materskych-skol-projdou-pasportizaci-stavebniho-a-technickeho-stavu-603190"/>
        <a href="https://www.parlamentnilisty.cz/politika/obce-volicum/Plzen-3-Zima-je-za-dvermi-a-plzensky-centralni-obvod-kontroluje-pripravenost-zimni-techniky-602607"/>
        <a href="https://www.parlamentnilisty.cz/politika/obce-volicum/Plzen-3-V-Alfe-se-bavili-seniori-600916"/>
        <a href="https://www.parlamentnilisty.cz/politika/obce-volicum/Plzen-3-chysta-blokove-cisteni-ulic-599277"/>
      </related>
    </article>
  </body>
</html>