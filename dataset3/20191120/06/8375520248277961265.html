<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/na-bukovini-banda-napala-na-budinok-i-katuvala-podruzhzhya-641090.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T06:26:17+00:00"/>
    <meta property="og:title" content="На Буковині банда напала на будинок і катувала подружжя"/>
    <meta property="og:description" content="Нападники погрожували розправою і вимагали гроші"/>
  </head>
  <body>
    <article>
      <h1>На Буковині банда напала на будинок і катувала подружжя</h1>
      <address>
        <time datetime="2019-11-20T06:26:17+00:00">20 Nov 2019, 06:26</time>
      </address>
      <h4>Нападники погрожували розправою і вимагали гроші</h4>
      <p>У ніч на середу на спецлінію 102 надійшло повідомлення від голови Луковецької сільського ради, що двоє невідомих в масках проникли в житло 53-річного чоловіка і 55-річної дружини села Луковиця Глибочицького району Чернівецької області, застосувавши фізичну силу, вимагали у потерпілих кошти. Про це повідомляє ГУНП в Чернівецькій області.</p>
      <p>Побивши власника і його дружину, яку в подальшому замкнули в підвалі, зловмисники погрожували йому і почали вимагати гроші. Чоловікові вдалося втекти і покликати на допомогу. В цей час нападники, не заволодівши цінними речами та коштами, з місця події зникли.</p>
      <p>На місце події відразу виїхали керівництво обласного управління Нацполіції, слідчо-оперативні групи ГУНП і Глибоцького відділення поліції, управління карного розшуку, кінологи, а також криміналістична лабораторія.</p>
      <p>Поліцейські відпрацьовують район скоєння злочину. Проводиться огляд місця події, обхід прилеглої території, встановлюються і опитуються можливі свідки і очевидці.</p>
      <figure>
        <iframe src="https://www.youtube.com/embed/hoOcd0SYs24" width="560" height="315" data-service="Youtube" scrolling="no"/>
      </figure>
      <p>На пошуки зловмисників орієнтовано особовий склад всіх підрозділів поліції області. Постраждалі доставлені в лікарню швидкої медичної допомоги міста Чернівці з тілесними ушкодженнями.</p>
      <p>За даним фактом слідчі внесли відомості до Єдиного реєстру досудових розслідувань за частиною 3 статті 187 (розбій) Кримінального кодексу України.</p>
      <related>
        <a href="https://glavcom.ua/news/u-chornogoriji-grupu-ukrajinciv-pidozryuyut-u-kradizhci-groshey-z-bankomativ-641056.html"/>
        <a href="https://glavcom.ua/news/u-dnipri-maniyak-zdiysniv-seriyu-napadiv-na-zhinok-opublikovano-fotorobot-640836.html"/>
        <a href="https://glavcom.ua/kyiv/news/u-kijevi-troje-pyanih-cholovikiv-zhorstoko-pobili-ohoroncya-magazinu-640805.html"/>
      </related>
    </article>
  </body>
</html>