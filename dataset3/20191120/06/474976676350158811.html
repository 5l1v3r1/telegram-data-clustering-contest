<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121008/generalowie-sb-skazani-na-dwa-lata-wiezienia-prawomocnie.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T06:38:00+00:00"/>
    <meta property="og:title" content="Generałowie SB skazani na dwa lata więzienia. Prawomocnie"/>
    <meta property="og:description" content="Władysław C. i Józef S., generałowie Służby Bezpieczeństwa, zostali wczoraj prawomocnie skazani na kary po dwa lata więzienia – informuje &quot;Gazeta Polska Codziennie&quot;."/>
  </head>
  <body>
    <article>
      <h1>Generałowie SB skazani na dwa lata więzienia. Prawomocnie</h1>
      <address>
        <time datetime="2019-11-20T06:38:00+00:00">20 Nov 2019, 06:38</time>
      </address>
      <h4>Władysław C. i Józef S., generałowie Służby Bezpieczeństwa, zostali wczoraj prawomocnie skazani na kary po dwa lata więzienia – informuje "Gazeta Polska Codziennie".</h4>
      <p>Wyrok w sprawie generałów bezpieki zapadł przed Sądem Okręgowym w Warszawie. Zdaniem sądu oskarżeni dopuścili się popełnienia zbrodni przeciwko ludzkości będącej zbrodnią komunistyczną.</p>
      <p>Kary po dwa lata więzienia dla Władysława C. i Józefa S. są prawomocne. Sąd oddalił bowiem apelacje obrony obu skazanych za bezprawne powołania opozycjonistów do wojska w stanie wojennym. Generałowie nie pojawili się wczoraj w sądzie.</p>
      <p>Wyrok w pierwszej instancji zapadł przed Sądem Rejonowym dla Warszawy-Mokotowa 22 lutego 2018 r. Władysława C. ma prawie 95 lat, natomiast Józefa S. niemal 86 – czytamy na łamach środowego wydania "GPC".</p>
      <footer>/ Źródło: <a href="http://gpcodziennie.pl/">Gazeta Polska Codziennie<br/></a>/ dcy</footer>
    </article>
  </body>
</html>