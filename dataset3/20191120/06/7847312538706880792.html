<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473754-tak-jak-zapowiadalismy-w-kampaniibudujemy-panstwo-dobrobytu"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T06:55:22+00:00"/>
    <meta property="og:title" content="Tak jak zapowiadaliśmy w kampanii, budujemy państwo dobrobytu"/>
    <meta property="og:description" content="Premier potwierdził, że w centrum zainteresowania jego rządu tak jak do tej pory, będzie rodzina, która jest fundamentem społeczeństwa ale także „nie tylko bastionem każdego Polaka, ale bastionem całej Polski”."/>
  </head>
  <body>
    <article>
      <h1>Tak jak zapowiadaliśmy w kampanii, budujemy państwo dobrobytu</h1>
      <address><time datetime="2019-11-20T06:55:22+00:00">20 Nov 2019, 06:55</time> by <a rel="author" href="https://wpolityce.pl/autorzy/274-zbigniew-kuzmiuk" target="_blank">Zbigniew Kuźmiuk</a></address>
      <p>
        <b>Wczoraj premier Mateusz Morawiecki wygłosił w Sejmie expose, którego głównym przesłaniem, tak jak zapowiadaliśmy w kampanii wyborczej, było kontynuowanie budowy polskiego państwa dobrobytu.</b>
      </p>
      <p>Premier potwierdził, że w centrum zainteresowania jego rządu tak jak do tej pory, będzie rodzina, która jest fundamentem społeczeństwa ale także „nie tylko bastionem każdego Polaka, ale bastionem całej Polski”.</p>
      <p>Przy tej okazji premier przypomniał jak ważna dla przyszłości naszego kraju jest demografia, ale także strategia wielkiego powrotu Polaków do naszego kraju i podkreślił ,że ten proces już zaczął ( w 2018 roku po raz pierwszy od wejścia Polski do UE w 2004 roku ilość Polaków przebywających czasowo poza granicami naszego kraju zmalała o 85 tysięcy osób).</p>
      <p>Premier Morawiecki zapowiedział także, że jego rząd będzie stał na  straży tradycyjnych wartości i bardzo mocno podkreślił „że dzieci są nietykalne, kto podniesie na nie rękę, tę ideologiczną rękę, ten podnosi rękę na całą wspólnotę” i dodał „ nie będzie wojny kulturowej, nie dopuszczę do niej, a jeżeli znajdą się tacy, którzy ją wywołają, to my ją wygramy, wygra ją rodzina, bo rodzina to wartość arcypolska”.</p>
      <p>W sposób szczególny w expose wybrzmiała sprawa wsparcia dla przedsiębiorców „sercem nowoczesnej gospodarki jest przedsiębiorczość”, tworzenie dla nic przewidywalnego prawa i warunków do rozwoju.</p>
      <p>W tym kontekście premier przypomniał ,że w konsultacjach społecznych jest projekt ustawy o tzw. małym ZUS-ie uzależnionym od dochodów osiąganych przez przedsiębiorców.</p>
      <p>O takie mniejsze obciążenia ZUS-owskie będą mogli wystąpić przedsiębiorcy prowadzący jednoosobową działalność gospodarczą, którzy w roku 2019 osiągali przychód nie większy niż 120 tys. rocznie (10 tys. miesięcznie) i dochód nie wyższy niż 72 tys. rocznie ( 6 tys zł miesięcznie).</p>
      <p>Według szacunku resortu przedsiębiorczości i technologii, który jest autorem tego projektu , z tego rozwiązania może skorzystać około 300 tysięcy przedsiębiorców, a w nioski w tej sprawie do ZUS, będą mogli oni składać do końca przyszłego roku.</p>
      <p>Na przykład przedsiębiorca, którego miesięczny przychód w 2019 roku nie przekraczał średnio 7 tys. zł ( rocznie 84 tysiące), a dochód 3 tys zł ( 36 tys zł) zapłaci składkę ZUS w wysokości 474 zł miesięcznie ( obecnie 904 zł miesięcznie), składka zdrowotna i na fundusz pracy pozostanie na dotychczasowym poziomie.</p>
      <p>W ten sposób jak szacuje resort ,jeżeli z tego rozwiązania skorzystałoby wspomniane wcześniej ok. 300 tysięcy przedsiębiorców, w ich kieszeniach tylko zostałoby w 2019 roku około 1,3 mld zł.</p>
      <p>Dużo miejsca premier Morawiecki problemom związanym z ekologią i ochroną zdrowia.</p>
      <p>W tej pierwszej sprawie uwypuklone zostało utworzenie resortu d/s klimatu, a także zapowiedź powołania w Kancelarii Premiera pełnomocnika d/s odnawialnych źródeł energii.</p>
      <p>W tej drugiej fakt podniesienia nakładów na ochronę zdrowia z 75 mld zł we 2015 roku, do 106 mld zł w roku 2019 i 160 mld zł w roku 2024 ( wtedy osiągnięty zostanie zapisany w ustawie wskaźnik przeznaczenia 6% PKB na ochronę zdrowia)</p>
      <p>Premier przypomniał zobowiązanie przygotowania jeszcze w tym roku pakietu badań dla każdego 40-latka, a także przeznaczenia kwoty 1 mld zł na supernowoczesne Centrum Onkologii w Warszawie.</p>
      <p>Swoje wystąpienie premier Morawiecki zakończył wezwaniem do zgody przynajmniej we kilku najważniejszych sprawach, podkreślając, że to nie jest parlament 5 komitetów wyborczych ale parlament nas wszystkich , całego narodu.</p>
      <p>Niestety w odpowiedzi na to expose premiera, konfrontacyjne wystąpienie, miał przywódca Platformy Grzegorz Schetyna, który w stylu ostatnich 4 lat, atakował wszystkie posunięcia rządu.</p>
      <p>Krytyczne wystąpienia, ale jednak z wątkami zachęcającymi do dialogu i współpracy w imieniu Lewicy miał Adrian Zandberg, a imieniu PSL-u jego prezes Władysław Kosiniak -Kamysz.</p>
      <p>gah/PAP</p>
    </article>
  </body>
</html>