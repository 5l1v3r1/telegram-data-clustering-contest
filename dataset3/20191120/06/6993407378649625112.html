<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-opera-turkmenystan-skasuvannya-zaborony/30281896.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T06:49:26+00:00"/>
    <meta property="og:title" content="Туркменам дозволили оперу і балет після майже 19 років заборони"/>
    <meta property="og:description" content="Опера «Паяци» італійського композитора Руджеро Леонкавалло була представлена 19 листопада у державному театрі столиці Туркменистану Ашгабата в межах програми культурного обміну між цією країною та Іта"/>
  </head>
  <body>
    <article>
      <h1>Туркменам дозволили оперу і балет після майже 19 років заборони</h1>
      <address>
        <time datetime="2019-11-20T06:49:26+00:00">20 Nov 2019, 06:49</time>
      </address>
      <p>Опера «Паяци» італійського композитора Руджеро Леонкавалло була представлена 19 листопада у державному театрі столиці Туркменистану Ашгабата в межах програми культурного обміну між цією країною та Італією.</p>
      <p>У двоактній опері в головній ролі виступив лише один італієць, решту ролей в драматичній історії про кохання та зраду зіграли туркменські співаки.</p>
      <p>Баритон Амангельди Аманов був одним із них. Востаннє він грав в опері в березні 2001 року.</p>
      <p>Перший лідер пострадянського Туркменистану Сапармурат Ніязов заборонив оперу та балет у 2001 році, назвавши ці види мистецтва «несумісними з менталітетом туркменів». Його наступник Гурбангули Бердимухамедов продовжив заборону після смерті Ніязова в 2006 році.</p>
      <p>Правозахисні групи визначають Туркменистан як одне із найбільш закритих суспільств, де уряд нехтує правами громадян, а всі аспекти суспільного життя контролюються Бердимухамедовим та його однодумцями.</p>
    </article>
  </body>
</html>