<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/razumkov-pro-zustrichi-iz-zelenskim-prohodyat-regulyarno-novini-ukrajini-50054537.html"/>
    <meta property="og:site_name" content="НВ"/>
    <meta property="article:published_time" content="2019-11-20T06:51:00+00:00"/>
    <meta property="og:title" content="Регулярні зустрічі. Разумков розповів про роботу Ради з Офісом Зеленського"/>
    <meta property="og:description" content="Представники Верховної Ради регулярно зустрічаються з представниками Офісу президента, заявив спікер парламенту Дмитро Разумков."/>
  </head>
  <body>
    <article>
      <h1>Регулярні зустрічі. Разумков розповів про роботу Ради з Офісом Зеленського</h1>
      <h2>Представники Верховної Ради регулярно зустрічаються з представниками Офісу президента, заявив спікер парламенту Дмитро Разумков.</h2>
      <address>
        <time datetime="2019-11-20T06:51:00+00:00">20 Nov 2019, 06:51</time>
      </address>
      <p>«Досить регулярні є зустрічі з Офісом президента. Зустрічі не є таємними, іноді навіть вони публічно відбуваються. Вони проходять у форматі: Офіс президента, Верховна Рада України, представники Кабінету міністрів», — розповів він в інтерв'ю <a href="https://www.pravda.com.ua/rus/articles/2019/11/20/7232452/">УП</a>.</p>
      <p>За словами Разумкова, учасники зустрічей змінюються в залежності від тих тем, які будуть обговорюватися.</p>
      <p>«Звичайно, там є президент, є я, є Гончарук, є керівництво Офісу президента, є інші представники Кабінету міністрів України, парламенту, представник президента і перший заступник голови Верховної Ради України Руслан Олексійович Стефанчук. Тому досить велика кількість людей, які беруть участь в цих нарадах», — зазначив спікер.</p>
      <p>Він також розповів, що на зустрічах обговорюється все, що пов’язано з державною роботою.</p>
      <p>Разумков підкреслив, що такі зустрічі - не звіт всіх гілок влади перед президентом, а саме нарада.</p>
      <p>«Є такі-то питання, є необхідність розглянути ці закони, наприклад, або навпаки, ми пропонуємо Кабінету міністрів ті чи інші пропозиції. Є позиція президента по дуже багатьох питаннях. Це нормально, це командна робота, це для того, щоб отримати результат», — резюмував спікер Ради.</p>
      <p>Раніше повідомлялося, що для прийняття важливих рішень <a href="https://nv.ua/ukr/ukraine/politics/yak-zelenskiy-priymaye-vazhlivi-rishennya-novini-ukrajini-50042110.html">президент</a> <a href="https://nv.ua/ukr/ukraine/politics/yak-zelenskiy-priymaye-vazhlivi-rishennya-novini-ukrajini-50042110.html">Володимир Зеленський</a> <a href="https://nv.ua/ukr/ukraine/politics/yak-zelenskiy-priymaye-vazhlivi-rishennya-novini-ukrajini-50042110.html">не скликає нараду</a>, а організовує брейншторм.</p>
    </article>
  </body>
</html>