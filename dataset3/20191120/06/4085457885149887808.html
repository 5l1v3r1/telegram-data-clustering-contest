<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/20/xiaomi-rychle-nabijeni-s-vykonem-100-w-je-pripraveno/"/>
    <meta property="og:site_name" content="GizChina.cz"/>
    <meta property="article:published_time" content="2019-11-20T06:00:08+00:00"/>
    <meta property="og:title" content="Xiaomi rychlé nabíjení s výkonem 100 W je připraveno"/>
    <meta property="og:description" content="Podle teaseru, který se objevil na čínském Weibo, by mělo být připraveno k uvedení na trh Xiaomi rychlé nabíjení s výkonem až 100 W."/>
  </head>
  <body>
    <article>
      <h1>Xiaomi rychlé nabíjení s výkonem 100 W je připraveno</h1>
      <address><time datetime="2019-11-20T06:00:08+00:00">20 Nov 2019, 06:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Na <a href="https://gizchina.cz/2019/03/26/super-charge-turbo-od-xiaomi-bude-mit-vykon-100-w/">jaře letošního roku</a> společnost Xiaomi oznámila, že pracuje na vývoji svého extrémně rychlého nabíjení Super Charge Turbo. Xiaomi rychlé nabíjení by podle prvních informací mělo mít neuvěřitelný výkon až 100 W. Potvrzením příprav tohoto nabíjení mělo být i <a href="https://www.youtube.com/watch?v=_0tNPOjk3vY">demo video</a>, které ukázalo že baterii s kapacitou 4000 mAh bude možno nabít z nuly na 100% za pouhých 17 minut. Přestože i sám šéf Xiaomi, Lin Bin, potvrdil práce na rychlém nabíjení, uplynulo osm měsíců, než se <a href="https://m.weibo.cn/detail/4440377975010532">na čínském Weibo</a> objevil teaser s odkazem na Super Charge Turbo.</p>
      <p>Teaser by takto mohl naznačit, že Xiaomi rychlé nabíjení je připraveno a mohlo by být v dohledné době uvedeno na trh. Xiaomi by se tak zařadila k společnostem Oppo a Vivo, které už také mají své super rychlé nabíjení. V současné době je nejrychleji nabíjeným telefonem na trhu model Oppo Reno Ace. Zde najdeme nabíjecí technologii s výkonem 65 W. K zařízením, která lze nabít podobně rychle patří také Realme X2 Pro, ale v tomto případě jde o výkon „jen“ 50 W. Xiaomi by tak mohla svým Super Charge Turbo překonat nabíjecí výkon téměř o polovinu.</p>
      <figure>
        <img src="https://gizchina.cz/wp-content/uploads/2019/11/Xiaomi-fast-charg.jpg"/>
      </figure>
      <p>Mít telefon nabitý za čtvrt hodiny je jistě skvělé, ale stále se nabízí i otázka, zda takto výkonné nabíjení nebude degradovat baterii. Samozřejmě je potřeba mít k této super rychlé nabíjecí technologii i odpovídající nabíječku a zřejmě i baterii, která by nebyla po několika nabíjecích cyklech zničena. Předpokládáme ale, že na tyto eventuality vývojáři Xiaomi mysleli a neponechali nic náhodě. Ostatně na vývoji pracovali více než půl roku. Nyní tedy zbývá jen počkat, ve kterém telefonu nebo jiném zařízení se Super Charge Turbo objeví. Tipaři se momentálně shodují na tom, že by tím prvním strojem mohl být Xiaomi Mi Mix 4. Jako vždy si ale budeme muset počkat na další porci informací a potvrzení těchto spekulací.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/20/redmi-k30-mozna-bude-mit-120-hz-displej-a-60-mpix/"/>
        <a href="https://gizchina.cz/2019/11/20/vylepseny-holici-strojek-xiaomi-enchen-blackstone-3-v-akci-2/"/>
        <a href="https://gizchina.cz/2019/11/19/mireader-prvni-xiaomi-ctecka-e-knih-v-crowdfundingove-kampani/"/>
      </related>
    </article>
  </body>
</html>