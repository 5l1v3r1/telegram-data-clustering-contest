<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904443/estse-media-wijzen-oranje-uitblinker-aan-waar-ben-je-al-die-tijd-geweest-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T06:00:00+00:00"/>
    <meta property="og:title" content="Estse media wijzen Oranje-uitblinker aan: 'Waar ben je al die tijd geweest?!'"/>
    <meta property="og:description" content="De media in Estland leggen zich neer bij de ruime overwinning van het Nederlands elftal in de Johan Cruijff Arena: het werd 5-0. Onder meer Calvin Stengs, Myron Boadu en Georginio Wijnaldum worden in de spotlights gezet. Daarnaast lijkt bondscoach Karel Voolaid binnenkort te vertrekken. 'De nationale ploeg van Estland eindigt de EK-kwalificatie met het meest duidelijke verlies tegen Nederland', schrijft Postimees. 'De wedstrijd werd beslist door twee vroege doelpunten, waarna Estland even de rug rechtte, om vervolgens weer te vallen.' Spelersrapport: Wijnaldum scoort 9 op 'zijn' avond, één onvoldoende voor Oranje Zeven conclusies: één team, één taak, Gini komt bovendrijven, dringen voorin"/>
  </head>
  <body>
    <article>
      <h1>Estse media wijzen Oranje-uitblinker aan: 'Waar ben je al die tijd geweest?!'</h1>
      <address>
        <time datetime="2019-11-20T06:00:00+00:00">20 Nov 2019, 06:00</time>
      </address>
      <p>
        <b>De media in Estland leggen zich neer bij de ruime overwinning van het Nederlands elftal in de Johan Cruijff Arena: het werd 5-0. Onder meer Calvin Stengs, Myron Boadu en Georginio Wijnaldum worden in de spotlights gezet. Daarnaast lijkt bondscoach Karel Voolaid binnenkort te vertrekken.</b>
      </p>
      <p>'De nationale ploeg van Estland eindigt de EK-kwalificatie met het meest duidelijke verlies tegen Nederland', <a href="https://sport.postimees.ee/6830254/postimehe-aruanne-hollandist-kui-uhed-ei-suuda-ja-teised-ei-viitsi-aga-ikka-skoorivad">schrijft Postimees.</a> 'De wedstrijd werd beslist door twee vroege doelpunten, waarna Estland even de rug rechtte, om vervolgens weer te vallen.'</p>
      <p>'Een maand geleden verloor we met 0-4, nu met 5-0. Het is pijnlijk om de volgende zinnen en cijfers op te schrijven, maar het zou onverantwoord en dom zijn om alleen naar de stand te kijken. Estland is vijfde geëindigd in de kwalificatie, heeft twee doelpunten voor en 26 tegen.' <i>Postimees</i> vraagt zich af of Voolaid nog wel de juiste man is om Estland te leiden. 'De bond moet beslissen of ze met hem door willen of weer van koers willen veranderen.'</p>
      <p>Onder meer Wijnaldum, Boadu en Stengs waren de blikvangers bij Oranje. 'Wijnaldum heeft al een behoorlijke staat van dienst en Boadu mocht zijn debuut maken voor Nederland. Het grote talent van AZ is de eerste speler sinds 2000 die zijn debuut maakt voor Nederland. Ook Boadu's ploeggenoot Calvin Stengs debuteerde.'</p>
      <figure>
        <img src="https://i.gyazo.com/4fcc0bc3d2cae33a885ec134bcec8d91.png"/>
      </figure>
      <p><a href="https://sport.ohtuleht.ee/983908/karm-holland-virutas-viis-ning-eesti-jai-taaskord-nulli-peale">Ohtuleht</a> probeert positief te blijven en zag dat de Esten zich aardig herpakten na de vroege treffers van Wijnaldum en Aké. 'De Esten beten meer van zich af, naarmate de wedstrijd vorderde. Dit resulteerde in een aantal gevaarlijke momenten, via Erik Sorga en Konstantin Vassiljev. Maar in minuut 66 sneden wij onszelf in de vingers. Toen viel de 3-0 via Wijnaldum en was de wedstrijd definitief voorbij. 'Karol Mets (ex-NAC Breda, red.) onderschatte de situatie en overschatte zichzelf en Wijnaldum hoefde geen twee keer na te denken, toen hij voor Sergei Lepmets stond.'</p>
      <p>Het Estse medium legde het hoofd vervolgens in de schoot. 'Estland stichtte meerdere malen gevaar in aanvallend opzicht en kreeg via Vassiljeve nog een super-kans. Maar het tv-commentaar van Tarmo Tiisler (Estse journalist, red.) vat de avond goed samen: hoe eerder we klaar zijn vanavond, hoe beter.' <i>Ohtuleht</i> meldt dat de bond van Estland voor 15 december een nieuwe bondscoach aan wil stellen.</p>
      <p>Het vertrouwen in een goed resultaat vloeide na de openingstreffer van Wijnaldum al snel weg bij <a href="https://sport.delfi.ee/news/jalgpall/eesti/kogu-tode-mangust-eesti-koondis-jai-supermangu-teinud-debutandi-ja-liverpooli-staari-kubaratriki-ees-relvituks?id=88116579">Delfisport.</a> Wijnaldum scoorde drie keer, maar ook Stengs viel op. 'Wijnaldum maakte een hattrick, maar vergeet niet wie twee assists gaf: de twintigjarige debutant van AZ. De jonge speler nam zijn verantwoordelijkheid, vandaar dat zijn ploeggenoten hem vertrouwen. "Waar ben je al die tijd geweest, Stengs?!", zou je je af willen vragen na zo'n optreden.'</p>
      <p>Ook het statement van de Oranje-spelers is <i>Delfi </i>niet ontgaan. 'Zoals je zou verwachten na de wedstrijd van zondag in de Nederlandse competitie stond de wedstrijd ook in het teken van het anti-racisme-statement. Na de openingsgoal wezen Wijnaldum en Frenkie de Jong naar hun huidskleur. Wijnaldum legde zijn donkere arm op de witte arm van De Jong.'</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904421/spelersrapport-wijnaldum-leider-en-hattrick-held-n-onvoldoende-voor-oranje.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904441/zeven-conclusies-generaal-koeman-luitenant-wijnaldum-dringen-in-de-voorhoede.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>