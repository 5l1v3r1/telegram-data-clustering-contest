<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/in-august-chiril-motpan-declara-ca-dodon-nu-este-implicat-in-expulzarea-cetatenilor-turci-acum-acesta-vede-altfel-situatia-video_3059626.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T06:32:57+00:00"/>
    <meta property="og:title" content="În august Chiril Moţpan declara că Dodon NU este implicat în expulzarea cetăţenilor turci. ACUM, acesta vede altfel situaţia (VIDEO)"/>
    <meta property="og:description" content="Chiril Moţpan schimbă macazul. În august Chiril Moţpan declara că Dodon NU este implicat în expulzarea cetăţenilor turci. ACUM însă se pare că acesta are dubii.Preşedintele Comisiei parlamentare securitate naţională a declarat că, acum o săptămână, a depu"/>
  </head>
  <body>
    <article>
      <h1>În august Chiril Moţpan declara că Dodon NU este implicat în expulzarea cetăţenilor turci. ACUM, acesta vede altfel situaţia (VIDEO)</h1>
      <address><time datetime="2019-11-20T06:32:57+00:00">20 Nov 2019, 06:32</time> by <a rel="author">PUBLIKA.MD</a></address>
      <p>
        <b>Chiril Moţpan schimbă macazul. În august Chiril Moţpan declara că Dodon NU este implicat în expulzarea cetăţenilor turci. ACUM însă se pare că acesta are dubii.</b>
      </p>
      <p>Preşedintele Comisiei parlamentare securitate naţională a declarat că, acum o săptămână, a depus un demers la SIS în care a cerut informaţii despre implicarea preşedintelui Igor Dodon şi a altor persoane cu funcţii de răspundere în expulzarea cetăţenilor turci.  </p>
      <blockquote>„Într-un demers pe care l-am depus deja și aștept răspunsul am pus mai multe întrebări, inclusiv care a fost implicarea în acel proces al președintelui Parlamentului, care conform legii este responsabil de prevenirea și combaterea terorismului. În 2017, Parlamentul a votat o lege numindu-l responsabil de prevenirea și combaterea terorismului pe președintele Parlamentului, când domnul Candu era în această funcție. Domnul Candu categoric trebuia să cunoască acest lucru. Domnul Filip, care era premier, la fel. Domnul Dodon la fel trebuia să fie informat”, a afirmat deputatul. </blockquote>
      <p>Potrivit lui, indiferent că este președinte de stat sau nu, dacă Igor Dodon este implicat în cazul acesta, Chiril Moțpan va cere demisia lui:</p>
      <blockquote>"Eu am spus și cu alte ocazii, dacă domnul Dodon se dovedește că este implicat în cazul acesta, eu voi fi primul care îi va cere demisia".  </blockquote>
      <p>Totuși, președintele Comisiei Securitate spune că nicio sursă de a sa nu confirmă faptul că Dodon ar avea vreo implicație în această chestiune. </p>
      <blockquote>„Dintr-o discuție cu un procuror, se pare că primul interes a fost al domnului Plahotniuc”, a mai spus Chiril Moţpan. </blockquote>
      <p> PUBLIKA.MD aminteşte că în august, <b>întrebat dacă în acest proces a fost implicat şi preşedintele ţării Igor Dodon, aşa cum a declarat anterior Andrei Năstase şi Maia Sandu, deputatul PPDA Chiril Moţpana declarat că Dodon nu a fost implicat. </b></p>
      <p>"<b>REPORTER PRO TV:</b> Anul trecut, imediat după ce cetăţenii turci au fost expulzaţi, PAS şi PPDA ziceau că acest lucru s-a făcut la indicaţia preşedintelui Igor Dodon în schimbul reparaţiei preşedinţiei. De ce nu a fost audiat până acum preşedintele Igor Dodon şi dacă va fi el audiat şi când? </p>
      <p><b>CHIRIL MOŢPAN:</b> Preşedintele Igor Dodon nu apare nicăieri în rapoartele prezentate, nici în declaraţiile făcute de invitaţii la aceste audieri. Nu a apărut nici un nume de politician. Noi putem doar presupune ceva, dar consider că totuşi nu a avut nicio atribuţie la cazul respectiv. Mai degrabă a fost cu totul altceva".</p>
      <p>CITEŞTE ŞI <a href="https://www.publika.md/video-reprezentantii-acum-din-nou-s-au-razgandit-ce-a-spus-chiril-motpan-cand-a-fost-intrebat-daca-igor-dodon-este-implicat-in-cazul-cetatenilor-turci-_3049447.html">(VIDEO) Reprezentanţii ACUM din nou s-au răzgândit. Ce a spus Chiril Moţpan când a fost întrebat dacă Igor Dodon este implicat în cazul cetăţenilor turci</a></p>
    </article>
  </body>
</html>