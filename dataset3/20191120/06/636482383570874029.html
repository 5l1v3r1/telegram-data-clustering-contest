<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ce-studii-are-viorica-dancila-o-simpla-profesoara-din-videle-s-a-spus-insa-adevarul-este-cu-totul-altul-20096230"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T06:29:54+00:00"/>
    <meta property="og:title" content="Ce studii are Viorica Dăncilă. ”O simplă profesoară din Videle”, s-a spus, însă adevărul este cu totul altul"/>
    <meta property="og:description" content="Viorica Dăncilă, candidatul PSD la cea mai înaltă funcție în stat, s-a născut în Roșiorii de Vede, pe data de 16 decembrie 1963. Mama sa era țesătoare la"/>
  </head>
  <body>
    <article>
      <h1>Ce studii are Viorica Dăncilă. ”O simplă profesoară din Videle”, s-a spus, însă adevărul este cu totul altul</h1>
      <address><time datetime="2019-11-20T06:29:54+00:00">20 Nov 2019, 06:29</time> by <a rel="author">Cristian Lisandru</a></address>
      <p>
        <b>Viorica Dăncilă, candidatul PSD la cea mai înaltă funcție în stat, s-a născut în Roșiorii de Vede, pe data de 16 decembrie 1963. Mama sa era țesătoare la fabrica de postavuri ”Dorobanțul”, iar tatăl său era subofițer în Aramata Română.</b>
      </p>
      <p>Viorica Dăncilă a urmat clasele a IX-a și a X-a – între 1978 și 1980 – la Liceul „Mihai Viteazul” din Ploiești, iar studiile liceale le-a finalizat la Liceul Energetic din același oraș. Între anii 1997–1998, Viorica Dăncilă a fost profesoară la Liceul Industrial din Videle, iar 1997 până în 2009 a fost inginer la Petrom SA – sucursala Videle – serviciul <i>Monitorizare Producție Țiței și Gaze.</i></p>
      <p>În anul 1988, Viorica Dăncilă a absolvit  Universitatea de Petrol și Gaze, obținând nota 9 la examenul de licență. Trebuie menționat că – la vremea respectivă – la această facultate absolveau doar 200 de studenți din cei 500 care luau examenul de admitere. O copie a diplomei de inginer a Vioricăi Dăncilă a fost publicată de <a href="http://www.stiripesurse.ro/">stiripesurse.ro</a>. Mai mult, Viorica Dăncilă are și o diplomă de master <i>Spațiul Public European</i>, în cadrul SNSPA București.</p>
      <p> </p>
    </article>
  </body>
</html>