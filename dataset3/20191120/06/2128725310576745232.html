<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/dunyadan-futbol/2019/11/20/tottenhamda-jose-mourinho-donemi"/>
    <meta property="og:site_name" content="Aspor"/>
    <meta property="article:published_time" content="2019-11-20T06:44:52+00:00"/>
    <meta property="og:title" content="Tottenham'da Jose Mourinho dönemi"/>
    <meta property="og:description" content="İngiliz ekibi Tottenham, Arjantinli teknik adam Mauricio Pochettino ile yolların ayrılmasının ardından Teknik Direktör Jose Mourinho ile 3.5 yıllık sözleşme imzalandığını duyurdu."/>
  </head>
  <body>
    <article>
      <h1>Tottenham'da Jose Mourinho dönemi</h1>
      <address>
        <time datetime="2019-11-20T06:44:52+00:00">20 Nov 2019, 06:44</time>
      </address>
      <p>
        <b>İngiliz ekibi <a href="https://www.aspor.com.tr/index/tottenham">Tottenham</a>, Arjantinli teknik adam Mauricio Pochettino ile yolların ayrılmasının ardından Teknik Direktör <a href="https://www.aspor.com.tr/index/jose-mourinho">Jose Mourinho</a> ile 3.5 yıllık sözleşme imzalandığını duyurdu.</b>
      </p>
      <p>Premier Lig'in son 5 haftasında 3 puana hasret kalan <a href="https://www.aspor.com.tr/index/tottenham">Tottenham</a>'da Mauricio Pochettino ile yolların ayrılmasının ardından yerine gelen isim belli oldu. Arjantinli teknik adamdan sonra teknik direktörlük görevine Portekizli çalıştırıcı <a href="https://www.aspor.com.tr/index/jose-mourinho">Jose Mourinho</a> getirildi. Londra temsilcisinin resmi internet sitesinden yapılan açıklamada, Mourinho ile 2022-2023 sezonu sonuna kadar sözleşme imzalandığını duyuruldu.<br/><br/>Kariyerinde daha önce Manchester United, Chelsea, Real Madrid, Inter ve Porto gibi takımları çalıştıran Mourinho yaptığı açıklamada, "Çok büyük bir tarih ve tutkulu taraftara sahip bir kulübe katılmaktan heyecan duyuyorum. Takımdaki kalite beni heyecanlandırıyor. Bu oyuncularla çalışacak olmak buraya gelirken beni en çok etkileyen şeydi" şeklinde konuştu.</p>
      <figure>
        <img src="https://iaaspr.tmgrup.com.tr/c5008e/0/0/0/0/676/669?u=https://iaspr.tmgrup.com.tr/2019/11/20/tottenhamda-jose-mourinho-donemi-1574254377307.jpg&amp;mw=650"/>
      </figure>
      <p>56 yaşındaki teknik direktör, 2 kez UEFA Şampiyonlar Ligi şampiyonluğu yaşarken, 2 kez de UEFA Avrupa Ligi'ni kazandı. Mourinho, 2002-2003 sezonunda Porto'nun başında UEFA Kupası'nı kaldırırken, 2003-2004 sezonunda da kariyerindeki ilk Şampiyonlar Ligi kupasını aldı. Portekizli teknik adam, 2009-2010 döneminde ise Inter ile UEFA Şampiyonlar Ligi şampiyonu olmayı başarmıştı. Başarılı teknik adam, son olarak 2016-2017 sezonunda çalıştırdığı Manchester United'ı UEFA Avrupa Ligi'nde şampiyon yapmıştı.<br/><br/>Mourinho ayrıca Premier Lig, La Liga, Serie A ve Portekiz Ligi'nde çalıştırdığı takımlarla şampiyonluklar yaşadı.Jose Mourinho ile anlaşıldığını duyurdu. Portekizli teknik adam son olarak Manchester United'da görev almıştı.</p>
      <p>
        <b>"TAKIMDAKİ KALİTE BENİ HEYECANLANDIRIYOR"</b>
      </p>
      <p>Tottenham'dan yapılan açıklamada Mourinho ile 3.5 yıllık anlaşma sağlandığı belirtildi. İmza sonrası açıklamalarda bulunan Jose Mourinho, "Çok büyük bir geçmişe ve tutkulu taraftarlara sahip bir kulübe katılmaktan heyecan duyuyorum. Takımdaki ve akademideki kalite beni heyecanlandırıyor. Bu oyuncularla çalışmak ilgimi çekti." dedi.</p>
      <related>
        <a href="https://www.aspor.com.tr/galeri/galatasaray/mourinhodan-fatih-terim-aciklamasi"/>
      </related>
      <p><b>"SOYUNMA ODASINA ENERJİ GETİRECEKTİR"</b><br/><br/>Tottenham Başkanı Daniel Levy ise, "Futbolun en başarılı antrenörlerinden birine sahibiz. Tecrübesi çok zengin ve harika bir taktikçi. Antrenörlük yaptığı her kulüpte onur kazandı. Soyunma odasına enerji ve inanç getireceğine inanıyoruz" dedi.</p>
    </article>
  </body>
</html>