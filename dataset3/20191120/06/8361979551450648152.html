<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/protesti-v-gonkonzi-senat-ssha-priynyav-vazhliviy-dokument-50054533.html"/>
    <meta property="og:site_name" content="НВ"/>
    <meta property="article:published_time" content="2019-11-20T06:01:00+00:00"/>
    <meta property="og:title" content="Протести в Гонконзі: Сенат США прийняв законопроект на підтримку демонстрантів"/>
    <meta property="og:description" content="Сенат США одноголосно схвалив законопроект про підтримку демократії і захисту прав людини в Гонконзі."/>
  </head>
  <body>
    <article>
      <h1>Протести в Гонконзі: Сенат США прийняв законопроект на підтримку демонстрантів</h1>
      <h2>Сенат США одноголосно схвалив законопроект про підтримку демократії і захисту прав людини в Гонконзі.</h2>
      <address>
        <time datetime="2019-11-20T06:01:00+00:00">20 Nov 2019, 06:01</time>
      </address>
      <p>Законопроект зобов’язує Білий дім не тільки щорічно звітувати перед законодавцями про порушення прав людини в Гонконзі, але і вводити санкції проти осіб, відповідальних за такі порушення, повідомляє <a href="https://www.dw.com/ru/%D1%81%D0%B5%D0%BD%D0%B0%D1%82-%D1%81%D1%88%D0%B0-%D0%BE%D0%B4%D0%BE%D0%B1%D1%80%D0%B8%D0%BB-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%BE-%D0%BF%D0%BE%D0%B4%D0%B4%D0%B5%D1%80%D0%B6%D0%BA%D0%B5-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D0%B8-%D0%B2-%D0%B3%D0%BE%D0%BD%D0%BA%D0%BE%D0%BD%D0%B3%D0%B5/a-51325971">DW.</a></p>
      <p>Крім того, сенатори пропонують заборонити експортувати в Гонконг техніку і засоби, якими користується місцева поліція для придушення заворушень, зокрема, водомети, гумові кулі, сльозогінний газ і наручники.</p>
      <p>Палата представників Конгресу схвалила свою версію цього законопроекту ще в жовтні. Тепер обом палатам належить направити узгоджену версію на підпис президенту Дональда Трампа.</p>
      <p>Китайська влада висловила протест проти схвалення цього законопроекту як Сенатом, так і, раніше, Палатою представників.</p>
      <p>У Китаї заявляють, що цей крок несприятливим чином позначиться на китайсько-американських відносинах.</p>
      <p>Нагадаємо, учасники протесту в Гонконзі виступають проти видачі підозрюваних владі КНР, де деяким з них може загрожувати страта.</p>
      <p>В кінці жовтня <a href="https://nv.ua/ukr/world/countries/gonkong-oficiyno-vidklikav-zakonoproekt-pro-ekstradiciyu-novini-svitu-50049361.html">місцева влада відкликали спірний законопроект</a>, проте через деякий час протести поновилися з новою силою і демонстранти <a href="https://nv.ua/ukr/world/countries/obloga-universitetu-v-gonkonzi-trivaye-novini-svitu-50054066.html">забарикадувалися в будівлі Політехнічного університету</a>.</p>
      <p>У свою чергу <a href="https://nv.ua/ukr/world/countries/u-gonkonzi-policiya-vzyala-v-oblogu-universitetske-mistechko-novini-svitu-50054057.html">поліція пригрозила застосувати проти них бойові патрони</a>.</p>
    </article>
  </body>
</html>