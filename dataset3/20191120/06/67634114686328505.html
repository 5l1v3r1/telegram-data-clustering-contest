<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151165/"/>
    <meta property="og:site_name" content="AgroNews"/>
    <meta property="article:published_time" content="2019-11-20T06:57:00+00:00"/>
    <meta property="og:title" content="Тепла погода сприяє розвитку пізніх культур"/>
    <meta property="og:description" content="Потужне тепло після короткочасного похолодання на початку листопада сприяло відновленню і продовженню активної вегетації озимих культур. Про це інформують аналітики «УкрАгроКонсалт». «З огляду на велику кількість пізніх посівів, це був дуже сприятливий фактор для поліпшення фазового розвитку», ―..."/>
  </head>
  <body>
    <article>
      <h1>Тепла погода сприяє розвитку пізніх культур</h1>
      <address><time datetime="2019-11-20T06:57:00+00:00">20 Nov 2019, 06:57</time> by <a rel="author">agronews.uaode/author</a></address>
      <p>
        <b>Потужне тепло після короткочасного похолодання на початку листопада сприяло відновленню і продовженню активної вегетації озимих культур. Про це інформують аналітики «УкрАгроКонсалт».</b>
      </p>
      <p>«З огляду на велику кількість пізніх посівів, це був дуже сприятливий фактор для поліпшення фазового розвитку», ― йдеться у повідомленні.</p>
      <p>Так, в кінці першої – на початку другої декади листопада переважала аномально тепла, як для цієї пори року, з незначними опадами і частими туманами погода.</p>
      <p>Опади різної кількості (від 3,4 до 21,0 мм) і інтенсивності випали майже на всій території країни, тільки в південних областях було сухо. В регіонах, де відбулося збільшення запасів вологи, на ряді площ почалося кущіння і утворення вузлових коренів.</p>
      <p>«У районах, де опадів було недостатньо для поповнення вологозапасів грунту, тепла волога погода, тумани та мряка, слабкі опади у окремі дні мали позитивний вплив на посіви. Активного розвитку посівів не спостерігалося через дефіцит грунтової вологи. Найбільш сприятливими виявилися умови в західних і північних областях, де пройшли ефективні дощі», ― відзначають аналітики.</p>
    </article>
  </body>
</html>