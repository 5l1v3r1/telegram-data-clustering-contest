<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391357-%d7%94%d7%aa%d7%a7%d7%99%d7%a4%d7%94-%d7%91%d7%a1%d7%95%d7%a8%d7%99%d7%94-%d7%96%d7%95-%d7%94%d7%aa%d7%a9%d7%95%d7%91%d7%94-%d7%a9%d7%9c-%d7%99%d7%a9%d7%a8%d7%90%d7%9c-%d7%9c%d7%a8%d7%91%d7%99-%d7%9e"/>
    <meta property="og:site_name" content="סרוגים"/>
    <meta property="article:published_time" content="2019-11-20T06:49:53+00:00"/>
    <meta property="og:title" content="התקיפה בסוריה היא התשובה של מדינת ישראל לרבי מסאטמר"/>
    <meta property="og:description" content="התקיפה בסוריה היא התשובה של ישראל לרבי מסאטמר. &quot;האיסור להתגרות באומות העולם&quot; היא לא רק שקר הלכתי, אלא גם חוסר הבנה של המציאות"/>
  </head>
  <body>
    <article>
      <h1>התקיפה בסוריה היא התשובה של מדינת ישראל לרבי מסאטמר</h1>
      <h2>בלילה הראשון שבו האדמו"ר מסאטמר הולך לישון במדינת ישראל, יצא כוח גדול של צבא ציוני, להכות בגויים במדינה שכנה - ובעצם להוכיח לו כי "האיסור להתגרות באומות העולם" הוא לא רק שקר הלכתי, אלא גם חוסר הבנה של המציאות</h2>
      <address><time datetime="2019-11-20T06:49:53+00:00">20 Nov 2019, 06:49</time> by <a rel="author">https://www.facebook.com/arye.yoeli</a></address>
      <p>ביקורו של האדמו"ר מסאטמר – ראש הפלג היהודי האנטי ציוני הגדול בעולם – בישראל, מעורר גל של תגובות מצד גורמים דתיים, חרדים וחילונים, כיצד ישראל מתירה לאדם הפועל נגדה להתארח בארץ ואפילו לקבל שירות מהמשטרה, החוסמת בעבורו צירי תנועה.</p>
      <figure>
        <img src="https://www.srugim.co.il/i/wp-content/uploads/2017/05/%D7%90%D7%94%D7%95%D7%93-%D7%91%D7%A8%D7%A7-%D7%A9%D7%9C%D7%95%D7%A9%D7%AA-%D7%94%D7%A9%D7%91%D7%95%D7%A2%D7%95%D7%AA.mp4_000001765__w1980.jpg"/>
      </figure>
      <h4>עוד באותו נושא</h4>
      <h3>אהוד ברק הפך לחסיד סאטמר? צפו</h3>
      <p>לכתבה המלאה בסרוגים &gt;<br/>7</p>
      <p>בצירוף מקרים, בלילה הראשון בו ישן האדמו"ר מסאטמר בארץ, קיבלה משנתו האידאולוגית סטירת לחי מצלצלת. ההשקפה האנטי ציונית של החסידות הזו קובעת בצורה חד משמעית את "האיסור להתגרות באומות העולם", כחלק מהאיסור 'לעלות בחומה' – פעולה אקטיבית לקירוב הגאולה.</p>
      <p>למרות ש'שלוש השבועות' נאמרו בהקשר אגדתי בתלמוד, ואף פוסק לא הביא אותם להלכה, קבעו ראשי הרבנים האנטי ציונים, את האיסורים אלה והפכו אותם לעיקרי התורה שכל אמונת ישראל תלויה בה. חלק מהרבנים הבין את טעותו בשואה, אך העקשנים שבהם, כמו האדמו"ר מסאטמר ואנשי נטורי קרתא, עדיין חושבים שהאור הוא חושך והיום הוא לילה.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>ההרס בסוריה (הטלויזיה הסורית)</p>
      <p>העלייה המאורגנת לארץ, הקמת מדינה, הקמת צבא ויציאה למלחמה מול צבאות זרים, הם "ייהרג ובל יעבור" בקרב החסידות השקועה בגלות, ואיסורים אלה תקפים עד שיבוא המשיח, כשהם לא מצליחים לקלוט שהגאולה כבר החלה, עם חזרת עם ישראל לארצו והקמת המדינה.</p>
      <p>כבר 70 שנה וחצי, שמדינת ישראל מראה לאדמו"רים מסאטמר כי הם טעו. ובאופן מקרי, גם בלילה הראשון שבו האדמו"ר מסאטמר הולך לישון במדינת ישראל, יצא כוח גדול של צבא ציוני, להכות בגויים במדינה שכנה – ובעצם להוכיח לו כי "האיסור להתגרות באומות העולם" הוא לא רק שקר הלכתי, אלא גם חוסר הבנה של המציאות.</p>
    </article>
  </body>
</html>