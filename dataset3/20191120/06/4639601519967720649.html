<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/society/kairos-synnefiasmenos-me-isxyres-vroxes-kai-kataigides-sta-dytika-kai-voreiodytika/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T06:50:54+00:00"/>
    <meta property="og:title" content="Καιρός συννεφιασμένος με ισχυρές βροχές και καταιγίδες στα δυτικά και βορειοδυτικά"/>
    <meta property="og:description" content="Τοπικά ισχυρές βροχοπτώσεις και σποραδικές καταιγίδες στο Ιόνιο, και στο μεγαλύτερο μέρος της δυτικής και βορειοδυτικής χώρας, αναμένονται σήμερα, Τετάρτη"/>
  </head>
  <body>
    <article>
      <h1>Καιρός συννεφιασμένος με ισχυρές βροχές και καταιγίδες στα δυτικά και βορειοδυτικά</h1>
      <h2>Τοπικά ισχυρές βροχοπτώσεις και σποραδικές καταιγίδες στο Ιόνιο, και στο μεγαλύτερο μέρος της δυτικής και βορειοδυτικής χώρας, αναμένονται σήμερα, Τετάρτη</h2>
      <address><time datetime="2019-11-20T06:50:54+00:00">20 Nov 2019, 06:50</time> by <a rel="author">ΤοΒΗΜΑ Team</a></address>
      <p>Τοπικά ισχυρές βροχοπτώσεις και σποραδικές καταιγίδες στο Ιόνιο, και στο μεγαλύτερο μέρος της δυτικής και βορειοδυτικής χώρας, αναμένονται σήμερα, Τετάρτη.</p>
      <p>Σύμφωνα με το με το meteo.gr στην υπόλοιπη χώρα αναμένονται νεφώσεις με λίγες βροχές ή καταιγίδες τοπικού χαρακτήρα έως και τις πρωινές ώρες.</p>
      <p><a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά <br/></a>Σταδιακά τα φαινόμενα της Δυτικής Ελλάδας θα κινηθούν ανατολικότερα και θα επηρεάσουν αρκετές περιοχές της ηπειρωτικής χώρας με την έντασή τους σταδιακά να μειώνεται.</p>
      <figure>
        <img src="https://www.in.gr/wp-content/uploads/2019/11/meteo_map_rain-600x517.jpg"/>
      </figure>
      <p>Παράλληλα, σχετικά αυξημένες θα είναι οι συγκεντρώσεις σκόνης στην ατμόσφαιρα, δημιουργώντας το φαινόμενο των λασποβροχών.</p>
      <p>Η θερμοκρασία θα κυμανθεί στη Δυτική Μακεδονία από 5 έως 16 βαθμούς, στη Βόρεια Ελλάδα από 8 έως 19, στην Ήπειρο από 10 έως 21 βαθμούς, στην Κεντρική Ελλάδα από 9 έως 22, στη Δυτική και Νότια Ελλάδα από 15 έως 21 βαθμούς, στα υπόλοιπα ηπειρωτικά από 11 έως 23 βαθμούς, στα νησιά του Ιονίου από 16 έως 21 βαθμούς, και στα νησιά του Αιγαίου από 12 έως 23 βαθμούς Κελσίου.</p>
      <figure>
        <img src="https://www.in.gr/wp-content/uploads/2019/11/meteo_map_rain1-600x517.jpg"/>
      </figure>
      <p>Οι άνεμοι στο Βόρειο Αιγαίο θα πνέουν από ανατολικές έως νοτιοανατολικές διευθύνσεις με εντάσεις έως 5 και τοπικά 6 μποφόρ, και στο Νότιο Αιγαίο από νότιες έως νοτιοανατολικές διευθύνσεις με ίδιες εντάσεις. Στο Ιόνιο οι άνεμοι θα πνέουν αρχικά από νότιες διευθύνσεις και βαθμιαία από μεταβλητές διευθύνσεις με εντάσεις έως 4 μποφόρ.</p>
      <h3>Αναλυτικά η πρόγνωση από την ΕΜΥ:</h3>
      <h3>Αττική</h3>
      <p>Καιρός: Νεφώσεις παροδικά αυξημένες με τοπικές βροχές και σποραδικές καταιγίδες.<br/>Άνεμοι : Νότιοι νοτιοανατολικοί 4 με 5 μποφόρ.<br/>Θερμοκρασία: Από 14 έως 20 βαθμούς Κελσίου.</p>
      <h3>Θεσσαλονίκη</h3>
      <p>Καιρός: Νεφώσεις με τοπικές βροχές και σποραδικές καταιγίδες ,πρόσκαιρα ισχυρές με εξασθένηση από το βράδυ.<br/>Άνεμοι : Νοτιοανατολικοί 4 με 6 με βαθμιαία εξασθένηση από το απόγευμα.<br/>Θερμοκρασία: Από 10 έως 18 βαθμούς Κελσίου.</p>
      <h3>Μακεδονία, Θράκη</h3>
      <p>Καιρός: Νεφώσεις με βροχές. Σποραδικές καταιγίδες θα εκδηλωθούν στη Μακεδονία. Τα φαινόμενα θα είναι κατά τόπους έντονα στη Μακεδονία , από το μεσημέρι όμως στη δυτική Μακεδονία θα εξασθενήσουν.<br/>Άνεμοι : Ανατολικοί νοτιοανατολικοί 4 με 5 και στα θαλάσσια 6 μποφόρ.<br/>Θερμοκρασία: Από 10 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <h3>Νησιά Ιονίου, Ήπειρος, Δυτική Στερεά, Δυτική Πελοπόννησος</h3>
      <p>Καιρός: Νεφώσεις με βροχές και καταιγίδες κατά τόπους ισχυρές. Εξασθένηση των φαινομένων από τα βορειοδυτικά μετά το μεσημέρι.<br/>Άνεμοι : Νοτιοανατολικοί 5 με 6 και το πρωί στο Ιόνιο 7 μποφόρ που γρήγορα θα στραφούν σε νότιους νοτιοδυτικούς και θα εξασθενήσουν.<br/>Θερμοκρασία: Από 14 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <h3>Θεσσαλία, Ανατολική Στερεά, Εύβοια, Ανατολική Πελοπόννησος</h3>
      <p>Καιρός: Νεφώσεις με βροχές και σποραδικές καταιγίδες.<br/>Άνεμοι : Νοτιοανατολικοί 4 με 6 μποφόρ.<br/>Θερμοκρασία: Από 12 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <h3>Κυκλάδες, Κρήτη</h3>
      <p>Καιρός: Nεφώσεις παροδικά αυξημένες με πιθανότητα μεμονωμένων καταιγίδων από το μεσημέρι.<br/>Άνεμοι : Νοτιοανατολικοί 4 με 5 μποφόρ.<br/>Θερμοκρασία: Από 16 έως 22 βαθμούς Κελσίου.</p>
      <h3>Νησιά Ανατολικού Αιγαίου, Δωδεκάνησα</h3>
      <p>Καιρός: Αραιές νεφώσεις που βαθμιαία στα βόρεια θα πυκνώσουν και από αργά το απόγευμα θα σημειωθούν τοπικές βροχές.<br/>Άνεμοι : Νοτιοανατολικοί 4 με 6 μποφόρ.<br/>Θερμοκρασία: Από 16 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>