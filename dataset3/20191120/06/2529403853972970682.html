<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/gli-scoppia-una-bomba-tra-le-mani-19enne-perder%C3%A0-luso-della-mano-219572"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T06:48:48+00:00"/>
    <meta property="og:title" content="Gli scoppia una bomba tra le mani, 19enne perderà l'uso della mano"/>
    <meta property="og:description" content="MOTTA DI LIVENZA – Un ordigno bellico gli scoppia tra le mani: perderà l’uso di almeno quattro dita.  "/>
  </head>
  <body>
    <article>
      <h1>Gli scoppia una bomba tra le mani, 19enne perderà l'uso della mano</h1>
      <h2>L'episodio era accaduto lunedì nel tardo pomeriggio a San Giovanni di Motta</h2>
      <address>
        <time datetime="2019-11-20T06:48:48+00:00">20 Nov 2019, 06:48</time>
      </address>
      <p><b>MOTTA DI LIVENZA</b> – Un ordigno bellico gli scoppia tra le mani: perderà l’uso di almeno quattro dita.<br/><br/>Il 19enne di Motta vittima dell’incidente domestico di lunedì sera è stato<b> operato d’urgenza l’altra notte a Oderzo</b>.<br/><br/>Al momento la prognosi è riservata ma i medici si sono dimostrati ottimisti sul decorso post operatorio. Non è in pericolo di vita ma i danni a una mano saranno permanenti.<br/><br/>La granata che stava maneggiando era stata acquistata in un <b>mercatino in Slovenia</b>.<br/><br/>Nel frattempo ieri mattina gli artificieri hanno eseguito un <b>sopralluogo nell’abitazione di via Pordenone (nella foto)</b>.<br/><br/>La deflagrazione è accaduta nel box auto alle <b>19.30 di lunedì</b>. I Carabinieri hanno recuperato altri ordigni, disinnescati, risalenti alle due guerre mondiali e alla <b>guerra dei Balcani</b>.<br/><br/>Dovranno verificare il grado di<b> pericolosità degli oggetti rinvenuti</b>.</p>
      <related>
        <h4>Dello stesso argomento</h4>
        <a href="http://oggitreviso.it/gli-scoppia-granata-tra-le-mani-19enne-ricoverato-gravi-condizioni-219490"/>
        <a href="http://oggitreviso.it/bonificato-ordigno-della-grande-guerra-cortile-scuola-treviso-160013"/>
        <a href="http://oggitreviso.it/allarme-treviso-una-bomba-trovata-vicino-ai-rifiuti-83399"/>
        <a href="http://oggitreviso.it/motta-tampona-scuolabus-76937"/>
        <a href="http://oggitreviso.it/motta-sfiorata-tragedia-55294"/>
        <a href="http://oggitreviso.it/anziana-finisce-ospedale-55220"/>
      </related>
    </article>
  </body>
</html>