<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/news/artikel/4927891/twee-decennia-top-2000-gevierd-met-een-boek"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T06:16:43+00:00"/>
    <meta property="og:title" content="Twintig jaar Top 2000 gevierd met boek"/>
    <meta property="og:description" content="Het was bepaald geen uitgemaakte zaak dat NPO Radio 2 in 1999 vanaf tweede kerstdag een zes dagen en zes nachten durend programma zou gaan uitzenden. Veel mensen op de zender dachten dat er zeker in de nachten geen mens zou afstemmen om naar een lijst met de beste 2000 platen te luisteren."/>
  </head>
  <body>
    <article>
      <h1>Twintig jaar Top 2000 gevierd met boek</h1>
      <address>
        <time datetime="2019-11-20T06:16:43+00:00">20 Nov 2019, 06:16</time>
      </address>
      <p>Het was bepaald geen uitgemaakte zaak dat NPO Radio 2 in 1999 vanaf tweede kerstdag een zes dagen en zes nachten durend programma zou gaan uitzenden. Veel mensen op de zender dachten dat er zeker in de nachten geen mens zou afstemmen om naar een lijst met de beste 2000 platen te luisteren.</p>
      <p>Bij de presentatoren was weinig enthousiasme voor het plan dat in 1998 in een Hilversums café aan hen werd voorgelegd. Muziekcoördinator Ron Stoeltie kan zich de stilte die volgde nog altijd herinneren. "Ik dacht: hebben ze het niet begrepen? Er was nul enthousiasme. Radio in de nacht, wie gaat daar nou naar luisteren? NPO Radio 2 is toch geen Sky Radio? Zo’n stom idee hadden ze nog nooit gehoord. We hebben de vergadering daarna keurig beëindigd en dachten: misschien wordt ’t ’m niet", aldus Stoeltie.</p>
      <p>Deze en vele andere anekdotes zijn te lezen in het boek Twintig jaar Top 2000 dat Leo Blokhuis, Norbert Pek, Dirk-Jan Roeleven en Arjan Vlakveld hebben gemaakt ter ere van het jubileum. Het programma was bedoeld als eenmalig evenement ter ere van de millenniumwisseling. Nu luisteren jaarlijks meer dan 11 miljoen Nederlanders naar wat door de jaren heen uitgroeide tot het populairste radioprogramma van Nederland.</p>
      <p>De lezer krijgt een inzicht in de totstandkoming en geschiedenis van de Top 2000. De auteurs schrijven over muzikale mijlpalen en behandelen de achtergrond van de songs. Het boek komt met een exclusieve 10 inch-vinylplaat met daarop een aantal favorieten van de auteurs.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/showbizz/artikel/4535956/typetje-paul-de-leeuw-groot-fan-van-famke-louise"/>
        <a href="https://www.rtlboulevard.nl/entertainment/music/artikel/4536381/opnieuw-recordaantal-bezoekers-top-2000-cafe"/>
        <a href="https://www.rtlboulevard.nl/entertainment/news/artikel/4927791/aaron-carter-schreeuwt-naar-rechter-na-wapenvonnis"/>
        <a href="https://www.rtlboulevard.nl/entertainment/news/artikel/4927741/jandino-premier-rutte-wees-nu-een-leider-tegen-racisme"/>
        <a href="https://www.rtlboulevard.nl/video/tv-fragmenten/video/4927386/ex-verloofde-johnny-de-mol-dient-tuchtklacht"/>
        <a href="https://www.rtlboulevard.nl/entertainment/news/artikel/4927311/robin-martens-krijgt-taakstraf"/>
      </related>
      <related>
        <a href="https://www.rtlboulevard.nl/entertainment/music/artikel/4570831/davina-vond-plek-top-2000-belachelijk"/>
      </related>
    </article>
  </body>
</html>