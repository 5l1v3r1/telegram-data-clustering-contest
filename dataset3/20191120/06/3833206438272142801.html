<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Gazoprovodut-Turski-potok-shte-bude-vuveden-v-eksploataciya-do-kraya-na-godinata-915221"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T06:56:00+00:00"/>
    <meta property="og:title" content="Газопроводът &quot;Турски поток&quot; ще бъде въведен в експлоатация до края на годината"/>
    <meta property="og:description" content="Газопроводът Турски поток ще бъде въведен в експлоатация до края на 2019 г., като и двете му тръби с..."/>
  </head>
  <body>
    <article>
      <h1>Газопроводът "Турски поток" ще бъде въведен в експлоатация до края на годината</h1>
      <address>
        <time datetime="2019-11-20T06:56:00+00:00">20 Nov 2019, 06:56</time>
      </address>
      <p>Газопроводът Турски поток ще бъде въведен в експлоатация до края на 2019 г., като и двете му тръби са запълнени с газ, пише Газета. ру, цитирана от БНР.</p>
      <p>"Газпром" обяви в прессъобщение, че запълването на тръбите отбелязва последния етап преди въвеждането в експлоатация, което трябва да пренася руски природен газ под водите на Черно море до Турция и от там в страните от Европейския съюз и Югоизточна Европа.</p>
      <p>Общият капацитет на газопровода е 31,5 милиарда кубически метра газ годишно. Дължината му е 930 километра.</p>
      <p>Газът е подаден от компресорната станция Руска до Къйъкьой, където излизат тръбите на турския бряг.</p>
      <p>След излизането на тръбите от морето те продължават през турска територия до границите на съседни европейски държави.</p>
      <p>По-рано стана ясно, че Турски поток може да попадне под ударите на санкциите на Комисията по външна политика на Сената на САЩ, налагани на физически лица и компании, които строят тръбопровода Северен поток 2.</p>
      <p>Причината за санкциите са "въпроси за енергийната сигурност на Европа".</p>
    </article>
  </body>
</html>