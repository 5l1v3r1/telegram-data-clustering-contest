<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/kritike-na-racun-tanje-zagar-250510"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T06:28:00+00:00"/>
    <meta property="og:title" content="Kritike na račun Tanje Žagar"/>
    <meta property="og:description" content="Tanja Žagar je letos spomladi zmagala v oddaji Zvezde plešejo, pred dnevi pa je v oddaji Pri Črnem Petru znova dokazala, da je na plesnem parketu enakopravna profesionalnim plesalkam. Tanja namreč še vedno pridno vadi plesne korake in v njih uživa, s soplesalcem Arnejem Ivkovičem pa sta v oddaji pokazala nekaj vratolomnih akrobacij."/>
  </head>
  <body>
    <article>
      <h1>Kritike na račun Tanje Žagar</h1>
      <h2>Tanja Žagar je priznala, da nima težav z branjem kritik o sebi. Še enkrat je dokazala, da je na plesnem parketu izvrstna.</h2>
      <address><time datetime="2019-11-20T06:28:00+00:00">20 Nov 2019, 06:28</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/19/513521.jpg"/>
          <figcaption>Radovedna Tanja rada bere komentarje o sebi. FOTO: Mediaspeed.net</figcaption>
        </figure>
        <figure>
          <img src="https://www.slovenskenovice.si/images/slike/2019/11/19/1686796.jpg"/>
          <figcaption>Na plesnem parketu je prava akrobatka. FOTO: Bojan Puhek</figcaption>
        </figure>
      </slideshow>
      <p><b>Tanja Žagar</b> je letos spomladi zmagala v oddaji <i>Zvezde plešejo</i>, pred dnevi pa je v oddaji <i>Pri Črnem Petru </i>znova dokazala, da je na plesnem parketu enakopravna profesionalnim plesalkam. Tanja namreč še vedno pridno vadi plesne korake in v njih uživa, s soplesalcem <b>Arnejem Ivkovičem</b> pa sta v oddaji pokazala nekaj vratolomnih akrobacij.</p>
      <figure>
        <img src="https://www.slovenskenovice.si/images/slike/2019/11/19/1686796.jpg"/>
        <figcaption>Na plesnem parketu je prava akrobatka. FOTO: Bojan Puhek</figcaption>
      </figure>
      <p>Prisotne je okužila s svojo pozitivnostjo in nasmejanostjo, je pa priznala, da se zna tudi razjeziti, čeprav se to ne zgodi prav pogosto. »Že tako ali tako v vsakdanji komunikaciji veliko krilim z rokami, kar imam po očetu, ko pa se razjezim, se to moje kriljenje še potencira in prenese na celo telo. <b>Miki</b> pravi, da sem prav smešna,« je povedala Tanja in pojasnila, da med zadevami, ki jo hitro iztirijo, zagotovo niso komentarji na spletu.<br/><br/>Pevka je priznala, da rada prebere prav vse komentarje o sebi in se ob njih pogosto nasmeji. »Z branjem komentarjev o sebi in svojem delu nimam težav in jih nikoli nisem imela. To me zelo zabava in se velikokrat zelo nasmejim.«<br/><br/>To me zelo zabava in se velikokrat zelo nasmejim.<br/><br/>Sicer pa je priznala, da ima tudi sama nekaj izkušenj v gostinstvu. »Ko sem bila stara kakšnih sedem ali osem let, je oče, ki se amatersko ukvarja z glasbo, nekaj časa igral v neki gorski koči. In tako sva bili čez vikend tam tudi midve z mamo. Noro dobro se mi je zdelo, da sem lahko pomagala sprejemati naročila. Še zdaj se spomnim tistega dobrega občutka, ko sem z blokcem in svinčnikom v roki hodila od mize do mize in si zapisovala naročila,« se časov iz otroštva spominja simpatična pevka. </p>
    </article>
  </body>
</html>