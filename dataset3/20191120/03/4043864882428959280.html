<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232470/"/>
    <meta property="og:site_name" content="Українська правда"/>
    <meta property="article:published_time" content="2019-11-20T03:44:05+00:00"/>
    <meta property="og:title" content="Франція пропонує нову процедуру вступу до ЄС"/>
    <meta property="og:description" content="Франція направила іншим державам-членам Європейського союзу пропозиції щодо зміни процедури прийняття до об’єднання нових членів."/>
  </head>
  <body>
    <article>
      <h1>Франція пропонує нову процедуру вступу до ЄС</h1>
      <address>
        <time datetime="2019-11-20T03:44:05+00:00">20 Nov 2019, 03:44</time>
      </address>
      <p>Франція направила іншим державам-членам Європейського союзу пропозиції щодо зміни процедури прийняття до об’єднання нових членів. </p>
      <p><b>Джерело:</b> <a href="https://www.politico.eu/article/france-outlines-proposal-to-overhaul-eu-accession-process/">Politico</a></p>
      <p><b>Деталі:</b> Пропозиції Франції передбачають запровадження нової процедури, що складатиметься із семи етапів із "суворими умовами для ефективного переходу на європейські норми і стандарти" країни-кандидата на вступ до ЄС.</p>
      <p>Крім того, ЄС матиме право в будь-який момент зупинити переговори про вступ, якщо вирішить, що країна-кандидат відходить від стандартів об’єднання.</p>
      <p>Нині процес впровадження європейського законодавства в країні-кандидаті поділений на 35 тематичних блоків - від стандартів продуктів харчування до питань зовнішньої політики й безпеки, які впроваджуються одночасно.</p>
      <p>
        <b>Нагадаємо:</b>
      </p>
      <ul>
        <li>Під час нещодавнього саміту Ради ЄС Данія та Нідерланди <b><a href="https://www.eurointegration.com.ua/news/2019/10/18/7102007/">приєдналися</a></b> до Франції у протидії відкриттю переговорів з Албанією та Північною Македонією про вступ до ЄС.</li>
      </ul>
      <related>
        <a href="https://www.pravda.com.ua/news/2019/11/19/7232379/"/>
        <a href="https://www.pravda.com.ua/news/2019/11/18/7232331/"/>
        <a href="https://www.pravda.com.ua/news/2019/11/18/7232243/"/>
      </related>
    </article>
  </body>
</html>