<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742593"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T03:20:00+00:00"/>
    <meta property="og:title" content="'วิษณุ'รอฟังศาลชี้ชะตา'ธนาธร' เชื่อตัดสินชัดแบบ'ทษช.'"/>
    <meta property="og:description" content="“วิษณุ” บอก รอฟังศาลรธน. ชี้ ชะตาสมาชิกภาพส.ส. “ธนาธร” เชื่อ ศาลเขียนคำตัดสินชัดเจน เหมือนคดีทษช. ระบุไม่รู้ขั้นตอนหลังศาลพิจารณาแล้ว"/>
  </head>
  <body>
    <article>
      <h1>'วิษณุ'รอฟังศาลชี้ชะตา'ธนาธร' เชื่อตัดสินชัดแบบ'ทษช.'</h1>
      <address>
        <time datetime="2019-11-20T03:20:00+00:00">20 Nov 2019, 03:20</time>
      </address>
      <p>
        <b>“วิษณุ” บอก รอฟังศาลรธน. ชี้ ชะตาสมาชิกภาพส.ส. “ธนาธร” เชื่อ ศาลเขียนคำตัดสินชัดเจน เหมือนคดีทษช. ระบุไม่รู้ขั้นตอนหลังศาลพิจารณาแล้ว</b>
      </p>
      <p>เมื่อวันที่ 20 พ.ย. ที่ทำเนียบรัฐบาล นายวิษณุ เครืองาม รองนายกรัฐมนตรี กล่าวถึงกรณีตุลาการศาลรัฐธรรมนูญเตรียมออกนั่งบัลลังก์ อ่านคำวินิจฉัยคำร้องของคณะกรรมการการเลือกตั้ง (กกต.) ที่ขอให้วินิจฉัยว่าสมาชิกภาพความเป็นส.ส.ของนายธนาธร จึงรุ่งเรืองกิจ ส.ส.บัญชีรายชื่อและหัวหน้าพรรคอนาคตใหม่(อนค.)สิ้นสุดตามรัฐธรรมนูญมาตรา 101 (6) ประกอบมาตรา 98(3) จากกรณีถือหุ้นซึ่งบริษัท วี-ลัค มีเดีย จำกัด ขณะลงสมัครรับเลือกตั้ง ส.ส.หรือไม่ ว่า ตนยังไม่ทราบว่าขั้นตอนต่อจากนี้ หลังจากศาลพิจารณาแล้วจะเป็นอย่างไร เนื่องจากไม่ทราบรายละเอียดว่าเป็นคำวินิจฉัยของศาลคณะใด และจะมีผลออกมาอย่างไรจะมีความผิดหรือไม่อย่างไร จะเป็นความผิดเฉพาะตัวหรือไม่ แล้วถ้าผิดจะต้องตัดสิทธิ์หรือผิดแล้วกระทบต่อพรรคอนาคตใหม่หรือไม่  ยังพูดอะไรไม่ถูกเพราะโดยปกติคดีอื่นๆในคำสั่งศาลจะเขียนคำพิพากษาโดยละเอียด เหมือนอย่างคดีพรรคไทยรักษาชาติ(ทษช.)ก็เขียนระบุชัดเจนว่า 1.กระทบคน 2.ตัดสินกี่ปี และ3.กระทบพรรคอย่างไร.</p>
    </article>
  </body>
</html>