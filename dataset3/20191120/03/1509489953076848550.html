<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/news/story/655231/argyris-koymtzis-enas-aristoyxos-tyflos-foititis-anoigei-to-dromo-gia-tin-ekpaideysi-ton-amea"/>
    <meta property="og:site_name" content="OnSports"/>
    <meta property="article:published_time" content="2019-11-20T03:01:42+00:00"/>
    <meta property="og:title" content="Αργύρης Κουμτζής: Ένας αριστούχος τυφλός φοιτητής ανοίγει το δρόμο για την εκπαίδευση των ΑμεΑ"/>
    <meta property="og:description" content="«Όταν πας σε ένα Πανεπιστήμιο, περιμένεις κάποιος να σε πιάσει από το χέρι και να σε βοηθήσει. Στη δική μου περίπτωση, εγώ ήμουν αυτός που έπρεπε να ανακαλύπτω συνεχώς τον δρόμο. Έτσι, όμως, μαθαίνεις και παράλληλα αναπτύσσεις νέες δεξιότητες»."/>
  </head>
  <body>
    <article>
      <h1>Αργύρης Κουμτζής: Ένας αριστούχος τυφλός φοιτητής ανοίγει το δρόμο για την εκπαίδευση των ΑμεΑ</h1>
      <address><time datetime="2019-11-20T03:01:42+00:00">20 Nov 2019, 03:01</time> by <a rel="author">Onsports Team</a></address>
      <p>«Όταν πας σε ένα Πανεπιστήμιο, περιμένεις κάποιος να σε πιάσει από το χέρι και να σε βοηθήσει. Στη δική μου περίπτωση, εγώ ήμουν αυτός που έπρεπε να ανακαλύπτω συνεχώς τον δρόμο. Έτσι, όμως, μαθαίνεις και παράλληλα αναπτύσσεις νέες δεξιότητες».</p>
      <p>Ο Αργύρης Κουμτζής αποφοίτησε από το Τμήμα Φυσικής του ΑΠΘ με βαθμό πτυχίου 9,39/10, τη μεγαλύτερη βαθμολογία μεταξύ των φοιτητών που ορκίστηκαν την περασμένη Πέμπτη από το συγκεκριμένο Τμήμα. Είναι ήδη υποψήφιος διδάκτορας στο Ινστιτούτο Max Planck της Γερμανίας στον τομέα της ηλιακής φυσικής.</p>
      <p>Στην πρυτανεία του ΑΠΘ τον υποδέχθηκε σήμερα- προκειμένου να τον συγχαρεί- ο πρύτανης, καθηγητής Νίκος Παπαϊωάννου. «Αυτή σου η προσπάθεια μάς έχει συγκινήσει όλους ξεχωριστά, αν και δεν πρόκειται μόνο για ένα απλό συναίσθημα συγκίνησης, αλλά είναι θέμα αριστείας και τιμής, καθώς κατάφερες να επιτύχεις τον μεγαλύτερο βαθμό ανάμεσα στους συμφοιτητές σου», είπε ο πρύτανης απευθυνόμενος στον αριστούχο απόφοιτο.</p>
      <p>Ο Αργύρης Κουμτζής δήλωσε χαρούμενος για την απόκτηση του πτυχίου από το Αριστοτέλειο Πανεπιστήμιο και εξήγησε πώς κατάφερε να αντεπεξέλθει στην καθημερινότητα με τις δυσκολίες που προκύπτουν από την οπτική αναπηρία.</p>
      <p>Διαβάστε περισσότερα στο <a href="https://www.cnn.gr/news/ellada/story/197923/argyris-koymtzis-enas-aristoyxos-tyflos-foititis-anoigei-to-dromo-gia-tin-ekpaideysi-ton-amea">Cnn.gr</a></p>
    </article>
  </body>
</html>