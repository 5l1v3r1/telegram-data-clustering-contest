<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-utile-23501947-utile-3-cesti-cafea-iti-fac-flora-intestinala-mai-buna-alimentul-medicament-care-poate-tine-departe-bolile-inima-tumorile-depresia.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T03:30:00+00:00"/>
    <meta property="og:title" content="Utile: 3 ceşti de cafea pe zi îţi fac flora intestinală mai bună; Alimentul medicament care poate ține departe bolile de inimă, tumorile și depresia"/>
    <meta property="og:description" content="Retracția gingivală, afecțiunea care duce la sensibilitate, respirație urât mirositoare, chiar și la pierderea dinților. Retracția gingivală este procesul prin care țesutul gingival se"/>
  </head>
  <body>
    <article>
      <h1>Utile: 3 ceşti de cafea pe zi îţi fac flora intestinală mai bună; Alimentul medicament care poate ține departe bolile de inimă, tumorile și depresia</h1>
      <address><time datetime="2019-11-20T03:30:00+00:00">20 Nov 2019, 03:30</time> by <a rel="author">Gabriela Florea</a></address>
      <p><b>Alimentul medicament care poate ține departe bolile de inimă, tumorile și depresia.</b> Alimentul medicament pe care dacă îl ”administrezi” zilnic, îi dăruiești organismului o sursa excelenta de proteine, minerale si fibre. Nucile de Brazilia sunt ideale pentru vegetarieni si vegani. Au un gust intens si placut, care le face ideale pentru gustari. Pot fi consumate ca atare, in amestecuri cu alte nuci, seminte si fructe deshidratate. Doar două pe zi și ai putea elimina multe probleme grave de sănătate. Întrucât prevenția este de bază, dacă sănătatea este una dintre prioritățile tale, notează <a href="https://www.doctorulzilei.ro/alimentul-medicament-care-poate-tine-departe-bolile-de-inima-tumorile-si-depresia/">Doctorul Zilei</a>.<br/><br/><b>3 ceşti de cafea pe zi îţi fac flora intestinală mai bună.</b> Tot mai multe cercetări vorbesc despre beneficiile pentru sănătate ale consumului de cafea. Ultimul studiu pune în lumină efectul pozitiv al acestei licori asupra microbiotei intestinale (flora intestinală ”bună”). Consumul mai mare de cofeină (aproximativ 3 ceşti de cafea pe zi) a fost asociat cu o abundenţă mai mare de bacterii antiinflamatorii, cum ar fi Faecalibacterium şi Roseburia şi nivelurile mai mici de Erysipelatoclostridium, bacteria potenţial dăunătoare, potrivit <a href="https://www.click.ro/utile/sanatate/3-cesti-de-cafea-pe-zi-iti-fac-flora-intestinala-mai-buna">Click</a>.<br/><br/><b>Stenturile şi operaţiile de bypass oferă beneficii limitate pentru bolnavii de inimă. </b>Concluziile după analizarea a milioane de oameni. Un studiu de amploare a concluzionat că stenturile şi operaţiile de bypass coronarian nu sunt mai eficiente decât tratamentul intensiv cu medicamente şi trecerea la un mod de viaţă sănătos în cazul celor care suferă de afecţiuni ale inimii. Studiul, realizat pe milioane de pacienţi, readuce în prim plan o controversă veche. Medicii şi cercetătorii dezbat de ani de azi care este cel mai bun mod de a trata boala coronariană, care apare atunci când arterele coronare se îngustează din cauza formării plăcilor de aterom, conform <a href="https://www.descopera.ro/stiinta/18591729-stenturile-si-operatiile-de-bypass-ofera-beneficii-limitate-pentru-bolnavii-de-inima">Descoperă.ro</a><br/><br/><b>De ce îmbrățișarea este terapie pentru suflet.</b> 1. Atitudinea hrănitoare a unei îmbrățișări creează încredere și un sentiment de siguranță. Acest lucru ajută la o comunicare deschisă și cinstită. 2. Îmbrățișările pot stimula eliberarea de oxitocină, hormon benefic pentru organism care previne sentimentele de singurătate, izolare și furie. 3. O îmbrățișare din suflet ridică nivelul de serotonină, hormonul fericirii, producând optimism și voie bună, potrivit <a href="https://www.divahair.ro/sanatate/de-ce-imbratisarea-este-terapie-pentru-suflet">DivaHair</a>.<br/><b><br/>Retracția gingivală, afecțiunea care duce la sensibilitate, respirație urât mirositoare, chiar și la pierderea dinților. </b>Retracția gingivală este procesul prin care țesutul gingival se îndepărtează de dinte, expunând rădăcina acestuia și formând, „buzunare” sau goluri în care se acumulează bacteriile cauzatoare de boli. Doamna doctor Mihaela Dan, specialist ortodont în cadrul Clinicii Orto-Implant Export, atenționează că lăsată netratată această afecțiune poate afecta țesuturile de susținere și structurile osoase ale dinților, ajungându-se chiar la pierderea lor în cazurile extreme, scrie <a href="https://www.doctorulzilei.ro/retractia-gingivala-prevenire-tratare/">Doctorul Zilei</a>.</p>
    </article>
  </body>
</html>