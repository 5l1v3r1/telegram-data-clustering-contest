<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-radhe-cast-bigg-boss-winner-gautam-gulati-joins-salman-khan-and-disha-patani-film-radhe-2859136.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T03:26:21+00:00"/>
    <meta property="og:title" content="बिग बॉस विनर गौतम गुलाटी के हाथ लगी एक बड़ी फिल्म, सलमान खान के साथ आएंगे नजर"/>
    <meta property="og:description" content="बिग बॉस के सीजन 8 में अपनी धमाकेदार जीत दर्ज करवाने वाले एक्टर गौतम गुलाटी (Gautam Gulati) के फैंस के लिए एक बड़ी खुशखबरी सामने आई है। खबर है कि टीवी एक्टर गौतम गुलाटी सलमान खान के साथ बड़े पर्दे पर..."/>
  </head>
  <body>
    <article>
      <h1>बिग बॉस विनर गौतम गुलाटी के हाथ लगी एक बड़ी फिल्म, सलमान खान के साथ आएंगे नजर</h1>
      <address><time datetime="2019-11-20T03:26:21+00:00">20 Nov 2019, 03:26</time> by <a rel="author">लाइव हिन्दुस्तान टीम,नई दिल्ली</a></address>
      <p>बिग बॉस के सीजन 8 में अपनी धमाकेदार जीत दर्ज करवाने वाले एक्टर गौतम गुलाटी (Gautam Gulati) के फैंस के लिए एक बड़ी खुशखबरी सामने आई है। खबर है कि टीवी एक्टर गौतम गुलाटी सलमान खान के साथ बड़े पर्दे पर काम करने जा रहे हैं। गौतम मोस्ट अवटेड फिल्म राधे का हिस्सा बनने वाले हैं।  गौतम के 'राधे' का हिस्सा होने के बारे में अभी कोई आधिकारिक घोषणा नहीं कि गई है।</p>
      <p>बॉलीवुड हंगामा की रिपोर्ट के अनुसार, टीवी एक्टर गौतम गुलाटी ने फिल्म राधे को साइन करने के लिए राजी हो गए हैं। इतना ही नहीं रिपोर्ट में कहा गया है वह एक अहम किरदार में नजर आने वाले हैं और वह अपने किरदार के संतुष्ट भी हैं। हालांकि अभी तक उनके रोल को लेकर खास जानकारी सामने नहीं आई है लेकिन माना जा रहा है कि इस फिल्म में उनका किरदार बेहद खास होने वाला है।</p>
      <p>
        <a href="https://www.livehindustan.com/entertainment/story-mrunal-thakur-to-star-opposite-shahid-kapoor-in-the-hindi-remake-of-jersey-2858008.html">शाहिद कपूर की 'जर्सी' के लिए बेताब हुईं मृणाल ठाकुर, फिल्म के लिए कही ये बात</a>
      </p>
      <figure>
        <embed-post data-src="https://www.instagram.com/p/B46s4Q8pEsD" data-service="Instagram"/>
      </figure>
      <p>बता दें कि फिल्म राधे को प्रभुदेवा डायरेक्ट कर रहे हैं और इसे सलमान खान, सोहेल खान और अतुल अग्निहोत्री को-प्रोड्यूस करने वाले हैं।  फिल्म राधे से पहले 'वॉन्टेड' और 'दबंग 3' में सलमान और प्रभुदेवा साथ काम करेंगे। ये फिल्म साल 2020 की ईद में रिलीज होने वाली है। इस फिल्म में लीड एक्ट्रेस के रुप में दिशा पाटनी को चुना गया है। वह सलमान के अपोजिट नजर आने वाली हैं। सलमान-दिशा के अवाला इस फिल्म में अतुल अग्निहोत्री, जैकी श्रॉफ,  और रणदीप हुड्डा नजर आएंगे। इस बात की जानकारी की जानकारी हाल ही में सलमान खान ने अपने सोशल अकाउंट से एक फोटो शेयर करते हुए दी थी। </p>
      <figure>
        <embed-post data-src="https://www.instagram.com/p/B3bT1_FJB7z" data-service="Instagram"/>
      </figure>
    </article>
  </body>
</html>