<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/izrael-udari-iranski-tseli-v-siriya-sled-raketniya-obstrel.html"/>
    <meta property="og:site_name" content="News.bg"/>
    <meta property="article:published_time" content="2019-11-20T03:56:44+00:00"/>
    <meta property="og:title" content="Израел удари ирански цели в Сирия след ракетния обстрел"/>
    <meta property="og:description" content="Също и позиции на сирийската армия"/>
  </head>
  <body>
    <article>
      <h1>Израел удари ирански цели в Сирия след ракетния обстрел</h1>
      <address>
        <time datetime="2019-11-20T03:56:44+00:00">20 Nov 2019, 03:56</time>
      </address>
      <p>Израелската армия заяви, че е извършила "широкомащабен" удар по ирански цели в Сирия след<a href="https://news.bg/int-politics/izrael-prihvana-4-raketi-tvardi-che-sa-ot-siriya.html"><b> ракетна атака върху контролираните от Израел</b></a> Голански възвишения предния ден, предаде АП.</p>
      <p>Военните твърдят, че изтребителите са нанесли удари по десетки цели, включително ракети "земя-въздух", складове за оръжие и военни бази.</p>
      <p>Военните заявиха, че така също са били ударени позиции на сирийската армия след изстрелването на сирийска ракета за ПВО.</p>
      <p>Израел каза, че ракетната атака на Голанските възвишения е "поредно ясно доказателство за целта на иранското присъствие в Сирия".</p>
      <p><b>Израел често удря иранските интереси в Сирия</b>. Но миналата седмица въздушният удар се оказа рядък опит за убийство на палестински боец в сирийската столица, в същия ден, когато пореден израелски въздушен удар уби висш командир на "Ислямски джихад" в Газа.</p>
      <p>Всичко става на фона на засилено напрежение между израелските и иранските прокси представители по границите. Израелският премиер Бенямин<b> Нетаняху отправи поредица от предупреждения за иранската агресия</b> в Близкия изток.</p>
    </article>
  </body>
</html>