<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/henlegger-saken-til-lesbisk-par/71843544"/>
    <meta property="og:site_name" content="Dagbladet.no"/>
    <meta property="article:published_time" content="2019-11-20T20:08:23+00:00"/>
    <meta property="og:title" content="Henlegger saken til lesbisk par"/>
    <meta property="og:description" content="Politiet har ikke funnet ut hvem som ramponerte boligen til et lesbisk par i Sandnes i mai. Nå er saken henlagt."/>
  </head>
  <body>
    <article>
      <h1>Henlegger saken til lesbisk par</h1>
      <h2>Politiet har ikke funnet ut hvem som ramponerte boligen til et lesbisk par i Sandnes i mai. Nå er saken henlagt.</h2>
      <address><time datetime="2019-11-20T20:08:23+00:00">20 Nov 2019, 20:08</time> by <a rel="author">NTB I</a></address>
      <p>- Saken er henlagt fordi vi ikke finner noe gjerningsperson, sier politiadvokat Camilla Levang ved Sørvest politidistrikt til <a href="https://www.aftenbladet.no/lokalt/i/0nqw0o/henlegger-haerverk-og-hatkrim-mot-lesbisk-par">Stavanger Aftenblad</a>.</p>
      <p>
        <b>I mai tok noen seg inn i boligen til et lesbisk ektepar i Sandnes, og gjorde hærverk og sprayet ytringer på flere vegger. På én av veggene sto det «Kåm dere til helvette vekk». En setesdalsbunad med sølv ble også stjålet.</b>
      </p>
      <p>Politiet etterforsket saken som grovt skadeverk og grovt tyveri fra bolig, i tillegg til at saken ble etterforsket for hatefull ytringer.</p>
      <p>Det ble brukt store ressurser på etterforskningen, men etter et halvt år er saken fortsatt uløst. Ingen har heller vært siktet i saken.</p>
      <p>Wanya Valkyrie Drage, som er den ene av de to som bodde i boligen, sier at hun og kona opplevde hærverket som et angrep på homofile og lesbiske.</p>
      <p>
        <b>- Jeg skulle selvsagt ønsket at saken ble oppklart. At saken blir henlagt opplever vi som et nederlag. Nå går gjerningspersonene fri og ingenting kan stoppe dem fra å gjøre dette igjen, sier Drage.</b>
      </p>
      <p>Paret valgte å flytte til en annen bolig for sin egen sikkerhet etter episoden.</p>
      <p>- Vi så at politiet jobbet kjempehardt for å finne gjerningspersonene og vi har ingenting å utsette på innsatsen, sier Drage.</p>
    </article>
  </body>
</html>