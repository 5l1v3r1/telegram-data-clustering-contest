<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/asayis/jandarmadan-is-makineli-kacak-kaziya-sucustu-8-gozalti-h698008.html"/>
    <meta property="og:site_name" content="61 SAAT"/>
    <meta property="article:published_time" content="2019-11-20T20:05:55+00:00"/>
    <meta property="og:title" content="Jandarmadan iş makineli kaçak kazıya suçüstü: 8 gözaltı"/>
    <meta property="og:description" content="Konya’da iş makinesi ile tarihi eser bulmak amacıyla kaçak kazı yaptığı iddia edilen 8 kişi suçüstü yakalanarak gözaltına alındı."/>
  </head>
  <body>
    <article>
      <h1>Jandarmadan iş makineli kaçak kazıya suçüstü: 8 gözaltı</h1>
      <h2>Konya’da iş makinesi ile tarihi eser bulmak amacıyla kaçak kazı yaptığı iddia edilen 8 kişi suçüstü yakalanarak gözaltına alındı.</h2>
      <address>
        <time datetime="2019-11-20T20:05:55+00:00">20 Nov 2019, 20:05</time>
      </address>
      <p>Konya’da iş makinesi ile tarihi eser bulmak amacıyla kaçak kazı yaptığı iddia edilen 8 kişi suçüstü yakalanarak gözaltına alındı.</p>
      <p>Konya İl Jandarma Komutanlığı ekipleri, merkez Selçuklu ilçesi Ardıçlı Mahallesinde kaçak kazı yapıldığı ihbarı aldı. Adrese giden jandarma ekipleri kepçe yardımıyla tarihi eser aramak için izinsiz kazı çalışması yaptıkları esnada M.A., H.H.K., B.Y., M.N.H., A.H.B., S.D., M.B., ve F.K. isimli şahısları suçüstü yakaladı. Sit alanı olmayan bölgede tarihi eser aramak maksadı ile izinsiz kazı yapan 8 kişi gözaltına alınırken iş makinesine el konuldu.</p>
      <p>Olayla ilgili soruşturma sürüyor.</p>
      <p>(İHA)</p>
    </article>
  </body>
</html>