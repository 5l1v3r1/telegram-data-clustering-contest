<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/ekonomi/uppgifter-inget-handelsavtal-mellan-kina-och-usa-i-ar/"/>
    <meta property="og:site_name" content="DN.SE"/>
    <meta property="article:published_time" content="2019-11-20T20:57:55+00:00"/>
    <meta property="og:title" content="Uppgifter: Inget handelsavtal mellan Kina och USA i år"/>
    <meta property="og:description" content="Det ser inte ut att bli något nytt handelsavtal mellan Kina och USA i år. De förhandlingar som nu har pågått i ett år får inget slut under 2019."/>
  </head>
  <body>
    <article>
      <h1>Uppgifter: Inget handelsavtal mellan Kina och USA i år</h1>
      <address><time datetime="2019-11-20T20:57:55+00:00">20 Nov 2019, 20:57</time> by <a rel="author" href="https://www.dn.se/av/clas-svahn/" target="_blank">Clas Svahn</a></address>
      <p>
        <b>Det ser inte ut att bli något nytt handelsavtal mellan Kina och USA i år. De förhandlingar som nu har pågått i ett år får inget slut under 2019, uppger källor till nyhetsbyrån Reuters.<br/>– Kina når inte upp till den nivå som jag vill se i handelssamtalen, sa Donald Trump på onsdagskvällen.</b>
      </p>
      <p>Efter ett år med handelskrig och utdragna förhandlingar mellan USA och Kina skulle ett nytt avtal mellan de båda länderna ligga klart före årets slut. Men det som kommit att kallas för ”fas 1” i ett sådant avtal kommer inte att genomföras i december, vilket många bedömare hoppats. </p>
      <p><b>Det skriver Reuters med </b>hänvisning till källor med insyn i förhandlingarna.</p>
      <p><a href="https://www.reuters.com/article/us-usa-trade-china/u-s-outlines-phase-1-trade-deal-with-china-suspends-october-tariff-hike-idUSKBN1WQ10X">I början av oktober</a> kallade president Trump samtalen mellan de båda länderna för ”en kärleksfest” och menade att ett avtal skulle vara klart i slutet av november. Detta sedan samtalen brutit samman i maj och president Trump i ett Twitterinlägg skrivit att ”Så klart vill Kina ha ett avtal. Låt dem arbeta humant med Hongkong först.”</p>
      <p>Nu ser det inte ut som att det blir något avtal innan månaden är slut eller innan året är slut, skriver <a href="https://www.reuters.com/article/us-usa-stocks/wall-street-drops-on-trade-deal-delay-concerns-idUSKBN1XU1MA">Reuters</a>.</p>
      <p><b>– Detta kan innebära att </b>nya tullar kommer att läggas på kinesiska varor, säger Scott Ladner, investeringschef vid Horizon Investments till nyhetsbyrån.</p>
      <p>Senare på kvällen kritiserade Donald Trump Kina för att inte ”nå upp till den nivå som jag vill se i handelssamtalen”.</p>
      <p>USA har under året höjt tullarna mot Kina i flera steg. Och Kina har svarat. Nästa steg från USA kommer att aktiveras den 15 december. </p>
    </article>
  </body>
</html>