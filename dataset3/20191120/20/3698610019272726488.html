<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/sud-zobov-yazav-dbr-vidkriti-spravu-proti-gorbatyuka-i-sitnika-330352_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T20:27:00+00:00"/>
    <meta property="og:title" content="Суд зобов'язав ДБР відкрити справу проти Горбатюка і Ситника"/>
    <meta property="og:description" content="Горбатюка і Ситника підозрюють у перевищенні службових повноважень."/>
  </head>
  <body>
    <article>
      <h1>Суд зобов'язав ДБР відкрити справу проти Горбатюка і Ситника</h1>
      <h2>Горбатюка і Ситника підозрюють у перевищенні службових повноважень.</h2>
      <address>
        <time datetime="2019-11-20T20:27:00+00:00">20 Nov 2019, 20:27</time>
      </address>
      <p>Шевченківський райсуд Києва зобов'язав ДБР відкрити кримінальне провадження через можливе перевищення службових повноважень ексголовою управління спецрозслідувань ГПУ Сергієм Горбатюком і головою НАБУ <b><a href="https://dt.ua/UKRAINE/sitnik-znovu-prihodiv-na-dopit-v-gpu-311497_.html">Артемом Ситником</a></b>. Це зазначено в матеріалах суду, передають "<a href="https://ukranews.com/news/667273-na-gorbatyuka-i-sytnika-gbr-otkroet-dela">Українські новини</a>".</p>
      <p>Відповідне рішення суд ухвалив 14 листопада.</p>
      <p>Раніше скаргу на бездіяльність ДБР подавав голова громадської організації "Правова держава". У ній він просив зобов'язати відомство внести до ЄРДР відомостей про можливі порушення з боку Горбатюка, Ситника та голови СБУ в Чернігівській області.</p>
      <p>Як повідомлялося, колишній начальник Управління спеціальних розслідувань Генеральної прокуратури України Сергій Горбатюк оскаржив в Окружному адміністративному суді Києва своє <b><a href="https://dt.ua/POLITICS/gorbatyuk-oskarzhiv-u-sudi-svoye-zvilnennya-z-gpu-328965_.html">звільнення з посади та органів прокуратури</a></b>.</p>
      <p>У липні Нацполіція передала в суд адмінпротокол про <a href="https://dt.ua/UKRAINE/nacpoliciya-peredala-v-sud-adminprotokol-na-sitnika-317287_.html"><b>вчинення корупційного діяння</b></a> стосовно директора НАБУ Артема Ситника.</p>
      <footer>За матеріалами: <a href="https://dt.ua/go/aHR0cDovL3VrcmFuZXdzLmNvbS8=">Українські новини</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>