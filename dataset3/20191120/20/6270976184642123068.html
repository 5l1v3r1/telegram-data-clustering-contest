<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/ivanisov-vyjshov-zi-slugy-narodu-pislya-zvynuvachen-u-sudymosti-za-zgvaltuvannya/"/>
    <meta property="og:site_name" content="Рубрика"/>
    <meta property="article:published_time" content="2019-11-20T20:44:52+00:00"/>
    <meta property="og:title" content="Іванісов вийшов зі &quot;Слуги народу&quot; після звинувачень у судимості за згвалтування"/>
    <meta property="og:description" content="Народний депутат від «Слуги народу» Роман Іванісов покинув фракцію на час перевірки після повідомлень про те, що він був судимий за зґвалтування. Про це він написав у Facebook. «Аби не ставити під удар репутацію всього колективу, я прийняв рішення призупинити своє членство у фракції на час перевірки оприлюдненою в ЗМІ інформації», — написав він. За […]"/>
  </head>
  <body>
    <article>
      <h1>Іванісов вийшов зі "Слуги народу" після звинувачень у судимості за згвалтування</h1>
      <address><time datetime="2019-11-20T20:44:52+00:00">20 Nov 2019, 20:44</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/4-16-860x450.jpg"/>
      </figure>
      <p>
        <b>
          <b>Народний депутат від «Слуги народу» Роман Іванісов покинув фракцію на час перевірки після повідомлень про те, що він був судимий за зґвалтування.</b>
        </b>
      </p>
      <p>Про це він написав у <a href="https://www.facebook.com/ivanisov153.sluganarodu/posts/147213583234481">Facebook</a>.</p>
      <p>«Аби не ставити під удар репутацію всього колективу, я прийняв рішення призупинити своє членство у фракції на час перевірки оприлюдненою в ЗМІ інформації», — написав він.</p>
      <p>За словами нардепа, він звернувся з цією пропозицією до голови фракції Давида Арахамія і він підтримав.</p>
      <related>
        <h4>Читайте також</h4>
        <a href="https://rubryka.com/2019/11/20/zvynuvachennya-slugy-narodu-u-zgvaltuvanni-arahamiya-i-v-gpu-prokomentuvaly-sytuatsiyu/"/>
      </related>
      <p>Іванісов переконаний, що главу ГПУ Руслана Рябошапку «навмисне ввели в оману».</p>
      <p>«Офіс Генпрокурора вже дав спростування озвученої сьогодні щодо мене інформації. Замовники витрачають шалені гроші на брудну гру проти мене, не нехтують нічим, як ви всі помітили», — сказав він.</p>
      <p>Нардеп пообіцяв, що «зовсім скоро» стане відоме «прізвище замовника».</p>
    </article>
  </body>
</html>