<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/koinonia/nea-martyria-sok-gia-ton-viasmo-tis-12chronis-sti-mani/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-20T20:31:06+00:00"/>
    <meta property="og:title" content="Νέα μαρτυρία-σοκ για τον βιασμό της 12χρονης στη Μάνη"/>
    <meta property="og:description" content="Συγκλονιστικά στοιχεία εξακολουθούν να βλέπουν το φως της δημοσιότητας σχετικά με την υπόθεση παιδεραστίας με θύμα την 12χρονη στη Μάνη. Στο Χαμόγελό του"/>
  </head>
  <body>
    <article>
      <h1>Νέα μαρτυρία-σοκ για τον βιασμό της 12χρονης στη Μάνη</h1>
      <address><time datetime="2019-11-20T20:31:06+00:00">20 Nov 2019, 20:31</time> by <a rel="author">Παναγιώτης Θεoδωρόπουλος</a></address>
      <p>Συγκλονιστικά στοιχεία εξακολουθούν να βλέπουν το φως της δημοσιότητας σχετικά με την υπόθεση παιδεραστίας με θύμα την 12χρονη στη Μάνη. Στο Χαμόγελό του Παιδιού παραμένει το κορίτσι που έπεσε θύμα σεξουαλικής κακοποίησης από ιερέα.</p>
      <p>Όπως αναφέρει το ρεπορτάζ του ΑΝΤ1 μια νέα μαρτυρία για την υπόθεση του κοριτσιού βάζει και πάλι στο κάδρο των ευθυνών τον παππού αλλά και τη γιαγιά του παιδιού.</p>
      <p>Σύμφωνα με αυτή τη μαρτυρία κάτοικος της περιοχής κατέθεσε όσα του είχε πει ο ιερέας στη Μάνη: «Μου είπε κοίτα να δεις που ο παππούς έχει κάνει πράγματα στη μικρή, ότι την έβαζε στα πόδια του, δεν φορούσε ρούχα ούτε ο παππούς ούτε και η μικρή και ότι η γιαγιά του γνώριζε».</p>
      <p>Ο ιερέας που προφυλακίστηκε για την υπόθεση στην Μάνη αρνείται κάθε κατηγορία. Κάνει λόγο μάλιστα για προκατασκευασμένες και κατευθυνόμενες μαρτυρίες της μικρής.</p>
      <p>Ο δικηγόρος του ιερέα από τη Μάνη, Νίκος Ιωάννου, υποστηρίζει τα εξής: «θεωρώ πως σιγά σιγά έχουν αρχίσει να αποκαλύπτονται τα στοιχεία τα οποία αποδεικνύουν την ατράνταχτη αθωότητα του εντολέα».</p>
      <p>Το θύμα σύμφωνα με πληροφοριες εμφάνιζε προβληματική συμπεριφορά στο σχολείο, γεγονός που ανησύχησε τη δασκάλα της. Εκείνη ήταν που ειδοποίησε τους γιατρούς στο Κέντρο Υγείας Αρεόπολης κατόπιν συνεννόησης με τον διευθυντή του σχολείου.</p>
      <p>Το κοριτσάκι υποβλήθηκε σε εξετάσεις όπου και διαπιστώθηκε ότι είχε κακοποιηθει. Σύμφωνα με τη δική της μαρτυρία την κακοποιούσε ο σύντροφος της μητέρας της, δηλαδή ο ιερέας, και μάλιστα επί σειρά ετών.</p>
      <p>Ο ιερέας μιλούσε στους κατοίκους και τους επισκέπτες για την έλλειψη ταπεινότητας που χαρακτηρίζει τους ανθρώπους, αποδοκιμάζοντας τους τάφους-μαυσωλία στα νεκροταφεία της περιοχής ενώ τα έβαζε και με τους ντόπιους που ασχολούνται με τον τουρισμό κατηγορώντας τους για αισχροκέρδεια. Για τον εαυτό του έλεγε ότι προτιμά την μοναχικη ζωή και πως οι μοναδικές του ασχολίες ήταν να ψαρεύει και να διακηρυτει το λόγο του Θεού. Φαίνεται όμως ότι είχε και μια σκοτεινή πλευρά την οποία φέρεται να γνώριζε μόνο η μικρή κόρη της αλλοδαπής συντρόφου του.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
        <a href="https://www.aftodioikisi.gr/ipourgeia/n-s-ypes-ti-allazei-se-kinitikotita-axiologisi-proslipseis-eggrafa/"/>
        <a href="https://www.aftodioikisi.gr/oikonomia/oi-krisimes-7-imeres-gia-to-koinoniko-merisma-poioi-telika-tha-to-paroyn/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/ota/dimoi/paraiteitai-o-dimarchos-samoy-kai-to-dimotiko-symvoylio-vinteo/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/oikonomia/epidoma-petrelaioy-thermansis-vgike-to-fek-poioi-tha-paroyn-eos-350-eyro/"/>
      </related>
    </article>
  </body>
</html>