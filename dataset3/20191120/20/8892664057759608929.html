<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/kulfold/bejelentette-visszalepeset-a-pedofilbotranyba-keveredett-andras-yorki-herceg/kpn6fl8"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T20:30:00+00:00"/>
    <meta property="og:title" content="Bejelentette visszalépését a pedofilbotrányba keveredett András yorki herceg"/>
    <meta property="og:description" content="András yorki herceg nemrégiben keveredett botrányba, miután Jeffrey Epstein börtönbeli halála kapcsán nyomozásba kezdett nála az FBI a pedofilbotrány ügyében."/>
  </head>
  <body>
    <article>
      <h1>Bejelentette visszalépését a pedofilbotrányba keveredett András yorki herceg</h1>
      <address><time datetime="2019-11-20T20:30:00+00:00">20 Nov 2019, 20:30</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>András yorki herceg nemrégiben keveredett botrányba, miután Jeffrey Epstein börtönbeli halála kapcsán nyomozásba kezdett nála az FBI a pedofilbotrány ügyében.</b>
        </i>
      </p>
      <p><a href="https://www.blikk.hu/sztarvilag/sztarsztorik/andras-herceg-ellen-nyomoz-az-fbi/kl4j581">Mint azt korábban mi is megírtuk</a>, András herceg tagadja az ellene felhozott vádakat, amelyek szerint szexuális kapcsolatot létesített egy fiatalkorú lánnyal. <b>Az ügy igencsak rejtélyes, mivel a herceg valóban jó kapcsolatot ápolt Epsteinnel, akinek New York-i kéjlakában is többször megfordult.</b></p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A helyzetet és a nyomozást nehezíti, hogy András a királyi udvar tagja, a kiváltságos pozíciója ellenére rá is érvényesek a törvények.</p>
      <p>
        <b>András herceg most egy közleményben adta ki, hogy felkérte a királynőt, hadd lépjen vissza a közfeladatoktól a közbizalom helyreállítása végett.</b>
      </p>
      <p>„Az elmúlt napokban egyértelművé vált, hogy a Jeffrey Epsteinnel való korábbi kapcsolataim körülményei súlyos zavargásoknak adtak teret a közéletben és családom körében, valamint azokban a szervezetekben és jótékonysági alapokban is, melyeket büszkén képviselek”</p>
      <p>– írta közleményében András herceg.</p>
      <p>
        <b>A herceg hozzátette: rendkívül sajnálja a Jeffrey Epstein miatti rossz megítélését.</b>
      </p>
      <p>„Öngyilkossága sok megválaszolatlan kérdést hagyott maga után. Mélységes együttérzéssel vagyok mindazok iránt, akik érintettek és kívánják az ügy lezárását. Csak remélni tudom, hogy az áldozatok idővel képesek lesznek újjáépíteni az életüket. Természetesen hajlandó vagyok segíteni bármilyen bűnüldöző szervnek a nyomozásban, ha szükséges”</p>
      <p>– áll a közleményben.</p>
    </article>
  </body>
</html>