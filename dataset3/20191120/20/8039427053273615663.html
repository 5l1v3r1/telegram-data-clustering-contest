<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960051"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T20:49:50+00:00"/>
    <meta property="og:title" content="ఎలా కాపాడుకోవాలో నాకు తెలియదా? : చంద్రబాబు"/>
    <meta property="og:description" content="ADVT"/>
  </head>
  <body>
    <article>
      <h1>ఎలా కాపాడుకోవాలో నాకు తెలియదా? : చంద్రబాబు</h1>
      <address>
        <time datetime="2019-11-20T20:49:50+00:00">20 Nov 2019, 20:49</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఏలూరు: </b>వైసీపీ ప్రభుత్వ తీరుపై ప్రతిపక్ష నేత చంద్రబాబు కీలక వ్యాఖ్యలు చేశారు. ప్రతిపక్ష హోదా లేకుండా చేయాలనుకోవడం వారి భ్రమ అని అన్నారు. ఇల్లు అలకగానే పండగకాదని వ్యాఖ్యానించారు. పశ్చిమగోదావరి జిల్లాలో రెండో రోజు పర్యటిస్తున్న చంద్రబాబు మీడియాతో మాట్లాడారు. వారు ఇస్తేనే టీడీపీకి ప్రతిపక్ష హోదా వచ్చిందా? అని ప్రశ్నించారు. ప్రజలు ఇస్తేనే వచ్చిందని పేర్కొన్నారు. ఆ హోదాను కాపాడుకోవడం తనకు తెలియదా? అని అన్నారు. టీడీపీలో నాయకులకు కొదవ లేదని అన్నారు. ఎంతో మంది నాయకులను టీడీపీ తయారు చేసిందని, ఇప్పుడు తయారు చేస్తుందని చెప్పుకొచ్చారు. ఎన్నికలలో డబ్బులు ఖర్చు పెట్టడం, సంపాదించడం ఒక ప్రహాసనంగా సాగుతోందని వ్యాఖ్యానించారు. ఎన్నికలు వస్తున్న తరుణంలో కొత్తవారు సూట్‌కేసులు పట్టుకొని దిగుతున్నారని, ఫలితంగా ప్రజాసేవ చేసే వారు భయపడుతున్నారని అన్నారు. డిజిటల్ కరెన్సీ వస్తేనే ఎన్నికలలో డబ్బును నియంత్రించగలం అని చంద్రబాబు పేర్కొన్నారు.</p>
    </article>
  </body>
</html>