<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/alergiya_na_tsitrusovi_prichini_oznaki_yak_likuvati_profilaktika_n1236786"/>
    <meta property="og:site_name" content="24 Канал"/>
    <meta property="article:published_time" content="2019-11-20T20:44:00+00:00"/>
    <meta property="og:title" content="Алергія на цитрусові: як проявляється та як її лікувати"/>
    <meta property="og:description" content="Мандарини, апельсини, грейпфрути, лимони – джерело вітаміну С, та улюблені фрукти багатьох людей. З настанням холодів любов до них стає сильнішою, а кількість людей, які виявляють у себе алергію на цитрусові – зростає."/>
  </head>
  <body>
    <article>
      <h1>Алергія на цитрусові: як проявляється та як її лікувати</h1>
      <address><time datetime="2019-11-20T20:44:00+00:00">20 Nov 2019, 20:44</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Мандарини, апельсини, грейпфрути, лимони – джерело вітаміну С, та улюблені фрукти багатьох людей. З настанням холодів любов до них стає сильнішою, а кількість людей, які виявляють у себе алергію на цитрусові – зростає.</b>
      </p>
      <p>На жаль, не усі можуть собі дозволити насолоджуватися смаком цитрусових, адже прояви алергії часто неприємні та завдають чимало клопоту. </p>
      <blockquote>Читайте також: <a href="https://24tv.ua/health/shho_potribno_znati_pro_korovyache_moloko__poyasnennya_likarya_n1228846">Що потрібно знати про коров'яче молоко – пояснення лікаря</a></blockquote>
      <p>Після того як ви поласували апельсином чи будь-яким іншим цитрусовим – у вас почервонів ніс чи сльозяться очі, а у дитини після таких частувань з'явився висип на шкірі чи свербіж? Скоріш за все, це алергія на цитрусові.</p>
      <h3>Чому з'являється алергія на цитрусові</h3>
      <p>Такий вид алергії не є алергією в класичному розумінні. Адже алергічна реакція організму на подразник відбувається без участі специфічних антитіл – імуноглобулінів.</p>
      <p>Цитрусові містять тирамін (амін) і саліцилати. Особливо багато їх містяться у мандаринах і апельсинах, у грейпфруті та лимоні їх менше. </p>
      <p>Алергічна реакція обумовлена неправильним функціонуванням імунної системи організму. Це може бути наслідком проживання в екологічно несприятливому регіоні.</p>
      <p>Однак деякі імунологи вважають, що непереносимість деяких харчових продуктів, зокрема цитрусових, може бути симптомом прихованих захворювань печінки чи дисбактеріозу.  </p>
      <figure>
        <img src="https://24tv.ua/resources/photos/news/620_DIR/201911/1236786_10166834.jpg?201911162335"/>
        <figcaption>Симптоми цитрусової алергії можуть проявлятись повільно</figcaption>
      </figure>
      <h3>Симптоми алергії на цитрусові</h3>
      <p>Основним симптомом такої алергії у дітей є шкірні висипання, у дорослих – алергічний риніт і кон’юнктивіт. </p>
      <p>  Алергія на цитрусові – прояви</p>
      <ul>
        <li>Почервоніння і сльозогінність очей.</li>
        <li>Нежить, набряк слизових.</li>
        <li>Висип і почервоніння на шкірі.</li>
        <li>Ускладнене дихання з хрипами, напади сухого кашлю.</li>
        <li>Рідко спостерігається погіршення слуху.</li>
        <li>Алергія може супроводжуватися метеоризмом, втратою апетиту, нудотою, блювотою, проносом, болями в животі.</li>
      </ul>
      <p>Всі симптоми, при такому типі алергії, розвиваються повільно.</p>
      <p>У рідкісних випадках може розвинутися набряк Квінке та <a href="https://24tv.ua/health/shho_take_anafilaktichniy_shok_simptomi_ta_persha_dopomoga_n1222159">анафілактичний шок</a>.</p>
      <h3>Лікування та профілактика цитрусової алергії</h3>
      <p>Перед тим як почати лікування, слід точно встановити діагноз. Якщо цитрусові викликають у вас алергічну реакцію, потрібно буде <b>відмовитися від них на довгий період часу. </b></p>
      <p>І мова не лише про свіжі фрукти, в раціонні не повинно бути будь-яких страв та напоїв, в яких використовуються свіжі фрукти, цедра або сік.</p>
      <figure>
        <img src="https://24tv.ua/resources/photos/news/620_DIR/201911/1236786_10166872.jpg?201911162647"/>
        <figcaption>Слід ретельно слідкувати за тим, чи страви приготовлені без додавання цитрусових, навіть цедри чи соку </figcaption>
      </figure>
      <blockquote>Читайте також: <a href="https://24tv.ua/health/skilki_mandariniv_mozhna_zyidati_za_den_bez_shkodi_dlya_zdorovya_n1088484">Скільки мандаринів можна з'їдати за день без шкоди для здоров'я</a></blockquote>
      <p>Крім того, слід<b> утриматися від використання ефірних олій цитрусових</b>, що містяться у парфумерії та засобах гігієни. </p>
      <p>Після уникнення цитрусових впродовж тривалого часу, алергія часто минає самостійно. </p>
      <p>Зазвичай для цього необхідно 1-2 роки, деяким людям достатньо від кількох місяців до пів року.</p>
      <p>Після цього можна провести обережний експеримент з невеликою порцією фрукта.</p>
      <p>Якщо після такої перерви, цитрусові як і раніше викликають у вас алергічні симптоми, то алергія спровокована прихованою причиною, в такому разі слід звернутися до алерголога.</p>
      <figure>
        <img src="https://24tv.ua/resources/photos/news/620_DIR/201911/1236786_10166740.jpg?201911162647"/>
        <figcaption>Проти алергії на цитрусові є ефективні методи лікування</figcaption>
      </figure>
      <p>Загалом, є кілька способів лікування алергії на цитрусові:</p>
      <p><b>Симптоматичне лікування </b>– допомагає зменшити прояв реакцій. У такому випадку лікар призначає антигістамінні засоби, але в деяких випадках використовують й гормональні препарати. Також можливе застосування сорбентів.</p>
      <p>Щоб позбавитися від симптомів, лікарі радять застосовувати <b>антигістамінні препарати.</b> Основна перевага такого лікування полягає в повній відсутності побічних ефектів. Для позбавлення від шкірних проблем варто використовувати мазь і креми.</p>
      <p>Найдієвішим способом для лікування алергії є <b>імунотерапія</b>. </p>
      <p>Це дозволяє організму самостійно виробляти антитіла, що блокують дію алергену. До мінусів цього способу лікування можна віднести його тривалість, оскільки терапія може тривати до 2-х років.</p>
      <p>Однак, значна перевага цього методу в тому, що всі пацієнти, які скористалися цим способом, позбавилися від алергії.</p>
      <p><b>Екстракорпоральна гемокорекція</b> – ефективний метод лікування, який теж стовідсотково позбавляє від алергії на цитрусові. Адже метод повністю змінює склад крові, полегшення помітне вже після першої процедури. </p>
      <p>Щоб повністю вилікуватися необхідно провести 5-10 процедур. Пропонують таку методику лише спеціалізовані клініки.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>