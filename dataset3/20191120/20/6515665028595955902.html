<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3361651/bakir-izetbegovic-ce-goreti-u-paklu-ako-ovo-uradi-prof-miroljub-jevtic-putin-nije-uspeo-rusija-umire-sok-intervju"/>
    <meta property="og:site_name" content="kurir.rs"/>
    <meta property="article:published_time" content="2019-11-20T20:05:00+00:00"/>
    <meta property="og:title" content="BAKIR IZETBEGOVIĆ ĆE GORETI U PAKLU AKO OVO URADI! Prof. Miroljub Jevtić: Putin nije uspeo, RUSIJA UMIRE! Šok intervju"/>
    <meta property="og:description" content="Kada je moj predmet uveden u nastavu 19931994. godine muslimana u svetu je bilo 817 miliona. Danas ih je oko milijardu i 800 miliona, kaže dr Miroljub Jevtić, redovni profesor na Fakultetu političkih nauka u Beogradu.On je u intervjuu za RAS televiziju pričao ..."/>
  </head>
  <body>
    <article>
      <h6 class="kicker">bez dlake na jeziku</h6>
      <h1>BAKIR IZETBEGOVIĆ ĆE GORETI U PAKLU AKO OVO URADI! Prof. Miroljub Jevtić: Putin nije uspeo, RUSIJA UMIRE! Šok intervju</h1>
      <address>
        <time datetime="2019-11-20T20:05:00+00:00">20 Nov 2019, 20:05</time>
      </address>
      <p>Kada je moj predmet uveden u nastavu 1993/1994. godine muslimana u svetu je bilo 817 miliona. Danas ih je oko milijardu i 800 miliona, kaže dr Miroljub Jevtić, redovni profesor na Fakultetu političkih nauka u Beogradu.</p>
      <p>On je u intervjuu za RAS televiziju pričao o tome zašto bi Bakir Izetbegović mogao da gori u paklu, zbog čega Rusija umire, kako jedino možemo da povećamo natalitet u Srbiji...</p>
      <p>
        <b>RELIGIOZNOST U SRBIJI OPADA</b>
      </p>
      <p>Kod religija postoji osnovna pretpostavka da ljudi veruju u dogme. Kod monoteističkih religija kakve su islam i hrišćanstvo pretpostavlja se da ljudi veruju u postojanje jednog Boga. Kod hrišćana je to Isus, treće lice istog Boga, a kod muslimana je to Alah.</p>
      <p>U hrišćanstvu se ljudi spašavaju verovanjem u tog Boga, moliš mu se da i tebe spase, postiš i činiš dobra dela.</p>
      <p>U memomarima prote Mateje Nenadovića stoji da u njegovo vreme skoro niko u Srbiji nije jeo meso. Zato što je toliko bilo posnih dana da ljudi nisu stizali da se omrse. Eto koliko su bili vezani za religiju. Pritom su živeli u osmanskoj državi koja ih je svakog dana tukla po glavi zato što posle. Zamislite tu muku kroz koju je prolazio naš narod tada... A to su mogli da podnesu samo ako su verovali da je Isus njihov spasitelj.</p>
      <p>Ko to danas veruje? Pre 100 godina naš narod je bio ekstremno religiozan. Danas nije tako... Sva naša inteligencija 19 veka, svi ti ljudi tog vremena kojima se dičimo su bili ateisti.</p>
      <p>
        <b>O KOSOVSKIM POLITIČARIMA</b>
      </p>
      <p>Kad vidiš na TV-u Škeljzena Malićija, Vetona Suroija, Vljoru Čitaku, vidiš da je taj svet prihvatio neke zapadne norme do neke određene granice. Haradinaj npr ima troje i li četvoro dece... Ali onaj deo koji je religiozan on je jači od ovih i oni imaju po desetoro dece.</p>
      <p>I nije tačno da muslimanima na Kosovu nije bitna religija, i da ih nema mnogo u džamijama.</p>
      <p>
        <b>ZABRINUT SAM ZA RUSIJU</b>
      </p>
      <p>Mi smo deo razvijenog sveta. Ja sam za Rusiju veoma zabrinut. Putin nije uspeo da zaustavi demografski pad. Statistički podaci neumoljivo pokazuju da je natalitet 2018. u Rusiji je negativan. Na 10 rođenih Rusa, 14 umre.</p>
      <p>Rusija umire, umiru svi nereligiozni narodi. A nažalost sve evropske zemlje su nereligiozne.</p>
      <p>Ako ne budemo uspeli da vratimo klasičnu religioznost, ne mislim na crkvenost gde mi idemo jedni kod drugih da se nakrkamo pečenja i da se najedemo ribe, koja je postojala u našim porodicama u 19 veku mi nećemo uspeti da obnovimo natalitet.</p>
      <p>Ljudi ovde nemaju pojma. Evo pre 20 dana sam se vratio iz Minska iz Belorusije. Ako je kvadrat novogradnje 400 dolara onda ti to govori razliku između nas i njih.</p>
      <figure>
        <img src="https://www.kurir.rs/data/images/2018/11/05/15/1667133_sshot20181105154343_ff.jpg?ver=1574276678"/>
        <figcaption>
          <cite>foto: Printscreen/ Youtube</cite>
        </figcaption>
      </figure>
      <p>A 2016. sam poslednji put bio u Moskvi. Bio je petak, dan za džuma namaz. Kod metro stanice Prospekt mira ima jedna džamija. Tu je Putin dozvolio da se napravi džamija pre jedno 4-5 godina, sa velikim molitvenim prostorom. Otišao sam na džuma namaz. Došao sam oko 1, pola 2. Znači to je bilo vreme kada se molitva već završava.</p>
      <p>Izlazim stepenicama iz metroa. I imam šta da vidim. Uhvatio sam se za glavu. Niz stepenice silazi hiljade ljudi koji se tiskaju da uđu u metro. Sve tatarske face. To su oni koji se vraćaju iz džamije. Kad sam izašao napolje bio sam udaljen od džamije oko kilometar i po. Policija je sa obe strane kolovoza stavila žičanu barijeru da bi saobraćaj mogao da se odvija a ovi iz džamije se vraćaju trotoarom. I idu, i idu... I dođem do džamije a kolona se ne prekida. A oko džamije je po mojoj proceni bilo barem 100 hiljada borbeno sposobnih muškaraca.</p>
      <p>Pitam šta je ovo a ljudi mi objasne.</p>
      <p>- Oni koji finansiraju državu su građevinski preduzimači. I oni dovode ove Tatare.</p>
      <p>- A zbog čega?</p>
      <p>- Zato što Rus iz Moskve traži 100 rubalja na dan a ovaj Tatar traži 20.</p>
      <p>
        <b>PRIČA O BOŠNJAČKOJ NACIJI JE PREVARA</b>
      </p>
      <p>Muslimani ne mogu da zamisle život u sekularnoj državi. Muslimani u većini nisu teroristi, nisu ubice i razbojnici. To je u principu čestit svet ali se mora znati da taj svet ne može da prihvati oblik političke organizacije kakav je u Engleskoj ili Francuskoj.</p>
      <p>Ja nisam bio Marksista, ali je on bio u pravu kada je rekao da tradicija svih mrtvih generacija kao mora pritiska mozak živih. Albanci koji su mnogo veći muslimani, u smislu verovanja, nego što su Bosanci, nikad nisu tretirani kao muslimani a za Bosance smo uvek govorili - muslimani.</p>
      <p>Priča o Bošnjacima je prevara. Islam nema naciju. Kada bi Bakir Izetbegović iskreno prihvatio da je Bošnjak, iskreno i do kraja, on bi goreo u paklu. On ne bi bio musliman. To bi bila izdaja i veroodstupništvo. Da on odvaja Bošnjake od Egipćana?! To je suludo. Za Alaha su svi muslimani jedno telo.</p>
      <p>Po muslimanskom učenju svet se deli isključivo na verske zajednice. Prva verska grupa su muslimani, druga su monoteisti, treća grupa su politeisti, četvrta grupa su ateisti a peta su veroodstupnici ili murtadi. Primera radi, ako Zlatko Lagumdžija, ne veruje u Boga, on je veći protivnik Bakiru nego Milorad Dodik.</p>
      <p>
        <b>AMERIČKA OSVETA ZA S-400</b>
      </p>
      <p>Američki senat je izglasao da je nad jermenima izvršen genocid u Turskoj a to je posledica jer je Erdogan kupio od Putina S-400. A Putin je prodao S-400 Turskoj pre svega jer je uzeo milijardu i nešto, onda ih je vezao za Rusiju da kupuju rezervne delove... Putinov osnovni cilj je da razbije NATO a jedina vojno sposobna snaga u NATO su Turci.</p>
      <p>
        <b>Kurir.rs/Priredio: P.L.</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3348715/kosovski-problem-ima-veze-islamskom-drzavom-a-ne-velikom-albanijom-prof-jevtic-otvoreno-o-al-bagdadiju-islamu-hristu-terorizmu-brdu-hrama-progovorio-o-onome-o-cemu-mnogi-cute"/>
        <a href="https://www.kurir.rs/vesti/politika/3123753/ubice-te-zapad-ili-srbi-profesor-jevtic-otkriva-to-sam-rekao-djindjicu-pre-5-oktobra-sokiran-njegovim-odgovorom-poludeo-sam-i-zamalo-ga-osamario"/>
      </related>
    </article>
  </body>
</html>