<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22809/16-letni-a-n-d-y-iz-ljutomera-izdal-svoj-prvenec-sledi-dusi.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-20T20:27:00+00:00"/>
    <meta property="og:title" content="16-letni A.n.D.y. iz Ljutomera, izdal svoj prvenec Sledi Duši"/>
    <meta property="og:description" content="Na založbi Electronica Futura je izšla prva Hiphop izdaja. Za mikrofonom je njihov najmlajši član, 16-letni A.n.D.y.. z njegovim prvencem Sledi Duši. Za glasbeno podlago je poskrbel hišni producent Dante Benami.Andraž Lah je 16-letni mladenič, ki nosi umetniško ime A.n.D.y. in prihaja iz Ljutomera. Že v zgodnjih ..."/>
  </head>
  <body>
    <article>
      <h1>16-letni A.n.D.y. iz Ljutomera, izdal svoj prvenec Sledi Duši</h1>
      <h2>Svoje veščine za mikrofonom je brusil skupaj s prekaljenim studijskim mojstrom in producentom, Dante Benamijem, ki je tudi producent glasbene podlage njegovega prvenca Sledi Duši</h2>
      <address><time datetime="2019-11-20T20:27:00+00:00">20 Nov 2019, 20:27</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/16-letni-a-n-d-y-iz-ljutomera-izdal-svoj-prvi-singl_23614170555.jpg"/>
        <figcaption>A.n.D.y. - Sledi Duši</figcaption>
      </figure>
      <p>Na založbi Electronica Futura je izšla prva Hiphop izdaja. Za mikrofonom je njihov najmlajši član, 16-letni <b>A.n.D.y.</b>. z njegovim prvencem "Sledi Duši". Za glasbeno podlago je poskrbel hišni producent <b>Dante Benami</b>.</p>
      <p><b>Andraž Lah</b> je 16-letni mladenič, ki nosi umetniško ime A.n.D.y. in prihaja iz Ljutomera. Že v zgodnjih letih je v sebi odkril željo po izražanju skozi glasbo in zelo hitro se je pričel zavedati, da bo glasba stalnica v njegovem življenju. V osnovni šoli se je rad udeleževal glasbenega pouka, obiskoval je glasbeno šolo, stric džezist ga je naučil igrati kitaro, prva besedila je pričel pisati pri desetih letih in hitro postal ljubitelj elektronskih zvokov. Navdušuje se nad starejšim, klasičnim pridihom Hiphopa, v svojih delih stremi za ohranjanjem korenin ter autentičnosti, inspiracijo črpa v undergroundu in zgodnjem old school obdobju 90ih let, v katerem se je žanr rodil. Svoje veščine za mikrofonom je brusil skupaj s prekaljenim studijskim mojstrom in producentom, <b>Dante Benamijem</b>, ki je tudi producent glasbene podlage njegovega prvenca Sledi Duši, A.n.D.y. pa tako s svojo prvo izdajo postane najmlajši varovanec založbe Electronica Futura.</p>
      <p>Sam zase pravi, da je beseda zanj medij preko katerega ljudem predstavi svoj pogled na življenje, sicer pa je bolj tihe narave. Kljub mladim letom se v njegovem prvencu zrcali zrelost, ki vsebini skladbe Sledi Duši doda posebno noto saj spodbudi poslušalca, da si postavi vprašanje: komu slediti ali verjeti v svetu, v katerem velikokrat ljudje klonemo pod pritiskom zunanjih vplivov, pričakovanj in idealov. Odgovor je Sledi Duši.</p>
      <p>Singl je na prodaj v vseh specializiranih glasbenih trgovinah in platformah za predvajanje glasbe.</p>
    </article>
  </body>
</html>