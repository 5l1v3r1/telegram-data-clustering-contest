<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/sneijder-ik-had-in-het-rijtje-met-messi-en-ronaldo-kunnen-staan/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T20:40:52+00:00"/>
    <meta property="og:title" content="Sneijder: ik had in het rijtje met Messi en Ronaldo kunnen staan"/>
    <meta property="og:description" content="&quot;Als ik er honderd procent voor had geleefd, dan had ik het in het rijtje met Lionel Messi en Cristiano Ronaldo gestaan.&quot; Was getekend Wesley Sneijder in het FOX Sports-programma De Jaren van Pérez."/>
  </head>
  <body>
    <article>
      <h1>Sneijder: ik had in het rijtje met Messi en Ronaldo kunnen staan</h1>
      <address>
        <time datetime="2019-11-20T20:40:52+00:00">20 Nov 2019, 20:40</time>
      </address>
      <p>“Als ik er honderd procent voor had geleefd, dan had ik het in het rijtje met Lionel Messi en Cristiano Ronaldo gestaan.” Was getekend Wesley Sneijder in het FOX Sports-programma De Jaren van Pérez.</p>
      <p>In gesprek met Kenneth Pérez zegt de recordinternational van Oranje dat hij de twee nog steeds actieve legendes had kunnen evenaren. Mits hij zijn leven volledig aan het voetbal had gewijd. Sneijder: “Het is niet dat ik het niet kón opbrengen, ik wílde dat niet. Ik had piekjaren.”</p>
      <p>Sneijder zette onlangs een punt achter zijn loopbaan. Hij maakte dat bekend tijdens een gesprek met FC Utrecht TV. Sneijder was de laatste speler van de zogenoemde ‘Grote Vier’, die als voetballer met pensioen gaat. Rafael van der Vaart was de eerste, Robin van Persie en Arjen Robben volgden afgelopen zomer.</p>
      <p>De 35-jarige Sneijder beleefde in het seizoen 2009/2010 een droomseizoen met Internazionale, waarmee hij de Champions League, wereldbeker en landstitel won.</p>
      <p>BUZZS</p>
    </article>
  </body>
</html>