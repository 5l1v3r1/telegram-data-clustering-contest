<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158970_1007.html"/>
    <meta property="og:site_name" content="Novsport"/>
    <meta property="article:published_time" content="2019-11-20T20:35:00+00:00"/>
    <meta property="og:title" content="Орел прелетя успешно над Бистрица в Катунци"/>
    <meta property="og:description" content="Отборът на гостите от Лебница бе подкрепян от верните си фенове и спечели минимално визитата си от X кръг"/>
  </head>
  <body>
    <article>
      <h1>Орел прелетя успешно над Бистрица в Катунци</h1>
      <address><time datetime="2019-11-20T20:35:00+00:00">20 Nov 2019, 20:35</time> by <a rel="author">Велизар Антов</a></address>
      <p>В мач от 10 кръг за първенството на областна група Струма-1 се срещнаха отборите на Бистрица Катунци и Орел Лебница. <br/><br/>Отборът на гостите бе подкрепян от най-верните си привърженици, начело с Марин Дюлгеров.<br/><br/>Всички те придружават любимия си тим в мачовете за първенството, независимо къде се играят. <br/><br/>През първата част на срещата двубоят бе равностоен. Липсваха чисти голови положения и пред двете врати, така че футболистите на двата отбора се оттеглиха при нулево равенство. <br/><br/>Втората част на срещата премина с превес на гостите. Голяма бе радостта за привържениците на Орел в 80-та минута, когато централният защитник Илия Якимов се включи в помощ на нападението и с глава промуши топката в мрежата на домакините. <br/><br/>Този гол се оказа единствен и златен за тима от Лебница.<br/><br/>Със спечелените нови три точки отборът на Орел се утвърди на първото място в групата.<br/><br/>В неделя Орел ще домакинства на единия от силните отбори в тази група – Спортист Падеш, заемащ петото място с актив от 15 точки.  </p>
    </article>
  </body>
</html>