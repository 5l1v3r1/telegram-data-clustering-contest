<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/pko-bp-ekstraklasa-lukas-podolski-w-styczniu-moze-zostac-pilkarzem-gornika-zabrze,986975.html"/>
    <meta property="og:site_name" content="TVN24"/>
    <meta property="article:published_time" content="2019-11-20T20:00:00+00:00"/>
    <meta property="og:title" content="Media: Lukas Podolski już w styczniu może trafić do Górnika Zabrze"/>
    <meta property="og:description" content="Lukas Podolski wielokrotnie zapowiadał, że chciałby zakończyć karierę w Górniku Zabrze. Jak poinformował Przegląd Sportowy, 34-letni obecnie napastnik w styczniu przyszłego roku może zostać piłkarz..."/>
  </head>
  <body>
    <article>
      <h1>Media: Lukas Podolski już w styczniu może trafić do Górnika Zabrze</h1>
      <address>
        <time datetime="2019-11-20T20:00:00+00:00">20 Nov 2019, 20:00</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/5356a915-5fb9-43c4-804f-3cb4d9f86a3f.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/cd14821dab219ea06e2fd1a2df2e3582/aa974f47-3470-4f2e-bc1e-17e28038343f-480p.mp4"/>
          <figcaption>Podolski królem kebabów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7385db9a3f11415bc0e9e2625fae3734/a0169781-4c27-49a1-8819-9a7ec533dd56-480p.mp4"/>
          <figcaption>Villa dołączył do Iniesty i Podolskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/a51c896c9cb81ecb5a199d51ac9fc3c5/96db2918-6c25-4e76-b298-03656ef8992d-480p.mp4"/>
          <figcaption>Podolski pożegnał się z kadrą </figcaption>
        </figure>
        <figcaption>Łukasz Podolski prowadzi m.in. bary z kebabem Foto: Newspix | Video: TVN BiŚ</figcaption>
      </slideshow>
      <h3>Lukas Podolski wielokrotnie zapowiadał, że chciałby zakończyć karierę w Górniku Zabrze. Jak poinformował "Przegląd Sportowy", 34-letni obecnie napastnik w styczniu przyszłego roku może zostać piłkarzem zespołu z ulicy Roosevelta.</h3>
      <related>
        <a href="https://eurosport.tvn24.pl/pilka-nozna,105/pozegnanie-jak-film-poldi-to-bylo-piekne,725947.html"/>
      </related>
      <p>Lukas Podolski, a tak naprawdę Łukasz Józef Podolski urodził się w Gliwicach 4 czerwca 1985 roku, ale dwa lata później z razem z rodzicami wyprowadził się do Kolonii. Tam się wychowywał, otrzymał niemieckie obywatelstwo i uczył piłki nożnej.</p>
      <h3>Nie zapomniał o Polsce</h3>
      <p>Z reprezentacją naszych zachodnich sąsiadów zdobył mistrzostwo świata. W kadrze zdobył 49 bramek w 130 meczach. Mimo ścisłych związków z Niemcami nigdy nie zapomniał o pochodzeniu.</p>
      <p>Na Śląsku pojawiał się bardzo często u rodziny, wielokrotnie deklarował sympatię do Górnika Zabrze. Powtarzał, że na zakończenie kariery chciałby zagrać w ulubionym zespole. Teraz w wieku 34 lat powoli zbliża się do tego momentu. W tej chwili jest zawodnikiem japońskiego Vissel Kobe. Jego umowa wygasa w styczniu 2020 roku.</p>
      <p>Jak poinformował "Przegląd Sportowy", Podolski jeszcze podczas zbliżającej się zimy miałby zostać piłkarzem Górnika. Wydaje się, że dla zabrzańskiego zespołu to byłby znakomity ruch nie tylko pod względem sportowym, ale także marketingowym.</p>
      <p>Sam napastnik ma duże plany odnośnie ojczyzny. W Polsce chciałby prowadzić biznes gastronomiczny, który dobrze funkcjonuje już w Kolonii. Chodzi o sieć barów z kebabem oraz lodziarni.</p>
      <h3>Władze Górnika są otwarte</h3>
      <p>- Z Łukaszem Podolskim znamy się od wielu lat i jesteśmy w stałym kontakcie, ale informacja o negocjacjach nie jest precyzyjna. W naszych rozmowach nie pojawiły się dotychczas żadne konkrety, poza tym, że Łukasz wielokrotnie deklarował, że chciałby karierę skończyć właśnie w barwach Górnika. Nie było jednak mowy o żadnym terminie ani warunkach, na jakich mógłby u nas grać - powiedział w rozmowie z "Dziennikiem Zachodnim" członek zarządu Górnika Dariusz Czernik.</p>
      <p>- Nasze drzwi są dla niego zawsze otwarte, ale kiedy kibice będą mogli zobaczyć go w akcji naprawdę nie jesteśmy w stanie przewidzieć - podkreśla Czernik.</p>
      <p>Podolski występuje w Japonii od lipca 2017 roku.</p>
      <p>Autor: srogi/TG/kwoj / Źródło: eurosport.pl/Przegląd Sportowy/Dziennik Zachodni</p>
    </article>
  </body>
</html>