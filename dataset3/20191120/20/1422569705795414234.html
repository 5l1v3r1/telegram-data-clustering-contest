<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://motor.ara.cat/competicio/Citroen-abandona-Mundial-Rallis_0_2347565441.html"/>
    <meta property="og:site_name" content="Ara.cat"/>
    <meta property="article:published_time" content="2019-11-20T20:33:00+00:00"/>
    <meta property="og:title" content="Citroën abandona el Mundial de Ral·lis"/>
    <meta property="og:description" content="La sortida sobtada de Sébastien Ogier, líder de Citroën, precipita l'adeu de la marca francesa"/>
  </head>
  <body>
    <article>
      <h1>Citroën abandona el Mundial de Ral·lis</h1>
      <h2>La sortida sobtada de Sébastien Ogier, líder de Citroën, precipita l'adeu de la marca francesa</h2>
      <address><time datetime="2019-11-20T20:33:00+00:00">20 Nov 2019, 20:33</time> by <a rel="author">Ara Motor</a></address>
      <p>Un any després d’haver fitxat per Citroën el pilot francès Sébasteien Ogier ha tornat a fer les maletes per firmar amb Toyota de cara al Mundial de Ral·lis del 2020, i aquest fet ha precipitat l’adeu de la marca francesa del WRC perquè “no disposa d’un pilot de primer nivell”, tal com afirma en el seu comunicat.</p>
      <figure>
        <iframe data-src="https://twitter.com/CitroenRacing/status/1197102720018079744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Aquesta temporada l’equip gal disposava dels serveis del citat Sébastien Ogier –sis cops campió del món de manera consecutiva entre el 2013 i el 2018 i que ha acabat en tercera posició aquest 2019– i del jove pilot finès Esapekka Lappi, que ara es quedarà a l’atur al confirmar-se l’adeu de Citroën.</p>
      <figure>
        <img src="https://motor.ara.cat/2019/11/20/imatges/Sebastien-Ogier_2347575528_67531747_532x322.jpg"/>
        <figcaption>Sébastien Ogier ​ / Citroën</figcaption>
      </figure>
      <p>La marca francesa competia al WRC de manera ininterrompuda des de l’any 2001 i, havent guanyat vuit cops el campionat de constructors i nou cops més el de pilots, sempre de la mà del també francès Sébastien Loeb, el millor pilot de la història de Citroën.</p>
      <p>L’adeu a la francesa dels de Versalles suposa un punt final a la trajectòria del departament de competició de la marca, ja que el grup PSA –matriu de Citroën– no té previst que Citroën torni al món de la competició. De fet, el grup PSA vol centrar els seus esforços en el Mundial de Resistència (WEC) amb Peugeot i a la Fórmula E amb la marca DS, la firma més aspiracional del grup francès.</p>
      <p> </p>
    </article>
  </body>
</html>