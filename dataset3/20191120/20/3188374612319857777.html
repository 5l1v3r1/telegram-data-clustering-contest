<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/news/107371"/>
    <meta property="og:site_name" content="ВСВІТІ"/>
    <meta property="article:published_time" content="2019-11-20T20:45:41+00:00"/>
    <meta property="og:title" content="У парламенті хочуть знизити забрудненість повітря в містах"/>
    <meta property="og:description" content="Комітет Верховної Ради України з питань екологічної політики та природокористування рекомендує ухвалити за основу проєкт Закону № 2296 щодо забрудненого повітря в українських великих містах. Про це йдеться на сайті інформаційного управління Апарату Верховної Ради. Що це дасть? Якщо закон ухвалять, то у містах, де проживають понад 250 тис. осіб, запровадять часове обмеження руху великовагових транспортних засобів. Така міра, […]"/>
  </head>
  <body>
    <article>
      <h1>У парламенті хочуть знизити забрудненість повітря в містах</h1>
      <address><time datetime="2019-11-20T20:45:41+00:00">20 Nov 2019, 20:45</time> by <a rel="author">shnick</a></address>
      <figure>
        <img src="https://maximum.fm/uploads/media_news/2019/10/5db0235bcd914800827972.png"/>
      </figure>
      <p>Комітет Верховної Ради України з питань екологічної політики та природокористування рекомендує ухвалити за основу проєкт Закону № <a href="http://w1.c1.rada.gov.ua/pls/zweb2/webproc4_1?pf3511=67155">2296</a> щодо забрудненого повітря в українських великих містах. Про це йдеться на сайті <a href="https://iportal.rada.gov.ua/news/Novyny/184679.html">інформаційного управління</a> Апарату Верховної Ради.</p>
      <h3>Що це дасть?</h3>
      <p>Якщо закон ухвалять, то у містах, де проживають понад 250 тис. осіб, запровадять часове обмеження руху великовагових транспортних засобів.</p>
      <p>Така міра, на думку розробників законодавчої норми, знизить рівень забруднення атмосферного повітря та рівнів шуму в містах.</p>
      <p>Окрім того, це попередить захворюваність людей та врешті знизить рівень смертності населення та підвищить тривалість їхнього життя.</p>
      <p>У законопроекті також пропонують доповнити низку законів України про недопущення перевищення рівнів шуму під час руху автомобільного транспорту в населених пунктах.</p>
      <p>До того ж планують розробити програми і комплексні заходи щодо зменшення забруднення повітря і покращення стану здоров’я українців у разі перевищення державних медико-санітарних нормативів чи нормативів екологічної безпеки.</p>
      <h3>Статистика</h3>
      <p>Нагадаємо, що за даними <a href="http://apps.who.int/iris/bitstream/handle/10665/250141/9789241511353-eng.pdf;jsessionid=1896F8A189CE06A342E96D08A735605D?sequence=1">звіту</a> Всесвітньої організації охорони здоров’я 2012 р., в Україні щороку помирають  54 507 людей від брудного повітря. Це у перерахунку на 100 тис. населення є найвищим показником серед інших країн Європи.</p>
    </article>
  </body>
</html>