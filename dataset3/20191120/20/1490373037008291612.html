<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/zpravy-domov/chvaleticka-elektrarna-udeleni-vyjimky-emisni-limity_1911202016_elev"/>
    <meta property="og:site_name" content="iROZHLAS"/>
    <meta property="article:published_time" content="2019-11-20T20:16:00+00:00"/>
    <meta property="og:title" content="Ministerstvo životního prostředí zrušilo emisní výjimku pro elektrárnu Chvaletice"/>
    <meta property="og:description" content="Elektrárna uvedla, že by musela pro dosažení limitů investovat miliardu a 400 milionů korun. Aby výjimku dostala, musí prokázat, že přínos pro životní prostředí by byl vyšší než tato investice."/>
  </head>
  <body>
    <article>
      <h1>Ministerstvo životního prostředí zrušilo emisní výjimku pro elektrárnu Chvaletice</h1>
      <address><time datetime="2019-11-20T20:16:00+00:00">20 Nov 2019, 20:16</time> by <a rel="author">Monika Vosáhlová, Jan Nevola</a></address>
      <p>
        <b>Pardubický krajský úřad musí znovu projednat výjimku emisních limitů na rtuť a oxid dusíku pro chvaletickou uhelnou elektrárnu. Rozhodlo o tom ministerstvo životního prostředí. Organizace Greenpeace, která měla k výjimce námitky, rozhodnuté uvítala.</b>
      </p>
      <p>Elektrárna uvedla, že by musela pro dosažení limitů investovat miliardu a 400 milionů korun. Aby výjimku dostala, musí prokázat, že přínos pro životní prostředí by byl vyšší než tato investice. To ale podle mluvčí ministerstva Petry Roubíčkové nešlo z dodaných materiálů vyhodnotit.</p>
      <p>„Nebylo zcela zřejmé, jaké budou skutečné náklady na přijatá a plánovaná opatření. A nebylo tak možné ověřit jejich správnost. Problematická byla také délka udělené výjimky. Žadatel požadoval osm let, provozovatel si zejména u rtuti ponechal až zbytečně dlouhou dobu na vyhodnocování stávajícího stavu a plánovaných opatření.“</p>
      <related>
        <h4>Číst článek</h4>
        <a href="https://www.irozhlas.cz/zpravy-domov/chvaletice-odpadni-vody-povoleni_1910091356_zit"/>
      </related>
      <p>Roubíčková dodala, že rozhodnutí kraje obsahovalo i další věcné a procesní chyby. To mimo jiné potvrzuje i mluvčí provozovatele elektrárny společnosti Seven energy Gabriela Sáričková Benešová.</p>
      <p>„Pro nás je důležité, že krajský úřad nepochybil, když nám výjimku udělil. Ministerstvo životního prostředí konstatuje, že jsou tam nějaké nedostatky, které je třeba odstranit. My v tuto chvíli doplníme další dokumenty a následně krajský úřad rozhodne o výjimce znovu.“</p>
      <p>Vedení Pardubického kraje názor resortu respektuje a výjimku pro chvaletickou elektrárnu znovu projedná. Elektrárna chce podle svého vedení jen dostat čas, aby se na splnění limitů nových limitů po roce 2021 mohla připravit.</p>
      <related>
        <h4>Související články</h4>
        <a href="https://www.irozhlas.cz/veda-technologie/technologie/blackout-dlouhe-strane-chvaletice-elektrarna_1911021753_mat"/>
        <a href="https://www.irozhlas.cz/veda-technologie/priroda/uhelne-elektrarny-hnuti-duha-greenpeace-vypousteni-rtuti_1909091530_vtk"/>
        <a href="https://www.irozhlas.cz/zpravy-domov/chvaletice-uhli-elektrarna-blokada-protest-limity-vyjimka-emise-pardubicky-kraj_1907060929_lac"/>
        <a href="https://www.irozhlas.cz/ekonomika/pardubicky-kraj-elektrarna-chvaletice-emise-rtut-oxid-dusiku_1907011724_nkr"/>
      </related>
    </article>
  </body>
</html>