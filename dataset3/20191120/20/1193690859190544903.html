<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/u-prezydentskii-partii-sluha-narodu-ofitsiino-ne-pratsiuie-zhodnoho-deputata-kvu-203174.html"/>
    <meta property="og:site_name" content="5 канал"/>
    <meta property="article:published_time" content="2019-11-20T20:01:00+00:00"/>
    <meta property="og:title" content="У фракції &quot;Слуга народу&quot; офіційно не працює жоден депутат – КВУ"/>
    <meta property="og:description" content="За словами активістів, складно уявити парламентську політичну партію, в якій би працювали особи винятково на волонтерських засадах"/>
  </head>
  <body>
    <article>
      <h1>У фракції "Слуга народу" офіційно не працює жоден депутат – КВУ</h1>
      <address>
        <time datetime="2019-11-20T20:01:00+00:00">20 Nov 2019, 20:01</time>
      </address>
      <p>У громадській організації "Комітет виборців України" повідомили, що, відповідно до аналізу фінансових звітів партій за листопад, у президентській партії "Слуга народу" офіційно не працює жодна особа. Про це повідомляє <a href="https://www.radiosvoboda.org/a/news-partiya-sluga-narody-oplata-pratsi/30282981.html">"Радіо Свобода".</a></p>
      <blockquote>"У графі "працівники складу апарату партії" вказано цифру 0. Для порівняння: у ВО "Батьківщина" офіційно працює 73 особи, в "Європейській солідарності" – 46 осіб, в "Голосу" – 3, Радикальній партії Олега Ляшка – 20, "Самопомочі" – 264, "Українській стратегії Гройсмана" – 3", – йдеться в повідомленні КВУ.</blockquote>
      <p>За даними комітету, "Слуга народу" не витратила офіційно коштів на заробітну плату із витрачених на діяльність за період липня-вересня 240 мільйонів гривень.</p>
      <blockquote>"Складно уявити парламентську політичну партію, в якій би працювали особи виключно на волонтерських засадах. Зокрема, партію, в якої немає оплачуваного на постійній основі бухгалтера, охорони, секретаря, працівників прес-служби та оргвідділу. Багаторічна практика вказує, що такі партії можуть здійснювати тіньову оплату праці – "в конвертах", – переконаний голова КВУ Олексій Кошель.</blockquote>
      <p>Наразі в КВУ офіційно не коментують працевлаштування депутатів "Слуги народу".</p>
      <p>Як повідомляв 5.UA, вигнаний зі "Слуги народу" Антон Поляков <a href="https://www.5.ua/polityka/vyhnanyi-sluha-poliakov-opryliudnyv-audiozapys-iak-yuzik-i-sluhy-vyrishuvaly-pytannia-z-politsiieiu-203040.html">опублікував запис розмови між депутатами</a> його фракції і начальником поліції Кривого Рогу. Учасники розмови обговорюють, як встановлювати владу в регіоні.</p>
      <p> </p>
    </article>
  </body>
</html>