<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/dopomoga-ssha-ukrajini-pompeo-zrobiv-zayavu-novini-svitu-50054762.html"/>
    <meta property="og:site_name" content="НВ"/>
    <meta property="article:published_time" content="2019-11-20T20:26:00+00:00"/>
    <meta property="og:title" content="Україна далі буде отримувати допомогу від США — Помпео"/>
    <meta property="og:description" content="Держсекретар США Майк Помпео заявив, що США під час президентства Дональда Трампа надали Україні величезний обсяг допомоги в сфері безпеки і мають намір продовжувати цю політику."/>
  </head>
  <body>
    <article>
      <h1>Україна далі буде отримувати допомогу від США — Помпео</h1>
      <h2>Держсекретар США Майк Помпео заявив, що США під час президентства Дональда Трампа надали Україні величезний обсяг допомоги в сфері безпеки і мають намір продовжувати цю політику.</h2>
      <address>
        <time datetime="2019-11-20T20:26:00+00:00">20 Nov 2019, 20:26</time>
      </address>
      <p>Про це повідомляє <a href="https://www.ukrinform.ua/rubric-polytics/2822337-ne-lise-zbroa-pompeo-zapevniv-so-ssa-prodovzat-dopomagati-ukraini.html">Укрінформ</a>.</p>
      <p>"Мені немає про що свідчити, адже я був прямо залучений до того, чим була політика США стосовно України. Я працював над цим, і гордий тим, що нам вдалося зробити. Ми принесли величезні результати для народу України, і я сподіваюся, що ми матимемо можливість робити так і надалі", - сказав він.</p>
      <p>Помпео заявив, що США доставили Україні оборонні системи і необхідні ресурси.</p>
      <p>"Попередня адміністрація відмовлялася це зробити, і я гордий, що за лідерства Президента Трампа здійснювалися ці зусилля стосовно нашої політики по Україні", - зазначив держсекретар США.</p>
      <p>За його словами, США не тільки планували шлях просування вперед, але і виконували плати і доставляли необхідну Україні допомогу.</p>
      <p>"Я фокусуюся зараз на тому, щоб Державний департамент мав вірну політику у цьому сенсі, і забезпечував безпеку від імені народу США", - сказав він, додавши, що вони "робили це протягом попередніх двох з половиною років".</p>
      <p>Раніше глава Державного департаменту США <a href="https://nv.ua/ukr/ukraine/politics/pompeo-sprostuvav-informaciyu-pro-utrimannya-viyskovoji-dopomogi-ukrajini-z-politichnih-motiviv-novini-ukrajini-50048870.html">Майк Помпео заявив, що у нього немає доказів того, що Білий дім затримав надання Україні військової допомоги</a> намагаючись домогтися від Києва політичних дій.</p>
      <p>Нагадаємо, виконуючий обов'язки глави апарату Білого дому Мік Малвані заявив, що однією з причин, чому президент США <a href="https://nv.ua/ukr/world/geopolitics/u-bilomu-domi-nazvali-prichinu-utrimannya-trampom-dopomogi-ukrajini-50048437.html">заблокував військову допомогу Україні, була «корупція, пов'язана з серверами Національного комітету Демократичної партії».</a></p>
      <p>Влітку 2019 року президент США Дональд Трамп перед дзвінком українському колезі Володимиру Зеленському <a href="https://nv.ua/ukr/world/geopolitics/pered-dzvinkom-zelenskomu-tramp-zupiniv-viplatu-viyskovoji-dopomogi-ukrajini-50044400.html">розпорядився призупинити виплату Україні $ 400 мільйонів військової допомоги.</a></p>
      <p>Один з чиновників заявив, що Трамп утримував кошти, побоюючись корупції в Україні, а рішення все ж перевести гроші було мотивовано швидким закінченням фінансового року 30 вересня.</p>
    </article>
  </body>
</html>