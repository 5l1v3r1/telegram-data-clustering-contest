<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/litvanci-prenose-zvezda-ostaje-bez-pleja-393298.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T20:24:00+00:00"/>
    <meta property="og:title" content="Litvanci prenose, Zvezda ostaje bez pleja?!"/>
    <meta property="og:description" content="Šta će reći navijači?"/>
  </head>
  <body>
    <article>
      <h1>Litvanci prenose, Zvezda ostaje bez pleja?!</h1>
      <h2>Šta će reći navijači?</h2>
      <address><time datetime="2019-11-20T20:24:00+00:00">20 Nov 2019, 20:24</time> by <a rel="author">Nikola Miloradović</a></address>
      <p>Košarkaši Crvene zvezde sutra od 21h gostuju u Kaunasu ekipi Žalgirisa.<br/><br/>Duel u Litvaniji će biti veoma važan za obe ekipe, kako u poslednje vreme pružaju partije ispod očekivanja i u obe sredine se u skorije vreme očekuju promene.<br/><br/>Što se tiče Žalgirisa, izvesno je da će ekipu napustiti bek Aleks Perez, <anchor name=""/><a href="https://www.sportske.net/vest/kosarka/kej-si-rivers-u-evroligi-i-to-bas-pred-duel-sa-zvezdom-393141.html">pa se pojavila informacija da bi mogao da ga zameni bivši košarkaš "crveno-belih" Kej Si Rivers.</a><br/><br/>Litvanski novinar Donatas Urbonas sada prenosi nove informacije.<br/><br/>Žalgiris je pokazao interesovanje za košarkaša Fehte Stiva Vasturiju, ali nemački tim ne želi da pusti jednog od svojih najboljih igrača.<br/><br/>Druga Jasikevičijusova želja u ovom trenutku je navodno organizator igre upravo Crvene zvezde mts Lorenco Braun.<br/><br/>Amerikanac igra svoju prvu sezonu u Evropi, nakon turbulentnog starta je pokazao da poseduje veliki kvalitet, pa je izgleda zapao za oko i treneru Žalgirisa.<br/><br/>Zvezda je od starta sezone mučila muku sa organizacijom napada, Filip Čović je na udaru navijača nakon užasnih poteza u finišu derbiju, koji su Zvezdu najverovatnije i koštali pobede, dok je Braunu trebalo par meseci da se navikne na evropsku košarku i novu sredinu.<br/><br/>U situaciji kada je Zvezdi potreban još jedan kvalitetan igrač na poziciji plejmejkera, što postaje sve očiglednije kako sezona odmiče, sada postoji opasnost i da bi "crveno-beli" mogli da ostanu bez prve opcije na "kecu", zbog interesovanja jasno imućnijeg Žalgirisa.<br/><br/>Dobra vest je to što Urbonas prenosi i da je prelazak Brauna u redove Žalgirisa malo verovatan.<br/><br/>Videćemo kako će se ova priča završiti, pomenuti Rivers je i dalje opcija, on sjajno igra u dresu Betisa u ACB ligi ove sezone, pa sačekajmo i odluku ekipe iz Kaunasa.</p>
      <figure>
        <iframe data-src="https://twitter.com/Urbodo/status/1197215126476263425?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/zalgiris-u-istom-problemu-kao-i-zvezda-393290.html"/>
        <a href="https://www.sportske.net/vest/kosarka/pravo-u-metu-lorenco-braun-o-najvecem-zvezdinom-problemu-393248.html"/>
        <a href="https://www.sportske.net/vest/kosarka/zvezda-sta-sledi-posle-zalgirisa-trinaest-meceva-do-nove-godine-393233.html"/>
        <a href="https://www.sportske.net/vest/kosarka/gavrilovicu-propao-plan-tri-puta-mozda-posle-novog-poraza-393231.html"/>
        <a href="https://www.sportske.net/vest/kosarka/zvezda-bez-sanse-u-berlinu-serija-poraza-sve-duza-393223.html"/>
      </related>
    </article>
  </body>
</html>