<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836916-subsidiyi-tsogo-roku-otrimali-na-20-bilshe-domogospodarstv-nizh-minulogo"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T20:27:00+00:00"/>
    <meta property="og:title" content="Субсидії цього року отримали на 20% більше домогосподарств, ніж минулого"/>
    <meta property="og:description" content="КИЇВ. 20 листопада. УНН. За 10 місяців поточного року субсидію на оплату комунальних послуг отримали 4 655 тисяч господарств, субсидію на придбання палива …"/>
  </head>
  <body>
    <article>
      <h1>Субсидії цього року отримали на 20% більше домогосподарств, ніж минулого</h1>
      <address><time datetime="2019-11-20T20:27:00+00:00">20 Nov 2019, 20:27</time> by <a rel="author">Тарас Джміль</a></address>
      <p><b>КИЇВ. 20 листопада. УНН.</b> За 10 місяців поточного року субсидію на оплату комунальних послуг отримали 4 655 тисяч господарств, субсидію на придбання палива - 420,5 тисяч господарств. Про це свідчать дані Державної служби статистики, передає <b>УНН</b>.</p>
      <p>У січні – жовтні поточного року за отримання субсидій на оплату комунальних послуг у органи соціального захисту звернулись 3 706 тисяч господарств, що на 39,3% відсотків менше за аналогічний період минулого року.</p>
      <p>Органи соцзахисту призначили субсидії 4 655 тисячам домогосподарств (ураховуючи тих, що звернулися за субсидіями минулого року, але призначено їм було у цьому році, та тих, яким продовжено надання субсидії відповідно до постанови Кабінету Міністрів України від 21 жовтня 1995р. № 848). Порівняно з відповідним періодом 2018 року кількість таких домогосподарств збільшилась на 20,4%.</p>
      <p>Загальна сума призначених субсидій на оплату комунальних послуг у січні – жовтні склала 1,663 млрд грн – на 498,6 млн грн більше, ніж за аналогічний період минулого року.</p>
      <p>Субсидії на придбання скрапленого газу та пічного побутового опалення у січні – жовтні поточного року були призначені 420,5 тисячам домогосподарств. У минулому році таких субсидій отримали на 34,2% більше.</p>
      <p>Загальна сума призначених субсидій на придбання газу та пічного опалення у січні – жовтні поточного року склала 1,329 млрд грн. У минулому році, за відповідний період, компенсацію отримали 1,913 млрд домогосподарств.</p>
      <p>Середній розмір призначеної компенсації на одне домогосподарство у жовтні 2019 року збільшився порівняно з відповідним періодом минулого року на 2,9% і становив 3070,3 грн.</p>
      <p>Заборгованість бюджетів із виплати субсидій на придбання скрапленого газу, твердого та рідкого пічного побутового палива на кінець жовтня цього року становить 10,5 млн грн.</p>
      <p>Нагадаємо, у листопада українці отримуватимуть <a href="https://www.unn.com.ua/uk/news/1836719-ukrayintsi-otrimuvatimut-platizhki-za-komunalni-poslugi-bez-vrakhuvannya-pilg">квитанції за комунальні послуги</a> за новим механізмом нарахування: без урахування пільг та субсидій.</p>
    </article>
  </body>
</html>