<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mahinda-rajapaksa-sri-lanka-prime-minister.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T20:10:00+00:00"/>
    <meta property="og:title" content="മഹീന്ദ രാജപക്‌സെ ശ്രീലങ്കന്‍ പ്രധാനമന്ത്രിയാകും; മഹീന്ദയുടെ പേര് പ്രഖ്യാപിച്ച് ഗോതാബായ രാജപക്‌സെ"/>
    <meta property="og:description" content="Mahinda Rajapaksa Srilanka World കൊളംബോ: ശ്രീലങ്കന്‍ പ്രധാന മന്ത്രിയായി മഹിന്ദ രാജപക്‌സെയെ നിയമിച്ചതായി റിപ്പോര്‍ട്ട്. പുതുതായി പ്രസിഡന്റായി തെരഞ്ഞെടുക്കപ്പെട്ട ഗോതാബായ ര"/>
  </head>
  <body>
    <article>
      <h1>മഹീന്ദ രാജപക്‌സെ ശ്രീലങ്കന്‍ പ്രധാനമന്ത്രിയാകും; മഹീന്ദയുടെ പേര് പ്രഖ്യാപിച്ച് ഗോതാബായ രാജപക്‌സെ</h1>
      <address><time datetime="2019-11-20T20:10:00+00:00">20 Nov 2019, 20:10</time> by <a rel="author">ന്യൂസ് ഡെസ്‌ക്</a></address>
      <p>കൊളംബോ: ശ്രീലങ്കന്‍ പ്രധാന മന്ത്രിയായി മഹിന്ദ രാജപക്‌സെയെ നിയമിച്ചതായി റിപ്പോര്‍ട്ട്. പുതുതായി പ്രസിഡന്റായി തെരഞ്ഞെടുക്കപ്പെട്ട ഗോതാബായ രാജപക്‌സെയാണ് തന്റെ സഹോദരനായ മഹിന്ദ രാജപക്‌സെയെ പ്രധാനമന്ത്രിയായി പ്രഖ്യാപിച്ചതെന്ന് എ.എഫ്.പി റിപ്പോര്‍ട്ട് ചെയ്യുന്നു.</p>
      <p>നിലവിലെ പ്രധാനമന്ത്രിയായ വിക്രമസിംഗെ സ്ഥാനമൊഴിഞ്ഞയുടന്‍ മഹിന്ദ പ്രധാനമന്ത്രിയായി സ്ഥാനമേല്‍ക്കും.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പ്രസിഡന്റ് രാജ്പക്‌സെയുമായി വിക്രമസിംഗെകൂടിക്കാഴ്ച്ച നടത്തിയതായും രാജ്യത്തിന്റെ ഭാവിയെക്കുറിച്ച് സംസാരിച്ചതായും വിക്രമസിംഗെ പ്രസ്താവനയില്‍ പറഞ്ഞതായി കൊളംബോ ഗസറ്റിനെ ഉദ്ധരിച്ച് പി.ടി.ഐ റിപ്പോര്‍ട്ട് ചെയ്തു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>പാര്‍ലമെന്റില്‍ ഭൂരിപക്ഷമുണ്ടായിട്ടും രാഷ്ട്രപതി തെരഞ്ഞെടുപ്പില്‍ ഭരണപാര്‍ട്ടി നേരിട്ട പരാജയത്തെത്തുടര്‍ന്ന് വിക്രമസിംഗെ സ്ഥാനമൊഴിയാന്‍ തീരുമാനിക്കുകയായിരുന്നു. 52.25 ശതമാനം വോട്ടിന്റെ ബലത്തിലായിരുന്നു ഗോതാബായയുടെ ജയം.</p>
      <related>
        <a href="https://www.doolnews.com/gotabaya-rajpakse-the-new-president-od-srilanka-srilankan-minorities-under-fear123.html?utm_source=doolnews&amp;utm_medium=related"/>
      </related>
      <p>ശ്രീലങ്കയുടെ ഏഴാമത്തെ പ്രസിഡന്റായാണ് ഗോതബായയുടെ വരവ്. മുന്‍ പ്രതിരോധ സെക്രട്ടറിയുമായ ഇദ്ദേഹം ശ്രീലങ്കന്‍ പീപ്പീള്‍സ് പാര്‍ട്ടിയെ പ്രതിനിധീകരിച്ചാണ് മത്സരിച്ചത്.</p>
      <figure>
        <iframe src="https://www.youtube.com/embed/VagkJ0Tc7f8" width="500" height="281" data-service="Youtube" scrolling="no"/>
      </figure>
    </article>
  </body>
</html>