<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204712-francuzki-goteli-masovo-vidmovlyayutsya-vid-organizaciyi-olimpijskih-igor-cherez-airbnb"/>
    <meta property="og:site_name" content="Mind UA"/>
    <meta property="article:published_time" content="2019-11-20T20:42:00+00:00"/>
    <meta property="og:title" content="Французькі готелі масово відмовляються від організації Олімпійських ігор через Airbnb"/>
    <meta property="og:description" content="Оператори вважають співпрацю сервісу житла з МОК такою, що підриває основи їх бізнесу"/>
  </head>
  <body>
    <article>
      <h1>Французькі готелі масово відмовляються від організації Олімпійських ігор через Airbnb</h1>
      <h2>Оператори вважають співпрацю сервісу житла з МОК такою, що підриває основи їх бізнесу</h2>
      <address>
        <time datetime="2019-11-20T20:42:00+00:00">20 Nov 2019, 20:42</time>
      </address>
      <p>Французькі готельні оператори оголосили в середу, що «призупинять участь» в організації Олімпійських ігор 2024 року, які пройдуть в Парижі, на знак протесту проти партнерства Міжнародного олімпійського комітету з платформою Airbnb, про яке оголосилив МОК у понеділок. Про це пише <a href="https://ru.euronews.com/2019/11/20/paris-hotels-protests-for-airbnb-paris?fromBreakingNews=1">Euronews</a>.</p>
      <p>«Готелі призупинять свою участь в організації Олімпійських ігор 2024 року», – сказав <b>Лоран Дюк</b>, президент готельного відділення Союзу меценатів і готельного бізнесу.</p>
      <p>Раніше Союз заявив, що партнерство з Airbnb – це прояв «абсолютної неповаги до професіоналів готельної справи», які брали активну участь в підготовці до олімпійських ігор.</p>
      <p>Про те, що платформа стане одним з головних спонсорів Міжнародного олімпійського комітету, <a href="https://mind.ua/news/20204630-servis-zhitla-airbnb-stane-partnerom-olimpiadi-v-najblizhchi-9-rokiv">стало відомо </a>в понеділок.</p>
      <p>У Airbnb заявили, що мета «цієї історичної угоди в тому, щоб міста-господарі мали можливість приймати Ігри на більш автентичній і стійкій основі».</p>
      <p>Контракт про спонсорство укладений до 2028 року, його вартість оцінюється в $500 млн.</p>
      <p>На період дії контракту припадуть п'ять Олімпійських ігор – три літніх (Токіо-2020 року, Париж-2024 і Лос-Анджелес-2028) і дві зимових (Пекін-2022 і Мілан-Кортіна-2026).</p>
      <p>Airbnb і МОК будуть, зокрема, співпрацювати в підготовці і наданні житла сім'ям спортсменів на період змагань. Глава МОК Томас Бах назвав партнерську угоду з сервісом «новаторською».</p>
      <related>
        <h4>Також читайте</h4>
        <a href="https://mind.ua/news/20204630-servis-zhitla-airbnb-stane-partnerom-olimpiadi-v-najblizhchi-9-rokiv"/>
        <a href="https://mind.ua/news/20203217-meri-35-mist-svitu-pidpisali-koaliciyu-s40-pro-pochatok-globalnogo-ochishchennya-povitrya"/>
        <a href="https://mind.ua/news/20201925-gromadskij-transport-parizha-ne-pracyuvatime-13-veresnya-cherez-zagalnij-strajk"/>
      </related>
    </article>
  </body>
</html>