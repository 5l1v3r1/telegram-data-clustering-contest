<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/tottenham-mourinho-nuovo-manager-non-potrei-essere-piu-felice-e-un-privilegio-323589"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T20:22:19+00:00"/>
    <meta property="og:title" content="Tottenham, Mourinho nuovo manager: &quot;Non potrei essere più felice, è un privilegio&quot;"/>
    <meta property="og:description" content="Da oggi, José Mourinho è il nuovo manager del Tottenham che aveva già in mente il portoghese per chiudere il ciclo Mauricio Pochettino e rilanciare gli..."/>
  </head>
  <body>
    <article>
      <h1>Tottenham, Mourinho nuovo manager: "Non potrei essere più felice, è un privilegio"</h1>
      <address><time datetime="2019-11-20T20:22:19+00:00">20 Nov 2019, 20:22</time> by <a rel="author">Egle Patanè</a></address>
      <p>Da oggi,<b> José Mourinho</b> è il nuovo manager del <b>Tottenham</b> che aveva già in mente il portoghese per chiudere il ciclo Mauricio <b>Pochettino</b> e rilanciare gli <i>Spurs</i> dopo un inizio di stagione che certamente ha deluso le aspettative dei vice-campioni d'Europa. "Non potrei essere più felice, se non lo fossi non sarei qui - ha detto lo Special One ai canali ufficiale del club londinese -. Cosa posso promettere? Passione, per il mio lavoro, e passione per il mio Club. È un privilegio per un allenatore sentirsi così quando arriva in una squadra che voleva. Non sono parole di circostanza. Non lo dico da allenatore del Tottenham, sono parole che ho detto e ripetuto negli ultimi quattro, cinque anni, anche da avversario. Giocare contro il Tottenham al White Hart Lane è sempre stato difficile ma bellissimo. È sempre stato uno stadio in cui ho portato sempre passione e rispetto. Ho sempre parlato bene del potenziale del club e dei suoi giocatori e del lavoro della società. La rosa mi piace molto, e i giovani, non esistono allenatori nel mondo a cui non piaccia farli giocare per farli crescere. Non ne esiste neppure uno. Il fatto è che a volte si arriva in club in cui sotto di te non si faccia in modo per far crescere i giocatori ma se guardo indietro alla storia, l'Academy ha sempre fornito talenti alla prima squadra e spero e che continui a farlo. Quando parlate di uno stadio bellissimo siete troppo umili, dovreste dire lo stadio più bello del mondo, è questa la realtà. Il training center non è secondo a nessun altro. È paragonabile a centri sportivi del football americano, non del calcio europeo; a qualsiasi livello e io ho lavorato a qualsiasi livello e in diversi posti. Non si può paragonare così come neppure lo stadio, sono impianti di cui dover andare molto molto orgogliosi ma non è solo questo, tutto l'ambiente è straordinario. Sappiamo che in Premier non siamo lì dove dovremmo stare ma noi dobbiamo pensare a vincere le partita una per una, ogni volta, una per una fino all'ultima. A fine stagione vedremo dove saremo ma so che sarà un'altra posizione, diversa da ora. Non vedo l'ora di cominciare la sfida, la responsabilità di riportare l'allegria a tutti quelli che amano questo club".</p>
      <figure>
        <iframe data-src="https://twitter.com/SpursOfficial/status/1197198299922620422?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>