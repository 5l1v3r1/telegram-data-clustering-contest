<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158969_1078.html"/>
    <meta property="og:site_name" content="Novsport"/>
    <meta property="article:published_time" content="2019-11-20T20:28:00+00:00"/>
    <meta property="og:title" content="ИЗВЪНРЕДНО: Кристиано се завръща в Манчестър Юнайтед!"/>
    <meta property="og:description" content="„Кристиано ще напусне Ювентус в края на сезона, ако отборът им не спечели Шампионската лига"/>
  </head>
  <body>
    <article>
      <h1>ИЗВЪНРЕДНО: Кристиано се завръща в Манчестър Юнайтед!</h1>
      <address><time datetime="2019-11-20T20:28:00+00:00">20 Nov 2019, 20:28</time> by <a rel="author">Велизар Антов</a></address>
      <p>Португалската суперзвезда Кристиано Роналдо може да се завърне в Манчестър Юнайтед догодина, съобщи испанската телевизия Chiringuito. <br/><br/>Измина повече от година, след като петкратният носител на „Златната топка“ напусна Реал Мадрид, за да премине в Ювентус, но понастоящем той не е в никак добри отношения с новия наставник на италианския хегемон Маурицио Сари.<br/><br/>„Кристиано ще напусне Ювентус в края на сезона, ако отборът им не спечели Шампионската лига. Той отиде в Торино точно за този трофей и да го спечели с трети различен клуб, но нещата станаха доста сложни за него в последно време”, заяви анализаторът Едуардо, цитиран от <a href="https://gong.bg/football-sviat/transferi/multimedia/video/trus-ot-ispaniia-kristiano-se-zavryshta-v-man-iunajted-567189?fbclid=IwAR1lL4iNMeb-z3K-8b6Ur4T65Rq1vfkDY8C9-VIRCoxNVxIzTE3aaNAm3Cg">Гонг</a>.<br/><br/>Италианският колос планира да привлече Пол Погба и Килиан Мбапе, което ще стане много трудно, а именно Кристиано може да се използва като разменна монета. Юве искат да вземат Погба и Мбапе, но това ще е много сложно, особено за втория. Най-малкото лимитите около заплатата им ще са много надвишени, ако могат да вземат и двамата. По този начин изглежда, че изходът от „Алианц Стейдиъм” за Роналдо изглежда най-логичен. "Твърде вероятно е Манчестър Юнайтед да направи офанзива за него съвсем скоро и вярвам, че ще я има. Те имат интерес за такива високопрофилни играчи”, продължи той.<br/><br/>По време на престоя си в Реал Мадрид бившият футболист на „червените дяволи” бе свързван със завръщане на „Олд Трафорд”, който напсна през 2009-а година. Английските медии пък потвърдиха също, че се очаква шоков трансфер на Кристиано в Юнайтед след края на сезона, но португалецът е спряган за преминаване в Интер Маями, ПСЖ или китайската Супер лига.<br/><br/>Ако този трансфер стане факт идното лято, Кристиано ще се завърне в Манчестър за първи път от 11 години насам като футболист. Иначе, големият разрив в отношенията между Сари и Кристиано настана по време на мача на Юве с Милан, след като тактикът не се посвени да извади звездата си в 55-ата минута, за да бъде заменен от Пауло Дибала.<br/><br/>Аржентинецът отбеляза победния за Юве гол, а CR7 напусна повече от гневно „Сан Сиро”, след като дори не догледа края на мача. По-късно Сари заяви, че Кристиано е измъчван от контузии, но с идването на паузата за национални отбори Роналдо игра в двата мача за Португалия и вкара четири гола.</p>
    </article>
  </body>
</html>