<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426136/gia-toys-katexontes-thn-exoysia-h-symperifora-toys-einai-tragika-problepsimh"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T20:45:01+00:00"/>
    <meta property="og:title" content="Για τους κατέχοντες την εξουσία η συμπεριφορά τους είναι τραγικά προβλέψιμη!"/>
    <meta property="og:description" content="Ο κακός"/>
  </head>
  <body>
    <article>
      <h1>Για τους κατέχοντες την εξουσία η συμπεριφορά τους είναι τραγικά προβλέψιμη!</h1>
      <h2>Κακίες</h2>
      <address>
        <time datetime="2019-11-20T20:45:01+00:00">20 Nov 2019, 20:45</time>
      </address>
      <p>• Το εκπληκτικό δεν είναι ότι καταδικάστηκε από δικαστήριο της Ρόδου γυναίκα για αδίκημα που διέπραξε... δώδεκα χρόνια μετά τον θάνατό της, αλλά το γεγονός ότι ο αστυνομικός που πραγματοποίησε αυτοψία διαβεβαίωσε ότι την είδε! Ήδη θα έπρεπε να τον είχε καλέσει ο υπουργός Προστασίας του Πολίτη κ. Χρυσοχοΐδης, για να τον χρησιμοποιήσει σε “δύσκολες” υποθέσεις!</p>
      <p>• Αν το καλοσκεφτείς πάντως... δεν είναι ο μοναδικός! Έχει άλλους, σε τοπικό πολιτικό επίπεδο πάντα, που ανακαλύπτουν εχθρούς, φαντασιώνονται αντιπαραθέσεις, επινοούν ύπουλα σχέδια για την εξόντωσή τους κ.λπ. Αγωνιωδώς μάλιστα προσπαθούν να πείσουν και τους άλλους ότι έτσι συμβαίνει!</p>
      <p>• Προφανώς ό,τι θέλει καταλαβαίνει ο καθένας! «Έτσι είναι αν έτσι νομίζετε», ήταν ο τίτλος μιας παλιάς στήλης σε αθηναϊκή εφημερίδα και απλώς η τρέχουσα πολιτική επικαιρότητα επιβεβαιώνει ότι πολλά πράγματα δεν αλλάζουν σε αυτό τον τόπο! Ειδικά για τους κατέχοντες την εξουσία η συμπεριφορά τους είναι τραγικά προβλέψιμη!</p>
      <p>
        <b>Ο κακός</b>
      </p>
    </article>
  </body>
</html>