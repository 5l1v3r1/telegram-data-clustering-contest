<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/20/novyna/suspilstvo/minfin-nazvav-vnz-najvyshhymy-vytratamy-studenta"/>
    <meta property="og:site_name" content="Слово і Діло"/>
    <meta property="article:published_time" content="2019-11-20T20:18:02+00:00"/>
    <meta property="og:title" content="Мінфін назвав ВНЗ із найвищими витратами на студента"/>
    <meta property="og:description" content="Перше місце займає Льотна академія Національного авіаційного університету (ЛА НАУ) - 142,6 тис грн."/>
  </head>
  <body>
    <article>
      <h1>Мінфін назвав ВНЗ із найвищими витратами на студента</h1>
      <address>
        <time datetime="2019-11-20T20:18:02+00:00">20 Nov 2019, 20:18</time>
      </address>
      <p>
        <b>У Міністерстві фінансів назвали виші з найвищими витратами на студентів.</b>
      </p>
      <p>Відповідну інформацію розмістило відомство на своїй сайті у вівторок, 20 листопада.</p>
      <p>Згідно з даними, середні розрахункові витрати на підготовку одного студента за державним замовленням у закладах вищої освіти (III-IV рівнів акредитації) складають 44,6 тис. грн. Але в окремих закладах, цей показник перевищує середнє по країні значення у 2-3 рази.</p>
      <p>Перше місце займає Льотна академія Національного авіаційного університету (ЛА НАУ) - 142,6 тис грн.</p>
      <p>Далі йдуть:</p>
      <ul>
        <li>Харківський інститут фінансів Київського національного торгово-економічного університету (ХІФ КНТЕУ) 100,1 тис. грн,</li>
        <li>Косівський інститут прикладного та декоративного мистецтва Львівської національної академії мистецтв (КІПДМ ЛНАМ) - 82,6 тис. грн.</li>
        <li>Одеський державний екологічний університет (ОДЕКУ) - 76,7 тис грн,</li>
        <li>Національний університет «Одеська морська академія» (НУ ОМА) - 75,4 тис. грн.</li>
      </ul>
      <p>Замикає десятку Київський національний університет імені Тараса Шевченка (КНУШ) - 67,1 тис. грн.</p>
      <p>Всього Мінфіном проаналізовані дані по 167 закладам вищої освіти (всього вишів в країні значно більше, - ред.), у яких навчалося 340 тис. студентів за державним замовленням (51,4% від загальної кількості студентів у цих вузах - 661,2 тис.).</p>
      <p>За даними Мінфіну, сукупні витрати державного бюджету (загальний фонд) на оплату послуг із підготовки фахівців цими закладами в 2018 році склали 15,2 млрд грн.</p>
      <p>Аналіз, зокрема, показав, що підготовка фахівців закладами вищої освіти сконцентрована в 5 регіонах: місті Києві, Харківській, Львівській, Дніпропетровській та Одеській областях. На ці 5 регіонів припадає 50% установ вищої освіти, які отримують кошти з державного бюджету. Ці заклади навчають понад 59% студентів за держзамовленням, на підготовку яких припадає понад 65% видатків державного бюджету.</p>
      <p>Раніше <a href="https://www.slovoidilo.ua/2019/11/07/novyna/suspilstvo/opublikuvaly-pravyla-vymohy-zno-2020">були опубліковані правила і вимоги до ЗНО-2020</a>.</p>
      <p>Також нагадаємо, <a href="https://www.slovoidilo.ua/2019/10/26/novyna/suspilstvo/staly-vidomi-umovy-pryjomu-zakladiv-vyshhoyi-osvity-2020-rik">стали відомі умови прийому до вищих навчальних закладів на 2020 рік</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/07/15/novyna/suspilstvo/mon-predstavylo-top-5-najpopulyarnishyx-vyshiv"/>
        <a href="https://www.slovoidilo.ua/2019/07/10/novyna/suspilstvo/vstup-2019-vyshi-pochaly-pryjom-zayav"/>
        <a href="https://www.slovoidilo.ua/2019/04/25/novyna/suspilstvo/stalo-vidomo-koly-ukrayini-startuye-vstupna-kampaniya-vyshiv"/>
        <a href="https://www.slovoidilo.ua/2019/07/26/novyna/suspilstvo/ukrayinski-vyshi-oprylyudnyat-spysky-tyx-xto-projshov-byudzhet"/>
      </related>
    </article>
  </body>
</html>