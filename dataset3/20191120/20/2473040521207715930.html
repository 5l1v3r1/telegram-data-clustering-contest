<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/246977/in-cautarea-capitalistului-perfect.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T20:00:12+00:00"/>
    <meta property="og:title" content="In cautarea capitalistului perfect"/>
    <meta property="og:description" content="Silviu Brucan spunea in 1990 ca „pentru a deprinde democratia, romanii vor avea nevoie de 20 de ani“. Vedem acum ca a avut partial dreptate avand in vedere atacurile asupra statului de drept din ultimii ani. Insa, cand vine vorba de capitalism, dorinta de a face bani, individualismul si orientarea spre a castiga cu orice chip par sa fi aparut mai devreme de ‘89, de la Dallas incoace. Da, o intreaga generatie de viitori patroni au invatat de la J.R. Ewing cum functioneaza o economie de piata si cum se tranzactioneaza marfurile si petrolul."/>
  </head>
  <body>
    <article>
      <h1>In cautarea capitalistului perfect</h1>
      <address><time datetime="2019-11-20T20:00:12+00:00">20 Nov 2019, 20:00</time> by <a rel="author">Razvan Enache</a></address>
      <p>
        <b>Silviu Brucan spunea in 1990 ca „pentru a deprinde democratia, romanii vor avea nevoie de 20 de ani“. Vedem acum ca a avut partial dreptate avand in vedere atacurile asupra statului de drept din ultimii ani. Insa, cand vine vorba de capitalism, dorinta de a face bani, individualismul si orientarea spre a castiga cu orice chip par sa fi aparut mai devreme de ‘89, de la Dallas incoace. Da, o intreaga generatie de viitori patroni au invatat de la J.R. Ewing cum functioneaza o economie de piata si cum se tranzactioneaza marfurile si petrolul.</b>
      </p>
      <p>Dar capitalismul invatat din filme nu te civilizeaza, iar bruma de bani pe care unii romani au avut-o in anii ‘90 si minimele cunostinte antreprenoriale nu te duceau mai departe de comertul cu blugi si televizoare, vandute de multe ori direct din camion.</p>
      <p>Au existat si afaceristi care au gandit la o scara mai mare si au profitat de mania romanilor pentru <a href="http://www.retail.ro/cataloage-electronice/index.html">electronice</a> si pentru orice le-a lipsit decenii intregi in comunism.</p>
      <p>Au existat si afaceristi care au gandit la o scara mai mare si au profitat de mania romanilor pentru electronice si pentru orice le-a lipsit decenii intregi in comunism. Asa ca, imediat dupa Revolutie, piata a fost invadata de multe branduri occidentale si oameni de afaceri care monetizau dorinta romanilor de a le fi „un pic mai bine”. Sa nu uitam de celebra Gepa Electro Center, firma deschisa inca din 1987 in Belgia de catre George Padure, dar si de faptul ca primul deceniu de dupa comunism a purtat stigmatul miliardarilor de carton, propulsati pe scena capitalismului tot de bisnita cu produse aduse din Turcia si afaceri dubioase.</p>
      <p>Au fost anii de opulenta meschina ai unei generatii care voia sa isi demonstreze siesi ca poate sa faca business, avere si influenta. A fost nevoie de 15-20 de ani pentru a scapa de dorinta obsesiva de capatuiala si sa treaca de la un capitalism primitiv, al carui arhetip a fost vanzatorul de blugi, la un capitalism mai sofisticat, inspirat de modele precum Zuckerberg sau Jeff Bezos.</p>
      <p>
        <a href="https://www.wall-street.ro/articol/Finante-Banci/246731/zuckerberg-lanseaza-facebook-pay-un-sistem-de-plata-care-va-functiona-si-pe-whats-app-si-instagram.html">Citeste si:<br/>Zuckerberg lanseaza Facebook Pay: cum functioneaza</a>
      </p>
      <figure>
        <img src="https://img.wall-street.ro/image_thumbs/thumbs/dfd/dfdfc617c2ae956fc6ea2bfc7ef020b0-400x250-00-65.jpg?v=1573634470"/>
      </figure>
      <p>Va prezentam in „<a href="https://www.wall-street.ro/anuarul-30-ani-capitalism/">Anuarul 30 de ani de Capitalism</a>” mai multe generatii de capitalisti, care au in comun capacitatea de a se transforma si a inova, precum si deschiderea fata de nou, care le-a permis sa se reinventeze si sa se adapteze capitalismului de secol 21.</p>
    </article>
  </body>
</html>