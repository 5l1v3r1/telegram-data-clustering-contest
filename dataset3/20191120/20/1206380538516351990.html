<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zeny-v-bratislave-maji-strach-po-brutalnim-vrahovi-mlade-ucitelky-policie-stale-patra"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T20:26:00+00:00"/>
    <meta property="og:title" content="Ženy v Bratislavě mají strach: Po brutálním vrahovi mladé učitelky policie stále pátrá"/>
    <meta property="og:description" content="Bratislavou a celým Slovenskem otřásá jedna tragédie za druhou. Po tragické nehodě autobusu zveřejnila policie případ zavražděné mladé ženy, která byla nalezena už 11. listopadu. Z taktických důvodů však o vraždě informovala až nyní. Obyvatelky hlavního města neskrývají strach. Po brutálním vrahovi policie totiž stále pátrá."/>
  </head>
  <body>
    <article>
      <h6 class="kicker">obavy</h6>
      <h1>Ženy v Bratislavě mají strach: Po brutálním vrahovi mladé učitelky policie stále pátrá</h1>
      <address><time datetime="2019-11-20T20:26:00+00:00">20 Nov 2019, 20:26</time> by <a rel="author">Alena Zajícová</a></address>
      <p>
        <b>Bratislavou a celým Slovenskem otřásá jedna tragédie za druhou. Po tragické nehodě autobusu zveřejnila policie případ zavražděné mladé ženy, která byla nalezena už 11. listopadu. Z taktických důvodů však o vraždě informovala až nyní. Obyvatelky hlavního města neskrývají strach. Po brutálním vrahovi policie totiž stále pátrá.</b>
      </p>
      <p>Čtyřiatřicetiletá Viola M., která v Bratislavě učila angličtinu v jazykové škole, byla nalezena v přístavu, brutálně zbitá. Muž, který bezvládnou a podchlazenou ženu našel, ihned zavolal záchranku. Žena však v nemocnici zemřela.</p>
      <p>Mladá učitelka byla prý ubita zvláště brutálním způsobem. Pachatel ji nejspíše svázal a způsobil jí zranění po celém těle a především na nohou a v oblasti análního otvoru. Obyvatelky Bratislavy mají nyní strach a vyhýbají se opuštěným místům.</p>
      <p><b>„Je to strašné, když si uvědomím, že bestiální vrah je stále na svobodě,“</b> uvedla serveru Novinky.cz jedna z nich. <b>„Rodiče mě nechtějí nikam pouštět samotnou, protože policie vraha stále nechytila,“</b>proz­radila další.</p>
      <p><b>„Po pachateli tohoto skutku nadále intenzívně pátráme,“</b> sdělila mluvčí bratislavské krajské policie Veronika Slamková. Lidé nechápou, že policie o vraždě neinformovala ihned a nevarovala tak další případně oběti.</p>
    </article>
  </body>
</html>