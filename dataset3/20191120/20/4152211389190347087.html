<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/592333/%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A6%BE%E0%A6%AC%E0%A6%BE%E0%A7%9C%E0%A7%80%E0%A6%B8%E0%A6%B9-%E0%A6%86%E0%A6%B6%E0%A7%87%E0%A6%AA%E0%A6%BE%E0%A6%B6%E0%A7%87%E0%A6%B0-%E0%A6%8F%E0%A6%B2%E0%A6%BE%E0%A6%95%E0%A6%BE%E0%A7%9F-%E0%A7%A7%E0%A7%A8-%E0%A6%98%E0%A6%A3%E0%A7%8D%E0%A6%9F%E0%A6%BE-%E0%A6%97%E0%A7%8D%E0%A6%AF%E0%A6%BE%E0%A6%B8-%E0%A6%A5%E0%A6%BE%E0%A6%95%E0%A6%AC%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T20:50:00+00:00"/>
    <meta property="og:title" content="যাত্রাবাড়ীসহ আশপাশের এলাকায় ১২ ঘণ্টা গ্যাস থাকবে না আজ"/>
    <meta property="og:description" content="গ্যাসের পাইপলাইনের সংস্কার কাজের জন্য আজ বৃহস্পতিবার (২১ নভেম্বর) সকাল ৮টা থেকে রাত ৮টা পর্যন্ত যাত্রাবাড়ী থেকে কদমতলী এলাকায় গ্যাস সরবরাহ বন্ধ রাখা হবে। বুধবার (২০ নভেম্বর) এক সংবাদ বিজ্ঞাপ্তিতে তিতাস গ্যাস ট্রান্সমিশন অ্যান্ড ডিস্ট্রিবিউশন কোম্পানি এই তথ্য জানায়। সংবাদ বিজ্ঞপ্তিতে..."/>
  </head>
  <body>
    <article>
      <h1>যাত্রাবাড়ীসহ আশপাশের এলাকায় ১২ ঘণ্টা গ্যাস থাকবে না আজ</h1>
      <address><time datetime="2019-11-20T20:50:00+00:00">20 Nov 2019, 20:50</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/700%20x0x1/uploads/media/2016/05/04/9efd9e69e752431c5a5747fab6877629-572a0da186954.jpg"/>
        <figcaption>গ্যাস</figcaption>
      </figure>
      <p>গ্যাসের পাইপলাইনের সংস্কার কাজের জন্য আজ বৃহস্পতিবার (২১ নভেম্বর) সকাল ৮টা থেকে রাত ৮টা পর্যন্ত যাত্রাবাড়ী থেকে কদমতলী এলাকায় গ্যাস সরবরাহ বন্ধ রাখা হবে।</p>
      <p>বুধবার (২০ নভেম্বর) এক সংবাদ বিজ্ঞাপ্তিতে তিতাস গ্যাস ট্রান্সমিশন অ্যান্ড ডিস্ট্রিবিউশন কোম্পানি এই তথ্য জানায়।</p>
      <p>সংবাদ বিজ্ঞপ্তিতে বলা হয়, ঢাকা-খুলনা (এন-৮) মহাসড়ক উন্নয়ন প্রকল্পের আওতায় পোস্তগোলা ফায়ার সার্ভিস এলাকায় বিদ্যমান গ্যাস পাইপলাইনের সঙ্গে নবর্নিমিত গ্যাস পাইপলাইনের টাই-ইন (সংযুক্ত করা) করা হবে। এই কাজের জন্য ২১ নভেম্বর বৃহস্পতিবার সকাল ৮টা হতে রাত ৮টা পর্যন্ত ১২ ঘণ্টা গ্যাস সরবরাহ বন্ধ রাখা হবে। এজন্য যাত্রাবাড়ীর দক্ষিণ পাশের রাস্তা,  জিয়া সরণি,  শনির আখড়া, ধোলাইপাড়,  মীর হাজীর বাগ, একে স্কুল রোড, পাটেরবাগ, তিতাস রোড, বিক্রমপুর প্লাজা, শ্যামপুর থানার পূর্বপাশের রাস্তা, আলমবাগ, কদমতলী এবং  এর আশেপাশের এলাকায় শিল্প, ক্যাপিঠিভ পাওয়ার, বাণিজ্যিক, সিএনজি ও আবাসিক শ্রেণির গ্রাহকদের গ্যাস সরবরাহ বন্ধ থাকবে।</p>
      <p>সাময়িক এই অসুবিধার জন্য দুঃখ প্রকাশ করেছে তিতাস কর্তৃপক্ষ।</p>
      <p> </p>
      <footer>/এসএনএস/এএইচ/</footer>
    </article>
  </body>
</html>