<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/fortnite_uskoro_dobija_dx12_podrsku-82136"/>
    <meta property="og:site_name" content="Benchmark"/>
    <meta property="article:published_time" content="2019-11-20T20:18:00+00:00"/>
    <meta property="og:title" content="Fortnite uskoro dobija DX12 podršku"/>
    <meta property="og:description" content="Da li imate DX12 gejming “grafiku”? Bolji i stabilniji frejmrejt su nagrada za sve one koji imaju moćniji GPU i CPU hardver..."/>
  </head>
  <body>
    <article>
      <h1>Fortnite uskoro dobija DX12 podršku</h1>
      <address>
        <time datetime="2019-11-20T20:18:00+00:00">20 Nov 2019, 20:18</time>
      </address>
      <figure>
        <img src="https://www.benchmark.rs/assets/img/news/main/649f56dfc2f476a5e36810351c8d6455.jpg"/>
      </figure>
      <p>Jedna od najpopularnijih Battle Royal igara današnjice, <a href="https://www.benchmark.rs/tag/fortnite-4955"><b>Fortnite</b></a> će uskoro dobiti <a href="https://www.benchmark.rs/tag/directx-4007"><b>DirectX 12</b></a> podršku. Epic Games je potvrdio da će predstojeća 11.20 nadogradnja doneti dodatnu opciju aktiviranja naprednijeg grafičkog interfejsa, umesto jedine dosadašnje DirectX 11 opcije. Poboljšanje stiže u trenutku objavljivanja drugog poglavlja igre koja donosi nove mogućnosti i mape. Učinjena poboljšanja su sračunata na zadržavanje postojećih i privlačenje novih igrača.</p>
      <p>Epic je u svom blogu objavio da Fortnite može bolje da radi i lepše izgleda zahvaljujući kontinuirano većem prosečnom frejmrejtu koji rezultuje savršeno tečnom animacijom igre na jačim modelima grafičkih karti. Dotično poboljšanje je rezultat činjenice da DirectX 12 mnogo bolje koristi hardverske resurse CPU i GPU procesora, efikasnije raspodeljujući poslove u uslovim prisustva više operativnih jezgara. Otuda su i performanse na značajno višem prosečnom nivou, bez pojave oscilacija i padova performansi tokom igranja i odlučujućih situacija u borbi.</p>
      <h3>Pogledajte još: <a href="https://www.benchmark.rs/vesti/fortnite_chapter_2_stize_sa_novom_mapom_novim_nacinima_dobijanja_nivoa-81777">Fortnite Chapter 2 stiže sa novom mapom, novim načinima dobijanja nivoa</a></h3>
      <p>Još zanimljivijija je izjava predstavnika Epic-a da je planirana implementacija dodatnih, novih mogućnosti koje će biti dostupne isključivo u Fortnite DX12 verziji. Za sada nije otkriveno o čemu se radi, ali se nezvanično saznaje da bi to mogla biti Ray Tracing podrška hardverskom renderingu naprednih svetlosnih efekata. Time će vizelni efekat igre biti podignut na kvalitativno viši nivo.</p>
      <p>Gejmeri su pozvani da testiraju novu verziju grafičkog interfejsa odmah nakon izlaska 11.20 ažuiranja. Epic želi da otkloni sve moguće greške pre nego što nove opcije pusti zvanično u opticaj.</p>
      <p>
        <i>Izvor: <a href="https://www.neowin.net/news/fortnite-is-getting-directx-12-support-soon">Neowin</a></i>
      </p>
      <p>
        <i> </i>
      </p>
    </article>
  </body>
</html>