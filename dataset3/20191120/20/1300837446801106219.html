<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/20/tusk-eletto-presidente-del-ppe_3682044c-376d-431c-969d-f758dd7f9835.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T20:27:11+00:00"/>
    <meta property="og:title" content="Donald Tusk eletto presidente del Ppe"/>
    <meta property="og:description" content="Al Congresso del Ppe riunito a Zagabria (ANSA)"/>
  </head>
  <body>
    <article>
      <h1>Donald Tusk eletto presidente del Ppe</h1>
      <h2>Al Congresso del Ppe riunito a Zagabria</h2>
      <address><time datetime="2019-11-20T20:27:11+00:00">20 Nov 2019, 20:27</time> by <a rel="author">Redazione ANSA</a></address>
      <p>L'ex presidente del Consiglio europeo, il polacco Donald Tusk, è stato eletto presidente del partito Popolare europeo riunito a congresso a Zagabria. Domani si terrà l'elezione dei 10 vicepresidenti. Tusk, unico candidato alla presidenza, ha ottenuto 491 sì, su un totale di 540 votanti, dunque il 93% dei voti. I voti contrari sono stati 37, 12 i voti in bianco. "In nessuna circostanza possiamo dare" la gestione "della sicurezza e dell'ordine ai populisti politici, ai manipolatori e agli autocrati, che portano le persone a credere che la libertà non possa conciliarsi con la sicurezza", ha detto Tusk, dicendosi "profondamente convinto che solo coloro che vogliono e sono in grado di dare alle persone un senso di sicurezza e protezione, preservando le loro libertà e diritti, abbiano il mandato di candidarsi per il potere".<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>