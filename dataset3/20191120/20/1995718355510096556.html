<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152645-na-volyni-uchni-pryjshly-do-shkoly-v-pizhamah-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T20:59:00+00:00"/>
    <meta property="og:title" content="На Волині учні прийшли до школи в піжамах. ФОТО"/>
    <meta property="og:description" content="Учні Нововолинської загальноосвітньої школи №2 прийшли на уроки в піжамах."/>
  </head>
  <body>
    <article>
      <h1>На Волині учні прийшли до школи в піжамах. ФОТО</h1>
      <address>
        <time datetime="2019-11-20T20:59:00+00:00">20 Nov 2019, 20:59</time>
      </address>
      <p>Учні Нововолинської загальноосвітньої школи №2 прийшли на уроки в піжамах.<br/><br/>Таким чином школярі приєдналися до акції День піжам, - йдеться на сторінці Освіта міста Новолинська у Facebook.<br/><br/>День піжам - всеукраїнська благодійна акція на підтримку відкриття Сімейних Кімнат Рональда МакДональда в Україні. Це комплекси, розташовані безпосередньо у медичних закладах і дають сім’ям юних пацієнтів місце для відпочинку і задоволення найгостріших побутових потреб.<br/><br/>Наразі в Україні працює 3 сімейні кімнати: у Києві, Львові та Вінниці. Фундація допомагає батькам бути поруч зі своїми хворими дітьми під час проходження лікування. Кімнати відкриваються у державних лікарнях і облаштовують усім необхідним для задоволення побутових потреб родин.<br/><br/>Нововолинська школа також долучилася до збору коштів на підтримку відкриття таких кімнат у різних куточках України. І передала естафету іншим навчальним закладам міста.<br/><br/>“Свою естафету ЗОШ №2 хоче передати наступним школам: Нововолинська ЗОШ №4, Нововолинський ліцей №8 та Нововолинський ліцей №1“, – йдеться у повідомленні.<br/><br/>Для участі в акції необхідно:<br/>– одягнути улюблену піжаму;<br/>– зробити фото в піжамі та опублікувати його у соціальних мережах з хештегом #ДеньПіжами та передати виклик наступним школам;<br/>– за бажанням зробити внесок на будь-яку суму за посиланням https://rmhc.org.ua/donate/<br/>АБО: надіслати sms на номер 88009 (одна sms вартістю 10 грн)</p>
    </article>
  </body>
</html>