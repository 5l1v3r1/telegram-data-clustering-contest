<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/260026/mprant-pit-rihanna-kai-alloi-i-elena-mponam-karter-sxoliase-me-eilikrineia-symprotagonistes-tis"/>
    <meta property="og:site_name" content="LiFO"/>
    <meta property="article:published_time" content="2019-11-20T20:03:00+00:00"/>
    <meta property="og:title" content="Μπραντ Πιτ, Rihanna και άλλοι: Η Έλενα Μπόναμ Κάρτερ σχολίασε (με ειλικρίνεια) συμπρωταγωνιστές της"/>
    <meta property="og:description" content="«Είναι σαν να κατάπιε τον ήλιο», «Μιλάει ακατάπαυστα», «Έχει ψυχολογικά προβλήματα» ήταν μερικές από τις ατάκες της ηθοποιού όταν ρωτήθηκε για διάσημες συνεργασίες της"/>
  </head>
  <body>
    <article>
      <h1>Μπραντ Πιτ, Rihanna και άλλοι: Η Έλενα Μπόναμ Κάρτερ σχολίασε (με ειλικρίνεια) συμπρωταγωνιστές της</h1>
      <h2>«Είναι σαν να κατάπιε τον ήλιο», «Μιλάει ακατάπαυστα», «Έχει ψυχολογικά προβλήματα» ήταν μερικές από τις ατάκες της ηθοποιού όταν ρωτήθηκε για διάσημες συνεργασίες της</h2>
      <address><time datetime="2019-11-20T20:03:00+00:00">20 Nov 2019, 20:03</time> by <a rel="author">LIFOTEAM</a></address>
      <p>
        <b>Η <a href="https://www.lifo.gr/tags/%CE%88%CE%BB%CE%B5%CE%BD%CE%B1+%CE%9C%CF%80%CF%8C%CE%BD%CE%B1%CE%BC+%CE%9A%CE%AC%CF%81%CF%84%CE%B5%CF%81">Έλενα Μπόναμ Κάρτερ</a> φαίνεται πως δεν φοβάται να πει την γνώμη της, αφού δεν δίστασε να απαντήσει με ειλικρίνεια όταν ρωτήθηκε για παλαιότερες συνεργασίες της με διάσημους ηθοποιούς.</b>
      </p>
      <p>Σχετικά με την <b>Ολίβια Κόλμαν</b>, με την οποία συμπρωταγωνιστούν αυτή την περίοδο στη σειρά «The Crown», η ηθοποιός είπε πως «έχει μεγάλη καρδιά και ικανότητα "Νιαγάρα" στο κλάμα». «Είναι καταπληκτική αλλά νιώθει τα πάντα. Δεν υπάρχει καμία σαν κι αυτή με κλάμα σαν το δικό της», πρόσθεσε.</p>
      <p>Η 53χρονη ηθοποιός μίλησε με ακόμη μεγαλύτερη ειλικρίνεια όταν ρωτήθηκε για τον <b>Κόλιν Φερθ</b>, με τον οποίο έπαιξαν μαζί στο «King's Speech». «Τον Κόλιν τον αγαπώ βαθιά. Μιλάει πάρα πολύ. Έπαιζε τον πατέρα της πριγκίπισσας Μαργαρίτας που προφανώς είχε προβλήματα ομιλίας, κόμπιαζε, τραύλιζε. Οπότε ο μόνος τρόπος που καταλάβαινα πως κάναμε γύρισμα εκείνη τη στιγμή ήταν επειδή ο Κόλιν σταματούσε να μιλάει και του έλεγα, "Γιατί; Α, μάλλον γυρίζουμε τώρα. Σταματήσαμε"», είπε η ίδια.</p>
      <figure>
        <img src="https://www.lifo.gr/uploads/image/1570047/helena-bonham-carter2.jpg"/>
        <figcaption>Με τον Κόλιν Φερθ στο «King's Speech».</figcaption>
      </figure>
      <p>Το ίδιο ειλικρινής ήταν μιλώντας και για τον <b>Σάσα Μπάρον Κοέν</b>, με το οποίο έπαιξε στο «Les Miserables», λέγοντας «πως θέλει όλη την προσοχή, έτσι δεν είναι; Έχει ψυχολογικά προβλήματα».</p>
      <p>Όσο για την συμπρωταγωνίστριά της, <b>Rihanna</b>, στην ταινία «Oceans 8», η Έλενα Μπόναμ Κάρτερ ήταν περισότερο θετική. «Η Rihanna είναι απίθανη, δείχνει καταπληκτική, είναι μια θεά. Βέβαια δεν καταλάβαινα ούτε λέξη που έλεγε. Μιλάμε εντελώς διαφορετικές γλώσσες, αλλά την αγαπώ. Είναι εκπληκτική μόνο που την κοιτάζεις, αλλά και πολύ καλή ηθοποιός. Και είναι επίσης φοβερή τραγουδίστρια», πρόσθεσε.</p>
      <figure>
        <img src="https://www.lifo.gr/uploads/image/1570045/helena-bonham-carter1_1.jpg"/>
        <figcaption>Με τον Μπραντ Πιτ στο «Fight Club».</figcaption>
      </figure>
      <p>Όταν ήρθε η ώρα ο παρουσιαστής Στίβεν Κόλμπερτ να την ρωτήσει για τον συμπρωταγωνιστή της στο «Fight Club» <b>Μπραντ Πιτ</b>, η Έλενα Μπόναμ Κάρτερ δεν βρήκε τίποτα αρνητικό να πει. «Απόλυτος κύριος. Μοιάζει σαν να κατάπιε τον ήλιο. Είναι τόσο καλό εξωτερικά και εσωτερικά», ανέφερε χαρακτηριστικά.</p>
      <p>Τελευταίο σχολίασε τον <b>Ντάνιελ Ράντκλιφ</b>, με το οποίο έπαιξαν μαζί στις ταινίες Harry Potter. «Και αυτός έχει πολύ καλούς τρόπους. Λατρεύει τα ποιήματα, γράφει κιόλας. Επίσης τα απαγγέλλει. Μου ήταν πολύ χρήσιμος επειδή εγώ θέλω το τσάι μου, τον καφέ μου και το αναψυκτικό μου και αυτός τα κρατούσε όλα για μένα. Ήταν πολύ βοηθητικός», είπε η ηθοποιός.</p>
      <p>Δείτε το βίντεο:</p>
      <figure>
        <iframe src="https://www.youtube.com/embed/7z8VWkXh9N0" width="563" height="317" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/videos/lifo_picks_people/259878/elena-mponam-karter-ti-moy-emathe-i-zoi"/>
      </related>
    </article>
  </body>
</html>