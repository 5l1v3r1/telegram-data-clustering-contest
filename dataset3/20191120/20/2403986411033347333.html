<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/zelenskiy_poobitsyav_pribrati_prapori_boyovikiv_z_mostu_v_stanitsi_luganskiy_n1237036"/>
    <meta property="og:site_name" content="24 Канал"/>
    <meta property="article:published_time" content="2019-11-20T20:50:00+00:00"/>
    <meta property="og:title" content="Зеленський пообіцяв прибрати прапори бойовиків з мосту в Станиці Луганській"/>
    <meta property="og:description" content="Міст у Станиці Луганській нарешті збудували. Відкривав переправу Президент Володимир Зеленський та запевнив – ворожий танк мостом не пройде, але людям стане значно легше."/>
  </head>
  <body>
    <article>
      <h1>Зеленський пообіцяв прибрати прапори бойовиків з мосту в Станиці Луганській</h1>
      <address><time datetime="2019-11-20T20:50:00+00:00">20 Nov 2019, 20:50</time> by <a rel="author" href="https://24tv.ua/yevgen_nazarenko_tag5829/" target="_blank">Євген Назаренко</a></address>
      <p>
        <b>Міст у Станиці Луганській нарешті збудували. Відкривав переправу Президент Володимир Зеленський та запевнив – ворожий танк мостом не пройде, але людям стане значно легше.</b>
      </p>
      <p>"Скажу чесно, коли ми підійшли, ми побачили зайві прапори. Вони жодного відношення до України не мають", – сказав Зеленський у коментарях "<a href="https://www.radiosvoboda.org/a/news-prapory-boyovykiv-stanytsia-luhanska/30283051.html">Радіо Свободі</a>".</p>
      <blockquote>Важливо! <a href="https://24tv.ua/vidkrittya_mostu_v_stanitsi_luganskiy_divitisya_online_translyatsiya_20_11_2019_n1236548">Зеленський взяв участь у відкритті мосту у Станиці Луганській: відео, фото</a></blockquote>
      <p>Тому президент заявив, що так звані прапори, які російські гібридні сили тримають на одному боці мосту у Станиці Луганській, мають бути прибрані.</p>
      <aside>Думаю, найближчим часом наше завдання, щоб ці прапори тут прибрати. Щоб усі пам’ятали, що ми всі українці, і у нас один прапор,<cite>– заявив Зеленський.</cite></aside>
      <p>Зазначимо, що з боку окупантів на відкритті мосту були невідомі у військовій формі під прапорами псевдореспубліки та пропагандисти з російських ЗМІ.</p>
      <figure>
        <img src="https://24tv.ua/resources/photos/news/620_DIR/201911/1237036_10170064.jpg?201911203236"/>
        <figcaption>Владислав Дейнеко</figcaption>
      </figure>
      <p>А цей чоловік із бородою – так званий "міністр" закордонних справ самопроголошеної "ЛНР" Владислав Дейнеко. Він давно в розшуку в Україні. Від справедливого затримання його відділяє лише маленька ділянка мосту через Сіверський Донець.</p>
      <p>А одна пропагандистка з окупаційних ЗМІ разом з поплічниками набралась нахабності та перейшла міст на українську сторону, але спілкуватись з нашими журналістами не наважилась, на відміну від так званого кореспондента пропагандистського ресурсу "Ньюзфронт" Нікіти Возьмітєля.</p>
      <p>
        <b>Перепалка пропагандиста від</b>
        <b> окупантів </b>
        <b>з журналістом 24 каналу:</b>
      </p>
      <p><b>Журналіст 24 каналу: </b>Ви не відчуваєте відповідальності за все, що відбувається?</p>
      <p><b>Пропагандист: </b>Я відчуваю відповідальність за свою роботу.</p>
      <p><b>Журналіст 24 каналу</b>: Тобто коли повернеться Україна, ну зрозуміло, що вона повернеться, не буде ж "ЛНР", то як ви думаєте, вам прийдеться відповідати?</p>
      <p><b>Пропагандист: </b>Якщо Україна повернеться, то я буду відповідати, тому що тут прийнято переслідувати людей з іншою думкою.</p>
      <p><b>Журналіст 24 каналу:</b> Ну да, тому ви тут сидите і вас ніхто не чіпає</p>
      <p><b>Пропагандист: </b>Мене ніхто не чіпає, це правда.</p>
      <p>Щоправда, коли до межі мосту підійшов Президент Володимир Зеленський, пропагандисти кудись зникли. Збудованим мостом гарант задоволений.</p>
      <figure>
        <img src="https://24tv.ua/resources/photos/news/620_DIR/201911/1237036_10170165.jpg?201911204130"/>
        <figcaption>Відкриття Зеленським мосту в Станиці Луганській</figcaption>
      </figure>
      <h3>У скільки обійшлося будівництво мосту</h3>
      <p>Не дивлячись на те, що половина мосту завішана прапорами псевдореспубліки, окупанти не вклали ані копійки у будівництво. Всі 38 мільйонів гривень – з українського бюджету.</p>
      <blockquote>Цікаво!<a href="https://24tv.ua/vidkrittya_mostu_v_stanitsi_luganskiy_mozhlivi_provokatsiyi_vid_rf_n1236762"> Відкриття мосту в Станиці Луганській: можливі провокації від РФ</a></blockquote>
      <p>Міст пішохідний, але тепер до самої переправи можуть під'їхати автобуси, тому йти пішки людям доведеться лише на ширину річки, а не майже кілометр, як раніше. За словами президента, повністю міст відкриють за декілька днів.</p>
      <p><a href="https://24tv.ua/lifestyle/kamenskih_pokazala_strunki_nogi_u_vidvertomu_mini_foto_n1237060">Каменських показала стрункі ноги у відвертому міні: фото </a>20 листопада 1640</p>
      <anchor name="comAnch"/>
    </article>
  </body>
</html>