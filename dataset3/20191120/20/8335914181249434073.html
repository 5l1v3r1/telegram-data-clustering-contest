<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/poroen-dyzhd-navodni-4-kyshti-kraj-sandanski-6102354"/>
    <meta property="og:site_name" content="Vesti"/>
    <meta property="article:published_time" content="2019-11-20T20:55:00+00:00"/>
    <meta property="og:title" content="Пороен дъжд наводни 4 къщи край Сандански"/>
    <meta property="og:description" content="Освен дъжда, причина е и непочистен канал"/>
  </head>
  <body>
    <article>
      <h1>Пороен дъжд наводни 4 къщи край Сандански</h1>
      <h2>Освен дъжда, причина е и непочистен канал</h2>
      <address><time datetime="2019-11-20T20:55:00+00:00">20 Nov 2019, 20:55</time> by <a rel="author">Надежда Неменски</a></address>
      <p>Проливните дъждове и непочистен канал са наводнили 4 къщи в село Ново Делчево, община Сандански. Това съобщи кметът на курортния град Атанас Стоянов, цитиран от Агенция „Фокус”.</p>
      <p>„Пострадали са 4 къщи, на които са наводнени мазета и гаражи. На място сме с „Пожарна безопасност и защита на населението“, за да отводним мазетата. С бързи стъпки ще направим всичко възможно този канал, който, вероятно от десетилетия не е чистен, да бъде почистен максимално бързо, за да може да поеме и по-сериозни дъждове“, каза още Стоянов.</p>
      <p>
        <a href="https://www.vesti.bg/sviat/nov-priliv-udria-veneciia-shtetite-sa-ogromni-6102183">Нов прилив удря Венеция, щетите са огромни</a>
      </p>
      <p>
        <a href="https://www.vesti.bg/sviat/buriata-viktoriia-udari-gyrciia-dve-zhertvi-vyv-veneciia-6102024">Бурята "Виктория" удари Гърция, две жертви във Венеция</a>
      </p>
      <p>Той добави, че още през утрешния ден ще бъде създадена специална комисия, която да изготви план-сметка. „В Ново Делчево е също директорът на „Напоителни системи“ Благой Дончев.</p>
      <p>„Наводнението не е предизвикано от спукани стени на язовир или някакви водоеми, а е от проливния дъжд“, подчерта кметът на Община Сандански. Атанас Стоянов беше категоричен, че освен пострадалите 4 къщи, няма опасност за други постройки, защото с багер е била отпушена най-тясната част на канала и водата се излива в близката река до село Ново Делчево. Кметът уточни, че към настоящия момент ситуацията е овладяна.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>