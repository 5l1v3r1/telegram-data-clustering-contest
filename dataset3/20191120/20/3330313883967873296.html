<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904546/-goalgetter-tagliafico-verbaasd-door-zichzelf-ik-kan-er-wel-van-genieten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T20:59:00+00:00"/>
    <meta property="og:title" content="'Goalgetter' Tagliafico verbaasd door zichzelf: &quot;Ik kan er wel van genieten&quot;"/>
    <meta property="og:description" content="Bij Nicolás Tagliafico overheersen revanchegevoelens na de nederlaag tegen Tottenham Hotspur van vorig seizoen. Het zit de Argentijnse linksback nog steeds niet lekker dat Ajax in de allerlaatste minuten van de blessuretijd de Champions League-finale misliep. Volgens Tagliafico had niemand binnen de selectie verwacht dat Ajax bij de vier beste clubs in Europa zou horen. &quot;Als je dat toen gezegd had, zou niemand je serieus nemen&quot;, vertelt hij een half jaar na dato aan Ajax TV. &quot;Maar dat we maar vijf seconden verwijderd waren van de finale, is ongelooflijk én verschrikkelijk. We hebben geschiedenis geschreven, maar we hadden het onmogelijke kunnen doen. Alles wat we op hadden gebouwd, is in vijf seconden kapotgegaan.&quot; 'Strijder' Tagliafico verovert internet met twee perfecte tackles in drie seconden"/>
  </head>
  <body>
    <article>
      <h1>'Goalgetter' Tagliafico verbaasd door zichzelf: "Ik kan er wel van genieten"</h1>
      <address>
        <time datetime="2019-11-20T20:59:00+00:00">20 Nov 2019, 20:59</time>
      </address>
      <p>
        <b>Bij Nicolás Tagliafico overheersen revanchegevoelens na de nederlaag tegen Tottenham Hotspur van vorig seizoen. Het zit de Argentijnse linksback nog steeds niet lekker dat Ajax in de allerlaatste minuten van de blessuretijd de Champions League-finale misliep.</b>
      </p>
      <p>Volgens Tagliafico had niemand binnen de selectie verwacht dat Ajax bij de vier beste clubs in Europa zou horen. "Als je dat toen gezegd had, zou niemand je serieus nemen", vertelt hij een half jaar na dato aan <a href="https://www.foxsports.nl/video/3148443/tagliafico-knipoogt-geniet-van-mijn-nieuwe-rol-als-goaltjesdief/">Ajax TV</a>. "Maar dat we maar vijf seconden verwijderd waren van de finale, is ongelooflijk én verschrikkelijk. We hebben geschiedenis geschreven, maar we hadden het onmogelijke kunnen doen. Alles wat we op hadden gebouwd, is in vijf seconden kapotgegaan."</p>
      <p>Na de interlandbreak begint de nieuwe jacht op Europese glory. Tagliafico zou daar zomaar eens een grote bijdrage aan kunnen leveren: de linksback blijkt opeens over een neusje voor de goal te beschikken. "Ik ben ook verbaasd over mezelf. Voordat ik hierheen kwam, had ik maar vier keer gescoord en nu sta ik op twaalf goals voor Ajax (in de Eredivisie, (voorronde) Champions League én KNVB Beker, red.)", lacht hij. "Ik kan er wel van genieten, mijn nieuwe rol als goaltjesdief. Maar ik moet me richten op mijn kerntaak en dat is verdedigen."</p>
      <related>
        <h4>Lees meer</h4>
        <a href="https://www.voetbalprimeur.nl/videos/903909/-strijder-tagliafico-verovert-internet-met-twee-perfecte-tackles-in-drie-seconden.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>