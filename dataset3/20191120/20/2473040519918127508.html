<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/247043/philip-morris-romania-a-lansat-unsmoke-romania-prima-campanie-impotriva-fumatului-demarata-in-romania-de-o-companie-din-industri.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T20:00:12+00:00"/>
    <meta property="og:title" content="Philip Morris Romania a lansat &quot;Unsmoke&quot;, prima campanie impotriva fumatului demarata de o companie din industria tutunului"/>
    <meta property="og:description" content="In luna noiembrie, Philip Morris Romania a dat startul campaniei Unsmoke Romania si platformei unsmoke.ro – un indemn adresat fumatorilor, nefumatorilor, autoritatilor, presei si tuturor celor care vor sa contribuie la construirea unui viitor fara fum in Romania. Unsmoke Romania face parte din campania globala Unsmoke Your World desfasurata de Philip Morris in mai multe tari."/>
  </head>
  <body>
    <article>
      <h1>Philip Morris Romania a lansat "Unsmoke", prima campanie impotriva fumatului demarata de o companie din industria tutunului</h1>
      <address><time datetime="2019-11-20T20:00:12+00:00">20 Nov 2019, 20:00</time> by <a rel="author">Ivona Stog</a></address>
      <p>
        <b>In luna noiembrie, Philip Morris Romania a dat startul campaniei Unsmoke Romania si platformei<a href="https://www.unsmokeyourworld.com/ro"> unsmoke.ro</a> – un indemn adresat fumatorilor, nefumatorilor, autoritatilor, presei si tuturor celor care vor sa contribuie la construirea unui viitor fara fum in Romania. Unsmoke Romania face parte din campania globala Unsmoke Your World desfasurata de Philip Morris in mai multe tari.</b>
      </p>
      <p>”Philip Morris si-a propus sa construiasca o lume fara fum. De ce este acest lucru important? Pentru ca atunci cand vorbim despre tigara si despre fumat este important sa intelegem ca fumul este adevarata problema”, a declarat Dragos Bucurenci, director de comunicare la Philip Morris Romania.</p>
      <blockquote>Daca sunteti nefumatori, cel mai bun lucru pe care il puteti face este sa nu va apucati niciodata de fumat. Daca sunteti fumatori, cel mai bun lucru pe care puteti sa-l faceti este sa va lasati de fumat. Numai ca cei mai multi dintre fumatori vor continua sa fumeze, de aceea e important ca ei sa constientizeze care sunt riscurile asociate fumatului si de asemena ca exista alternative mai bune decat continuarea fumatului<br/><br/><i>Dragos Bucurenci, director de comunicare la Philip Morris Romania</i></blockquote>
      <p>Totodata, in cadrul evenimentului, Dragos Bucurenci a prezentat ecuatia reducerii riscurilor, care explica faptul ca <b>atunci cand vrem sa evaluam potentialul de reducere al riscurilor pentru un produc, trebuie sa inmultim reducerea riscului la nivel individual, cu gradul de acceptare al acelui produs in randul consumatorilor</b>.</p>
      <p>
        <a href="https://www.wall-street.ro/articol/International/240463/gigantul-philip-morris-ii-plateste-pe-fumatori-sa-renunte-la-fumat.html">Citeste si:<br/>Fumatorii, platiti sa se lase de tigari</a>
      </p>
      <figure>
        <img src="https://img.wall-street.ro/image_thumbs/thumbs/8ca/8ca343f9249b9329a5950783bf8727a1-400x250-00-65.jpg?v=1556013778"/>
      </figure>
      <p>Atunci cand PMI si-a propus sa construiasca o lume fara fum, compania a incercat sa construiasca nu doar un dispozitiv care sa reduca riscul la nivel individual fata de continuara fumatului, ci si un dispozitiv care sa fie acceptat de un numar cat mai mare de fumatori, spune Bucurenci. ”Am investit 6,5 miliarde de dolari in acest proces, in cercetare si dezvoltare, iar astazi IQOS este folosit de 11 milioane de oameni la nivel global, 80% dintre acestia folosindu-l in mod exclusiv”.</p>
      <p>Campania Unsmoke se adreseaza atat fumatorilor cat si nefumatorilor, fiind o campanie globala prin care se doreste revolutionarea societatii. Mesajul este cat se poate de simplu: ”Daca nu fumezi, <b>nu te apuca.</b> Daca fumezi, <b>lasa-te.</b> Daca nu te lasi, <b>fa o schimbare.</b>”</p>
      <figure>
        <img src="https://img.wall-street.ro/image_thumbs/thumbs/110/110b39e39148735ae40f0973e03435d8-822x0-00-65.jpg?v=1574263851"/>
      </figure>
      <p>”Noi am demarat acesta campanie pentru ca credem ca este de responsabilitatea noastra sa ne asiguram ca fumatorii sunt informati corect si transparent despre alternativele pe care le au la dispozitie”, a declarat Dragos Bucurenci. El a completat ca Unsmoke Romania ”vorbeste despre transformarea autentica prin care trece acesta companie”.</p>
      <p>
        <a href="https://www.wall-street.ro/articol/Companii/236736/philip-morris-international-a-lansat-in-romania-noua-versiune-iqos.html">Citeste si:<br/>Philip Morris a lansat o noua versiune IQOS in Romania</a>
      </p>
      <figure>
        <img src="https://img.wall-street.ro/image_thumbs/thumbs/171/17192208f4ed3ff824781d802f19f700-400x250-00-65.jpg?v=1542982708"/>
      </figure>
      <p>Philip Morris isi propune sa porneasca o conversatie reala, autentica, vie, despre alternativele la fumat. Pentru anul viitor, PMI isi doreste sa aduca povesti personale despre oameni care au reusit sa elimine complet fumul din vietile lor, de dragul cuiva sau de dragul a ceva important. De asemenea, Unsmoke Romania va miza pe educarea fumatorilor si a celor din jurul lor prin cadrul platformei unsmoke.ro, unde se reintareste mesajul ca <b>cea mai buna optiune pentru fumatori este sa se lase, iar pentru nefumatori sa nu se apuce de fumat.</b></p>
      <h3>Fumatorul nu fumeaza pentru ca exista tigara pe piata, fumeaza pentru ca alege sa fumeze</h3>
      <p>Campania din acest an este un pilot. Anul viitor va exista un al doilea val, se doreste o mai larga conversatie in randul societatii, incheierea de parteneriate cu anumite spatii/locuri care se vor regasi in mesajul Unsmoke. ”Ne gandim serios sa demaram si o campanie de prevenire a inceperii fumatului si a consumului de orice produs cu nicotina in randul minorilor, fiind o campanie pe care o vom face cu un partener institutional. Avem foarte multe planuri care depind de cum se va derula aceasta prima etapa”, a mai precizat Bucurenci.</p>
      <p>”Este prima data cand o companie din industria tutunului vine si spune raspicat daca nu fumezi nu te apuca, daca fumezi lasa-te, este un mesaj pe care noi l-am sustinut de ceva vreme dar este prima data cand il sustinem public, printr-o campanie in care investim atatea resurse. Fumatorul nu fumeaza pentru ca exista tigara pe piata, fumeaza pentru ca alege sa fumeze”, a precizat Andrei Ghizdavescu, Manager Scientific Engagement, intrebat despre cum isi justifica PMI aceasta initiativa anti-tutun.</p>
      <p>Intrebati despre <a href="https://www.wall-street.ro/articol/Social/246884/bilantul-deceselor-asociate-utilizarii-tigarilor-electronice-42-victime.html">situatia din SUA cu privire la tigarile electronice</a>, mai ales ca aceste dispozitive sunt considerate o alternativa la consumul de tigari, reprezentantii Philip Morris Romania au dat asigurari ca fenomenul este limitat la continentul american si ca legislatia stricta din Uniunea Europeana impiedica aparitia acestor cazuri in Romania.</p>
      <p>
        <a href="https://www.wall-street.ro/articol/Companii/217662/de-ce-mizeaza-philip-morris-international-pe-iqos-si-heets.html">Citeste si:<br/>Revolutia industriei tutunului. Reportaj in centrul de cercetare IQOS</a>
      </p>
      <figure>
        <img src="https://img.wall-street.ro/image_thumbs/thumbs/ece/ece9456b58f66709c0d049a5c2fa780d-400x250-00-65.jpg?v=1517236348"/>
      </figure>
      <blockquote>Felul in care Europa a raspuns, mai ales printr-un comitet de experti care s-a reunit in Maria Britanie, a fost acela ca in Europa este foarte greu sa se intample asa ceva intrucat suntem protejati de legislatia europeana. Fata de orice alte state din lume, UE are o legislatie extrem de stricta legata de tigaretele <a href="http://www.retail.ro/cataloage-electronice/index.html">electronice</a> si de dispozitivele cu tutun incalzit.<b> Respectarea acestei legi este primordiala pentru asigurarea obiectivelor de sanatate pe termen lung<br/></b><br/><i>Alexandra Olaru, Director External Affairs PMI</i></blockquote>
      <p>”Acest fenomen este limitat geografic la Statele Unite. <b>Exista tari in Europa si in lume care au o prevalenta a utilizarii tigaretelor electronice foarte mare, unde nu s-au semnalat asemenea cazuri, deci pare pana la momentul asta un fenomen limitat la continentul american. </b>Autoritatile de sanatate publica din SUA investigheaza cu foarte mare atentie aceste cazuri si medicii au obligatia sa raporteze fiecare caz suspicionar de a fi cu consumul de tigarete electronice. Pana in acest moment nu s-a identificat acea substanta care ar putea fi singurul vinovat. Se pare ca cei mai multi din cei care au suferit asemenea afectiuni si au prezentat simptome ar fi folosit produse obtinute de pe piata neagra, care contineau ulei de tetrahydrocannabinol (THC), substanta psihoactiva din canabis si acetat de vitamina E, o substanta toxica, atunci cand este inhalata”, a precizat Andrei Ghizdavescu. Totodata, el a explicat ca <b>produsele de tip IQOS nu au fost incriminate in SUA, pentru ca la momentul in care a inceput discutia nu existau pe piata americana aceste produse.</b></p>
      <p>”Investigatia autoritatilor este in desfasurare, cel mai important este sa asteptam concluziile si rezultatele autoritatilor. Nu putem face mai mult presupuneri, nici din perspectiva persoanala nici a companiei, pentru ca datele sunt la FDA si CDC. <b>Ce putem spune este ca sustinem ca producerea lichidelor si a dispozitivelor electronice sa respecte cele mai inalte standarde, sa nu aduca riscuri suplimentare in comparatie cu fumatul si sa fie substantiate de cercetare solida</b>”, a conchis acesta.</p>
      <p>La ora actuala sunt aproximativ 1,1 miliarde de fumatori la nivel global. In ciuda eforturilor semnificative ale guvernelor de reducere a ratei fumatului, estimarile oficiale ale Organizatiei Mondiale a Sanatatii arata ca in 2025 numarul fumatorilor va fi in continuare de peste 1 miliard. Cea mai buna alegere pentru toti fumatorii ar fi sa renunte complet la fumat. Cei care nu renunta trebuie sa stie ca exista alternative care pot prezenta mai putine riscuri decat continuarea fumatului. In ultimii ani au fost facute progrese remarcabile sustinute de cercetare stiintifica, tehnologie si inovatie pentru a oferi alternative mai bune celor care altfel ar continua sa fumeze. Accesul la informatie este esential pentru a ajuta fumatorii sa faca cea mai buna alegere pentru ei.</p>
      <p>In Romania, dar si la nivel global, campania Unsmoke include metode de comunicare online si offline, iar pe platforma www.unsmoke.ro, vizitatorii pot gasi sfaturi utile pentru a renunta la fumat si informatii despre alternativele existente.</p>
    </article>
  </body>
</html>