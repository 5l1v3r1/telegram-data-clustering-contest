<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/367008/%e5%a8%9b%e8%81%9e/%e7%86%8a%e9%bb%9b%e7%90%b3%e5%b8%b6cute%e7%88%86%e5%ad%96%e5%a5%b3%e5%87%ba%e5%b7%a1-%e6%af%8d%e6%80%a7%e5%a4%a7%e7%99%bc%e6%b9%8a%e5%a5%b3%e8%a6%aa%e5%8a%9b%e8%a6%aa%e7%82%ba-plt/"/>
    <meta property="og:site_name" content="東方新地"/>
    <meta property="article:published_time" content="2019-11-20T20:10:59+00:00"/>
    <meta property="og:title" content="熊黛琳帶Cute爆孖女出巡 母性大發湊女親力親為"/>
    <meta property="og:description" content="嫁為人妻的熊黛林自從生咗對孖女後就減少在幕前出現，專心湊女。為了給孖女最好的照顧，Lynn幾乎所有事都親力親為，除了親自為孖女揀學校，去playgroup都會陪上堂，平時出街更不需要外傭隨行，想不到這位top model原來還是稱職好媽媽！"/>
  </head>
  <body>
    <article>
      <h1>熊黛琳帶Cute爆孖女出巡 母性大發湊女親力親為</h1>
      <address><time datetime="2019-11-20T20:10:59+00:00">20 Nov 2019, 20:10</time> by <a rel="author">東方新地</a></address>
      <p>嫁為人妻的熊黛林自從生咗對孖女後就減少在幕前出現，專心湊女。為了給孖女最好的照顧，Lynn幾乎所有事都親力親為，除了親自為孖女揀學校，去playgroup都會陪上堂，平時出街更不需要外傭隨行，想不到這位top model原來還是稱職好媽媽！</p>
      <h3>自己個B自己孭 母性大發湊女親力親為</h3>
      <p>日前熊黛林與 母親步出新居，一 人負責孭住一個B，等 司機前來接她們去位於 西灣河的嘉亨灣奶奶家， 全程沒有外傭隨行， 熊黛林親力親為 湊女。</p>
      <figure>
        <img src="https://imgs.orientalsunday.hk/wp-content/uploads/2019/11/01_1145a_cove_p16_19_2478818615dd51a19d99ee.jpg"/>
      </figure>
      <p>孖女未夠一歲，熊黛林已安排她們返 playgroup打定個底，更做廿四孝媽咪陪上 堂，對於教肯女兒絕不假手於人。</p>
      <figure>
        <img src="https://imgs.orientalsunday.hk/wp-content/uploads/2019/11/21_1145a_cove_p16_19_16080657295dd51a3c3d254.jpg"/>
      </figure>
      <p>今年二月，熊黛林與老公郭可頌 現身有「幼稚園界哈佛」之稱的寶山幼兒園，夫婦齊心交表盡顯 誠意，為女兒未來升 學鋪定路。</p>
      <figure>
        <img src="https://imgs.orientalsunday.hk/wp-content/uploads/2019/11/20_1145a_cove_p16_19_7936214155dd51a2da2b4a.jpg"/>
      </figure>
      <p>早前熊黛林一家暢遊廸士尼，孖女戴上米妮頭箍非常可愛，而童心未泯的媽咪 比囡囡玩得更盡興。</p>
      <figure>
        <img src="https://imgs.orientalsunday.hk/wp-content/uploads/2019/11/24_1145a_cove_p16_19_17181431855dd51a4c8d65d.jpg"/>
      </figure>
      <p>有說孖女感情會特別好，雖然兩個女唔同樣，但姊妹情深，在家玩得融洽不時 互錫。</p>
      <figure>
        <img src="https://imgs.orientalsunday.hk/wp-content/uploads/2019/11/26_1145a_cove_p16_19_16809305245dd51a6e0de95.jpg"/>
      </figure>
      <p>熊黛林是個稱職的好媽媽，閒時會帶 女兒出外玩樂，踏足之地非常平民， 普通一個商場都會見到三母女足跡。</p>
      <figure>
        <img src="https://imgs.orientalsunday.hk/wp-content/uploads/2019/11/22_1145a_cove_p16_19_10821737225dd51a5bb9847.jpg"/>
      </figure>
      <h3>Model 工作未停過 隨時ready再追B</h3>
      <p>身為百億郭家新抱，熊黛林本應可以印印腳做少奶，不 過事業心重的她，未能完全放棄模特兒的工作，知情者透 露：「Lynn（熊黛林）生完孖女都親力親為湊咗成年BB，佢自 己好唔捨得對女，不過又想繼續做自己鍾意嘅嘢，而Ken（郭 可頌）亦好尊重老婆，畀好多自由度Lynn，只要佢開心就 得。今年年初孖女開始返playgroup，Lynn亦試吓出返來有限 度咁工作，其餘時間都係自己湊女，不過佢哋兩公婆亦有共 識，想喺Lynn40歲前追多個仔，呢個亦係奶奶最大嘅心願。」 對於追仔一事，熊黛林都非常樂意配合，更承諾一旦成功懷 第二胎會再全面停工養胎。</p>
      <figure>
        <img src="https://imgs.orientalsunday.hk/wp-content/uploads/2019/11/27_1145a_cove_p16_19_10741044935dd502eb8d18d.jpg"/>
      </figure>
      <h3>識做新抱 親自帶孖女見嫲嫲</h3>
      <p>日前不用開工，熊黛林親自湊女外出離開新居。現場所 見，熊黛林不施脂粉孭住細孖率先步出新居，之後其母亦孭住大 孖緊隨，她們由司機接載前往嘉亨灣。據知熊黛林一對孖女平日 是由熊母負責主力照顧，她知道奶奶亦非常掛念一對孫女，所有 一有時間就帶孖女去探嫲嫲。如此善解人意又識做的新抱，難怪 會深受郭家上下愛錫。</p>
      <figure>
        <img src="https://imgs.orientalsunday.hk/wp-content/uploads/2019/11/25_1145a_cove_p16_19_14541159955dd51a96262db.jpg"/>
      </figure>
    </article>
  </body>
</html>