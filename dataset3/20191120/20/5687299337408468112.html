<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/trenowali-przed-pogonia-powrot-antolicia/75820"/>
    <meta property="og:site_name" content="Legia.Net"/>
    <meta property="article:published_time" content="2019-11-20T20:05:00+00:00"/>
    <meta property="og:title" content="Trenowali przed Pogonią, powrót Antolicia"/>
    <meta property="og:description" content="Zawodnicy Legii mają za sobą środowy trening przed zbliżającym się meczem z Pogonią. Indywidualnie pracowali Cafu oraz Ivan Obradović. Po raz pierwszy razem z zespołem trenował za to Domagoj Antolić."/>
  </head>
  <body>
    <article>
      <h1>Trenowali przed Pogonią, powrót Antolicia</h1>
      <address><time datetime="2019-11-20T20:05:00+00:00">20 Nov 2019, 20:05</time> by <a rel="author">Maciej Ziółkowski</a></address>
      <p>
        <b>Zawodnicy Legii mają za sobą środowy trening przed zbliżającym się meczem z Pogonią. Indywidualnie pracowali Cafu oraz Ivan Obradović. Po raz pierwszy razem z zespołem trenował za to Domagoj Antolić.</b>
      </p>
      <figure>
        <a href="https://legia.net/galeria/3785">
          <img src="https://legia.net/uploads/base/1/9/191120msz002.jpg"/>
        </a>
        <figcaption>Galerie (25)<cite>Marcin Szymczyk</cite></figcaption>
      </figure>
      <p>Piłkarze Legii zameldowali się na boisku bocznym o godzinie 11. Zajęcia rozpoczęły się od rozgrzewki pod okiem <b>Łukasza Bortnika</b>. Zawodnicy doskonalili podania w grupach. Po opieką <b>Krzysztofa Dowhania </b>pracowali: <b><a href="https://legia.net/historia/zawodnicy/radoslaw-cierzniak/623">Radosław Cierzniak</a> </b>i wracający z kadry <b><a href="https://legia.net/historia/zawodnicy/radoslaw-majecki/656">Radosław Majecki</a></b>. Pojawili się też golkiperzy z trzecioligowych rezerw: <b>Kacper Tobiasz </b>oraz <b>Gabriel Kobylak</b>. Zabrakło <b>Wojciecha Muzyka</b>, który nabawił się urazu pleców.</p>
      <p>Na trening zostało zaproszonych pięciu młodzieżowców - <b>Łukasz Łakomy</b>, <b>Nikodem Niski</b>, <b>Ariel Mosór</b>, <b>Szymon Włodarczyk</b> oraz <b>Radosław Cielemęcki.</b> Ze zgrupowania kadry Polski do lat 19 wrócił <b><a href="https://legia.net/historia/zawodnicy/maciej-rosolek/667">Maciej Rosołek</a></b>.</p>
      <p>Indywidualnie pracowali wracający do formy <b><a href="https://legia.net/historia/zawodnicy/cafu/649">Cafu</a></b> oraz <b><a href="https://legia.net/historia/zawodnicy/ivan-obradovic/665">Ivan Obradović</a></b>. W zajęciach nie uczestniczyło kilku kadrowiczów - <b><a href="https://legia.net/historia/zawodnicy/artur-jedrzejczyk/500">Artur Jędrzejczyk</a></b>, <b><a href="https://legia.net/historia/zawodnicy/dominik-nagy/634">Dominik Nagy</a></b>, <b><a href="https://legia.net/historia/zawodnicy/walerian-gwilia/661">Walerian Gwilia</a></b>, <b><a href="https://legia.net/historia/zawodnicy/michal-karbownik/664">Michał Karbownik</a></b>, <b>Cezary Miszta</b>, <b><a href="https://legia.net/historia/zawodnicy/marko-vesovic/647">Marko Vesović</a></b> oraz <b><a href="https://legia.net/historia/zawodnicy/jose-kante/651">Jose Kante</a></b>. Wszyscy mają się pojawić na treningu w czwartek. Zabrakło też kontuzjowanego <b><a href="https://legia.net/historia/zawodnicy/vamara-sanogo/635">Vamary Sanogo</a></b>.</p>
      <p>Po rozgrzewce przyszedł czas na gierki – najpierw na nieco większym polu, a później na mniejszym. Składy wyglądały następująco:</p>
      <p><b>Szarzy (skład wyjściowy): </b>Cierzniak – Mosór, Astiz, Remy, Niski – Agra, Łakomy, Kostorz, Praszelik, Cielemęcki - Rosołek</p>
      <p><b>Zieloni: </b>Majecki – Stolarski, Lewczuk, Wieteska, Rocha – Wszołek, Antolić, Martins, Novikovas, Luquinhas – Niezgoda</p>
      <p>W ekipie Szarych wystąpił również Włodarczyk, który niec później pojawił się na placu gry. W tym zespole dochodziło bowiem do cyklicznych roszad. W pierwszej gierce na większym obszarze, Zieloni objęli prowadzenie za sprawą <b><a href="https://legia.net/historia/zawodnicy/arvydas-novikovas/662">Arvydasa Novikovasa</a></b>, który płaskim strzałem posłał futbolówkę do bramki. W trakcie zadania nie brakowało wzajemnej motywacji, zwłaszcza ze strony Cierzniaka. Doświadczony golkiper dużo widział i sporo podpowiadał kolegom z pola, chwalił ich boiskowe decyzje. Podczas rywalizacji na mniejszym polu, zawodnicy mogli mieć tylko trzy kontakty z piłką - tutaj dobrze zaprezentowal się <b>Luquinhas</b>.</p>
      <p>Trening trwał 75 minut. Na boisku przez pewien czas została jeszcze młodzież, która oddawała strzały zza pola karnego. Kolejne zajęcia odbędą się w czwartek, również o godzinie 11.</p>
      <h3>QUIZ Historia Legii: Co wiesz o początkach klubu</h3>
      <figure>
        <img src="https://legia.net/uploads/news/370x240/1544608658_160421msz015.jpg"/>
      </figure>
      <p>Sprawdź swoją wiedzę w quizie, a następnie podziel się swoim wynikiem ze znajomymi żeby również mogli sprawdzić swoją wiedzę o Legii!</p>
      <h3>Pytania: 14/ Trudność: 4/5</h3>
      <p>
        <a href="https://legia.net/quiz/historia-legii-co-wiesz-o-poczatkach-klubu/14">Rozpocznij quiz</a>
      </p>
      <figure>
        <img src="https://legia.net/uploads/base/1/9/191120msz006.jpg"/>
      </figure>
      <figure>
        <img src="https://legia.net/uploads/base/1/9/191120msz008.jpg"/>
      </figure>
      <figure>
        <img src="https://legia.net/uploads/base/1/9/191120msz011.jpg"/>
      </figure>
      <figure>
        <img src="https://legia.net/uploads/base/1/9/191120msz020.jpg"/>
      </figure>
    </article>
  </body>
</html>