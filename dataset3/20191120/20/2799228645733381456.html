<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/entertainment/ss-rajamouli-casts-hollywood-actor-in-rrr-bahubali-director-ss-rajamouli-casts-ray-stevenson-and-actresses-olivia-morris-alison-doody-in-film-rrr-film-release-on-30-july-2020"/>
    <meta property="og:site_name" content="inkhabar"/>
    <meta property="article:published_time" content="2019-11-20T20:02:00+00:00"/>
    <meta property="og:title" content="SS Rajamouli Cast Hollywood Actor In RRR: बाहुबली डायरेक्टर एसएस राजामौली की RRR में नजर आएंगे रेस्टीवेंसन, एलिसन और ओलिविया जैसे हॉलीवुड कलाकार, इस दिन रिलीज होगी फिल्म"/>
    <meta property="og:description" content="SS Rajamouli cast Hollywood Actor In RRR: डायरेक्टर एसएस राजमौली बाहुबली के बाद एक बार फिर से बड़े बजट की फिल्म बना रहे हैं, जिसका नाम है आरआरआर. फिल्म काफी दिनों से चर्चा में है. लेकिन अब खबर है राजामौली फिल्म में कई हॉलीवुड स्टार को कास्ट कर रहे हैं. वहीं साथ ही ये भी बताया जा रहा है कि बॉलीवुड के अजय देवगन और आलिया भट्ट को भी फिल्म में देखा जाएगा."/>
  </head>
  <body>
    <article>
      <h1>SS Rajamouli Cast Hollywood Actor In RRR: बाहुबली डायरेक्टर एसएस राजामौली की RRR में नजर आएंगे रेस्टीवेंसन, एलिसन और ओलिविया जैसे हॉलीवुड कलाकार, इस दिन रिलीज होगी फिल्म</h1>
      <h2>SS Rajamouli cast Hollywood Actor In RRR: डायरेक्टर एसएस राजमौली बाहुबली के बाद एक बार फिर से बड़े बजट की फिल्म बना रहे हैं, जिसका नाम है आरआरआर. फिल्म काफी दिनों से चर्चा में है. लेकिन अब खबर है राजामौली फिल्म में कई हॉलीवुड स्टार को कास्ट कर रहे हैं. वहीं साथ ही ये भी बताया जा रहा है कि बॉलीवुड के अजय देवगन और आलिया भट्ट को भी फिल्म में देखा जाएगा.</h2>
      <address><time datetime="2019-11-20T20:02:00+00:00">20 Nov 2019, 20:02</time> by <a rel="author">Pallawi kumari</a></address>
      <p><b>बॉलीवुड डेस्क, मुंबई.</b> बाहुबली फिल्म के डायरेक्टर एसएस राजामौली अपनी मेगा बजट की फिल्म RRR में हॉलीवुड के थॉर स्टार  रेस्टीवेंसन, एक्ट्रेस एलिसन डूडी और ओलिविया मॉरिस को कास्ट करने वाले हैं. इस बात की घोषणा  RRR मूवी ने अपने ट्विटर अकाउंट पर की है. इसके साथ ही फिल्म ट्रेड एनालिस्ट तरण आदर्श ने भी अफने ऑफिशियल ट्विटर अकाउंट पर इन सभी हॉलीवुड कलाकारों के फिल्म में शामिल होने की जानकारी दी है.<br/><br/>फिल्म आरआरआर मुख्य रूप से तेलुगु भाषा में बनाई जा रही है. लेकिन इसे 10 भाषाओं में  रिलीज किया जाएगा. फिल्म के रिलीज होने से पहले ही डायरेक्टर इसमें ना सिर्फ बॉलीवुड बल्कि हॉलीवुड के फेमस कलाकारों को कास्ट कर रहे हैं. इतना ही नहीं रेस्टीवेंसन, एलिसन और ओलिविया के साथ साथ फिल्म में अजय देवगन और आलिया भट्ट भी नजर आएंगे.</p>
      <figure>
        <iframe data-src="https://twitter.com/RRRMovie/status/1197107394058211328?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>जानें RRR में किसका कैसा होगा किरदार</b><br/><br/>फिल्म में साउथ स्टार राम चरण तेजा और एनटीआर जूनियर मुख्य भूमिका में हैं. इसमें ओलिविया मॉरिस जेनिफर के किरदार में नजर आएगी और एलिसन डूडी लेडी स्कॉट के रूप में नजर आएगी.वहीं रेस्टीवेंसन को ब्रिटिश के नेगेटिव रोल स्कॉट में देखा जाएगा. दूसरी और आलिया भट्ट इस फिल्म से अपना साउथ डेब्यू कर रही है. वह इसमें महिला प्रधान की भूमिका निभाएगी. साथ ही अजय देवगन भी अहम किरदार में देखे  जाएंगे.</p>
      <figure>
        <iframe data-src="https://twitter.com/RRRMovie/status/1197099822987169792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>कैसी है फिल्म RRR और कब होगी रिलीज</b><br/><br/>फिल्म का नाम आरआरआर है जिसका फुलफॉर्म है रामा रावणा राज्यम. फिल्म की कहानी दो स्वतंत्रता सेनानियों पर आधारित है. इन स्वतंत्रता सेनानियों ने ब्रिटिश के साथ हैदराबाद के निज़ाम के खिलाफ लड़ाई की थी. फिल्म आरआरआर की बजट 400 करोड़ के करीब बताई जा रही है और ये अगले  साल 30 जुलाई 2020  को  तमिल, तेलुगू, हिंदी, मलयालम और दूसरी भारतीय भाषाओं सहित 10 भाषाओं में रिलीज होगी. फैंस इस मेगा बजट की फिल्म को देखने का बेसब्री से इंतजार कर रहे हैं.</p>
      <figure>
        <iframe data-src="https://twitter.com/RRRMovie/status/1197103572040601601?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/taran_adarsh/status/1197108654693998597?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Also read:<br/><br/><a href="https://www.inkhabar.com/national/paresh-rawal-on-bhu-controversy-paresh-rawal-lashed-out-at-students-opposing-muslim-professor-feroz-khans-teaching-of-sanskrit-at-bhu-mohammed-rafi-should-not-have-sung-hymns">Paresh Rawal On BHU Muslim Teacher Controversy: बीएचयू में मुस्लिम प्रोफेसर फिरोज खान के संस्कृत पढ़ाने का विरोध करने वाले छात्रों पर बरसे परेश रावल, कहा- तब तो मोहम्मद रफी को भजन नहीं गाना चाहिए था</a><br/><br/><a href="https://www.inkhabar.com/entertainment/pati-patni-aur-woh-song-ankhiyon-se-goli-mare-reaction-fans-to-celebs-gave-thumbs-up-to-kartik-aaryan-ananya-panday-bhumi-pednekar-pati-patni-aur-woh-song-ankhiyon-se-goli-mare">Pati Patni Aur Woh Song Ankhiyon Se Goli Mare Reaction: कार्तिक आर्यन, अनन्या पांडे और भूमि पेडनेकर की फिल्म पति पत्नी और वो का गाना अखियों से गोली मारे सोशल मीडिया पर छाया, फैंस ने दिए शानदार रिएक्शन</a><br/><br/> </p>
    </article>
  </body>
</html>