<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/badminton/korea-open-badminton-kidambi-srikanth-sameer-second-round/"/>
    <meta property="og:site_name" content="Lokmat"/>
    <meta property="article:published_time" content="2019-11-20T20:18:39+00:00"/>
    <meta property="og:title" content="कोरिया ओपन बॅडमिंटन: किदाम्बी श्रीकांत, समीर दुसऱ्या फेरीत"/>
    <meta property="og:description" content="कोरिया ओपन मास्टर्स बॅडमिंटन स्पर्धेत भारताची शानदार सुरुवात"/>
  </head>
  <body>
    <article>
      <h1>कोरिया ओपन बॅडमिंटन: किदाम्बी श्रीकांत, समीर दुसऱ्या फेरीत</h1>
      <h2>कोरिया ओपन मास्टर्स बॅडमिंटन स्पर्धेत भारताची शानदार सुरुवात</h2>
      <address><time datetime="2019-11-20T20:18:39+00:00">20 Nov 2019, 20:18</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p>ग्वांगझू : कोरिया ओपन मास्टर्स बॅडमिंटन स्पर्धेत भारताने शानदार सुरुवात केली. किदाम्बी श्रीकांत आणि समीर वर्मा यांनी बुधवारी पुरुष एकेरीची दुसरी फेरी गाठली.<br/><br/>सहावा मानांकित श्रीकांतने हाँगकाँगचा वोंग विंगकी विन्सेंट याच्यावर २१-१८,२१-१७ ने मात केली. जागतिक क्रमवारीतील माजी अव्वल खेळाडू श्रीकांतचा हाँगकाँगच्या खेळाडूविरुद्धचा जय- पराजयाचा रेकॉर्ड ११-३ असा आहे. त्याची पुढील लढत जपानचा केंता सुनेयामा याच्याविरुद्ध होईल. समीरविरुद्ध जपानचा काजुमासा सकाई याने ही लढत अर्ध्यावर सोडून दिली. त्यावेळी समीर ११-८ ने पुढे होता. समीर दुसºया फेरीत डोंगूनविरुद्ध खेळणार आहे.<br/><br/>त्याचवेळी, सौरभ वर्मा याला मात्र पहिल्याच सामन्यात पराभवाचा धक्का बसला. स्थानिक खेळाडू किम डोंगून याने सौरभवर २१-१३, १२-२१, १३-२१ ने मात केली. (वृत्तसंस्था)</p>
    </article>
  </body>
</html>