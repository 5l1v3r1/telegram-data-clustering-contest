<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/kypriako/598360/tholo-to-topio-ena-penthimero-prin-to-verolinovideo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T20:50:00+00:00"/>
    <meta property="og:title" content="Θολό το τοπίο ένα πενθήμερο πριν το Βερολίνο(VIDEO)"/>
    <meta property="og:description" content="Πέντε μόλις 24ωρα πριν από την τριμερή του Βερολίνου και το σκηνικό παραμένει θολό. Τόσο γιατί η Τ/ πλευρά εμμένει σε εκ των προτέρων δεσμεύσεις, όσο..."/>
  </head>
  <body>
    <article>
      <h1>Θολό το τοπίο ένα πενθήμερο πριν το Βερολίνο(VIDEO)</h1>
      <address><time datetime="2019-11-20T20:50:00+00:00">20 Nov 2019, 20:50</time> by <a rel="author">Χρίστος Χαραλάμπους</a></address>
      <p>Πέντε μόλις 24ωρα πριν από την τριμερή του Βερολίνου και το σκηνικό παραμένει θολό.</p>
      <p>Τόσο γιατί η Τ/ πλευρά εμμένει σε εκ των προτέρων δεσμεύσεις, όσο και γιατί ο Γενικός Γραμματέας δεν ανοίγει τα χαρτιά του.</p>
      <p>«Ο πρόεδρος Αναστασιάδης έχει την πολιτική βούληση και επενδύει στην επανέναρξη των συνομιλιών. Τώρα είναι η στιγμή της αλήθειας, καθώς η τουρκική πλευρά καλείται να επιδείξει την απαραίτητη πολιτική βούληση.Εάν όλα πάνε κατ' ευχή, θα ακολουθήσει αμέσως μετά μία άτυπη πενταμερής με τις εγγυήτριες δυνάμεις, προκειμένου να επαναρχίσουν οι διαπραγματεύσεις», δήλωσε ο Κυβερνητικός Εκπρόσωπος, Πρόδρομος Προδρόμου.</p>
      <p>«Ο ΓΓ υπήρξε ξεκάθαρος στην θέση του. Υπήρξε μόλις πρόσφατα έκθεση για τις καλές του υπηρεσίες και εργάζεται επίσης με τα μέρη σε μια προσπάθεια να βρεθεί μια διευθέτηση», είπε ο Εκπρόσωπος ΓΓ ΟΗΕ .</p>
      <p>Και αυτά, την ώρα που ο κατοχικός ηγέτης εν μέσω σκληρής όπως εκδηλώνεται προεκλογικής εκστρατείας επιχειρεί να μεταθέσει ευθύνες στην Ε/κ πλευρά.</p>
      <p>«Ελπίζω ότι θα είναι υποβοηθητική για την επίτευξη μια δίκαιης και βιώσιμης ομοσπονδιακής λύσης που θα βασίζεται σε δύο ίσες συνιστώσες πολιτείες και θα εγγυάται την ισότητα, ασφάλεια και ελευθερία των δύο κοινοτήτων στο νησί. Έχοντας επίγνωση της ευθύνης μου θα βρίσκομαι στο Βερολίνο. Ελπίζω ότι και η στάση του συνομιλητή μου θα είναι ίδια», ανέφερε ο Μουστταφά Ακιντζί.</p>
      <p>Ξεχνώντας, βεβαίως, πως η Τουρκία συνεχίζει τις παράνομες ενέργειες στην ΑΟΖ και δεν συνεργάζεται, ζήτημα το οποίο έθεσε στον Μεβλούτ Τσαβούσογλου ο Πρόεδρος του ΕΚ, Νταβίτ Σασόλι.</p>
      <p>
        <b>Δείτε σχετικό βίντεο:</b>
      </p>
      <figure>
        <iframe src="https://www.youtube.com/embed/1-ZUm9JZSGU" width="1903" height="719" data-service="Youtube" scrolling="no"/>
      </figure>
    </article>
  </body>
</html>