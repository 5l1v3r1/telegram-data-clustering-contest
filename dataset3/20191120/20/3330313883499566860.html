<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904539/sneijder-als-ik-ervoor-had-geleefd-stond-ik-in-het-rijtje-met-ronaldo-en-messi-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T20:14:00+00:00"/>
    <meta property="og:title" content="Sneijder: 'Als ik ervoor had geleefd, stond ik in het rijtje met Ronaldo en Messi'"/>
    <meta property="og:description" content="Oranje-recordinternational Wesley Sneijder vindt dat hij voldoende kwaliteiten had om in één adem genoemd te worden met Cristiano Ronaldo en Lionel Messi. De 35-jarige Utrechter beseft dat hij het qua instelling af moest leggen tegen de Portugese en de Argentijnse superster. Sneijder blikt in het FOX Sports-programma De Jaren van Perez met voormalig ploeggenoot Kenneth Perez terug op zijn carrière. De Deen stelt vast dat Sneijder het ene jaar sterk speelde en het andere jaar niet en krijgt bijval van zijn gesprekspartner. &quot;Piekjaren&quot;, omschrijft de oud-middenvelder zijn loopbaan, die hij in augustus definitief beëindigde. Sneijder bevestigt 'leuke dingen': &quot;Ik hoop dat het allemaal gaat lukken&quot; Done deal: Büttner tekent na inmenging Sneijder in Major League Soccer"/>
  </head>
  <body>
    <article>
      <h1>Sneijder: 'Als ik ervoor had geleefd, stond ik in het rijtje met Ronaldo en Messi'</h1>
      <address>
        <time datetime="2019-11-20T20:14:00+00:00">20 Nov 2019, 20:14</time>
      </address>
      <p>
        <b>Oranje-recordinternational Wesley Sneijder vindt dat hij voldoende kwaliteiten had om in één adem genoemd te worden met Cristiano Ronaldo en Lionel Messi. De 35-jarige Utrechter beseft dat hij het qua instelling af moest leggen tegen de Portugese en de Argentijnse superster.</b>
      </p>
      <p>Sneijder blikt in het <i>FOX Sports</i>-programma <i>De Jaren van Perez</i> met voormalig ploeggenoot Kenneth Perez terug op zijn carrière. De Deen stelt vast dat Sneijder het ene jaar sterk speelde en het andere jaar niet en krijgt bijval van zijn gesprekspartner. "Piekjaren", omschrijft de oud-middenvelder zijn loopbaan, die hij in augustus definitief beëindigde.</p>
      <p>Perez vraagt zich bovendien af waarom Sneijder nooit op gelijke hoogte met Messi en Ronaldo is gekomen. "Als ik er honderd procent voor had geleefd, had ik ook in dat rijtje gestaan. Dat weet ik", aldus Sneijder. "Maar dat wilde ik niet en daar heb ik ook geen spijt van. Het is niet dat ik het niet op kón brengen, ik wilde dat niet."</p>
      <figure>
        <iframe data-src="https://twitter.com/FOXSportsnl/status/1197229138223996932?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/901275/sneijder-bevestigt-leuke-dingen-ik-hoop-dat-het-allemaal-gaat-lukken-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/901971/done-deal-b-ttner-tekent-na-inmenging-sneijder-in-major-league-soccer.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>