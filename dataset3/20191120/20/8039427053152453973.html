<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960044"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T20:25:40+00:00"/>
    <meta property="og:title" content="లాభాల బాటలో గిరిజన సహకారసంస్థ"/>
    <meta property="og:description" content="ADVT"/>
  </head>
  <body>
    <article>
      <h1>లాభాల బాటలో గిరిజన సహకారసంస్థ</h1>
      <address>
        <time datetime="2019-11-20T20:25:40+00:00">20 Nov 2019, 20:25</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>హైదరాబాద్‌: రాష్ట్రంలో గిరిజన సహకార సంస్థ (జీసీసీ)ను లాభాల బాటలో తీసుకొచ్చేందుకు మరిన్ని ఉత్పత్తులను మార్కెట్‌లోకి తీసుకు వస్తామని, నాణ్యతలోనూ, నెంబర్‌ వన్‌లోకి తీసుకు వచ్చేందుకు కృషి చేస్తామని రాష్ట్ర గిరిజనసంక్షేమం , స్రీశిశుసంక్షేమ శాఖ మంత్రి సత్యవతి రాథోడ్‌ అన్నారు. ఐసీసీపనితీరు, భవిష్యత్‌ కార్యాచరణ పై గిరిజన సంక్షేమశాఖ కమిషనర్‌ క్రిస్టినా జడ్‌చోంగ్తూ, అదనపు సంచాలకులు సర్వేశ్వర్‌రెడ్డి, ఇతర అధికారులతో సమీక్ష నిర్వహించారు. స్థానికగిరిజన యువతకు స్వయం ఉపాధి అవకాశాలు లభించేలా గిరిజన సహకార సంస్థను బలోపేతం చేయాలని మంత్రి సత్యవతి రాధోడ్‌ సూచించారు. అటవీ ఉత్పత్తుల సేకరణ, అమ్ముకంతో పాటు గిరిజన ప్రాంతాల్లో ధాన్యం సేకరణ కేంద్రాల ద్వారా గిరిజన సహకార సంస్థను ఈ సంవత్సరం దాదాపు 300 కోట్ల టర్నోవర్‌కు తీసుకెళ్లే లక్ష్యంతో పనిచేస్తున్నట్టు కమిషనర్‌ క్రిస్టినా వివరించారు. అదే విధంగా జీసీసీ ఉత్పత్తులు మార్కెట్‌లో లభించే వాటికంటే నాణ్యతలో అత్యంత ఉత్తమ శ్రేణి కలిగినవని , వీటికి ఏ-1 గుర్తింపు వచ్చిందని తెలిపారు.</p>
      <p> </p>
      <p> గిరిజన హాస్టళ్లు, ఆశ్రమ పాఠశాలలు, ఇతర రెసిడెన్షియల్‌ పాఠశాలలు, విద్యా సంస్థలు, ప్రభుత్వ సంస్థలకు జీసీసీ ఉత్పత్తులు పంపిణీ చేస్తున్నామని వాటికిమంచి స్పందన ఉందని అన్నారు. జీసీసీ ఆధ్వర్యంలో గిరిజన ప్రాంతాల్లో పెట్రోల్‌ బంక్‌లను ఏర్పాటు చేసేందుకు ప్రణాళికలు సిద్ధం చేశామని అన్నారు. స్థానిక గిరిజన రైతుల నుంచి ముడి సరుకులు తీసుకుని మిల్లెట్స్‌, చిక్కీల వంటి వాటితో పాటు అనేక వ్యవసాయ ఉత్పత్తులను పెంచి, వాటినిఅమ్మేందుకు స్థానిక గిరిజనులకు ఉపాధి కల్పించే ఆలోచన చేస్తున్నామని మంత్రికి వివరించారు. గిరిజన ప్రాంతాల్లో విద్య, వైద్య రంగాల్లో ఆర్ధిక సాయం చేసేందుకు కార్పొరేట్‌ సోషల్‌ రెస్సాన్సిబుల్‌ కింద ఆయాసంస్థలు ముందుకు వస్తున్నాయని తెలిపారు. ఏటూరు నాగారం ఐటిడిఎలో 10 కోట్ల రూపాయల ఆర్ధిక సాయం చేయడానికి కార్పొరేట్‌ కంపెనీ ముందుకు వచ్చిందని తెలిపారు.</p>
    </article>
  </body>
</html>