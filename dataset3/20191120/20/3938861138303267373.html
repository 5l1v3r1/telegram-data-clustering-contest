<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_u-polschi-tyazhko-poranili-ukrayinskogo-studenta/939117"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T20:52:00+00:00"/>
    <meta property="og:title" content="У Польщі тяжко поранили українського студента"/>
    <meta property="og:description" content="20 листопада в Польщі поліція затримала 19- і 21-річного українців, які важко поранили свого співвітчизника - 21-річного студента. Напад стався ввечері 19 листопада по вулиці Скаржинського в Кракові, неподалік від гуртожитків одного з місцевих вузів. Про це повідомляє &quot;Польське ..."/>
  </head>
  <body>
    <article>
      <h1>У Польщі тяжко поранили українського студента</h1>
      <address><time datetime="2019-11-20T20:52:00+00:00">20 Nov 2019, 20:52</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939117_w_300.jpg?v=0"/>
        <figcaption>У Кракові двоє українців напали з ножем на свого співвітчизника. Фото - Уніан</figcaption>
      </figure>
      <p>20 листопада в Польщі поліція затримала 19- і 21-річного українців, які важко поранили свого співвітчизника - 21-річного студента.</p>
      <p>Напад стався ввечері 19 листопада по вулиці Скаржинського в Кракові, неподалік від гуртожитків одного з місцевих вузів. Про це повідомляє <a href="https://www.polskieradio.pl/398/7856/Artykul/2406971,%D0%A3-%D0%9A%D1%80%D0%B0%D0%BA%D0%BE%D0%B2%D1%96-%D0%B7-%D0%BD%D0%BE%D0%B6%D0%B5%D0%BC-%D0%BD%D0%B0%D0%BF%D0%B0%D0%BB%D0%B8-%D0%BD%D0%B0-%D0%B3%D1%80%D0%BE%D0%BC%D0%B0%D0%B4%D1%8F%D0%BD%D0%B8%D0%BD%D0%B0-%D0%A3%D0%BA%D1%80%D0%B0%D1%97%D0%BD%D0%B8">"Польське радіо".</a></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_u-polschi-napali-na-ukrayinciv/854831"/>
      </related>
      <p>Потерпілого з колотими ранами спини і сідниць госпіталізували.</p>
      <p>Поліція і прокуратура цілу ніч працювала на місці інциденту. Правоохоронці вивчили сліди, допитали свідків і вивчили записи з камер відеоспостереження. Затримали злочинців у їхній краківській квартирі. Слідчі з'ясовують роль затриманих в нападі, а також мотиви їхнього злочину.</p>
      <blockquote>У Польщі в місті Жори п'ятеро поляків жорстоко <a href="https://gazeta.ua/articles/np/_pyatero-polyakiv-zhorstoko-pobili-ukrayincya/929425">побили студента з України. </a>Нападники били і штовхали 19-річного хлопця навіть тоді, коли той вже лежав на землі і втратив свідомість. Побитого і закривавленого українця знайшли перехожі. В нього численні гематомами, також йому вибили зуби.</blockquote>
    </article>
  </body>
</html>