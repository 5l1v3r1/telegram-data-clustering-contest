<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/elezioni-a-mugnano-ruggiero-costruisce-il-centrodestra-pressing-su-lega-forza-italia-e-civiche/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-20T20:36:16+00:00"/>
    <meta property="og:title" content="Elezioni a Mugnano. Ruggiero costruisce il centrodestra: pressing su Lega, Forza Italia e civiche"/>
    <meta property="og:description" content="Il centrodestra parteciperà alle elezioni comunali del 2020 a Mugnano. Gennaro Ruggiero è intenzionato a creare una coalizione formata da Fratelli d'Italia di cui è dirigente nazionale, Forza Italia, Lega e alcune liste civiche. Da settimane ci sono i contatti con i dirigenti regionali del partito d"/>
  </head>
  <body>
    <article>
      <h1>Elezioni a Mugnano. Ruggiero costruisce il centrodestra: pressing su Lega, Forza Italia e civiche</h1>
      <address><time datetime="2019-11-20T20:36:16+00:00">20 Nov 2019, 20:36</time> by <a rel="author" href="https://internapoli.it/author/alessandro-caracciolo/" target="_blank">Alessandro Caracciolo</a></address>
      <p>Il centrodestra parteciperà alle elezioni comunali del 2020 a Mugnano. <b>Gennaro Ruggiero</b> è intenzionato a creare una coalizione formata da Fratelli d’Italia di cui è dirigente nazionale, Forza Italia, Lega e alcune liste civiche. Da settimane ci sono i contatti con i dirigenti regionali del partito di <b>Matteo Salvini</b> e con i politici <i>azzurri. </i>“<i>Vogliamo creare un fronte elettorale formato dalle forze storiche  del centrodestra coinvolgendo anche il mondo del civico. </i><i>Siamo partiti dalle idee che ci accomunano e stiamo lavorando al programma. Metteremo in campo le liste per rappresentare la vera alternativa all’amministrazione del sindaco Luigi Sarnataro</i>” ha dichiarato l’esponente di Fratelli d’Italia.</p>
      <p>Ruggiero sembra favorito a guidare la coalizione, anche se non tramonta il nome del medico <b>Pasquale Bove</b>. Il dirigente dell’Asl Napoli 2 ed ex sindaco di Mugnano stimato nel mondo del centrodestra: “<i>Sarà necessario condividere gli obiettivi programmatici, dopodiché lavoreremo alla leadership. Il candidato sindaco dovrà rappresentare tutte le forze della coalizione</i>“.</p>
      <p>Ruggiero ha commentato anche la diatriba interna ai <i>democrat</i>: “<i>Non mi piace mettere bocca in casa altrui ma devono prendere atto che il Pd esprime 3 candidati a sindaco. E’ evidente che è stata messa in discussione la ricandidatura di Sarnataro, infatti, le stesse ambizioni sono coltivate sia dal Presidente del Consiglio Comunale <b>Pierluigi Schiattarella</b> che dal segretario <b>Andrea Cipolletta</b></i>“.</p>
      <related>
        <h4>ARTICOLI CORRELATI</h4>
        <a href="https://internapoli.it/tentano-il-colpo-al-centro-scommesse-di-mugnano-preso-18enne-e-caccia-ai-complici/"/>
        <a href="https://internapoli.it/ipotesi-accordo-sarnataro-porcelli-per-le-elezioni-la-lista-siamo-mugnano-mai-con-il-pd-o-altri-partiti/"/>
        <a href="https://internapoli.it/tentato-furto-al-centro-scommesse-sul-doppio-senso-arrestato-18enne-a-giugliano/"/>
        <a href="https://internapoli.it/elezioni-a-mugnano-sarnataro-bis/"/>
        <a href="https://internapoli.it/sorrento-sindaco-lega/"/>
        <a href="https://internapoli.it/nuovo-scontro-tra-schiattarella-e-sarnataro-il-presidente-si-scusa-per-il-post-del-sindaco/"/>
        <a href="https://internapoli.it/giovane-trovato-morto-in-officina-mugnano-si-stringe-attorno-alla-famiglia-di-emidio/"/>
        <a href="https://internapoli.it/emidio-suicidio-mugnano/"/>
        <a href="https://internapoli.it/mugnano-cimitero-parchi-sarnataro/"/>
        <a href="https://internapoli.it/elezioni-a-mugnano-schiattarella-attende-sarnataro-se-non-viene-ufficializzato-ancora-ce-un-problema/"/>
        <a href="https://internapoli.it/bambino-caduto-mugnano/"/>
        <a href="https://internapoli.it/simone-esposito-rapper-scomparso/"/>
      </related>
    </article>
  </body>
</html>