<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/dalarna/vapnat-ran-i-hedemora"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T20:21:37+00:00"/>
    <meta property="og:title" content="Väpnat rån i Hedemora"/>
    <meta property="og:description" content="En butik i Hedemora rånades på onsdagskvällen av två maskerade personer, enligt polisen. En av personerna ska ha visat upp ett pistolliknande föremål."/>
  </head>
  <body>
    <article>
      <h1>Väpnat rån i Hedemora</h1>
      <address><time datetime="2019-11-20T20:21:37+00:00">20 Nov 2019, 20:21</time> by <a rel="author">Hannes Forssell</a></address>
      <p>
        <b>En butik i Hedemora rånades på onsdagskvällen av två maskerade personer, enligt polisen. En av personerna ska ha visat upp ett pistolliknande föremål.</b>
      </p>
      <p>Polisen fick in larmet 20.04 från personal i en butik i Hedemora. Två personer med mask för ansiktet ska ha varit inne i butiken. En av dem ska ha visat upp ett pistolliknande föremål för personalen.</p>
      <p>Personerna fick med sig en okänd summa pengar. Det är okänt hur de tagit sig från platsen.</p>
      <p>Polisen har spärrat av butiken och kommer att göra en brottsplatsundersökning.</p>
      <p>– Vi jobbar med utredningsbiten för fullt, säger Henrik Berggren, vakthavande befäl på region Bergslagen.</p>
      <p>Ingen person kom till fysisk skada vid händelsen.</p>
    </article>
  </body>
</html>