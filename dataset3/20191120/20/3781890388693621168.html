<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742734"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T20:28:00+00:00"/>
    <meta property="og:title" content="&quot;มิลาน&quot;เปิดโต๊ะคุย&quot;อิบราฮิโมวิช&quot;แล้ว"/>
    <meta property="og:description" content="'เอซี มิลาน' จัดการเปิดโต๊ะคุย 'ซลาตัน อิบราฮิโมวิช' ดาวยิงรุ่นเก๋าชาวสวีดิช เพื่อดึงตัวกลับมาร่วมสังกัดอีกครั้งแล้ว"/>
  </head>
  <body>
    <article>
      <h1>"มิลาน"เปิดโต๊ะคุย"อิบราฮิโมวิช"แล้ว</h1>
      <address>
        <time datetime="2019-11-20T20:28:00+00:00">20 Nov 2019, 20:28</time>
      </address>
      <p>
        <b>"เอซี มิลาน" จัดการเปิดโต๊ะคุย "ซลาตัน อิบราฮิโมวิช" ดาวยิงรุ่นเก๋าชาวสวีดิช เพื่อดึงตัวกลับมาร่วมสังกัดอีกครั้งแล้ว</b>
      </p>
      <p>สกาย อิตาเลีย สื่อดังของอิตาลี ตีข่าว เอซี มิลาน สโมสรชั้นนำแห่งศึกกัลโช เซเรีย อา เมืองมะกะโรนี จัดการเปิดโต๊ะคุยกับ ซลาตัน อิบราฮิโมวิช กองหน้าจอมเก๋าชาวสวีดิช ถึงความเป็นไปได้ในการหวนกลับไปล่าตาข่ายให้ "ปิศาจแดงดำ" แล้ว<br/><br/>อิบราฮิโมวิช เคยลงเล่นให้ มิลาน ระหว่างปี 2010 ถึง 2012 และกำลังมองหาต้นสังกัดใหม่ หลังประกาศอำลา แอลเอ แกแล็กซี  ทีมดังแห่งศึกเมเจอร์ ลีก ซอคเกอร์ สหรัฐ เรียบร้อย และมีรายงานว่า มิโน ไรโอลา นายหน้าของเขานัดเจรจากับเจ้าหน้าที่ของรอสโซเนรี เมื่อวันพุธที่ผ่านมา เพื่อหารือเรื่องการหวนกลับไปล่าตาข่ายยัง ซาน ซิโร่ เรียบร้อย<br/><br/>อย่างไรก็ตาม สกาย เผยว่า ยังมีอีกหลายเรื่องที่ทั้ง 2 ฝ่ายยังไม่สามารถตกลงกันได้ โดย มิลาน พร้อมเสนอสัญญาให้ อบราฮิโมวิช เป็นเวลา 18 เดือน แต่ปัญหาก็คือเงินค่าเหนื่อยที่ ดาวยิงวัย 38 ปี ต้องการยังสูงกว่าที่ มิลาน พร้อมจ่ายพอสมควร โดยเฉพาะอย่างยิ่งในช่วงเวลาที่พวกเขาถูกแบนจากการลงเล่นในฟุตบอลสโมสรยุโรปอย่างนี้.<br/><br/><b>ภาพ gettyimages</b><br/><br/> </p>
    </article>
  </body>
</html>