<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718832/ceo-porsche-parla-popolarita-iphone-android"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T20:43:00+00:00"/>
    <meta property="og:title" content="Il CEO di Porsche parla della popolarità di iPhone e Android"/>
    <meta property="og:description" content="I presidente e CEO di Porsche Nord America, Klaus Zellmer, ha parlato della popolarità di iPhone e Android tra i proprietari di Porsche."/>
  </head>
  <body>
    <article>
      <h1>Il CEO di Porsche parla della popolarità di iPhone e Android</h1>
      <address>
        <time datetime="2019-11-20T20:43:00+00:00">20 Nov 2019, 20:43</time>
      </address>
      <p>Intervenuto alla conferenza Automobility a Los Angeles, il presidente e CEO di Porsche Nord America, Klaus Zellmer, <a href="https://9to5mac.com/2019/11/19/porsche-ceo-iphone-vs-android-popularity/">ha parlato</a> della popolarità di iPhone e Android tra i proprietari di Porsche. Zellmer ha anche spiegato in che modo tali statistiche influenzano lo sviluppo delle caratteristiche Porsche.</p>
      <p>Il dirigente ha spiegato che tra i proprietari di <b>Porsche</b> negli Stati Uniti, il <b>91% utilizza un dispositivo Apple</b>. Si tratta di una percentuale molto alta, soprattutto se si considera la quota di mercato complessiva di Apple negli Stati Uniti rispetto ad Android.</p>
      <p>Anche nel mercato cinese, Zellmer ha affermato che <b>l’80% dei clienti Porsche utilizza un dispositivo Apple.</b> Ancora una volta, si tratta di una percentuale molto alta, soprattutto se pensiamo ai problemi che Apple ha affrontato nel mercato cinese. Ma Zellmer ha detto che se chiedi a quei proprietari in Cina quale sarà il loro prossimo dispositivo, il 40% afferma di voler passare ad Android.</p>
      <p>La spiegazione di Zellmer è arrivata in risposta a una domanda su come Porsche intende <b>integrare meglio le soluzioni Android</b>. Ad esempio, la Porsche Taycan presenta solo l’integrazione di Apple CarPlay e lo streaming di Apple Music in auto. Zellmer ha però affermato che, nel tempo, Porsche si espanderà anche con soluzioni più incentrate su Android, ma per ora ha molto più senso concentrarsi sull’iPhone dal punto di vista aziendale.</p>
      <p>
        <a href="https://www.iphoneitalia.com/category/curiosita">Curiosità</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>