<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109281-Skandal-s-ruski-shpionin-gramna-i-v-Sarbiya"/>
    <meta property="og:site_name" content="Канал 3"/>
    <meta property="article:published_time" content="2019-11-20T20:41:00+00:00"/>
    <meta property="og:title" content="Скандал с руски шпионин гръмна и в Сърбия"/>
    <meta property="og:description" content="Потвърдиха за разузнавателни действия на асистент на военния аташе в Белград"/>
  </head>
  <body>
    <article>
      <h1>Скандал с руски шпионин гръмна и в Сърбия</h1>
      <h2>Потвърдиха за разузнавателни действия на асистент на военния аташе в Белград</h2>
      <address>
        <time datetime="2019-11-20T20:41:00+00:00">20 Nov 2019, 20:41</time>
      </address>
      <p>
        <b>Сръбските разузнавателни служби потвърдиха автентичността на видеото, което показва руския офицер от Главното разузнавателно управление (ГРУ) на Москва Георги Викторович Клебан да подава пари на предполагаем агент на Белград. Това предава сръбският телевизионен канал N1, цитиран от "Фокус". Единият от тях, описан като "руски агент, подава найлонова торба на "сръбския агент“, както и плик с пари.</b>
      </p>
      <p>Според информацията, Клебан е бил асистент на военния аташе в руското посолство в Белград до юни 2019 г. Той е шпионирал в страната, която традиционно е най-близкият съюзник на Москва на Балканите. </p>
      <p>
        <a href="http://kanal3.bg/news/bulgaria/zakonired/107555-Specprokuraturata-razkri-ruski-shpionin-ot-posolstvoto-v-Sofiya">
          <i>
            <b>Спецпрокуратурата разкри руски шпионин от посолството в София</b>
          </i>
        </a>
      </p>
      <p>
        <b>Служителят на "Агенцията по безопасност и информация“ Релия Жиелски заяви пред държавната телевизия на Белград, че е "несъмнено ясно, че руски разузнавателен агент се вижда на видеокадрите“</b>
      </p>
      <p>"Нашите агенции - цивилни и военни, работят по всички обстоятелства по случая и президентът на Сърбия (Александър Вучич) ще ни даде допълнително детайли за въпроса по време на сесията на Съвета за национална сигурност, който ще се проведе (на 21 ноември)“, каза още той.</p>
      <p>
        <a href="http://kanal3.bg/news/comments/72488-Solomon-Pasi%253A-S-Rusiya-tryabva-da-se-govori-izklyuchitelno-vedzlivo%252C-no-vaoradzen-do-zabi">
          <i>
            <b>Соломон Паси: С Русия трябва да се говори изключително вежливо, но въоръжен до зъби</b>
          </i>
        </a>
      </p>
      <p>Според него подривните разузнавателни операции в Сърбия, "не трябва да се свързват изключително с Руската федерация“.</p>
      <p>
        <b>"Напротив, други големи сили, като САЩ, Великобритания и Франция, но също и регионалните страни, да споменем например Хърватия и Албания, са много активни в постигането на интересите си. Това винаги се очаква от международните отношения и политиката“, добави още Жиелски.</b>
      </p>
      <p>
        <i>В края на миналия месец Спецпрокуратурата на Република България образува досъдебно производство срещу руски дипломат, осъществявал разузнавателна дейност у нас. Първият секретар на посолството на Руската федерация в София е бил разследван за шпионаж, като фактите са били потвърдени, но обвинение няма как да бъде повдигнато, тъй като дипломатът има имунитет.</i>
      </p>
      <p>
        <b>Оказа се, че той се казва Владимир Русяев, според украинския сайт <a href="https://www.obozrevatel.com/abroad/bolgariya-pojmala-ocherednogo-rossijskogo-shpiona-rusyaeva.htm?fbclid=IwAR2w-snILE1yj1oxo6h6yBrS2nM608aTfxOEFPnLIu9mlZzGGeItQmrjLtY">obozrevatel.com.</a> В публикацията журналистът Игор Соловей твърди, че Русяев е заемал пост, който традиционно се ползва от руското военно разузнаване-ГРУ за прикритие. Той сменил на поста друг офицер от ГРУ в посолството в София - Александър Горенков. </b>
      </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/107647-Ukrainski-sayt-razkri-koy-e-ruskiyat-diplomat%252C-obvinen-v-shpionadz-%2528SNIMKI%2529"/>
        <a href="http://kanal3.bg/news/bulgaria/zakonired/107555-Specprokuraturata-razkri-ruski-shpionin-ot-posolstvoto-v-Sofiya"/>
      </related>
    </article>
  </body>
</html>