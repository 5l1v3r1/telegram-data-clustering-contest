<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/lomachenko-vidpoviv-zgodoyu-na-viklik-amerikanskogo-chempiona-svitu-330350_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T20:27:00+00:00"/>
    <meta property="og:title" content="Ломаченко відповів згодою на виклик американського чемпіона світу"/>
    <meta property="og:description" content="Українець готовий битися з будь-яким суперником."/>
  </head>
  <body>
    <article>
      <h1>Ломаченко відповів згодою на виклик американського чемпіона світу</h1>
      <h2>Українець готовий битися з будь-яким суперником.</h2>
      <address>
        <time datetime="2019-11-20T20:27:00+00:00">20 Nov 2019, 20:27</time>
      </address>
      <p>Чемпіон світу за версіями WBO, WBA в легкій вазі <b><a href="https://dt.ua/SPORT/lomachenko-vtrativ-pershu-poziciyu-v-reytingu-naykraschih-bokseriv-svitu-za-versiyeyu-the-ring-328846_.html">Василь Ломаченко</a></b> (14-1, 10 КО) відповів згодою на виклик американського чемпіона WBC Девіна Хейні (23-0, 15 КО).</p>
      <p>"Хто такий Хейні і як він завоював титул? Якщо ми боксували за титул з чемпіонами, або з офіційними претендентами. Він же отримав титул через те, що я його звільнив і йому його віддали. Кричиш про те, який ти сильний, що тебе уникають. Не питання.</p>
      <p>Я вже говорив, що готовий битися з ким хочеш, коли хочеш, і де завгодно. Тут питання вже в бізнесі. Це професійний спорт, в якому промоутери заробляють гроші. Питання до них, а я готовий битися", - заявив Ломаченко в інтерв'ю YouTube-каналу LOMA Official TV.</p>
      <p>Нагадаємо, що раніше промоутер чемпіона світу за версією WBC в легкій вазі американця Девіна Хейні Едді Хірн розповів про те, що його підопічний планує провести бій проти Василя Ломаченка.</p>
      <p>В останньому своєму поєдинку 31 серпня Ломаченко здобув перемогу в Лондоні над британцем Люком Кемпбеллом рішенням суддів і завоював вакантний титул WBC.</p>
      <p>Таким чином, до абсолютного чемпіонства українцю залишилося завоювати пояс IBF, яким володіє Річард Коммі.</p>
      <p>Раніше сообщаось про те, що <b><a href="https://dt.ua/SPORT/lomachenko-dovshe-za-vsih-utrimuye-status-chempiona-sered-diyuchih-bokseriv-328562_.html">Ломаченко довше за всіх утримує статус чемпіона серед діючих боксерів</a></b>.</p>
      <footer>За матеріалами: <a href="https://dt.ua/go/aHR0cDovL3d3dy54c3BvcnQudWE=">XSport.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>