<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/ispaniki-epelasi-sti-madriti/"/>
    <meta property="og:site_name" content="Tennis24"/>
    <meta property="article:published_time" content="2019-11-20T20:54:52+00:00"/>
    <meta property="og:title" content="Ισπανική επέλαση στη Μαδρίτη! – VIDEO"/>
    <meta property="og:description" content="Την 25η του νίκη στο Davis Cup πέτυχε ο Ράφα Ναδάλ επικρατώντας, όπως αναμενόταν, του Κροάτη Μπόρνα Γκόγιο και η Ισπανία θα είναι παρούσα στον προημιτελικό γύρο του Davis Cup!   Άχαστος Ράφα! Θα μιλάγαμε φυσικά για μια έκπληξη μεγατόνων αν ο 33χρονος Ισπανός έχανε έστω και ένα σετ από τον Νο280 τενίστα στον κόσμο, […]"/>
  </head>
  <body>
    <article>
      <h1>Ισπανική επέλαση στη Μαδρίτη! – VIDEO</h1>
      <address>
        <time datetime="2019-11-20T20:54:52+00:00">20 Nov 2019, 20:54</time>
      </address>
      <h3>Την 25η του νίκη στο Davis Cup πέτυχε ο Ράφα Ναδάλ επικρατώντας, όπως αναμενόταν, του Κροάτη Μπόρνα Γκόγιο και η Ισπανία θα είναι παρούσα στον προημιτελικό γύρο του Davis Cup!</h3>
      <p>Άχαστος Ράφα!</p>
      <p>Θα μιλάγαμε φυσικά για μια έκπληξη μεγατόνων αν ο 33χρονος Ισπανός έχανε έστω και ένα σετ από τον Νο280 τενίστα στον κόσμο, Κροάτη Μπόρνα Γκόγιο και ο Ναδάλ δεν το άφησε να συμβεί.</p>
      <p>Με “σβηστές” τις μηχανές, ο πιστός στρατιώτης της Ισπανίας κέρδισε με <b>6-4, 6-3 </b>έναν πολύ αξιόμαχο αντίπαλο που κέρδισε τι εντυπώσεις με το “άφοβο” τένις που έπαιξε στην πρώτη του αναμέτρηση κόντρα σε έναν θρύλο του αθλήματος και νυν Νο1 του κόσμου.</p>
      <p>Ο Ρομπέρτο Μπαουτίστα Αγούτ, παρά την ήττα του από τον Ρούμπλεφ την Τρίτη, επιλέχτηκε και πάλι από τον Σέρχι Μπρουγκέρα δικαιώνοντας την επιλογή του προπονητή του στην αναμενόμενη νίκη του επί του Νίκολα Μέκτιτς με <b>6-1, 6-3 </b>με την Κροατία να είναι βέβαια πλήρως αποδυναμωμένη καθώς πέραν του Μάριν Τσίλιτς, δεν βοήθησε την Τετάρτη ούτε ο Μπόρνα Τσόριτς στα μονά.</p>
      <p>Η Ισπανία περνά ως πρώτη από τον όμιλο με τη Ρωσία και την Κροάτη (περιμένουμε τυπικά και τον αγώνα διπλού κόντρα στην Κροατία) με τη Ρωσία να έχει πολλές πιθανότητες να προκριθεί ως μία από τις δύο καλύτερες δεύτερες ομάδες.</p>
      <p>Αν και δυσκολεύτηκε στο δεύτερο σετ από έναν εξαιρετικό Στιβ Νταρσί, ο Νικ Κύργιος επικράτησε του Βέλγου αντιπάλου του με <b>6-2, 7-6(9) </b>και βοήθησε τη χώρα του να είναι επίσης στον προημιτελικό γύρο με το Βέλγιο να παλεύει πλέον για το πλασάρισμα ως καλύτερη δεύτερη ομάδα.</p>
      <p>Θυμίζουμε ότι και ο Καναδάς έχει ήδη προκριθεί στα προημιτελικά.</p>
      <figure>
        <iframe src="https://www.youtube.com/embed/mGTh7wb2QuM" width="696" height="392" data-service="Youtube" scrolling="no"/>
      </figure>
      <p><a href="https://www.daviscupfinals.com/schedule/groups">DAVIS CUP FINALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
      <p>
        <b>Κώστας Αϊτάκης</b>
      </p>
    </article>
  </body>
</html>