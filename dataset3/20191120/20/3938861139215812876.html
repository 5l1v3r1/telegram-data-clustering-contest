<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/science-life/_cikavi-fakti-pro-novu-chastinu-krizhanogo-sercya/939116"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T20:53:00+00:00"/>
    <meta property="og:title" content="Цікаві факти про нову частину &quot;Крижаного серця&quot;"/>
    <meta property="og:description" content="21 листопада в українському прокаті стартує діснеївська стрічка &quot;Крижане серце 2&quot;. Крім цього в січні Disney вперше представить у Києві свою історію і на ковзанах - в оригінальному шоу &quot;Дісней на льоду&quot;. Напередодні прем'єри розкриваємо цікаві факти про створення головної казки ..."/>
  </head>
  <body>
    <article>
      <h1>Цікаві факти про нову частину "Крижаного серця"</h1>
      <address><time datetime="2019-11-20T20:53:00+00:00">20 Nov 2019, 20:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939116_2_w_1200.jpg?v=0"/>
        <figcaption>Стрічка - оригінальне переосмислення відомої казки Андерсена «Снігова королева». Фото: прес-служба</figcaption>
      </figure>
      <p>21 листопада в українському прокаті стартує діснеївська стрічка <b>"Крижане серце 2"</b>. Крім цього в січні Disney вперше представить у Києві свою історію і на ковзанах - в оригінальному шоу "Дісней на льоду".</p>
      <p>Напередодні прем'єри розкриваємо цікаві факти про створення головної казки сезону:</p>
      <p>Засновник медіаімперії The Walt Disney Company Волт Дісней з 1930-х мріяв зняти анімаційну стрічку про життя письменника Ганса Християна Андерсена. Мрія була втілена в мультфільмі "Холодне серце" (Frozen) в 2013-му.</p>
      <p>Стрічка - оригінальне переосмислення відомої казки Андерсена "Снігова королева". Навіть імена головних героїв: Ганс Крістоф, Анна і Свен - відсилання до імені Ганс Крістіан Андерсен.</p>
      <p>На початку роботи над мультфільмом "Крижане серце" аніматори пройшли прискорений курс з метеорології і вивчали рухи оленя, спостерігаючи за живою твариною, яке поселили прямо в студії Disney. Це допомогло зробити снігову магію і звички оленя Свена в мультфільмі більш реалістичними.</p>
      <figure>
        <iframe src="https://www.youtube.com/embed/YEUKHmXd7QQ" width="590" height="332" data-service="Youtube" scrolling="no"/>
      </figure>
      <p>"Крижане серце" - найдовший і найуспішніший повнометражний мультфільм за час існування студії Disney. Стрічка отримала 2 премії Оскар, Золотий глобус, 5 премій Енні, премії BAFTA і Сатурн, кілька нагород від Гільдії кіноакторів США.</p>
      <p>Перший тизер-трейлер мультфільму "Крижане серце 2" встановив рекорд за переглядами серед анімаційних стрічок. За 24 години його подивилося понад 116 мільйонів глядачів.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/culture/_feyuhreschenu-v-novij-ekranizaciyi-popelyushki-zigraye-cholovik/932996"/>
      </related>
      <p>Подивитися "Крижане серце" можна не тільки на екрані. Історію було відтворено в театралізованому шоу на ковзанах "Дісней на льоду". Це оригінальне подання від компанії Disney, в якому бере участь понад 50 акторів. Більшість - фігуристи з гучними іменами. Постановкою займається компанія Feld Entertainment Inc. - світовий лідер у створенні сімейних і розважальних шоу, які вже побачили в 75 країнах на 6 континентах.</p>
      <figure>
        <img src="https://static2.gazeta.ua/img2/cache/gallery/939/939116_3_w_1200.jpg?v=0"/>
        <figcaption>Під час гастролей оригінального шоу «Дісней на льоду» на Київ очікує 11 вистав «Крижаного серця»<cite>Автор: прес-служба</cite></figcaption>
      </figure>
      <p>Декорації для льодового шоу "Крижане серце" створював Стів Басс - багаторазовий володар премії Еммі. На глядачів чекатимуть видовищні спецефекти, справжній феєрверк і великі снігові гори, які виростуть нізвідки прямо на льоду. Дизайнер по костюмам, який працював над шоу, Грегорі А. Поплік - автор вбрання для найвідоміших бродвейських шоу.</p>
      <p>На лід герої "Крижаного серця" вийдуть разом з іншими популярними персонажами Всесвіту Disney: принцесами, королем Левом, Міккі і Мінні Маусами, рибкою Немо та іншими. Як і всі діснеївські казки, шоу "Дісней на льоду" - музична вистава. Під час нього можна почути не менше 30 улюблених пісень з мультфільмів Disney.</p>
      <blockquote>Під час гастролей оригінального шоу "Дісней на льоду" на Київ очікує 11 вистав "Крижаного серця". Вони пройдуть у Палаці спорту з 3 по 6 січня 2020 року.</blockquote>
    </article>
  </body>
</html>