<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184611/%E0%A6%9F%E0%A6%BF%E0%A6%95%E0%A6%BE%E0%A6%9F%E0%A7%81%E0%A6%B2%E0%A6%BF%E0%A6%B0-%E0%A6%86%E0%A6%97%E0%A7%81%E0%A6%A8%E0%A7%87-%E0%A6%86%E0%A6%B9%E0%A6%A4-%E0%A7%AA%E0%A7%A6"/>
    <meta property="og:site_name" content="somoynews.tv"/>
    <meta property="article:published_time" content="2019-11-20T20:18:00+00:00"/>
    <meta property="og:title" content="টিকাটুলির আগুনে আহত ৪০"/>
    <meta property="og:description" content="ভয়াবহ আগুনে পুড়ল টিকাটুলির রাজধানী সুপার মার্কেট। ছাই হয়ে গেছে বহু দোকান।"/>
  </head>
  <body>
    <article>
      <h1>টিকাটুলির আগুনে আহত ৪০</h1>
      <address><time datetime="2019-11-20T20:18:00+00:00">20 Nov 2019, 20:18</time> by <a rel="author">সময় সংবাদ</a></address>
      <p><b>ভয়াবহ আগুনে পুড়ল টিকাটুলির রাজধানী সুপার মার্কেট। ছাই হয়ে গেছে বহু দোকান। ক্ষতিগ্রস্ত হয়েছেন ব্যবসায়ীরা। বুধবার (২০ নভেম্বর) বিকেল সোয়া ৫টায় লাগা আগুন ফায়ার সার্ভিসের প্রায় দেড় ঘণ্টার চেষ্টায় সন্ধ্যা পৌনে ৭টার দিকে নিয়ন্ত্রণে আসে। এ ঘটনায় অন্তত ৪০ জন আহত হয়েছে বলে জানা গেছে। তবে আগুনের কারণ এখনো নির্দিষ্ট করে জানাতে পারেনি ফায়ার সার্ভিস।</b><br/><br/>বুধবার বিকেল সোয়া ৫টার দিকে হঠাৎ করেই টিকাটুলির রাজধানী মার্কেটে আগুনের সূত্রপাত হয়। অল্প সময়ের মধ্যেই ধোঁয়ার কুণ্ডলির পাশাপাশি আগুনের লেলিহান শিখা দেখতে পান স্থানীয়রা। খবর পেয়ে সেখানে দ্রুত পৌঁছায় ফায়ার সার্ভিস।<br/><br/>জীবন বাঁচাতে তড়িঘড়ি করে মার্কেটের বাইরে চলে আসেন ব্যবসায়ীরা। তাদের চোখের সামনেই পুড়ে ছাই হয় জীবিকার অবলম্বন। ফায়ার সার্ভিসের ২৫টি ইউনিটের প্রায় দেড় ঘণ্টার চেষ্টায় সন্ধ্যা পৌনে ৭টায় নিয়ন্ত্রণে আসে আগুন। তবে ততক্ষণে পুড়ে ছাই হয় দোকানের পর দোকান।<br/><br/>এ ঘটনায় বেশ কয়েকজন আহত হয়েছেন। প্রত্যক্ষদর্শীরা জানান, মার্কেটের দ্বিতীয় তলায় একটি ফোমের দোকান থেকে আগুনের সূত্রপাত। তবে অগ্নিকাণ্ডের সূত্রপাত সম্পর্কে এখনো নিশ্চিত করে কিছু জানায়নি সার্ভিস। তদন্তের পরই বিষয়টি নিশ্চিত করতে চায় সংস্থাটি।<br/><br/>রাজধানী সুপার মার্কেটে দেড় হাজারেরও বেশি দোকান রয়েছ।</p>
    </article>
  </body>
</html>