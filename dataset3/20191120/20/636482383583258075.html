<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/andi-moisescu-a-rupt-tacerea-despre-romanii-au-talent-ce-se-intampla-cu-emisiunea-de-la-pro-tv-20096724"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T20:17:55+00:00"/>
    <meta property="og:title" content="Andi Moisescu a rupt tăcerea despre Românii au Talent! Ce se întâmplă cu emisiunea de la Pro TV"/>
    <meta property="og:description" content="După ce luna trecută Andra a scăpat pe Internet o poză din culisele emisiunii “Românii au talent”, astăzi Andi Moisescu a rupt tăcerea despre proiectul de"/>
  </head>
  <body>
    <article>
      <h1>Andi Moisescu a rupt tăcerea despre Românii au Talent! Ce se întâmplă cu emisiunea de la Pro TV</h1>
      <address><time datetime="2019-11-20T20:17:55+00:00">20 Nov 2019, 20:17</time> by <a rel="author">Alice Zotta</a></address>
      <p>
        <b>După ce luna trecută Andra a scăpat pe Internet o poză din culisele emisiunii “Românii au talent”, astăzi Andi Moisescu a rupt tăcerea despre proiectul de televiziune atât de îndrăgit! Juratul show-ului de talente de la Pro TV a spus ce se întâmplă, de fapt, și a dezvăluit că, peste două luni va începe filmările pentru emisiunea “Pe bune?!?”.</b>
      </p>
      <h3>Andi Moisescu a rupt tăcerea despre “Românii au talent”</h3>
      <p><b><a href="https://www.cancan.ro/adriana-simionescu-in-pregatiri-intense-pentru-galele-live-de-la-vocea-romaniei-poza-scapata-de-pe-platourile-de-filmare-20086926">“Vocea României” încă nu și-a aflat câștigătorul acestui sezon</a></b>… însă, imediat ce se va întâmpla acest lucru, în grila de programe de la Pro TV va intra în locul acestei emisiuni “Românii au talent”. Mai mult, potrivit mărturisirilor făcute de Andi Moisescu în cadrul unui interviu oferit azi, preselecțiile pentru show-ul de talente s-au încheiat. Asta înseamnă că, în prezent, producătorii la Pro TV decid ce concurenți vor apărea în primele ediții din noul sezon de la “Românii au talent”.</p>
      <p><i><b>“Şi asta nu este totul. De anul viitor reiau filmările pentru concursul «Pe Bune» pentru Pro TV. Pe cât de haioasă e emisiunea, se filmează şi foarte repede. Am terminat preselecţiile pentru «Românii au talent», însă am multă treabă cu emisiunea «Apropo TV» şi am încă multe de făcut. Pentru că e până în ultima zi a anului. Acum sunt şi pe YouTube şi mă pot vedea fanii şi acolo. Am şi multe alte lucruri care nu se văd, care ţin de bucătăria proprie”</b></i>, a declarat Andi Moisescu pentru <b><a href="https://www.click.ro/vedete/romanesti/andi-moisescu-nu-stiu-unde-vreau-sa-ajung-dar-trebuie-sa-mi-revizuiesc-atitudinea">click.ro</a></b>.</p>
      <h4>Andi Moisescu are remușcări pentru că își neglijează familia</h4>
      <p>În timpul mărturisirilor despre cei doi copii pe care îi are cu superba sa soție, Olivia Steer, Andi Moisescu a mărturisit că trebuie să își revizuiască atitudinea din cauza faptului că nu petrece foarte mult timp cu familia lui.</p>
      <p><i><b>“Au trecut în şcoala gimnazială, într-a V-a şi a VII-a, şi sunt cu teze, cu sport, cu alte nebunii. Olivia se ocupă de copii, pentru că pe mine mă întâlneşti ziua la birou şi noaptea la evenimente mondene, abia mai trec pe acasă. Ea trebuie să aibă grijă de ei. Am şi mai puţine ore de odihnă. Nu ştiu unde vreau să ajung, dar trebuie să-mi revizuiesc atitudinea. Au şi orele de odihnă rostul lor”</b></i>, a dezvăluit carismaticul prezentator.</p>
      <p>Întrebat despre planurile privind noaptea dintre ani, Andi Moisescu a mărturisit că, deocamdată, nu știe unde va face Revelionul: <i><b>“Încă nu, pentru mine nu are nicio relevanţă unde, ci cu cine, contextul. Suntem toată familia şi toţi prietenii noştri apropiaţi. Putem petrece şi în Bucureşti dacă e nevoie”</b></i>.</p>
    </article>
  </body>
</html>