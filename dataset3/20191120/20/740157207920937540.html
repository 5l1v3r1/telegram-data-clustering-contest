<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/gospodarka-komunalna/tam-gdzie-sa-spalarnie-wywoz-odpadow-jest-tanszy-czy-rzeczywiscie-sprawdzamy,135272.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-20T20:55:00+00:00"/>
    <meta property="og:title" content="Tam, gdzie są spalarnie, wywóz odpadów jest tańszy. Czy rzeczywiście? Sprawdzamy"/>
    <meta property="og:description" content="Bielsko-Biała jest kolejnym miastem, gdzie właśnie uchwalono podwyżkę opłat za odpady i jednym z wielu, gdzie samorząd tęskni do własnej spalarni odpadów."/>
  </head>
  <body>
    <article>
      <h1>Tam, gdzie są spalarnie, wywóz odpadów jest tańszy. Czy rzeczywiście? Sprawdzamy</h1>
      <address><time datetime="2019-11-20T20:55:00+00:00">20 Nov 2019, 20:55</time> by <a rel="author">pt  </a></address>
      <h4>Bielsko-Biała jest kolejnym miastem, gdzie właśnie uchwalono podwyżkę opłat za odpady i jednym z wielu, gdzie samorząd tęskni do własnej spalarni odpadów.</h4>
      <hr/>
      <ul>
        <li>
          <b>Podwyżki opłat za odbiór i zagospodarowanie odpadów ogłaszane są w kolejnych miastach.</b>
        </li>
        <li>
          <b>Spalarnię chce wybudować Górnośląsko-Zagłębiowska Metropolia.</b>
        </li>
        <li>
          <b>O budowie spalarni mówi także prezydent Bielska-Białej.</b>
        </li>
      </ul>
      <p>Bielscy radni przyjęli uchwałę o podwyżce cen za odbiór śmieci. Podwyżka jest bolesna dla mieszkańców. W dwuosobowym gospodarstwie domowym zamiast 28 zł trzeba będzie zapłacić 52 zł. Czteroosobowe gospodarstwo domowe, które do tej pory płaciło 56 zł, po podwyżce cen za odbiór śmieci zapłaci 91 zł. Nowe stawki będą obowiązywać od 1 stycznia 2020 r.</p>
      <p>Podczas dyskusji na ten temat prezydent Bielska-Białej Jarosław Klimaszewski ujawnił, że są pomysły budowy instalacji termicznej obróbki odpadów.</p>
      <p>Prezydent spytany o możliwie protesty mieszkańców (w Bielsku-Białej przez lata istniał problem przyszpitalnej spalarni, którą w końcu zamknięto) sugerował, by sprawdzić ceny gospodarki odpadami w miastach, gdzie funkcjonują instalacje termicznej obróbki odpadów.</p>
      <p>Jak powiedział: Gdy na to popatrzymy, to otworzą nam się oczy.</p>
      <p>Klimaszewski widziałby w swoim mieście spalarnię na 200 tys. ton śmieci rocznie, co oznaczało by zwożenie odpadów do miasta, bo Bielsko-Biała rocznie wytwarza ok. 60 tys. ton odpadów</p>
      <p>Ja podkreślał nie widzi zagrożeń, bo takie instalacje wiele lat istnieją takich miastach jak Poznań, Kraków, Rzeszów, Białystok.</p>
      <h3>Ceny w miastach ze spalarniami</h3>
      <p>Tymczasem we wspomnianym przez Klimaszewskiego Białymstoku także następuje podwyżka opłat.</p>
      <p>Opłaty mogą wzrosnąć o ok. 70 proc. Ostatecznie o ich wysokości zdecydują radni.</p>
      <p>W tej chwili opłaty za śmieci uzależnione są od metrażu naszych mieszkań i domów. W przypadku lokali do 40 m kwadratowych stawka za obiór segregowanych odpadów wynosi 9 zł miesięcznie. Za mieszkania od 40,01 do 80 mkw. trzeba zapłacić 21 zł miesięcznie. Właściciele gospodarstw domowych powyżej 80 m kwadratowych płacą co miesiąc 29 zł .</p>
      <p>- Przewidujemy wzrost opłat ok. 70 proc. Rodzina mieszkająca w około 70-metrowym mieszkaniu w skali roku zapłaci o 180 złotych więcej - mówi Agnieszka Błachowska z białostockiego magistratu dla portalu poranny.pl</p>
      <p>Miasto przyznaje jednak, że niskie ceny są dla niego kosztowne, bo w 2018 roku do systemu gospodarowania odpadami dopłaciło około 5 mln zł. Wpływy z opłat wyniosły prawie 41 mln zł a wydatki związane z systemem ok. 46 mln zł.</p>
      <p>- Szacujemy, że bez wprowadzenia proponowanych zmian w stawkach dopłata ta wyniosłaby nawet 9 mln złotych. A zgodnie z wymogami prawnymi system gospodarki odpadami powinien się bilansować - dodała Agnieszka Błachowska.</p>
      <p>A jak jest w innych miastach ze spalarniami? W Poznaniu od 1 lipca opłata za segregowane wynosi 16 złotych od osoby (w nieruchomościach wielolokalowych - powyżej 4 lokali mieszkalnych 14 zł).</p>
      <p>W  Koninie w miejsce dotychczas obowiązujących stawek, czyli 12 zł od osoby za miesiąc, wprowadzono właśnie opłatę w wysokości 19 zł.</p>
      <p>Koniński system, podobnie jak białostocki nie bilansował się: - W 2018 r. zabrakło 3,52 miliona, w 2019 r. prognozujemy, że będzie to 3,13 miliona i wszystko wskazuje na to, że to nie koniec - wylicza urząd miasta.</p>
      <p>W kolejnym mieście ze spalarnią, w Krakowie przykładowe stawki opłat to (zabudowa jednorodzinna) 36 zł - gospodarstwo dwuosobowe, 46 zł - gospodarstwo trzyosobowe, 56 zł - gospodarstwa czteroosobowe</p>
      <p>W Rzeszowie także mieszkańcy zapłać według nowych stawek. Dla zabudowy jednorodzinnej stawki zaczynają się od 20 zł za gospodarstwa jednoosobowe i 40 zł za dwuosobowe. Jeśli w domu mieszkają 3 osoby, opłata wyniesie 55 zł, dla 4 osób - 66 zł, a dla 5 i więcej - 85 zł miesięcznie. Te stawki dotyczą tych mieszkańców, którzy zbierają odpady w sposób selektywny.</p>
      <p>W blokach opłaty za zbiórkę selektywną wyniosą: 15 zł (1 osoba), 28 zł (2 osoby), 41 zł (3 osoby), 52 zł (4 osoby), 63 zł (5 i więcej osób).</p>
      <p>Warto jednak dodać, że <a href="https://www.portalsamorzadowy.pl/gospodarka-komunalna/spalarniowa-pulapka-prezydent-chce-rozmawiac-z-jackiem-sasinem,135171.html">w Rzeszowie toczy się właśnie spór ze spółką PGE, do której należy spalarnia i która ogłosiła otwarty przetarg na dostawców odpadów.</a> Lokalne media podają, że do konkursu zgłosiło się 27 podmiotów. Oferty mają wahać się od ponad 300 zł do ponad 700 zł za tonę odpadów.</p>
      <p>Wiadomo, że Rzeszów zaproponował opłatę 335 zł za tonę. Jest ona o 5 procent wyższa od tej, którą miasto ponosi w tej chwili (302,40 zł). Wspomniane 335 złotych - informuje magistrat -  pozwoliłoby uniknąć podnoszenia mieszkańcom opłat  za śmieci od nowego roku.</p>
      <p>Tadeusz Ferenc chce w najbliższym czasie spotkać się z Jackiem Sasinem, który objął właśnie stery nowo utworzonego Ministerstwa Aktywów Państwowych i  odpowiada za spółki Skarbu Państwa. Prezydent mam nadzieję, że Sasin skłoni PGE EC do zmiany w traktowaniu samorządów.</p>
    </article>
  </body>
</html>