<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_maurisio-pochettino-zagubiv-karyeru-fermera/939092"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T20:11:00+00:00"/>
    <meta property="og:title" content="Маурісіо Почеттіно загубив кар'єру фермера"/>
    <meta property="og:description" content="Маурісіо Почеттіно народився в 1972 році в аргентинському селі з дещо незвичною назвою Мерфі. Його батьки &amp;ndash; нащадки італійських емігрантів. Їхнє прізвище італійською звучить як Покеттіно. В Мерфі всі так чи інакше пов'язані із сільським господарством &amp;ndash; батьки Маурісіо не були ..."/>
  </head>
  <body>
    <article>
      <h1>Маурісіо Почеттіно загубив кар'єру фермера</h1>
      <address><time datetime="2019-11-20T20:11:00+00:00">20 Nov 2019, 20:11</time> by <a rel="author">Gazeta.ua</a></address>
      <p>Маурісіо Почеттіно народився в 1972 році в аргентинському селі з дещо незвичною назвою Мерфі. Його батьки – нащадки італійських емігрантів. Їхнє прізвище італійською звучить як Покеттіно. В Мерфі всі так чи інакше пов'язані із сільським господарством – батьки Маурісіо не були винятком.</p>
      <p>Старший син міг грати у футбол лише тоді, коли молодший Хав'єр допомагав по господарству. І навпаки.</p>
      <figure>
        <img src="https://static2.gazeta.ua/img2/cache/gallery/939/939092_1_w_1200.jpg?v=0"/>
      </figure>
      <p>Хоча Маурісіо до зірки першої величини не дотягнув, але кар'єру мав вельми пристойну. У 16 років він дебютував у "Ньюелз", у 22 поїхав підкорювати Європу й провів 8 чудових років в "Еспаньолі", три – в ПСЖ і ще рік у "Бордо". Доріс до національної збірної, за яку зіграв 20 матчів і відзначився двома м'ячами. Непогано, як для захисника.</p>
      <figure>
        <img src="https://static2.gazeta.ua/img2/cache/gallery/939/939092_2_w_1200.jpg?v=0"/>
      </figure>
      <p>У 2009 році 37-річний фахівець несподівано став головним тренером рідного "Еспаньола". Він витягнув команду з 18 на 10 місце в перший же сезон. Зумів навіть перемогти заклятого сусіда з рідного міста – "Барселону".</p>
      <p>Ще три сезони пішло на те, щоби його талант помітили більш грошовиті клуби. Таким став "Саутгемптон". "Святі" стали трампліном до самого Лондона – Маурісіо запросив "Тоттенгем". Ще ніколи шпори не мали такого талановитого тренера: <br/>Аргентинський фахівець зумів домогтися ряду серйозних показників. За кількістю перемог (159) він вийшов на перше місце в історії клубу в післявоєнну епоху.</p>
      <blockquote>Зумів навіть перемогти заклятого сусіда з рідного міста – "Барселону"</blockquote>
      <p>Крім того, "Тоттенхем" вперше 4 рази поспіль фінішував в топ-4 АПЛ, а за підсумками сезону 2016/17 Почеттіно вивів команду на 2-е місце.<br/>В рамках АПЛ команда при тренері провела 202 матчі, здобула 113 перемог, 46 разів програла і 43 рази зіграла внічию. Вперше в історії лондонці дісталися до фіналу Ліги чемпіонів.<br/>Програвши фінал "Ліверпулю" 0:2 після подвигу в півфіналі проти "Аякса" Маурісіо не мав сил починати все знову. Пішли поразки, серії без перемог. Дійшло до того, що "шпори" були розгромлені "Баварією" в себе вдома – 2:7.</p>
      <figure>
        <iframe src="https://www.youtube.com/embed/2igiDsJaK78" width="590" height="332" data-service="Youtube" scrolling="no"/>
      </figure>
      <p>Почеттіно не захотів починати все заново зі скупими господарями "Тоттенгема". Однак скупими вони виявилися лише для аргентинця – новому наставнику Жозе Моуріньйо клуб дав удвічі більшу зарплату.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_mourinjo-daye-shou-na-nogo-jde-glyadach/939019"/>
      </related>
      <blockquote>Насправді боси "Тоттенгема" зробили добру справу, звільнивши Маурісіо. Вони дали можливість розпочати йому справді зіркову кар'єру в клубі, на який він заслуговує, та ще й реанімували кар'єру Моуріньйо.</blockquote>
    </article>
  </body>
</html>