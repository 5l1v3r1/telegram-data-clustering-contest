<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3324989"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-20T20:19:00+00:00"/>
    <meta property="og:title" content="מפקד חיל האוויר לשעבר עמוס לפידות הלך לעולמו בגיל 85"/>
    <meta property="og:description" content="לפידות, מפקדו העשירי של החיל ונשיא הטכניון לשעבר, יובא מחר למנוחות בבית העלמין מורשה ברמת השרון. האלוף לשעבר כיהן בשורה של..."/>
  </head>
  <body>
    <article>
      <h1>מפקד חיל האוויר לשעבר עמוס לפידות הלך לעולמו בגיל 85</h1>
      <address><time datetime="2019-11-20T20:19:00+00:00">20 Nov 2019, 20:19</time> by <a rel="author">יואב איתיאל</a></address>
      <figure>
        <img src="https://img.wcdn.co.il/f_auto,w_700,t_18/3/6/3/7/363749-46.jpg"/>
        <figcaption>הלך לעולמו בגיל 85. לפידות (צילום: שרון בוקוב)</figcaption>
      </figure>
      <p>האלוף בדימוס עמוס לפידות , מפקדו העשירי של חיל האוויר ונשיא הטכניון לשעבר, הלך לעולמו היום (רביעי) בגיל 85. הלווייתו תתקיים מחר בבית העלמין מורשה ברמת השרון בשעה 13:00.</p>
      <p>לפידות, יליד כפר סבא, שירת כטייס במלחמת סיני. בשנת 1962 מונה למפקד טייסת 113, ובשנת 1965 מונה למפקד טייסת 101 מיראז' עליה פיקד במלחמת ששת הימים. באפריל 1973 הוא מונה למפקד בסיס חצור, עליו פיקד במהלך מלחמת יום הכיפורים. באחת הגיחות האוויריות בהן השתתף במהלך המלחמה, נפגע מטוסו והוא נאלץ לבצע נחיתת אונס ברפידים. אחרי שורה של תפקידים בכירים בחיל, בדצמבר 1982 קודם לדרגת אלוף, ומונה למפקד חיל האוויר. מבצע בולט נוסף שנערך בתקופתו היה מבצע רגל עץ, בו תקפו מטוסי חיל האוויר את מפקדת אש"ף בתוניס, באוקטובר 1985.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3324954">השגריר לאיחוד העיד בקונגרס: טראמפ הורה ללחוץ על אוקראינה </a>
        <a href="https://news.walla.co.il/item/3324947"> דיווח: 23 הרוגים, בהם 16 איראנים, בתקיפות ישראל בסוריה; רוסיה גינתה </a>
        <a href="https://tld.walla.co.il/item/3324448?lm_supplier=16893&amp;lm_bc=18500"> בלי כימיקלים ותופעות לוואי: הפלא הטכנולוגי לטיפול ביתי וטבעי לכאבי גב וברכיים תוכן מקודם</a>
      </p>
      <figure>
        <img src="https://img.wcdn.co.il/f_auto,w_700/1/9/0/5/1905955-46.jpg"/>
        <figcaption>לפידות לצד מטוס הלביא, 1985 (צילום: ראובן קסטרו)</figcaption>
      </figure>
      <p>ללפידות היה גם חלק משמעותי במבצע משה להעלאת יהודי אתיופיה. לאחר שבשנת 1982 התגבשה ההחלטה בממשלה להעלות לישראל אלפי מבני העדה, אחת האפשרויות שהועלו אז הייתה נחיתה חשאית ונועזת במדבריות סודאן באמצעות מטוסי ה"קרנף". לפידות, אז מפקד חיל האוויר, החליט לבחון את המבצע ולאשר לבצע פעולה חשאית.</p>
    </article>
  </body>
</html>