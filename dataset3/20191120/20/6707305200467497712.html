<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/che-fine-ha-fatto-antonia-dell-atte/658019/"/>
    <meta property="og:site_name" content="DiLei"/>
    <meta property="article:published_time" content="2019-11-20T20:00:04+00:00"/>
    <meta property="og:title" content="Chi è Antonia Dell’Atte, la musa di Armani"/>
    <meta property="og:description" content="Caterina Balivo ha intervistato Antonia Dell’Atte, la musa ispiratrice di Giorgio Armani. L’ex modella ha ripercorso la sua carriera e ricordato i momenti difficili della sua vita."/>
  </head>
  <body>
    <article>
      <h1>Chi è Antonia Dell’Atte, la musa di Armani</h1>
      <h2>Antonia Dell'Atte, ex musa di Giorgio Armani si è confidata con Caterina Balivo a Vieni da Me. Poi si è commossa parlando della sua famiglia</h2>
      <address>
        <time datetime="2019-11-20T20:00:04+00:00">20 Nov 2019, 20:00</time>
      </address>
      <p>Antonia Dell’Atte è stata una delle modelle più famose e richieste degli anni ’80, che ha avuto l’onore di ispirare Giorgio Armani. Ospite da Caterina Balivo a <i>Vieni Da Me</i>, ha ricordato la sua carriera, partendo dagli esordi, e <b>ha raccontato alcuni dettagli della sua vita privata</b>, compresi quelli più dolorosi e commoventi.</p>
      <p>L’ex modella, nata nel 1960, ha iniziato a lavorare da giovanissima, ispirando gli stilisti più in voga degli anni ’80 con il suo aspetto androgino. Nonostante gli inizi difficili, la sua è stata <b>una grande carriera</b>, che, però, trova un freno nel 1987. La sua più grande soddisfazione, probabilmente, è stata quella di diventare la musa ispiratrice di <a href="https://dilei.it/moda/polemica-giorgio-armani-anna-wintour-cessione-krizia-cinesi/8648/">Giorgio Armani</a>. Il rapporto con lui è, per Antonia Dell’Atte, ancora un ricordo molto vivido:</p>
      <blockquote>Lavoravo e guadagnavo. Però – <b>ha affermato</b> -non ho mai firmato i contratti che avevano le top. Grazie a quello che lui mi ha reso ho guadagnato in fama e rispetto.</blockquote>
      <p>A farle decidere di <b>lasciare le passerelle</b> è stato l’incontro con quello che, poi, sarebbe diventato suo marito: Alessandro Lecquio. Con lui Antonia ha avuto un figlio, Clemente Lorenzo Lecquio di Assaba, oggi 31 anni, diventato modello. Alla madre, che parlando di lui <b>si commuove,</b> ha dedicato dolci parole:</p>
      <blockquote>Non sono di molte parole, ma tu sai quello che sei per me. Sei prima di tutto una gran donna e, di conseguenza una gran madre. Sei una e trina: madre, padre e amica. Ti meriti tutto il successo del mondo.</blockquote>
      <p>Pur avendo lasciato la moda non si è mai allontanata del tutto dal mondo dello spettacolo, continuando ad apparire in tv e sul grande schermo. Il suo taglio di capelli corto è <b>diventato un simbolo degli anni ’80 </b>e delle donne indipendenti e, ancora oggi, è molto apprezzato. Dietro a quel taglio, però, c’è un passato molto difficile e un’infanzia complicata. Con le lacrime agli occhi, ha raccontato a<a href="https://dilei.it/vip/caterina-balivo-mietta-si-confessa-a-vieni-da-me/657886/"> Caterina Balivo</a>:</p>
      <blockquote>Mi dicevo che mai mi sarei trovata un uomo come mio padre. Farò – si ripeteva – come mia madre, che si è fatta rispettare e che, con cinque figli, ha avuto il coraggio di lasciare il marito.</blockquote>
      <p>E così è stato. Antonia, infatti, dichiara di aver lasciato il marito Alessandro Lecquio per il suo atteggiamento estremamente possessivo e, inoltre, di averlo denunciato. <b>Un matrimonio finito</b> in due anni e mezzo per amor della libertà e della dignità della dell’Atte.</p>
      <p>Antonia Dell’Atte, con la sua commozione, ricorda così a tutti che essere fragili non significa necessariamente essere deboli.</p>
      <related>
        <h4>Leggi anche</h4>
        <a href="https://dilei.it/vip/caterina-balivo-cambia-vita-instagram/559484/"/>
        <a href="https://dilei.it/vip/caterina-balivo-alda-deusanio-compie-il-miracolo-volano-gli-ascolti-di-vieni-da-me/567719/"/>
        <a href="https://dilei.it/vip/caterina-balivo-emanuela-aureli-lacrime-papa-vieni-da-me/595395/"/>
        <a href="https://dilei.it/vip/vieni-da-me-matilde-brandi-piange-caterina-balivo-ricordando-la-madre-scomparsa/601926/"/>
        <a href="https://dilei.it/vip/caterina-balivo-trasloca-a-roma-la-sorella-sarah-e-disperata/551602/"/>
      </related>
    </article>
  </body>
</html>