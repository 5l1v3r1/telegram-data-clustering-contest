<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76764-Zo-SpiderMana-Toma-Hollanda-sa-stava-agent-ktory-spolocne-s-Willom-Smithom-obranuje-ludstvo-pred-skazou"/>
    <meta property="og:site_name" content="REFRESHER"/>
    <meta property="article:published_time" content="2019-11-20T20:42:00+00:00"/>
    <meta property="og:title" content="Zo Spider-Mana Toma Hollanda sa stáva agent, ktorý spoločne s Willom Smithom obraňuje ľudstvo pred skazou"/>
    <meta property="og:description" content="Spojenie malého génia a drsného agenta prinesie množstvo zábavy. Teda aspoň dúfame."/>
  </head>
  <body>
    <article>
      <h1>Zo Spider-Mana Toma Hollanda sa stáva agent, ktorý spoločne s Willom Smithom obraňuje ľudstvo pred skazou</h1>
      <address><time datetime="2019-11-20T20:42:00+00:00">20 Nov 2019, 20:42</time> by <a rel="author">Jakub Paulík</a></address>
      <p>
        <b>Spojenie malého génia a drsného agenta prinesie množstvo zábavy. Teda aspoň dúfame.</b>
      </p>
      <p>Lance Sterling je <b>najlepším špiónom na svete</b>, zatiaľ čo mladého Waltera možno označiť „iba“ za málo výrazného génia. Práve vďaka jeho vynálezom sa však Lance dokáže dostať aj na tie najviac zabezpečené miesta na svete a poraziť každého zločinca. Ich aktuálny protivník však bude zjavne tvrdý oriešok.</p>
      <p>Fox sa pri svojej animovanej novinke rozhodol s hlasmi hlavných hrdinov vsadiť na overeného <b>Willa Smitha</b> (Lance) a čoraz populárnejšieho<b> Toma Hollanda</b> (Walter) alias Spider-Mana.</p>
      <figure>
        <iframe src="https://www.youtube.com/embed/6FK19sxxnBU" width="700" height="370" data-service="Youtube" scrolling="no"/>
      </figure>
      <p>Pokiaľ patríš medzi fanúšikov animovaného žánru a špionážnych filmov, novinka <b>Spies in Disguise</b> by mohla byť určená práve pre teba. V každom prípade ale zájdi do kina na verziu s pôvodným znením, dabing by bol v tomto prípade škodlivejší azda viac, než obvykle.</p>
      <p>Zábavne pôsobiaci animovaný film režíroval<b> Nick Bruno</b> (Epic, The Peanuts) a <b>Troy Quane</b> (Ice Age: Collision Course). Okrem hlasov Smitha a Hollanda započuješ taktiež <i>Bena Mendelsohna, Karen Gillan</i> či <i>DJ-a Khaleda</i>. Slovenská aj česká premiéra je plánovaná na <b>26. decembra 2019</b>. Ďalšie informácie o snímke nájdeš <a href="https://refresher.sk/tag/spies-in-disguise"><b>v tomto vlákne</b></a>.</p>
      <related>
        <a href="https://refresher.sk/70912-Kratke-animaky-ktore-ti-pozdvihnu-naladu-Batman-z-alternativneho-vesmiru-bojuje-proti-krvilacnemu-vrahovi-s-motorovou-pilou"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/59747-Will-Smith-a-Tom-Holland-budu-v-spionaznom-animaku-zachranovat-svet"/>
        <a href="https://refresher.sk/72869-Will-Smith-a-Tom-Holland-nadabuju-dvojicu-diametralne-odlisnych-spionov-v-pripravovanom-komedialnom-animaku-Spies-in-Disguise"/>
        <a href="https://refresher.sk/70873-Will-Smith-sa-vdaka-Tomovi-Hollandovi-stane-najlepsim-spionom-rozpravajucim-holubom"/>
        <a href="https://refresher.sk/77551-V-Star-Treku-4-si-zrejme-znova-zahraju-Chris-Pine-a-Zachary-Quinto-ako-kapitan-Kirk-a-Spock"/>
        <a href="https://refresher.sk/76714-Frozen-2-ta-zoberie-na-pozoruhodnu-cestu-V-novom-diele-sa-mozes-tesit-na-znamych-hrdinov"/>
        <a href="https://refresher.sk/76763-Ked-je-na-scene-De-Niro-a-Pesci-veris-v-silu-umenia-Finalny-trailer-pre-Irishmana-ta-donuti-odratuvat-dni-do-premiery"/>
        <a href="https://refresher.sk/76767-Taylor-Swift-Idris-Elba-a-ine-hollywoodske-hviezdy-su-CGI-macky-Muzikal-s-divnymi-kostymami-je-kontroverzny-aj-v-novom-traileri"/>
        <a href="https://refresher.sk/76748-V-Perinbabe-2-sa-Lukas-Frlajs-vydava-na-dobrodruzstvo-Juraj-Jakubisko-laka-na-pokracovanie-znamej-rozpravky"/>
      </related>
    </article>
  </body>
</html>