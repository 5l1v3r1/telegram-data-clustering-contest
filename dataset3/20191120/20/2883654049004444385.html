<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/fc-utrecht-pakt-de-eerste-prijs-website-van-het-jaar/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T20:53:58+00:00"/>
    <meta property="og:title" content="FC Utrecht pakt de eerste prijs: website van het jaar"/>
    <meta property="og:description" content="FC Utrecht heeft de beste website van alle voetbalclubs in Nederland. De club uit de Domstad hield in de verkiezing onder meer de sites van topclubs Ajax, PSV en Feyenoord achter zich. Dat werd woensdagavond bekend bij een awardshow in Amsterdam."/>
  </head>
  <body>
    <article>
      <h1>FC Utrecht pakt de eerste prijs: website van het jaar</h1>
      <address>
        <time datetime="2019-11-20T20:53:58+00:00">20 Nov 2019, 20:53</time>
      </address>
      <p>FC Utrecht heeft de beste website van alle voetbalclubs in Nederland. De club uit de Domstad hield in de verkiezing onder meer de sites van topclubs Ajax, PSV en Feyenoord achter zich. Dat werd woensdagavond bekend bij een awardshow in Amsterdam.</p>
      <p>“Vorig jaar zijn we samen met FC Utrecht ingestapt om een digitaal platform neer te zetten waarbij de supporter centraal staat. Daarbij hadden we een duidelijke ambitie voor ogen: de club online kampioen van Nederland maken. De winst van Website van het Jaar in de categorie voetbalclubs is een mooie waardering en een bevestiging van het feit dat we op de goede weg zijn”, aldus Auke Meijer namens designersbureau The Valley.</p>
      <p>Sinds de nieuwe website van FC Utrecht actief is, is het aantal pageviews met 28 procent gestegen. De omzet van de website is meer dan verdubbeld.</p>
      <p>De Website van het Jaar-verkiezing is een online publieksprijs voor de beste en populairste websites in Nederland. De verkiezing wordt georganiseerd door Multiscope en Emerce.</p>
      <p>BUZZS</p>
    </article>
  </body>
</html>