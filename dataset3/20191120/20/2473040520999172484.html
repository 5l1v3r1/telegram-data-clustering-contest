<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/247002/jocul-de-sah-dintre-china-si-sua-cum-e-vazut-de-huawei-una-dintre-cele-mai-importante-piese-de-pe-tabla.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T20:00:12+00:00"/>
    <meta property="og:title" content="Jocul de sah dintre China si SUA: cum e vazut de Huawei, una dintre cele mai importante piese de pe tabla"/>
    <meta property="og:description" content="Jocul de sah dintre Statele Unite ale Americii si China continua, iar compania de tehnologie Huawei, una dintre cele mai populare piese de pe tabla, a primit o noua prelungire de 90 de zile a perioadei in care ii este permis sa coopereze cu firmele americane. Am discutat cu o serie de reprezentanti ai companiei despre impactul pe care il are aceasta situatie asupra afacerilor si despre care sunt asteptarile gigantului de tehnologie in ceea ce priveste rezolvarea conflictului."/>
  </head>
  <body>
    <article>
      <h1>Jocul de sah dintre China si SUA: cum e vazut de Huawei, una dintre cele mai importante piese de pe tabla</h1>
      <address><time datetime="2019-11-20T20:00:12+00:00">20 Nov 2019, 20:00</time> by <a rel="author">Armand Iliescu</a></address>
      <p>
        <b>Jocul de sah dintre Statele Unite ale Americii si China continua, iar compania de tehnologie Huawei, una dintre cele mai populare piese de pe tabla, a primit o noua prelungire de 90 de zile a perioadei in care ii este permis sa coopereze cu firmele americane. Am discutat cu o serie de reprezentanti ai companiei despre impactul pe care il are aceasta situatie asupra afacerilor si despre care sunt asteptarile gigantului de tehnologie in ceea ce priveste rezolvarea conflictului.</b>
      </p>
      <p>"Extinderea cu 90 de zile a permisiunii de a coopera cu firmele americane nu are impact asupra operatiunilor Huawei. Este nedrept faptul ca am fost inclusi pe acea lista (n.red. a entitatilor care nu pot face afaceri in SUA fara permisiune) fara a exista dovezi, de aceea continuam sa ii cerem Guvernului american sa remedieze acest lucru. Prelungirea perioadei nu reprezinta o aprobare a cooperarii dintre noi si companiile americane. 260 dintre companiile cu care colaboram in SUA au aplicat deja pentru o licenta speciala si nu au primit niciun raspuns", a precizat Catherine Chen, corporate Senior Vice President Huawei.</p>
      <p>Reprezentanta Huawei precizeaza ca vanzarea de telefoane evolueaza deocamdata bine, fiind livrate peste 200 de milioane de unitati in primele 9 luni ale acestui an, <b>depasindu-se astfel deja volumul total de vanzari din intreg anul 2018</b>. In ceea ce priveste<b> adoptia pe viitor a unui dispozitiv fara Android</b>, Chen considera ca acest lucru ramane la alegerea clientului, punctand faptul ca sistemul de operare Harmony, anuntat in urma cu cateva luni, nu este gandit sa inlocuiasca sistemul de operare dezvoltat de catre Google.</p>
      <p>"Asteptam decizia finala a Guvernului american pentru a dezvalui integral planurile pe care le avem in legatura cu Harmony OS. Acesta nu este conceput pentru a inlocui Android, ci este gandit ca o solutie avansata prin care consumatorii sa acceseze dispozitivele inteligente din sfera IoT", adauga Chen.</p>
      <h3>Memorandumul semnat de SUA si Romania privind implementarea tehnologiei 5G</h3>
      <p>Razboiul comercial dintre China si SUA se poarta pe mai multe fronturi, iar tara noastra poate fi considerata unul dintre ele, avand in vedere momerandumul semnat intre guvernul american si tara noastra la jumatatea acestui an, in plina controversa privind implicarea Huawei in operatiuni de spionaj ale statului chinez.</p>
      <p>
        <a href="https://www.wall-street.ro/articol/IT-C-Tehnologie/244849/huawei-lanseaza-huawei-watch-gt-2l-cu-autonomie-de-2-saptamani.html">Citeste si:<br/>Huawei lanseaza HUAWEI WATCH GT 2L cu autonomie de 2 saptamani</a>
      </p>
      <figure>
        <img src="https://img.wall-street.ro/image_thumbs/thumbs/325/325d5f87dcc4f8849305bbe5e04a0acc-400x250-00-65.jpg?v=1568975224"/>
      </figure>
      <blockquote>Nu am vazut nicio explicatie oficiala sau interpretare a memorandului 5G din partea Guvernului roman, din care sa reiasa ca Huawei nu poate implementa aceasta tehnologie pe teritoriul tarii.</blockquote>
      <p>Memorandumul presupune desfasurarea unei evaluari riguroase a furnizorilor 5G care fac trimitere la o structura transparenta a actionariatului si la lipsa controlului exercitat de catre un stat asupra operatiunilor. Aceste aspecte nu ar fi indeplinite de Huawei, conform acuzatiilor lansate de Statele Unite ale Americii, acuzatii pentru care reprezentantii companiei chineze precizeaza ca inca asteapta dovezi.</p>
      <p>"Nu am vazut nicio explicatie oficiala sau interpretare a memorandului 5G din partea Guvernului roman, din care sa reiasa ca Huawei nu poate implementa aceasta tehnologie pe teritoriul tarii. In cazul in care va lua aceasta decizie, nu va avea impact asupra noastra ci asupra tarii, care va ramane in spatele altor state ce vor implementa tehnologia", precizeaza Chen.</p>
      <p>Conform datelor oferite de catre reprezentantii companiei, <b>gigantul chinezesc a semnat 64 de contracte comerciale de implementare a tehnologiei 5G</b>, iar mai mult de jumatate dintre acestea sunt in Europa, in tari precum Regatul Unit ale Marii Britanii, Germania sau Elvetia.</p>
      <p>
        <a href="https://www.wall-street.ro/articol/IT-C-Tehnologie/244622/cinci-telefoane-care-te-fac-sa-uiti-de-iphone-11.html">Citeste si:<br/>Cinci telefoane care te fac sa uiti de iPhone 11</a>
      </p>
      <figure>
        <img src="https://img.wall-street.ro/image_thumbs/thumbs/13e/13e37e35b8693830d01c1588b36c162a-400x250-00-65.jpg?v=1568379308"/>
      </figure>
      <h3>Listarea pe bursa a gigantului chinez nu se afla printre planurile de viitor</h3>
      <figure>
        <img src="https://img.wall-street.ro/image_thumbs/thumbs/539/539b1b5f5da3eb8b6356db18d550d832-822x0-00-65.jpg?v=1574244757"/>
      </figure>
      <p>Listarea pe bursa nu este unul dintre planurile de viitor ale chinezilor, conform precizarilor facute de <b>Joe Kelly </b>(foto), vicepresedintele diviziei de comunicare corporativa din cadrul Huawei. Unul dintre principalele argumente aduse de acesta ar fi legat de schimbarea radicala a modelului de organizare de la nivelul gigantului de IT.</p>
      <p>Kelly considera ca <b>listarea nu i-ar mai permite companiei sa isi mentina nivelul de investitii in zona de R&amp;D </b>(dezvoltare), dand exemplul tehnologiei 5G, in cazul careia a pompat 4 miliarde de dolari in ultimii 10 ani, lucru care nu considera ca ar fi fost acceptat de catre investitorii publici.</p>
      <p>Tot in zona de investitii reprezentantul Huawei precizeaza ca pe toata proiectele pe care le desfasoara (5G, IoT, cloud computing, automotive etc.) acestea s-au ridicat la 13,4 miliarde de dolari in 2018 si ar urma sa depaseasca anul acesta <b>15 miliarde de dolari.</b></p>
      <p>
        <a href="https://www.wall-street.ro/articol/IT-C-Tehnologie/244490/ce-aduce-nou-huawei-p30-pro.html">Citeste si:<br/>Ce aduce nou Huawei P30 Pro</a>
      </p>
      <figure>
        <img src="https://img.wall-street.ro/image_thumbs/thumbs/689/689f853733907789b790fb76ec47d786-400x250-00-65.jpg?v=1568116193"/>
      </figure>
      <p>De asemenea, un alt motiv pentru care compania ar refuza aceasta listare este legat si de sistemul actual de functionare. Kelly pune accent pe faptul ca Huawei este o companie privata, aspect dezbatut la nivel international si subiect al unor serii de polemici nascute in jurul acestuia si alimentate de mai multe voci care considera ca statul se implica in operatiunile gigantului IT.</p>
      <p>Conform modelului prezentat de catre Kelly, <b>Huawei este proprietatea a aproximativ 97.000 de fosti si actuali angajati si a CEO-ului si fondatorului Ren Zhengfei</b>, cel care detine cea mai mare cota (1,14%). Angajatii Huawei au dreptul sa cumpere actiuni doar in cazul in care ating anumiti indicatori de performanta si nu au dreptul sa le vanda decat companiei.</p>
      <p>
        <i>
          <b>Descriere foto: incaperea in care se afla arhiva cu actiunile fiecarui angajat</b>
        </i>
      </p>
      <figure>
        <img src="https://img.wall-street.ro/image_thumbs/thumbs/9db/9dbdb611c18ade750c97e318a97e1cee-822x0-00-65.jpg?v=1574242549"/>
      </figure>
      <p>In cazul pensionarii, angajatii pot alege sa le pastreze pentru a incasa dividende anual sau le pot vinde gigantului IT (optiune aleasa doar de 5% dintre cei pensionati pana in present). Acesti aproximativ 97.000 de angajati voteaza o data la trei ani componenta unei comisii formate din 115 membri, comisie care alege presedintele boardului si alti 16 directori.</p>
    </article>
  </body>
</html>