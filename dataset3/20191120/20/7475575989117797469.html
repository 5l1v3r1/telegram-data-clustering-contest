<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/trabzonspor-un-borc-yapilandirmasinin-sartlari-belli-oldu-h698011.html"/>
    <meta property="og:site_name" content="61 SAAT"/>
    <meta property="article:published_time" content="2019-11-20T20:09:22+00:00"/>
    <meta property="og:title" content="Trabzonspor'un Borç Yapılandırmasının şartları belli oldu!"/>
    <meta property="og:description" content="Trabzonspor’un borçlarını yapılandırmak için yaptığı anlaşmanın detayları ortaya çıktı. Bordo-Mavililerin Haziran ayında yaptığı anlaşmaya göre, 2 yılı anapara ödemesiz olmak üzere 5 yıl vade ile yaptığı anlaşmanın faiz oranları 46. Dönem Faaliyet  Raporunda yer aldı."/>
  </head>
  <body>
    <article>
      <h1>Trabzonspor'un Borç Yapılandırmasının şartları belli oldu!</h1>
      <h2>Trabzonspor’un borçlarını yapılandırmak için yaptığı anlaşmanın detayları ortaya çıktı. Bordo-Mavililerin Haziran ayında yaptığı anlaşmaya göre, 2 yılı anapara ödemesiz olmak üzere 5 yıl vade ile yaptığı anlaşmanın faiz oranları 46. Dönem Faaliyet  Raporunda yer aldı. </h2>
      <address>
        <time datetime="2019-11-20T20:09:22+00:00">20 Nov 2019, 20:09</time>
      </address>
      <p>61SAAT HABER SERVİSİ - Raporda yapılan bilgilendirmede bordo-mavililerin Ziraat Bankası başta olmak üzere Denizbank, Halk Bankası ve Aktifbank’tan olun konsorsiyumla yaptığı anlaşmaya göre kredinin faiz oranı Tüfe+5 puan esasına göre belirlendiği kaydedildi.</p>
      <p><b>İlk kullanımda oranın yüzde 16,65+5 olmak üzere toplam yüzde 21,65 olduğu kaydedilen raporda, Merkez Bankası yıl sonu tüfe tahminini yüzde 10 - 12 olarak açıklamış olduğunda 31 Aralık sonrası faiz oranının yüzde 15 seviyelerine düşerek devam etmesinin beklendiği kaydedildi. </b><br/><br/>Raporda yönetim kurulunun iki yıl anapara ödemesiz olarak toplam beş yıllık bir döneme yayılan yapılandırma şartlarının önümüzdeki günlerde değiştirilmesinin planlandığı da kaydedilerek, “Öncelikle sürenin uzatılması başta olmak üzere maliyet ve teminat kısımlarının revize edilmesi çalışmaları devam etmektedir” denildi. <br/><br/><b>46. Dönemde Faaliyet Raporunda Borç Yapılandırması ile ilgili şu ifadelere yer verildi: </b><br/><br/>Kamuoyunda oldukça fazla gündem olan yapılandırma, Bankalar Birliği-Tff ve Uefa nın işbirliği ile ülkemizdeki tüm futbol kulüplerine yönelik olarak hazırlanmış olan ve esas olarak kulüplerin futbol ailesi kapsamındaki lisans kriterlerini ihlal durumdaki borçlarının, sağlanacak yeni kredi ile kapatılması ve mevcut banka borçlarının da yeniden yapılandırılmasını içeren bir çalışmadır. </p>
      <p>Kulübümüz de pek tabi ki bu yapılandırma çalışmasından yararlanmıştır. Ziraat Bankası başta olmak üzere Denizbank, Halk Bankası ve Aktifbank tan oluşan konsorsiyumla kulübümüz arasında imzalanan anlaşma kapsamında, mevcut banka kredilerimiz yeniden yapılandırılmış, euro cinsinden olan kredilerimiz TL ye döndürülmüş ve sağlanan ek kredi ile lisansa engel, Uefa ve Fifa da davalık durumda olan, Tff de oyuncu tescilimize engel durumda olan dosyalarımız başta olmak üzere sorunlu haldeki dosyalarımızın tamamı ödenerek ortadan kaldırılmıştır. </p>
      <p>İki yıl anapara geri ödemesiz olarak toplam beş yıllık bir döneme yayılan yapılandırma şartlarının önümüzdeki günlerde değiştirilmesi planlanmaktadır. Öncelikle sürenin uzatılması başta olmak üzere maliyet ve teminat kısımlarının revize edilmesi çalışmaları devam etmektedir. </p>
      <p>Kredilerimizin faiz oranı Tüfe+5 puan esasına göre belirlenmiştir. İlk kullanım oranımız %16,65+5 olmak üzere toplam %21,65 olarak gerçekleşmiştir. Merkez bankası yıl sonu Tüfe tahminini %10-12 olarak açıklamış olup 31 Aralık sonrası faiz oranımızın %15 seviyelerine düşerek devem etmesini beklemekteyiz. Yapılandırma ile sorunlu tüm dosyaları kapatan yönetim kurulumuz, benzer durumların yeniden oluşmaması adına azami gayret sarf etmektedir.</p>
    </article>
  </body>
</html>