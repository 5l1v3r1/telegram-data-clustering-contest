<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/egklhma/dyo-listeies-mesa-se-liga-lepta-simeiothikan-sta-eksarxeia/2920080/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T20:14:15+00:00"/>
    <meta property="og:title" content="Δυο ληστείες μέσα σε λίγα λεπτά σημειώθηκαν στα Εξάρχεια"/>
    <meta property="og:description" content="Δυο ληστείες μέσα σε λίγα λεπτά, σημειώθηκαν την Τρίτη στα Εξάρχεια και η μία μάλιστα αφορά έναν Γερμανό τουρίστα που του άρπαξαν τις αποσκευές."/>
  </head>
  <body>
    <article>
      <h1>Δυο ληστείες μέσα σε λίγα λεπτά σημειώθηκαν στα Εξάρχεια</h1>
      <h2>Δυο ληστείες μέσα σε λίγα λεπτά, σημειώθηκαν την Τρίτη στα Εξάρχεια και η μία μάλιστα αφορά έναν Γερμανό τουρίστα που του άρπαξαν τις αποσκευές.</h2>
      <address><time datetime="2019-11-20T20:14:15+00:00">20 Nov 2019, 20:14</time> by <a rel="author">Newsit Newsroom</a></address>
      <p>Αυτό που εξετάζεται από τους αστυνομικούς είναι αν πρόκειται για ληστεία με φόντο την αντίδραση ομάδων αντιεξουσιαστών, για την χρονοχρέωση διαμερισμάτων, το γνωστό “arbnb” στα Εξάρχεια.</p>
      <p>Το πρώτο θύμα ήταν μια 60χρονη γυναίκα, η οποία το μεσημέρι της τρίτης επέστρεφε στο σπίτι της στην οδό Στουρνάρη από το Σούπερ Μάρκετ, όταν στην είσοδο της πολυκατοικίας στα Εξάρχεια την ακινητοποίησαν δυο κρανοφόροι.</p>
      <p>Οι άγνωστοι απείλησαν την έντρομη γυναίκα και της άρπαξαν το πορτοφόλι με τα λιγοστά χρήματα που περιείχε και εξαφανίστηκαν με μοτοσυκλέτα. Βέβαια ειδοποιήθηκε η Αστυνομία, χωρίς όμως οι ένστολοι να καταφέρουν να εντοπίσουν τους δράστες.</p>
      <p>Λίγη ώρα μετά, αυτή την φορά στην οδό Σολωμού, ένας Γερμανός τουρίστας που διέμενε στην περιοχή σε διαμέρισμα με χρονομίσθωση, έπεσε θύμα ληστείας από 10 άτομα, τα οποία του άρπαξαν το πορτοφόλι του με 300 ευρώ αλλά και τις βαλίτσες του, που περιείχαν αντικείμενα αξίας άνω των 10.000 ευρώ, κατά δήλωση του.</p>
      <p>Τα 10 άγνωστα άτομα φεύγοντας από το σημείο της ληστείας, φώναζαν συνθήματα κατά την μεθόδου της χρονομίσθωσης διαμερισμάτων.</p>
      <p>Ρεπορτάζ: Θεοδόσης Πάνου</p>
    </article>
  </body>
</html>