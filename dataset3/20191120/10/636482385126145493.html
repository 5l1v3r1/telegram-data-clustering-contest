<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/florin-salam-recunoaste-ca-are-probleme-de-la-oboseala-mi-a-scapat-vocea-20096364"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T10:03:39+00:00"/>
    <meta property="og:title" content="Florin Salam recunoaște că are probleme: „De la oboseală mi-a scăpat vocea”"/>
    <meta property="og:description" content="Florin Salam a avut parte de un incident în timpul unei dedicații muzicale, ”i-a scăpat vocea”, așa cum chiar el a recunoscut. Video-ul a fost șters de pe"/>
  </head>
  <body>
    <article>
      <h1>Florin Salam recunoaște că are probleme: „De la oboseală mi-a scăpat vocea”</h1>
      <address><time datetime="2019-11-20T10:03:39+00:00">20 Nov 2019, 10:03</time> by <a rel="author">Loredana T.</a></address>
      <p>Florin Salam a avut parte de un incident în timpul unei dedicații muzicale, ”i-a scăpat vocea”, așa cum chiar el a recunoscut. Video-ul a fost șters de pe rețelele de socializare, iar peste câteva ore a ținut să explice ce s-a întâmplat de fapt.</p>
      <p>Manelistul susține că a falsat din cauza faptului că este foarte obosit. <b>”<i>I-am făcut și eu un mesaj mai devreme lu’ finu Neagu. M-a pus el aseară să cânt “la mulți ani” și eu, na… de la oboseală, de la aia, trebuia să cânt “la mulți ani”, mi-a scăpat vocea… ”Trei iezi cucuiezi” am cântat…</i>”</b>, a povestit Florin Salam într-un live pe contul lui de socializare.</p>
      <figure>
        <img src="https://www.cancan.ro/wp-content/uploads/2019/11/capture-1.jpg"/>
      </figure>
      <p><b>”<i>Am făcut și eu pauza asta, că am și eu motivele mele. Meseria mea o iubesc imediat după copiii mei. Eu am inventat, de la Dumnezeu, un stil nou, am schimbat atmosfera… știți și voi, nu trebuie să mai spun eu… Iar acum toți derbedeii ăștia pe care i-am învățat să-și câștige un ban, să ducă la copiii lor, în loc să-mi mulțumească… vorbesc… că m-a prins și pe mine obosit de câteva ori…  Cine se trezește din somn vorbește că Salam nu-știu-ce și nu-știu-ce</i>”,</b> a mai spus Florin Salam.</p>
      <h3>”Ar putea să îi cedeze corpul”</h3>
      <p>Un prieten din anturajul manelistului a dezvăluit că acesta ar fi epuizat din cauza programului foarte încărcat și că mama fiicelor sale l-a implorat să se odihnească, să își încarce bateriile și să petreacă mai mult timp acasă, în compania celor mai dragi persoane.</p>
      <p><i><b>Florin Salam nu este bolnav, este doar epuizat. A mai ajuns, și în alte dăți, la spital, din această cauză, el fiind epuizat după recitaluri și din cauza stresului. Dar nu, nu este bolnav, așa cum au apărut informațiile prin presă. Roxana l-a rugat să stea mai mult pe acasă, să se mai odihnească, să nu mai accepte toate cererile de concerte pe care le primește. I-a spus clar că, oricât de mulți bani ar câștiga, el nu e de înlocuit și că se teme că, la un moment dat, ar putea să îi cedeze corpul. Florin Salam i-a promis că o va asculta”</b></i>, a declarat un apropiat al ”Regelui manelelor”.</p>
    </article>
  </body>
</html>