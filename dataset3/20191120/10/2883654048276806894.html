<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/beste-vriend-andre-geeft-toe-appje-was-niet-netjes/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T10:50:54+00:00"/>
    <meta property="og:title" content="Beste vriend André geeft toe: ‘Appje was niet netjes’"/>
    <meta property="og:description" content="Een van de beste vrienden van André Hazes zegt dat hij de manier waarop André aan Monique heeft laten weten een ander te hebben niet helemaal netjes vindt. "/>
  </head>
  <body>
    <article>
      <h1>Beste vriend André geeft toe: ‘Appje was niet netjes’</h1>
      <address><time datetime="2019-11-20T10:50:54+00:00">20 Nov 2019, 10:50</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>Een van de beste vrienden van André Hazes (25) zegt dat hij de manier waarop André aan Monique heeft laten weten een ander te hebben niet helemaal netjes vindt.</p>
      <h3>Schoonheidsprijs</h3>
      <p>,,De manier waarop André een en ander naar buiten toe en naar Monique heeft gecommuniceerd, verdient niet de schoonheidsprijs”, zegt Bas Smit tegen weekblad Story. Bas is de man van Nicolette van Dam en een goede vriend van André Hazes. Hij wist niets van het statement dat André via zijn manager naar buiten bracht. Ook wist hij niet dat André via een appje aan Monique wilde laten weten dat hij een ander had. ,,Maar ik gun André en Bridget alle geluk van de wereld”, voegt Bas er daarna aan toe.</p>
      <h3>Bridget</h3>
      <p>Vorige week zaterdag bracht het management een statement naar buiten. ,,De breuk dateert al van enige maanden geleden maar zij hebben hun best gedaan om er samen nog voor te gaan. Dat mocht helaas alleen niet zo zijn. Een verschrikkelijk moeilijke keuze waar veel tranen overheen zijn gegaan, maar voor nu is dit het beste besluit. Houden van is er nog genoeg en zal er altijd blijven”, stond daarin. Wat niet vermeld werd is dat André verliefd was geworden op een ander. Dat schreef Monique diezelfde avond op Instagram. Dat nieuws had ze via een appje van André ontvangen. Een dag later werd bekend dat André was gevallen voor de twintig jaar oudere Bridget Maasland.</p>
      <p>Bridget en André zijn momenteel aan het daten en willen nog niet spreken van een relatie.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/juriste-acht-zaak-andre-en-peter-r-kansloos/"/>
        <a href="https://www.ditjesendatjes.nl/dit-is-het-gezamenlijke-vermogen-van-andre-en-bridget/"/>
        <a href="https://www.ditjesendatjes.nl/monique-en-kleine-dre-beleven-spannende-dag/"/>
      </related>
    </article>
  </body>
</html>