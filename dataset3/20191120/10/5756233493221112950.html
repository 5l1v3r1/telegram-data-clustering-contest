<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622458/%D8%A7%D9%86%DA%AF%D9%84%DB%8C%D8%B3-%D8%A8%D8%AF%D8%AA%D8%B1%DB%8C%D9%86-%D8%AA%D8%A7%D8%AB%DB%8C%D8%B1-%D8%B1%D8%A7-%D8%AF%D8%B1-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D8%A7%D8%B2-%D8%AA%D8%B1%D9%88%D8%B1%DB%8C%D8%B3%D9%85-%DA%AF%D8%B1%D9%81%D8%AA%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T10:03:00+00:00"/>
    <meta property="og:title" content="انگلیس بدترین تاثیر را در اتحادیه اروپا از تروریسم گرفته است"/>
    <meta property="og:description" content="بر اساس یک گزارش دولتی مربوط به تاثیرگذاری تروریسم در سطح جهان، انگلیس کشوری است که بدترین تاثیر را از تروریسم در اتحادیه اروپا گرفته است."/>
  </head>
  <body>
    <article>
      <h1>انگلیس بدترین تاثیر را در اتحادیه اروپا از تروریسم گرفته است</h1>
      <address>
        <time datetime="2019-11-20T10:03:00+00:00">20 Nov 2019, 10:03</time>
      </address>
      <p>
        <i>بر اساس یک گزارش دولتی مربوط به تاثیرگذاری تروریسم در سطح جهان، انگلیس کشوری است که بدترین تاثیر را از تروریسم در اتحادیه اروپا گرفته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نوشته روزنامه تلگراف، "شاخص تروریسم جهان"، انگلیس را در میان ۳۰ کشور در ۱۶۸ کشور جهان قرار داده که تاثیر زیادی از تروریسم گرفته‌اند و این مساله باعث شده است تا این کشور پیش از فرانسه، آلمان، بلژیک و اسپانیا و همچنین سریلانکا، ایران، روسیه و رژیم صهیونیستی قرار بگیرد.</p>
      <p>همچنین بر اساس تحلیل داده‌های مربوط به ۱۷۰ هزار رویداد تروریستی جهانی،‌ افغانستان پیش از نیجریه، پاکستان و سوریه، به عنوان کشوری که بدترین تاثیر را از تروریسم گرفته، قرار دارد و جایگاه عراق را در این باره گرفته است. ترکیه در جایگاه شانزدهم و آمریکا در جایگاه بیست و دوم قرار دارد. انگلیس با قرار گرفتن در جایگاه بیست و هشتم، بدترین تاثیر را در میان کشورهای اتحادیه اروپا از تروریسم گرفته است.</p>
      <p>اندیشکده "موسسه مطالعات اقتصادی و صلح" تهدید فزاینده از سوی ارتش آزادیبخش ایرلند و همچنین "تروریسم اسلامی" را به عنوان عامل اصلی اقدامات تروریستی برای بریتانیا می‌داند، اگرچه نسبت به افزایش فزاینده تروریسم جناح راستی و افزایش تهدیدها از سوی زنان رادیکال شده از سوی داعش نیز هشدار داده است.</p>
      <p>در ادامه این گزارش همچنین آمده است: افزایش حضور زنان در اقدامات تروریستی یک مساله جدی است اگرچه آنها هنوز درصد کمی از حملات تروریستی را شامل می‌شوند.</p>
      <p>همچنین بر اساس گزارش‌های موجود، تعداد تلفات ناشی از اقدامات تروریستی در اروپا برای دومین سال متوالی کاهش داشته به طوری که از ۲۰۰ نفر در ۲۰۱۷ به ۶۲ نفر در ۲۰۱۸ رسیده است که بیشترین تعداد آن مربوط به ترکیه با ۴۰ کشته است.</p>
      <p>همچنین گروه‌های تروریستی از زنان به عنوان عاملان انتحاری بیشترین بهره را می‌برند چرا که زنان قابلیت رد شدن از ایست‌های بازرسی و نیروهای امنیتی را راحت‌تر از عاملان انتحاری مرد دارند.</p>
      <p>در گزارش موجود آمده در سطح جهانی یک افزایش ۴۵۰ درصدی در تعداد استفاده از زنان به عنوان عامل انتحاری بین ۲۰۱۳ و ۲۰۱۸ وجود دارد.</p>
      <p>همچنین سال ۲۰۱۸ سالی است که طالبان گوی رقابت را به عنوان مرگبارترین گروه تروریستی در جهان از داعش ربوده است. تعداد تلفاتی که طالبان در آنها نقش داشت، رشد ۷۰ درصدی داشت در حالی که تعداد تلفات مربوط به حملات داعش کاهش یافت و به زیر ۷۰ درصد رسید.</p>
      <p>در ادامه این گزارش به نام برخی کشورها مطابق ترتیب زیر اشاره شده است: ۱- افغانستان با ۹.۶ درصد، ۲- عراق با ۹.۲ درصد، ۳- نیجریه با ۸.۶ درصد، ۴- سوریه ۸ درصد، ۵- پاکستان ۷.۹ درصد، ۱۶- ترکیه ۶.۵ درصد، ۲۲- آمریکا ۵.۷ درصد، ۲۸- انگلیس ۵.۴ درصد، ۳۶- فرانسه ۵ درصد، ۳۷- روسیه ۴.۹ درصد، ۴۴- آلمان ۴.۲ درصد، ۴۵- یونان ۴.۲ درصد، ۵۳- بلژیک ۳.۶ درصد، ۵۶- سوئد ۳.۵ درصد، ۵۹- اسپانیا ۳.۴ درصد، ۶۳- ایتالیا ۳.۱ درصد، ۶۹- ایرلند ۲.۷ درصد، ۷۷- هلند ۲.۳ درصد، ۸۱- فنلاند ۲ درصد، ۸۴- اتریش ۱.۷ درصد.</p>
    </article>
  </body>
</html>