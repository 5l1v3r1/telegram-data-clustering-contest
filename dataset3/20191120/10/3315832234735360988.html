<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/d2e621c2b01f9bef/foto-stefan-voda-o-alta-ambulanta-a-fost-vandalizata.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-20T10:04:03+00:00"/>
    <meta property="og:title" content="FOTO // Ștefan-Vodă: O altă ambulanță a fost vandalizată"/>
    <meta property="og:description" content="Încă o ambulanță a fost deteriorată, de această dată în raionul Ștefan Vodă. Totul s-a întâmplat aseară, în timp ce echipajul medical se afla la o solicitare."/>
  </head>
  <body>
    <article>
      <h1>FOTO // Ștefan-Vodă: O altă ambulanță a fost vandalizată</h1>
      <address><time datetime="2019-11-20T10:04:03+00:00">20 Nov 2019, 10:04</time> by <a rel="author">Jurnal.md</a></address>
      <p>
        <b>Încă o ambulanță a fost deteriorată, de această dată în raionul Ștefan Vodă. Totul s-a întâmplat aseară, în timp ce echipajul medical se afla la o solicitare.</b>
      </p>
      <p>La ora 22:39, echipa SAMU Ștefan Vodă a primit o solicitare pentru acordarea asistenței medicale urgente la etapa de prespital în satul Slobozia, unui pacient din cauza febrei.</p>
      <p>Echipa AMU a ajuns la locul solicitării, la ora 22:56. În timp ce membrii echipei AMU se aflau în casă la pacient și îi acordau ajutor medical, un necunoscut s-a apropiat de ambulanță. Individul a lovit ambulanța cu un obiect de lemn.</p>
      <p>Persoana agresivă care vorbea necenzurat a spart girofarul, fereastra laterală și a deteriorat caroseria ambulanței.</p>
      <p>Echipa AMU a anunțat poliția, care s-a deplasat la fața locului și a documentat cazul.</p>
      <p>Amintim că pe data de<a href="http://www.jurnal.md/ro/news/6ccbfd022367a918/foto-un-individ-a-vandalizat-cu-o-ranga-o-ambulanta-din-chisinau-si-l-a-atacat-pe-sofer.html"> 17 noiembrie un individ beat a vandalizat o ambulață din capitală cu o rangă metalică, după ce s-a înfuriat că ambulanța pe care a solicita-o el nu mai ajungea la iubita lui, care avea nevoie de ajutorul medicilor.</a></p>
      <p>
        <a href="http://www.jurnal.md/ro/news/6ccbfd022367a918/foto-un-individ-a-vandalizat-cu-o-ranga-o-ambulanta-din-chisinau-si-l-a-atacat-pe-sofer.html">Acesta a zărit în curtea blocului o altă ambulanță, care a venit să acorde primul ajutor medical unei alte persoane, a atacat fizic șoferul de la ambulanță și a vandalizat ambulanța.</a>
      </p>
      <figure>
        <img src="http://static.cdn.jurnaltv.md/superdesk/2019112012110/bad085028be7afc4db1161dbed8870f160e6fc81c450c8262d9cada424f645a7.jpg"/>
        <figcaption>Facebook.com</figcaption>
      </figure>
    </article>
  </body>
</html>