<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/100-de-ani-de-la-moartea-poetului-ady-endre-expozitie-temporara-la-muzeul-tarii-crisurilor/"/>
    <meta property="og:site_name" content="InfoOradea"/>
    <meta property="article:published_time" content="2019-11-20T10:57:00+00:00"/>
    <meta property="og:title" content="100 de ani de la moartea poetului Ady Endre – Expozitie temporara la Muzeul Tarii Crisurilor"/>
    <meta property="og:description" content="Cu ocazia împlinirii a 100 de ani de la moartea poetului Ady Endre, la Muzeul Memorial Ady Endre se deschide o expoziţie temporară având titlul Văzându-mă să mă vadă…, realizată…"/>
  </head>
  <body>
    <article>
      <h1>100 de ani de la moartea poetului Ady Endre – Expozitie temporara la Muzeul Tarii Crisurilor</h1>
      <address><time datetime="2019-11-20T10:57:00+00:00">20 Nov 2019, 10:57</time> by <a rel="author">Redactia</a></address>
      <p>Cu ocazia împlinirii a 100 de ani de la moartea poetului Ady Endre, la Muzeul Memorial Ady Endre se deschide o expoziţie temporară având titlul <b><i>Văzându-mă să mă vadă…</i>, </b>realizată de Muzeul Literar Petőfi din Budapesta, în parteneriat cu Consulatul General al Ungariei din Cluj-Napoca, Consiliul Judeţean Bihor şi Muzeul Ţării Crişurilor. Vernisată în mai multe localităţi din regiunea bazinului Carpatic, deschiderea acesteia la Oradea va avea loc vineri, 22 noiembrie 2019, ora 17.30, după următorul program:</p>
      <p>17.30:  Vor adresa salutări:</p>
      <ul>
        <li>Szamos Mariann din partea Muzeului Ţării Crişurilor – Complex muzeal şi a Muzeului Memorial Ady Endre;</li>
        <li>Pásztor Sándor, Președinte al Consiliului Județean Bihor;</li>
        <li>Mile Lajos, Consul general al Ungariei</li>
      </ul>
      <p>17.40:</p>
      <ul>
        <li>Conferinţă susţinută de Péter I. Zoltán, cu titlul „Ady și Oradea”</li>
      </ul>
      <p>18.10:</p>
      <ul>
        <li>Prezentarea expoziţiei temporare: Hegyi Katalin, din partea Muzeului Literar Petőfi.</li>
      </ul>
      <p>18.30:  Cuvânt de încheiere: Szamos Mariann.</p>
      <p>Cele 14 panouri ale expoziţiei prezintă viaţa şi cariera poetului Ady Endre cu ajutorul unor citate, fotografii şi texte curatoriale informative. Expoziţia oferă un tablou cuprinzător despre etapele cele mai reprezentative din viaţa poetului: familie, patrie, studii, perioada tumultoasă de la Oradea, dragostea pentru Léda, singurătatea camerelor de hotel, Boncza Berta, războiul, Ciucea şi moartea. Prin prezentarea vieţii poetului se evidenţiază subiectele cele mai importante care au făcut parte din existenţa acestuia: trăirea conştientizată a condiţiei de artist, siguranţa de sine a conştiinţei de poet, atitudinea faţă de maghiari, poezia mesianică şi vizionară, atitudinea anti-război, rolul public.</p>
      <p>Curatorii expoziţiei: Hegyi Katalin (selecţie imagini şi texte, redactare), Fákó Árpád (grafică, vizualizare).</p>
      <p>Expoziţia va fi deschisă până în 5 ianuarie 2020.</p>
      <related>
        <h4>Articole similare</h4>
        <a href="https://infooradea.ro/expozitii-temporare-si-permanente-in-perioada-18-24-noiembrie-la-muzeul-tarii-crisului/"/>
        <a href="https://infooradea.ro/periplu-festivalier-spectaculos-pentru-trupa-arcadia-din-oradea/"/>
        <a href="https://infooradea.ro/expozitii-temporare-si-permanente-la-muzeul-tarii-crisurilor/"/>
      </related>
    </article>
  </body>
</html>