<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/asia/2019/11/20/hong-kong-nuovo-scontro-tra-cina-e-usa_979a39dd-eff4-49cf-915f-b5755e956238.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T10:57:39+00:00"/>
    <meta property="og:title" content="Hong Kong, nuovo scontro tra Cina e Usa"/>
    <meta property="og:description" content="Il Senato americano ha approvato all'unanimità una legge a sostegno del rispetto dei diritti umani e della democrazia a Hong Kong. (ANSA)"/>
  </head>
  <body>
    <article>
      <h1>Hong Kong, nuovo scontro tra Cina e Usa</h1>
      <h2>Senato americano approva norme pro-manifestanti, ira di Pechino</h2>
      <address><time datetime="2019-11-20T10:57:39+00:00">20 Nov 2019, 10:57</time> by <a rel="author">Redazione ANSA</a></address>
      <p> Il Senato americano ha approvato all'unanimità una legge a sostegno del rispetto dei diritti umani e della democrazia a Hong Kong. Il testo, che va ora alla Camera, prevede sanzioni contro le autorità cinesi e hongkonghesi che violano i diritti e stabilisce una revisione a cadenza annuale dello status speciale di cui gode Hong Kong, con vantaggi commerciali ed economici concessi da Washington.<br/>    Approvato anche il divieto di vendere lacrimogeni, proiettili di gomma e altre attrezzature utilizzate per reprimere le proteste.<br/>    La Cina va all'attacco del voto unanime del Senato americano che ha approvato lo 'Hong Kong Human Rights and Democracy Act'.<br/>    Il portavoce del ministero degli Esteri, Geng Shuang, ventilando l'adozione di non meglio precisate ritorsioni, ha chiarito in una nota che Pechino "condanna con forza e si oppone con determinazione" alla mossa Usa che è "una interferenza negli affari interni della Cina".<br/>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/cronaca/2019/11/20/hong-kong-ex-dipendente-consolato-gb-torturato-in-cina_49dc15ae-03e8-40d3-b704-429e3f485df3.html"/>
      </related>
    </article>
  </body>
</html>