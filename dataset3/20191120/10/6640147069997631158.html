<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-capitolo-2-stagione-1-durata/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T10:10:00+00:00"/>
    <meta property="og:title" content="Fortnite Capitolo 2: la Stagione 1 è stata estesa, durerà ancora moltissimo | Game Division"/>
    <meta property="og:description" content="La Stagione 1 di Fortnite Capitolo 2 è stata notevolmente estesa: ecco la dichiarazione ufficiale del team di sviluppo di Epic Games."/>
  </head>
  <body>
    <article>
      <h1>Fortnite Capitolo 2: la Stagione 1 è stata estesa, durerà ancora moltissimo | Game Division</h1>
      <address>
        <time datetime="2019-11-20T10:10:00+00:00">20 Nov 2019, 10:10</time>
      </address>
      <p>Fortnite Capitolo 2 si è finalmente aggiornato alla versione 11.20. <a href="http://www.tomshw.it/videogioco/fortnite-11-20-novita-aggiornamento/">Nel nostro articolo dedicato</a> vi abbiamo indicato le novità per la Battaglia Reale, Salva il Mondo e Modalità Creativa, che ci permetteranno di giocare con tanto contenuti extra. Le novità del battle royale di Epic Games, però, non sono finite qui. <b>Il team di sviluppo ha infatti annunciato che la Stagione 1 di Fortnite Capitolo 2 è stata estesa e non di poco!</b></p>
      <p>Potete leggere il messaggio ufficiale di Epic Games qui sotto:<br/>“<i>Con l’arrivo del nuovo anno arrivano nuove oppurtunità</i> [sic]!<i> L’anno scorso abbiamo celebrato i 14 giorni di Fortnite durante le feste. Quest’anno abbiamo ancora più contenuti da scoprire, tra cui nuove funzionalità di gioco, ricompense gratuite, e un’esperienza in diretta che davvero non volete perdervi! Per prepararsi a tutti gli aggiornamenti delle feste, abbiamo deciso di estendere la prima stagione del Capitolo 2 fino a inizio febbraio. Preparatevi per l’inverno!”</i></p>
      <figure>
        <img src="https://www.tomshw.it/images/images/2019/10/fortnite-capitolo-2-stagion-1-56509.jpg"/>
      </figure>
      <p>Leggi anche: <a href="https://www.tomshw.it/videogioco/red-dead-redemption-2-stadia-extra/">Red Dead Redemption 2 arriva su Stadia: ecco gli extra inclusi</a></p>
      <p>Come avete letto, la Stagione 1 di Fortnite Capitolo 2 durerà fino a <b>inizio febbraio</b>, in pratica avrà una durata doppia rispetto alle vecchie stagioni di Fortnite. Gli sviluppatori promettono grandi novità per tutto l’inverno, ma il dettaglio più interessante è la frase “<i>un’esperienza in diretta che davvero non volete perdervi”</i>. Queste parole non possono non farci pensare al fatto che <b>recentemente al cinema all’aperto presente sull’Isola è “andato in onda” uno stream molto particolare</b>. Possibile che ci sia altro in arrivo a riguardo?</p>
      <p>Per ora sono solo speculazioni e non possiamo fare altro se non tirare a indovinare: dovremo quindi attendere nuove informazioni a riguarda da parte di Epic Games. <b>Diteci, cosa ne pensate di questa estensione? Vi sembra strana?</b></p>
      <blockquote>Se non volete attendere fino a febbraio per le novità di Fortnite Capitolo 2 Stagione 2, potete ottenere nuovi contenuti speciali tramite un bundle disponibile su Amazon, precisamente a <a href="https://toms.it/zoBuS">questo indirizzo</a>.</blockquote>
    </article>
  </body>
</html>