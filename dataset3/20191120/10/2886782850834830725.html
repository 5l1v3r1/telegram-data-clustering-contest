<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/20/mourinho-a-tottenham-uj-vezetoedzoje"/>
    <meta property="og:site_name" content="euronews"/>
    <meta property="article:published_time" content="2019-11-20T10:14:12+00:00"/>
    <meta property="og:title" content="Mourinho a Tottenham új vezetőedzője"/>
    <meta property="og:description" content="A kedden menesztett argentin Pochettinót váltja."/>
  </head>
  <body>
    <article>
      <h1>Mourinho a Tottenham új vezetőedzője</h1>
      <address><time datetime="2019-11-20T10:14:12+00:00">20 Nov 2019, 10:14</time> by <a rel="author">Németh Árpád</a></address>
      <figure>
        <img src="https://static.euronews.com/articles/stories/04/31/10/80/773x435_cmsv2_54edcef3-ce4a-5b51-81c5-792adc75db60-4311080.jpg"/>
      </figure>
      <p>José Mourinho a Tottenham új vezetőedzője. Elődjét, Mauricio Pochettinót kedden menesztették. A Chelsea és a Manchester United volt vezetőjét a 2022/23-as idény végéig szerződtette a klub.</p>
      <p>A Tottenham Spurs a Twitteren is megerősítette Mourinho leigazolását.</p>
      <figure>
        <iframe data-src="https://twitter.com/euronewses/status/1197040181657784320" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>– <b>A csapatnak és a fociakadémiának a minősége egyaránt ösztönző</b> – indokolta döntését az 56 éves portugál edző. – <b>Ilyen játékosokkal vonzó együttműködni</b>.</p>
      <p>A Spurs elnöke szerint Mourinho a foci egyik legsikeresebb szakembere.</p>
      <p>A Tottenham Pochettino vezetésével jutott a Bajnokok ligája döntőjébe a tavalyi idényben, de Madridban 2:0-ra kikapott a Liverpooltól. A 2014-ben szerződtetett argentin vezetésével azonban az észak-londoni csapat sosem nyert nemzetközi tornán.</p>
    </article>
  </body>
</html>