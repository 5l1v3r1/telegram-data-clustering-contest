<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/v-ukrayini-pidvyshhyly-rozmir-pensij-ale-ne-vsim-u-kogo-vyplaty-zalyshatsya-kolyshnimy/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T10:44:54+00:00"/>
    <meta property="og:title" content="В Україні підвищили розмір пенсій, але не всім: у кого виплати залишаться колишніми"/>
    <meta property="og:description" content="У березні у деяких пенсіонерів збільшиться розмір пенсійних виплат, адже за законом настав час проводити індексацію."/>
  </head>
  <body>
    <article>
      <h1>В Україні підвищили розмір пенсій, але не всім: у кого виплати залишаться колишніми</h1>
      <h2>Уряд затвердив показник індексації в розмірі 17%</h2>
      <address>
        <time datetime="2019-11-20T10:44:54+00:00">20 Nov 2019, 10:44</time>
      </address>
      <p>Скоро  у деяких пенсіонерів збільшиться розмір пенсійних виплат, адже за законом настав час проводити індексацію.</p>
      <p>Як передає НАРОДНА ПРАВДА, про це в інтерв’ю “<a href="https://fakty.ua/299753-v-marte-pensii-uvelichatsya-ne-u-vseh-kto-budet-poluchat-po-staromu">Фактам</a>” повідомила заступник голови правління Пенсійного фонду України Ірина Ковпашко.</p>
      <p>Loading...</p>
      <p>За її словами, уряд затвердив показник індексації в розмірі 17%, відтепер українцям, яким була перерахована пенсія, виходячи з показника середньої зарплати по країні в розмірі 3 тисяч 764 гривень 40 копійок, перерахують пенсію з урахуванням її підвищення на ці 17% – у гривнях це складе 4 404 гривні 35 копійок.</p>
      <p>При цьому, додала Ірина Ковпашко, не всім пенсіонерам у березні перерахували пенсію з зарплати понад 4 тисяч гривень:</p>
      <p>“В ході індексації для кожного пенсіонера індивідуально розрахували його заробіток (з урахуванням нового показника середньої зарплати по країні) і тільки потім розрахували його пенсію. Саме тому суми підвищення будуть різні. У когось більше стаж, у когось вище коефіцієнт заробітку”.</p>
      <p>Ковпашко також додала, що в постанові вказано мінімальний розмір збільшення пенсії — 100 гривень (пенсії в ході індексації виросли не менше ніж на 100 гривень). Іншими словами, навіть якщо формально сума збільшення складає всього п’ять гривень, з березня людина буде отримувати не на п’ять, а на всі 100 гривень більше.</p>
      <p>
        <b>Індексація на прикладах</b>
      </p>
      <p><b>У жінки 30 років страхового стажу (коефіцієнт стажу 0,30), була досить висока зарплата, тому її коефіцієнт заробітку 2,0. </b>До березня її пенсія була:</p>
      <p>(3764 гривні 40 копійок х 2,0) х 0,30 = 2258 гривень 64 копійки.</p>
      <p>У березні показник середньої зарплати проіндексований, її пенсія з березня пораховано наступним чином:</p>
      <p>(4404 гривні 35 копійок х 2,0) х 0,30 = 2642 гривні 61 копійка.</p>
      <p>
        <b>У жінки 30 років страхового стажу (коефіцієнт стажу 0,30), середня заробітна плата була невисокою, її коефіцієнт заробітку 1,2.</b>
      </p>
      <p>До березня її пенсія становила:</p>
      <p>(3764 гривні 40 копійок х 1,2) х 0,30 = 1355 гривень 18 копійок. Оскільки закон гарантує при повному страховому стажі виплату не нижче прожиткового мінімуму для непрацездатних осіб, то їй виплачують прожитковий мінімум — 1497 гривень (мінімальна гарантована пенсія).</p>
      <p>Її пенсія з березня складе: (4404 гривні 35 копійок х 1,2) х 0,30 = 1585 гривень 56 копійок. Незважаючи на те, що це вище прожиткового мінімуму, мінімальне збільшення при індексації не може бути нижче 100 гривень, тобто з березня вона буде отримувати 1597 гривень (на 100 гривень більше).</p>
      <p>
        <b>У жінки 30 років страхового стажу (коефіцієнт стажу 0,30), але зовсім маленька зарплата і коефіцієнт заробітку становить 0,7.</b>
      </p>
      <p>До перерахунку її пенсія була – (3764 гривні 40 копійок х 0,7) х 0,30 = 790 гривень 52 копійки. Однак при повному страховому стажі виплата не може бути нижче прожиткового мінімуму, тобто їй виплачували 1497 гривень. Після березневої індексації вона буде отримувати (4404 гривні 35 копійок х 0,7) х 0,30 = 924 гривні 91 копійку. Однак це також нижче прожиткового мінімуму, тому їй продовжать виплачувати 1497 гривень. <b>Це та категорія осіб, кому перерахунок провели, але розмір пенсії не змінився.</b></p>
      <p>У цьому випадку правило “100 гривень” не працює.</p>
      <p>«Чергове збільшення виплат відбудеться з 1 липня та 1 грудня, коли зросте прожитковий мінімум», – додала Ірина Ковпашко.</p>
      <p>Нагадаємо, раніше віце-прем’єр-міністр Павло Розенко повідомив, що з 1 березня 2019 року в Україні підвищено пенсії, <a href="https://narodna-pravda.ua/2019/03/19/na-skilki-zrosli-pensiyi-v-ukrayini-nazvano-tsifri/">в середньому сума підвищення виплат для українців, пенсії яких підлягали перерахуванню, становить 514 гривень.</a></p>
      <p>У 2019 році українських пенсіонерів <a href="https://narodna-pravda.ua/2019/02/05/ukrayintsyam-poobitsyaly-za-rik-trychi-pidnyaty-pensiyi-yak-zminyatsya-vyplaty/">очікує три індексації пенсійних виплат.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>