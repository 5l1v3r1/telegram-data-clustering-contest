<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ipl-2020-yuvraj-singh-reveals-whether-he-has-ever-thought-of-coaching-an-ipl-team-2859447.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T10:18:53+00:00"/>
    <meta property="og:title" content="IPL की किसी फ्रेंचाइजी टीम का कोच बनेंगे युवराज? जानिए उनका जवाब"/>
    <meta property="og:description" content="टीम इंडिया के पूर्व बैटिंग ऑलराउंडर युवराज सिंह इन दिनों अबू धाबी टी10 लीग का लुत्फ उठा रहे हैं। युवी इसके अलावा कनाडा टी20 लीग में भी खेल चुके हैं। इंडियन प्रीमियर लीग (आईपीएल) में भी युवी अलग-अलग..."/>
  </head>
  <body>
    <article>
      <h1>IPL की किसी फ्रेंचाइजी टीम का कोच बनेंगे युवराज? जानिए उनका जवाब</h1>
      <address><time datetime="2019-11-20T10:18:53+00:00">20 Nov 2019, 10:18</time> by <a rel="author">लाइव हिन्दुस्तान टीम,नई दिल्ली</a></address>
      <p>टीम इंडिया के पूर्व बैटिंग ऑलराउंडर युवराज सिंह इन दिनों अबू धाबी टी10 लीग का लुत्फ उठा रहे हैं। युवी इसके अलावा कनाडा टी20 लीग में भी खेल चुके हैं। इंडियन प्रीमियर लीग (आईपीएल) में भी युवी अलग-अलग फ्रेंचाइजी टीम के लिए खेल चुके हैं और पिछले साल उन्हें मुंबई इंडियंस ने खरीदा था, हालांकि इस बार मुंबई इंडियंस ने युवी को रिलीज कर दिया है। </p>
      <p>19 दिसंबर को आईपीएल 2020 के लिए खिलाड़ियों की नीलामी होनी है। युवराज सिंह एक बार फिर नीलामी के लिए मौजूद हो सकते हैं और उनको कोई टीम खरीदती है या नहीं इसका फैसला भी अगले महीने ही होगा। युवी फिलहाल विदेशी लीग का मजा लेना चाहते हैं और आईपीएल में किसी फ्रेंचाइजी टीम में कोच के रोल के बारे में नहीं सोच रहे हैं।</p>
      <h3>
        <a href="https://www.livehindustan.com/cricket/story-virat-kohli-shared-a-photo-with-ms-dhoni-fans-reacted-on-the-post-2859400.html">विराट कोहली ने धौनी को बताया- 'पार्टनर इन क्राइम', शेयर की ये फोटो</a>
      </h3>
      <h3>
        <a href="https://www.livehindustan.com/cricket/story-ipl-2020-venky-mysore-witty-reply-to-yuvraj-singh-on-social-media-2859344.html">आईपीएल 2020 में KKR के लिए खेल सकते हैं युवी, को-ओनर ने किया इशारा</a>
      </h3>
      <p>उन्होंने कहा, 'मैंने अभी तक इस पर फैसला नहीं लिया है कि मैं किसी आईपीएल टीम से कोच के तौर पर जुड़ना चाहता हूं या नहीं। मैं धीरे-धीरे इसमें घुसूंगा। अभी फिलहाल मैं भारत से बाहर लीग खेलकर काफी खुश हूं। मुझे नए देश देखने का मौका मिल रहा है, नए खिलाड़ियों के साथ खेलने का मौका मिल रहा है। आने वाले 2-3 साल में और भी कई लीग खेली जाएंगी। तो मैं उनमें खेलने के बारे में सोच रहा हूं।'</p>
      <p>युवी ने कहा, 'ये मेरे लिए अच्छा है। मैं दो-तीन महीने क्रिकेट खेलना हूं ना कि पूरा साल और मैं 8-9 महीने आराम कर सकता हूं, तो ये अच्छा है। मैंने आने वाले 2-3 सालों में इसका लुत्फ उठा सकता हूं, उसके बाद मैं कोचिंग के बारे में सोचू पाऊंगा।'</p>
    </article>
  </body>
</html>