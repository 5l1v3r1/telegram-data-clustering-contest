<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-vegzetes-lenne-egy-nepszavazas-az-atletikai-vb-re-nezve/"/>
    <meta property="og:site_name" content="lokál"/>
    <meta property="article:published_time" content="2019-11-20T10:22:37+00:00"/>
    <meta property="og:title" content="Végzetes lenne egy népszavazás az atlétikai vb-re nézve"/>
    <meta property="og:description" content="Habár a csepeli önkormányzat támogatja az atlétikai stadion felépítését és a 2023-as atlétikai vb budapesti megrendezését, egy esetleges népszavazás végzetes csúszást okozna az építkezésben – írja a Ripost."/>
  </head>
  <body>
    <article>
      <h1>Végzetes lenne egy népszavazás az atlétikai vb-re nézve</h1>
      <address><time datetime="2019-11-20T10:22:37+00:00">20 Nov 2019, 10:22</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2017/08/K_EPA20170808001-1280x824.jpg"/>
      </figure>
      <p>
        <b>Habár a csepeli önkormányzat támogatja az atlétikai stadion felépítését és a 2023-as atlétikai vb budapesti megrendezését, egy esetleges népszavazás végzetes csúszást okozna az építkezésben – írja a <a href="https://ripost.hu/sport/a-nepszavazas-kinyirna-az-atletikai-vb-t-2167237/">Ripost</a>.</b>
      </p>
      <p>A csepeli önkormányzat 11 igen szavazattal, 5 ellenében, egy tartózkodás mellett elfogadta az atlétikai stadion felépítését és a 2023-as atlétikai vb budapesti megrendezését. Előtte Karácsony Gergely főpolgármester a Magyar Atlétikai Szövetség (MASZ) képviselőivel tárgyalt, és a MASZ honlapja szerint annak ellenére pozitív volt az egyeztetés, hogy a főváros eddig nem támogatta rendezést. Gyulai Miklós, a MASZ elnöke ezt <a href="https://ripost.hu/sport/a-nepszavazas-kinyirna-az-atletikai-vb-t-2167237/">megerősítette a lapnak</a>.</p>
      <p>„Abból a szempontból mindenképpen előrelépés történt, hogy nincs elutasítás, nincs küzdelem, szinte mindenki támogatólag áll ki az ügy mellett, a csepeli közgyűlésen is pártokon átívelő összefogás volt – fogalmazott Gyulai. – Bízom benne, hogy mindenki megérti és látja a pozitívumokat. Egy 77 hektáros zöldmezős beruházásról beszélünk, amely sportesemények megrendezésére is alkalmas. Ez egy olyan közösségi felület lenne, amilyen Magyarországon egyáltalán nincsen. Az élsporttól a szabadidősporton át a testnevelési órákig ez a hely mindenre alkalmas, hiszen egy olyan sport és szabadidő parkról beszélünk, ami a közt fogja szolgálni.”</p>
      <p>Azonban sürget az idő, hiszen még egy kapavágás sem történt a területen. Ráadásul egy népszavazási kezdeményezés tovább halaszthatja a munkálatokat. Mivel sürget az idő, egy népszavazás gyakorlatilag kinyírhatja az egész világbajnokságot – tudatja a <a href="https://ripost.hu/sport/a-nepszavazas-kinyirna-az-atletikai-vb-t-2167237/">Ripost</a>.</p>
      <p>„A Magyar Atlétikai Szövetség szeretné folytatni a megkezdett munkát, a mi feladatunk, hogy Budapesten egy fantasztikus világbajnokság kerüljön megrendezésre, bízunk benne, hogy ehhez minden feltétel adott lesz. Az biztos, hogy a világbajnokságig hátralévő idő nagyon kevés, ki vagyunk centizve.”</p>
      <p><a href="https://www.lokal.hu/2019-10-kiallnak-a-vb-ert-az-atletak/">Mint arról korábban a Lokál is beszámolt</a>, több atléta, Baji Balázzsal az élen azonban határozottan kiállt a sportág 2023-as világbajnoksága mellett</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-karacsony-engedekenyebb-lett-vb-ugyben/">Karácsony engedékenyebb lett vb-ügyben</a>
        </li>
        <li>
          <a href="https://www.lokal.hu/2019-11-csepel-tamogatja-az-atletikai-vilagbajnoksag-megrendezeset/">Csepel támogatja az atlétikai világbajnokság megrendezését</a>
        </li>
        <li>
          <a href="https://www.lokal.hu/2019-11-kiallnak-az-atletikai-vilagbajnoksag-mellett-a-nemzet-sportoloi/">Kiállnak az atlétikai világbajnokság mellett a nemzet sportolói</a>
        </li>
        <li>
          <a href="https://www.lokal.hu/2019-11-a-nemzet-sportoloi-is-az-atletikai-vilagbajnoksag-megrendezeset-kerik/">A nemzet sportolói is az atlétikai világbajnokság megrendezését kérik</a>
        </li>
        <li>
          <a href="https://www.lokal.hu/2019-11-tobb-fovarosi-fejlesztest-leallitana-karacsony/">Több fővárosi fejlesztést leállítana Karácsony</a>
        </li>
      </ul>
    </article>
  </body>
</html>