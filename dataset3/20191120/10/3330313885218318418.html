<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904475/moeilijk-oranje-gevecht-voor-kluivert-bij-ajax-krijg-je-veel-meer-kansen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T10:39:00+00:00"/>
    <meta property="og:title" content="Moeilijk Oranje-gevecht voor Kluivert: &quot;Bij Ajax krijg je veel meer kansen&quot;"/>
    <meta property="og:description" content="Justin Kluivert weet waar hij aan moet werken om een plek te verdienen in de Oranje-selectie voor het EK 2020. Volgens de AS Roma-aanvaller moet hij een hoger rendement halen uit zijn spel. Kluivert laat goede acties zien in Italië dit seizoen, maar heeft nog maar twee goals op zijn naam staan in deze Serie A-jaargang. Gevraagd naar hoe hij de promotie van Jong Oranje naar Oranje kan maken zegt Kluivert tegen FOX Sports: &quot;Ik moet bij mijn club blijven spelen en meer rendement uit mijn acties halen. Dat is wel het puntje waar het aan ligt, als je ook kijkt naar andere jongens die meer goals en assists geven.&quot; Kluivert blijft dromen over eindtoernooi: 'Het EK zit zeker in mijn achterhoofd' De Ligt over beweringen van Kluivert: 'Niet gesproken, een aanname, denk ik'"/>
  </head>
  <body>
    <article>
      <h1>Moeilijk Oranje-gevecht voor Kluivert: "Bij Ajax krijg je veel meer kansen"</h1>
      <address>
        <time datetime="2019-11-20T10:39:00+00:00">20 Nov 2019, 10:39</time>
      </address>
      <p>
        <b>Justin Kluivert weet waar hij aan moet werken om een plek te verdienen in de Oranje-selectie voor het EK 2020. Volgens de AS Roma-aanvaller moet hij een hoger rendement halen uit zijn spel.</b>
      </p>
      <p>Kluivert laat goede acties zien in Italië dit seizoen, maar heeft nog maar twee goals op zijn naam staan in deze Serie A-jaargang. Gevraagd naar hoe hij de promotie van Jong Oranje naar Oranje kan maken zegt Kluivert tegen <a href="https://www.foxsports.nl/video/3148203/kluivert-heeft-vertrouwen-weet-dat-als-het-loskomt-het-niet-stoppen/">FOX Sports</a>: "Ik moet bij mijn club blijven spelen en meer rendement uit mijn acties halen. Dat is wel het puntje waar het aan ligt, als je ook kijkt naar andere jongens die meer goals en assists geven."</p>
      <p>Kluivert heeft voor een plek in Oranje veel concurrentie. Niet alleen van de gevestigde namen, maar ook van jongens als Calvin Stengs en Javairo Dilrosun. "Ik zal iedereen gek maken. Zij willen ook in Oranje spelen en daarvoor moet je elke week scoren en assists geven."</p>
      <p>Dat Kluivert in Italië speelt maakt het wel moeilijker voor hem, vindt hijzelf. "Voor mijn gevoel is het een heel groot verschil met de Eredivisie. Bij Ajax kregen we iedere wedstrijd zoveel kansen. En in Italië speel je tegen de hekkensluiter en is het altijd moeilijk voetballen. Er zijn altijd twee, drie goede spelers en ze verdedigen zo goed. Maar ik word iedere week sterker en beter. Als ik meer goals maak en meer assists geef, geloof ik in een plek in Oranje. Ik heb het in eigen hand."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904346/kluivert-blijft-dromen-over-eindtoernooi-het-ek-zit-zeker-in-mijn-achterhoofd-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/904444/de-ligt-ik-dacht-eerst-oh-ronaldo-buffon-bonucci-maar-dat-is-nu-verdwenen-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>