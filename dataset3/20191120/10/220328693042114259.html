<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/blgariya-poluchi-priznanie-ot-nato-407177.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T10:56:20+00:00"/>
    <meta property="og:title" content="България получи признание от НАТО"/>
    <meta property="og:description" content="Посолството на САЩ с удоволствие съобщава, че България получава признание от DipNote - официалния блог на Държавния департамент на САЩ - като съюзник,..."/>
  </head>
  <body>
    <article>
      <h1>България получи признание от НАТО</h1>
      <address>
        <time datetime="2019-11-20T10:56:20+00:00">20 Nov 2019, 10:56</time>
      </address>
      <p>България получава признание като надежден съюзник в НАТО от Официалния блог на Държавния департамент на САЩ</p>
      <p>Посолството на САЩ с удоволствие съобщава, че България получава признание от DipNote - официалния блог на Държавния департамент на САЩ - като съюзник, на когото Америка може да разчита. DipNote твърди, че Република България и Съединените щати са изградили отношения, които са пример за тесните връзки, които Америка има със съюзниците от НАТО.</p>
      <p>Официалният блог на Държавния департамент на САЩ хвали България за това, че дава приоритет на военната модернизация и че проактивно е обявила намерение да увеличи разходите си за отбрана до 2 процента от БВП до 2024 г. Помощта, която САЩ са предоставили на България в сферата на сигурността през последните 25 години, възлиза на над 340 милиона долара.  САЩ и България работят заедно за подобряване на сигурността в Източна Европа.</p>
    </article>
  </body>
</html>