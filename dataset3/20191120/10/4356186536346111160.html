<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%b4%d0%b5%d0%bd%d0%b8%d1%81%d0%bb%d0%b0%d0%b2-%d0%bd%d0%b0%d0%bd%d0%ba%d0%be%d0%b2-%d0%bf%d0%be%d1%81%d0%b2%d0%b5%d1%82%d0%b8-%d0%bf%d0%b5%d1%81%d0%b5%d0%bd-%d0%bd%d0%b0-%d1%81%d1%8a%d0%bf%d1%80/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-20T10:19:58+00:00"/>
    <meta property="og:title" content="Денислав Нанков посвети песен на съпругата си / ВИДЕО"/>
    <meta property="og:description" content="Песента „Мерак“ в изпълнение на младия фолклорен изпълнител Денислав Нанков направи премиера в ефира на Фен Фолк ТВ."/>
  </head>
  <body>
    <article>
      <h1>Денислав Нанков посвети песен на съпругата си / ВИДЕО</h1>
      <address><time datetime="2019-11-20T10:19:58+00:00">20 Nov 2019, 10:19</time> by <a rel="author">Signal.bg</a></address>
      <p>Песента „Мерак“ в изпълнение на младия фолклорен изпълнител Денислав Нанков направи премиера в ефира на Фен Фолк ТВ. Това е неговата втора самостоятелна авторска песен, която е по музика и аранжимент на македонския топ композитор Сашко Митковски и текст на Полина Дакова.</p>
      <p>„Когато Сашко ми изпрати няколко демо версии на негови песни, това беше музиката, на която още от първия такт си казах, че е моята песен и искам да изпея точно такава песен. Надявам се почитателите на фолклорната музика да се веселят на нея, защото е ритмична, весела и игрива. Записах песента в студиото на Виктор Йорданов – Кардама, а клипа заснехме в комплекс близо до София, под режисурата на Ненчо Касъмов.“, разказва Денислав.</p>
      <figure>
        <img src="https://signal.bg/wp-content/uploads/2019/11/DenislavNankov.jpg"/>
      </figure>
      <p>„Песента е много специална за мен, тъй като я посвещавам на моята прекрасна съпруга! Хубавите думи в текста изпях с цялата си обич и признателност към нея!“, допълва той.</p>
      <p>В лентата участват невероятните танцьори от Фолклорен танцов ансамбъл “Горна баня” с ръководител Десислав Михайлов.</p>
    </article>
  </body>
</html>