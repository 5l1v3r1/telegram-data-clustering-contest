<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/whatsapp-vulnerabilita-sfruttata-da-un-video-mp4/"/>
    <meta property="og:site_name" content="Webnews"/>
    <meta property="article:published_time" content="2019-11-20T10:19:00+00:00"/>
    <meta property="og:title" content="WhatsApp, vulnerabilità sfruttata da un video MP4"/>
    <meta property="og:description" content="Facebook ha corretto una vulnerabilità presente in WhatsApp che potrebbe essere sfruttata per eseguire codice infetto tramite un file MP4."/>
  </head>
  <body>
    <article>
      <h1>WhatsApp, vulnerabilità sfruttata da un video MP4</h1>
      <h2>Facebook ha corretto una vulnerabilità presente in WhatsApp che potrebbe essere sfruttata per eseguire codice infetto tramite un file MP4.</h2>
      <address><time datetime="2019-11-20T10:19:00+00:00">20 Nov 2019, 10:19</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/facebook/">Facebook</a> ha svelato l’esistenza di una grave vulnerabilità in <b>WhatsApp</b> che può essere sfruttata per eseguire codice arbitrario sullo smartphone della vittima. L’azienda di Menlo Park non ha fornito molti dettagli sul bug, ma il problema è dovuto al modo in cui l’app di messaggistica gestisce i file MP4. È dunque fortemente consigliato installare le ultime versioni per Android e iOS.</p>
      <p>La vulnerabilità (CVE-2019-11931) di tipo “stack-based buffer overflow” può essere sfruttata inviando all’utente un file <b>MP4</b>. Facebook non spiega come deve essere questo file, ma scrive che il problema risiede nel parsing dei metadati e che il bug potrebbe consentire ad un malintenzionato di effettuare un attacco DoS (Denial of Service) o RCE (Remote Code Execution). Nel primo caso l’app va in crash, mentre nel secondo caso è possibile eseguire codice infetto ed eventualmente prendere il controllo dello smartphone. La vulnerabilità è presente in queste versioni di WhatsApp:</p>
      <ul>
        <li>WhatsApp per Android precedente alla 2.19.274</li>
        <li>WhatsApp per iOS precedente alla 2.19.100</li>
        <li>WhatsApp per Windows Phone fino alla 2.18.368</li>
        <li>WhatsApp Enterprise Client precedente alla 2.25.3</li>
        <li>WhatsApp Business per Android precedente alla 2.19.104</li>
        <li>WhatsApp Business per iOS precedente alla 2.19.100</li>
      </ul>
      <p>Un portavoce di Facebook ha dichiarato che il bug è stato risolto con le ultime versioni dell’app e che non si segnalano al momento attacchi in corso. Il servizio di messaggistica è molto popolare (oltre 1,5 miliardi di utenti nel mondo), quindi è diventato uno dei bersagli preferiti degli hacker. La famigerata azienda israeliana <b>NSO Group</b> ha sfruttato una vulnerabilità di WhatsApp per installare lo spyware <a href="https://www.webnews.it/2019/05/14/whatsapp-tool-spionaggio/">Pegasus</a> sullo smartphone di target specifici. Facebook ha <a href="https://www.webnews.it/2019/10/30/con-whatsapp-spiavano-attivisti-facebook-fa-causa/">denunciato</a> NSO Group per violazione dei termini del servizio.</p>
      <p>Se vuoi aggiornamenti su <i>WhatsApp</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>