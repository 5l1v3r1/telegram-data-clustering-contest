<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/20/novyna/polityka/ukrayiny-ne-dijshly-desyatky-miljoniv-vijskovoyi-dopomohy-ssha"/>
    <meta property="og:site_name" content="Слово і Діло"/>
    <meta property="article:published_time" content="2019-11-20T10:35:15+00:00"/>
    <meta property="og:title" content="До України не дійшли десятки мільйонів військової допомоги США"/>
    <meta property="og:description" content="Україна не отримала понад 35 млн дол. із загального обсягу американської військової допомоги, виділення якої раніше припинялося президентом США Дональдом Трампом."/>
  </head>
  <body>
    <article>
      <h1>До України не дійшли десятки мільйонів військової допомоги США</h1>
      <address>
        <time datetime="2019-11-20T10:35:15+00:00">20 Nov 2019, 10:35</time>
      </address>
      <p>
        <b>Україна не отримала понад $35 млн із загального обсягу американської військової допомоги, виділення якої раніше <a href="https://www.slovoidilo.ua/2019/08/29/novyna/svit/tramp-doruchyv-perehlyanuty-prohramu-vijskovoyi-dopomohy-ukrayini">припинялося президентом США Дональдом Трампом</a>.</b>
      </p>
      <p>Про це повідомила у вівторок газета Los Angeles Times.</p>
      <p>Її журналісти ознайомилися з документами Пентагону, з яких випливає, що зазначена сума залишилася на американських рахунках. З яких причин, поки не уточнюється. За відомостями видання, члени Конгресу США обізнані про це і вимагають від представників американського військового відомства роз'яснень.</p>
      <p>Як зазначає видання, в 2019 фінансовому році США мали виділити Україні не менше $ 250 млн по лінії Пентагону і не менше $ 141 млн по лінії Держдепартаменту. Українська сторона не отримала $ 35,2 млн із загального обсягу коштів, хоча 2019 фінансовий рік завершився 30 вересня. За інформацією газети, ці кошти були призначені для придбання в Україні деяких озброєнь, засобів зв'язку, а також на потреби, що стосуються військово-морських сил.</p>
      <p>У публікації наводиться коментар офіційного представника Пентагону Карли Глісон. Вона підтвердила, що Україна поки не отримала допомоги приблизно на $ 36 млн, але не уточнила, чому це сталося. За її словами, кошти будуть виділені «протягом кількох тижнів».</p>
      <p>За оцінкою видання, та обставина, що Україна не отримала фінансову допомогу в повному обсязі, може стати аргументом для демократів в рамках процедури імпічменту Трампа. Як констатується в матеріалі, представники адміністрації США раніше заявляли, що Київ отримав всю допомогу.</p>
      <p>Нагадаємо, 31 жовтня <a href="https://www.slovoidilo.ua/2019/10/31/novyna/svit/palata-predstavnykiv-ssha-uxvalyla-rezolyucziyu-pidtrymku-impichmentu-trampa">Палата представників конгресу США ухвалила резолюцію на підтримку початку процедури імпічменту Трампу</a>.</p>
      <p>У США раніше розгорівся великий скандал навколо липневої телефонної розмови Трампа із Зеленським, який став підставою для початку процедури імпічменту американського лідера. Як стверджують політичні опоненти президента США, посилаючись на свідчення інформатора, Трамп під час дзвінка намагався переконати Зеленського почати <a href="https://www.slovoidilo.ua/2019/10/06/novyna/svit/tramp-zayavyv-pro-obovyazok-vyvchyty-spravu-syna-bajdena">розслідування діяльності в Україні Хантера Байдена</a>, який є сином колишнього віцепрезидента США Джозефа Байдена, в обмін на надання фінансової та військової допомоги Києву.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/19/novyna/svit/rishennya-pro-zamorozhennya-dopomohy-ukrayini-vyxodylo-trampa-zastupnyk-derzhsekretarya-ssha"/>
        <a href="https://www.slovoidilo.ua/2019/10/31/novyna/svit/palata-predstavnykiv-ssha-uxvalyla-rezolyucziyu-pidtrymku-impichmentu-trampa"/>
        <a href="https://www.slovoidilo.ua/2019/10/06/novyna/svit/tramp-zayavyv-pro-obovyazok-vyvchyty-spravu-syna-bajdena"/>
        <a href="https://www.slovoidilo.ua/2019/11/14/novyna/finansy/pentahoni-ne-budut-rozsliduvaty-zatrymku-vijskovoyi-dopomohy-ukrayini"/>
        <a href="https://www.slovoidilo.ua/2019/11/11/novyna/polityka/ukrayina-ochikuye-zbilshennya-vijskovoyi-dopomohy-ssha-zahorodnyuk"/>
        <a href="https://www.slovoidilo.ua/2019/10/07/novyna/polityka/petahonu-zaprosyly-dokumenty-povyazani-vydilennyam-vijskovoyi-dopomohy-ukrayini"/>
        <a href="https://www.slovoidilo.ua/2019/10/02/novyna/polityka/tramp-poyasnyv-vidnovlennya-vijskovoyi-dopomohy-ukrayini"/>
        <a href="https://www.slovoidilo.ua/2019/10/03/infografika/polityka/ssha-pyat-rokiv-nadaly-ukrayini-vijskovu-dopomohu-447-mln-dolariv"/>
        <a href="https://www.slovoidilo.ua/2019/08/29/novyna/svit/tramp-doruchyv-perehlyanuty-prohramu-vijskovoyi-dopomohy-ukrayini"/>
      </related>
    </article>
  </body>
</html>