<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2821835-stati-vzalisa-za-swedbank-cerez-porusenna-antirosijskih-sankcij-zmi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T10:23:00+00:00"/>
    <meta property="og:title" content="Штати “взялися” за Swedbank через порушення антиросійських санкцій — ЗМІ"/>
    <meta property="og:description" content="Правоохоронні органи США розпочали розслідування щодо відділу Swedbank в одній із Балтійських країн через можливе порушення американських санкцій проти Росії."/>
  </head>
  <body>
    <article>
      <h1>Штати “взялися” за Swedbank через порушення антиросійських санкцій — ЗМІ</h1>
      <h2>Правоохоронні органи США розпочали розслідування щодо відділу Swedbank в одній із Балтійських країн через можливе порушення американських санкцій проти Росії.</h2>
      <address>
        <time datetime="2019-11-20T10:23:00+00:00">20 Nov 2019, 10:23</time>
      </address>
      <p>Про це повідомляє <a href="https://www.bloomberg.com/news/articles/2019-11-20/u-s-investigating-if-swedbank-breached-sanctions-svt-reports">Bloomberg</a> із посиланням на шведський телеканал SVT.</p>
      <p>“Правоохоронні органи США розслідують, чи дозволяв відділ Swedbank у Прибалтиці провести перекази грошей на порушення американських санкцій проти Росії”, - йдеться у повідомленні.</p>
      <p>За інформацією телеканалу, йдеться про перекази між російським виробником озброєння концерном "Калашников", внесеним у санкційний список, та компанією "Калашников США" (Флорида), яка виробляє зброю на основі російської моделі.</p>
      <p>Як стверджують тележурналісти, російська компанія переказала понад 1 мільйон євро компанії у США у той час, коли акціонером обох компаній був Іскандер Макмудов, який також був найбільшим клієнтом естонського відділу Swedbank.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2821653-senat-ssa-prijnav-zakonoproekt-na-pidtrimku-demonstrantiv-u-gonkongu-kitaj-protestue.html">Сенат США прийняв законопроєкт на підтримку демонстрантів у Гонконгу - Китай протестує</a>
      </blockquote>
      <p>Самі транзакції відбулися, коли російська компанія вже була внесена до санкційного списку Вашингтона у відповідь на незаконну анексію Криму Росією у 2014 році.</p>
      <p>Найстаріший та найбільший банк Швеції Swedbank вже перебуває під слідством у Латвії, Естонії, Швеції та <a href="https://www.ukrinform.ua/tag-ssa">США</a> після звинувачень у ймовірно підозрілих переказах на суму понад 100 мільярдів доларів.</p>
    </article>
  </body>
</html>