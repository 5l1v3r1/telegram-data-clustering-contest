<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/20/xiaomi-mi-band-3i-by-se-mohl-objevit-uz-zitra/"/>
    <meta property="og:site_name" content="GizChina.cz"/>
    <meta property="article:published_time" content="2019-11-20T10:00:12+00:00"/>
    <meta property="og:title" content="Xiaomi Mi Band 3i by se mohl objevit už zítra"/>
    <meta property="og:description" content="Poslední chytrý náramek společnosti Xiaomi byl představen nedávno, ale výrobce už chystá další. Ten by měl dostat obchodní název Xiaomi Mi Band 3i."/>
  </head>
  <body>
    <article>
      <h1>Xiaomi Mi Band 3i by se mohl objevit už zítra</h1>
      <address><time datetime="2019-11-20T10:00:12+00:00">20 Nov 2019, 10:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Poslední chytrý náramek společnosti Xiaomi byl představen nedávno, ale výrobce v rámci hesla „náramků není nikdy dost“ zřejmě chystá další kousek. Měl by mít obchodní název Xiaomi Mi Band 3i. Alespoň bychom si to mohli tipnout podle oznámení <a href="https://twitter.com/XiaomiIndia/status/1196708299674046464/photo/1?ref_src=twsrc%5Etfw%7Ctwcamp%5Etweetembed%7Ctwterm%5E1196708299674046464&amp;ref_url=https%3A%2F%2Fwww.gizchina.com%2F2019%2F11%2F19%2Fxiaomi-could-be-preparing-a-cheaper-mi-band-3i-for-november-21%2F">na twitterovém účtu</a> indické pobočky Xiaomi. Příspěvek byl především vydán na podporu maratonu RunWhitMi, který se poběží v indickém Bengaluru 1. prosince/decembra. Jedním z hlavních organizátorů tohoto běhu je společnost Xiaomi.</p>
      <p>Na twitterovém postu upoutá pozornost i slogan „Goog thiiings come to those who run!“, tedy volně přeloženo „dobré nápady dostávají ti, kteří běží“. Právě 3 malá písmenka i by mohla předeslat modelové označení náramku, tedy 3i. Navíc vítězové maratonu budou odměněni kromě dobrého pocitu z pohybu i chytrým náramkem, v tomto případě tedy Xiaomi Mi Band 3i. Přestože by měl být náramek představen už zítra, jeho specifikace drží Xiaomi pod pokličkou. Ovšem podle „i“ v označení můžeme tipnout, že jeho výbava bude tak někde na půl cesty mezi loňským modelem Band 3 a letošní verzí Band 4. Stejně tak by na tom měl být náramek i s cenou, prostě někde uprostřed mezi loňským a letošním Mi Bandem.</p>
      <figure>
        <img src="https://gizchina.cz/wp-content/uploads/2019/11/Mi-Band-4-1024x520.jpg"/>
      </figure>
      <p>A pokud by tomu mělo být tak, připomeňme, že <a href="https://gizchina.cz/2019/06/11/xiaomi-mi-band-4-je-oficialne-na-svete/">letošní Mi Band 4</a> má barevný AMOLED 0,95 palcový displej s rozlišením 240×120 pixelů, vodotěsnost 5ATM a baterii s kapacitou 135 mAh. Oproti loňské generaci je obrazovka zhruba o 39,9% větší, je chráněna tvrzeným sklem a má až 60 různých barevných motivů. Navíc má letošní verze také vylepšený šestiosý senzor se šesti sportovními režimy, kdy lze data sledovat v reálném čase. Senzor dokonce rozezná plavecký styl. Najdeme zde i podporu asistenta Xiao AI, kterého lze využít pro ovládání produktů Xiaomi IoT. Kolik z těchto funkcí a specifikací dostane i chystaný náramek Xiaomi Mi Band 3i těžko odhadnout. Vše se ale dozvíme už za pár hodin.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/20/dalsi-unik-udajneho-designu-oneplus-8/"/>
        <a href="https://gizchina.cz/2019/11/20/redmi-k30-mozna-bude-mit-120-hz-displej-a-60-mpix/"/>
        <a href="https://gizchina.cz/2019/11/20/rada-huawei-p40-by-mohla-byt-uvedena-uz-zacatkem-pristiho-roku/"/>
      </related>
    </article>
  </body>
</html>