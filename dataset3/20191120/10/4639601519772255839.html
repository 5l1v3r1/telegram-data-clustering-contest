<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/sports/aris-o-fetfatzidis-gyrise-tin-pempti-o-korxout/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T10:50:46+00:00"/>
    <meta property="og:title" content="Άρης : Ο Φετφατζίδης γύρισε, την Πέμπτη ο Κορχούτ"/>
    <meta property="og:description" content="Ο προπονητής του Άρη, Μίχαελ Ένινγκ, περιμένει τους διεθνείς να τελειώσουν με τις υποχρεώσεις τους για να ενσωματωθούν στην προετοιμασία για την ΑΕΚ"/>
  </head>
  <body>
    <article>
      <h1>Άρης : Ο Φετφατζίδης γύρισε, την Πέμπτη ο Κορχούτ</h1>
      <h2>Ο προπονητής του Άρη, Μίχαελ Ένινγκ, περιμένει τους διεθνείς να τελειώσουν με τις υποχρεώσεις τους για να ενσωματωθούν στην προετοιμασία για την ΑΕΚ</h2>
      <address><time datetime="2019-11-20T10:50:46+00:00">20 Nov 2019, 10:50</time> by <a rel="author">ΤοΒΗΜΑ Team</a></address>
      <p>Με την ενσωμάτωση των διεθνών στις προπονήσεις του Άρη, ο Μίχαελ Ένινγκ μπορεί να αφοσιωθεί απόλυτα στην προετοιμασία για το παιχνίδι με την ΑΕΚ στο ΟΑΚΑ. Ένα ματς με υψηλό βαθμό δυσκολίας, αφού η Ένωση προέρχεται από την ήττα με 3-2 από τον Παναθηναϊκό και θα αναζητήσει ένα ξέσπασμα.</p>
      <p>Ο Γιάννης Φετατζίδης επέστρεψε την Τρίτη στη Θεσσαλονίκη, αλλά δεν πρόλαβε την πρωινή προπόνηση στο Ρύσιο και γυμνάστηκε ατομικά το απόγευμα. Την Τετάρτη θα τεθεί στη διάθεση του προπονητή του και αναμένεται να πάρει μέρος στο ομαδικό πρόγραμμα.</p>
      <p><a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά <br/></a>Αντίθετα, ο Μιχάι Κορχούτ δεν έχει γυρίσει ακόμα από τη Βουδαπέστη. Ο Ούγγρος χαφ θα ταξιδέψει την Πέμπτη και θα συμπεριληφθεί στην αποστολή του Άρη ουσιαστικά με μία προπόνηση. Τουλάχιστον, δεν έπαιξε στο παιχνίδι της Ουγγαρίας και θα είναι ξεκούραστος για την αναμέτρηση του ΟΑΚΑ.</p>
      <p>Επίσης, εντός της ημέρας αναμένεται στη Θεσσαλονίκη ο Φαμπιάν Έμαν. Ο νεαρός Αυστριακός τερματοφύλακας είχε υποχρεώσεις με την Εθνική Κ23 της πατρίδας του, όμως δεν υπολογίζεται από τον Ένινγκ για το ματς με την ΑΕΚ, επειδή είναι τιμωρημένος.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>