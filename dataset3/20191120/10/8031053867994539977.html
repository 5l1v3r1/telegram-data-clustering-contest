<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%80%ce%af%cf%83%cf%84%ce%b5%cf%85%cf%84%ce%bf-5%cf%87%cf%81%ce%bf%ce%bd%ce%bf%cf%82-%cf%80%ce%ae%ce%b3%ce%b5-%cf%83%cf%84%ce%bf-%cf%83%cf%87%ce%bf%ce%bb%ce%b5%ce%af%ce%bf-%ce%bc%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T10:11:12+00:00"/>
    <meta property="og:title" content="Απίστευτο: 5χρονος πήγε στο σχολείο με… κοκαΐνη – Τι είπε στη δασκάλα του"/>
    <meta property="og:description" content="Στο εδώλιο δικαστηρίου της Μασαχουσέτης θα καθίσει ένας 29χρονος πατέρας, κατηγορούμενος για κατοχή ναρκωτικών και αμέλεια ανηλίκου, αφότου ο 5χρονος γιος του πήγε στο σχολείο έχοντας στην τσάντα του κοκαΐνη. Μάλιστα, το παιδί πήρε κάποια ποσότητα και κατέληξε στο νοσοκομείο."/>
  </head>
  <body>
    <article>
      <h1>Απίστευτο: 5χρονος πήγε στο σχολείο με… κοκαΐνη – Τι είπε στη δασκάλα του</h1>
      <address>
        <time datetime="2019-11-20T10:11:12+00:00">20 Nov 2019, 10:11</time>
      </address>
      <p>
        <b>Στο εδώλιο δικαστηρίου της Μασαχουσέτης θα καθίσει ένας 29χρονος πατέρας, κατηγορούμενος για κατοχή ναρκωτικών και αμέλεια ανηλίκου, αφότου ο 5χρονος γιος του πήγε στο σχολείο έχοντας στην τσάντα του κοκαΐνη. Μάλιστα, το παιδί πήρε κάποια ποσότητα και κατέληξε στο νοσοκομείο.</b>
      </p>
      <p>Ο μικρός, σύμφωνα με τα στοιχεία του CNNi, πήρε μαζί του ένα σακουλάκι με ναρκωτικά, το έδειξε στους φίλους του στο νηπιαγωγείο και φέρεται να είπε στη δασκάλα του ότι όταν δοκιμάζει το περιεχόμενο γίνεται σούπερ ήρωας.</p>
      <p>«Ο μαθητής είπε στη δασκάλα του ότι όταν τρώει η γεύεται τη σκόνη, γίνεται ο Σούπερμαν», σημείωσε ο βοηθός εισαγγελέα Matthew Green.</p>
      <p>Όπως είπε το παιδί στους αστυνομικούς, βρήκε τα ναρκωτικά στο σαλόνι του σπιτιού του.</p>
      <p>Στην έρευνα που έγινε στο οίκημα, αστυνομικοί «εντόπισαν 38 σακουλάκια με λευκή σκόνη που πιστεύεται ότι είναι κοκαΐνη. Επίσης, εντόπισαν δύο ακόμη σακουλάκια με ηρωίνη», ανέφερε ο Green.</p>
      <figure>
        <img src="https://www.pentapostagma.gr/wp-content/uploads/2019/11/1.png"/>
      </figure>
      <p>Ο 29χρονος πατέρας</p>
      <p>Η διευθύντρια του νηπιαγωγείου γνωστοποίησε ότι όταν ειδοποιήθηκε για το περιστατικό κάλεσε αμέσως την αστυνομία. «Έχουν γίνει τα απαραίτητα βήματα για να διασφαλιστεί η ακεραιότητα του παιδιού», ανέφερε η Catherine Hourihan, σε επιστολή της προς τους γονείς των μαθητών του νηπιαγωγείου.</p>
      <p>Ο μικρός νοσηλεύεται σε σταθερή κατάσταση και αναμένεται να αναρρώσει πλήρως.</p>
      <p>Ο 29χρονος πατέρας του κρατείται και θα παραμείνει προφυλακισμένος μέχρι την ακροαματική διαδικασία.</p>
    </article>
  </body>
</html>