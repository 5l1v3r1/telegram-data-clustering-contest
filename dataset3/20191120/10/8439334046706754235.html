<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/o-rupert-grint-apokalupse-oti-duo-apo-tous-protagonistes-tou-harry-potter-itan-eroteumenoi.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T10:23:00+00:00"/>
    <meta property="og:title" content="Ο Rupert Grint αποκάλυψε ότι δύο από τους πρωταγωνιστές του Harry Potter ήταν ερωτευμένοι"/>
    <meta property="og:description" content="O μαγικός κόσμος της J.K. Rowling που αγαπήθηκε από μικρούς και μεγάλους έκρυβε τελικά ένα ειδύλλιο"/>
  </head>
  <body>
    <article>
      <h1>Ο Rupert Grint αποκάλυψε ότι δύο από τους πρωταγωνιστές του Harry Potter ήταν ερωτευμένοι</h1>
      <address>
        <time datetime="2019-11-20T10:23:00+00:00">20 Nov 2019, 10:23</time>
      </address>
      <p>O μαγικός κόσμος της J.K. Rowling που αγαπήθηκε από μικρούς και μεγάλους έκρυβε τελικά ένα ειδύλλιο</p>
      <p>Το μαγικό ραβδί του Harry Potter έκανε το καθήκον του από την πρώτη στιγμή που ο μικρός μάγος μας συστήθηκε μέσα από τη μεγάλη οθόνη: Μας έκανε να πιστέψουμε πως όλα τα όνειρα μπορούν να γίνουν πραγματικότητα και αγαπήθηκε από μικρούς και μεγάλους σε όλον τον πλανήτη. Ο κόσμος που δημιούργησε μέσα από τη γραφή της η J.K. Rowling και όπως μεταφέρθηκε κινηματογραφικά, κατάφερε να γίνει η διέξοδος από την πραγματικότητα όσων μεγάλωσαν μέσα στα 90s.</p>
      <p>Οι θαυμαστές των 8 ταινιών ταυτίστηκαν με τους κοιτώνες, μίσησαν αλλά και λάτρεψαν τους ρόλους των πρωταγωνιστών, αυτό στο οποίο όμως οι περισσότεροι πάντοτε ήλπιζαν ήταν στην αποκάλυψη ενός έρωτα ανάμεσα στην Emma Watson και τον Daniel Radcliffe. Ωστόσο, ο κοκκινομάλης της κινηματογραφικής παρέας, Rupert Grint, έφερε τα πάνω κάτω σε συνέντευξη που έδωσε στο Entertainment Tonight, λέγοντας πως πράγματι υπήρχε φλερτ ανάμεσα σε δύο πρωταγωνιστές οι οποίοι στις ταινίες υποτίθεται πως ήταν εχθροί.</p>
      <p>«Πάντα υπήρχε κάτι. Υπήρχε μια μικρή σπίθα», είπε χαρακτηριστικά ο Rupert Grint αναφερόμενος στην Emma Watson που την είδαμε ως Hermione Granger και στον Tom Felton , στο ρόλο του Draco Malfoy.</p>
      <p>Ο 31χρονος Rupert Grint επιβεβαίωσε ότι κατά τη διάρκεια των γυρισμάτων των ταινιών από το 2001 οι δύο ηθοποιοί ήταν κάτι παραπάνω από φίλοι στην πραγματικότητα, αλλά τόνισε πως ήταν ακόμη μικρά παιδιά, ενώ παραδέχτηκε ότι ο ίδιος ποτέ δεν ένιωσε κάποια φλόγα μέσα του για συμπρωταγωνίστριά του στις ταινίες του Harry Potter.</p>
      <p>Πηγή: marieclaire.gr</p>
    </article>
  </body>
</html>