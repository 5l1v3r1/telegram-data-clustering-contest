<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalzone.nl/doc.asp?uid=363035"/>
    <meta property="og:site_name" content="Voetbalzone"/>
    <meta property="article:published_time" content="2019-11-20T10:51:00+00:00"/>
    <meta property="og:title" content="Bonucci klimt in lijst topsalarissen; De Ligt en Ronaldo nog altijd ver weg"/>
    <meta property="og:description" content="Leonardo Bonucci tekende dinsdag een nieuw contract bij Juventus. De 32-jarige verdediger, die eerder nog tot de zomer van 2023 vastlag, staat zodoende een jaar langer onder contract. Diverse Italiaanse media melden dat de routinier met zijn krabbel nu een van de grootverdieners is in de Serie A. Naar verluidt komt Bonucci op een gedeelde negende plek op de lijst terecht."/>
  </head>
  <body>
    <article>
      <h1>Bonucci klimt in lijst topsalarissen; De Ligt en Ronaldo nog altijd ver weg</h1>
      <address>
        <time datetime="2019-11-20T10:51:00+00:00">20 Nov 2019, 10:51</time>
      </address>
      <p>
        <b>Leonardo Bonucci tekende dinsdag een nieuw contract bij <a href="https://www.voetbalzone.nl/club.asp?uid=229">Juventus</a>. De 32-jarige verdediger, die eerder nog tot de zomer van 2023 vastlag, staat zodoende een jaar langer onder contract. Diverse Italiaanse media melden dat de routinier met zijn krabbel nu een van de grootverdieners is in de Serie A. Naar verluidt komt Bonucci op een gedeelde negende plek op de lijst terecht.</b>
      </p>
      <p>Met deze nieuwe verbintenis is de stopper een van de tien spelers van Juventus die in de top dertien van bestbetaalde voetballers in de Serie A staat. Italiaanse media stellen dat Bonucci zes miljoen euro per jaar gaat opstrijken in Turijn. Zodoende verdient hij nu net zoveel als teamgenoten Sami Khedira en Douglas Costa en Gianluigi Donnarumma (AC Milan) en Kalidou Koulibaly (Napoli).</p>
      <p>Volgens Tancredi Palmeri, journalist van onder meer <i>beIN Sports</i>, moet Bonucci nog enkele bekende namen voor zich dulden op de lijst. Miralem Pjanic (6,5 miljoen), Aaron Ramsey (6,9 miljoen), Romelu Lukaku (7 miljoen), Paulo Dybala (7 miljoen) en Gonzalo Higuain (8,5 miljoen) verdienen nog iets meer dan de ervaren verdediger van <i>la Vecchia Signora</i>.</p>
      <p>Nummer drie op de lijst van topsalarissen is Juventus-middenvelder Adrien Rabiot, die negen miljoen euro per seizoen ontvangt. Matthijs de Ligt verdient naar verluidt aanzienlijk meer dan Bonucci, met een jaarlijkse gage van tien miljoen euro. De absolute grootverdiener in ItaliÃ« is superster Cristiano Ronaldo, die bij Juventus kan rekenen op 31 miljoen euro op jaarbasis.</p>
      <figure>
        <iframe data-src="https://twitter.com/tancredipalmeri/status/1197085690879721472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>