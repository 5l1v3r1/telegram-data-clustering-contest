<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/huawei-mate-30-pro-se-zacal-prodavat-v-evrope-ma-to-vsak-hacek-39486"/>
    <meta property="og:site_name" content="mobilenet.cz"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Huawei Mate 30 Pro se začal prodávat v Evropě. Má to však háček"/>
    <meta property="og:description" content="Prodej začal v oficiálním obchodě ve Španělsku K dispozici je však pouze na kamenné prodejně v Madridu Cena zůstala vysoká, byť telefonu chybí Google služby"/>
  </head>
  <body>
    <article>
      <h1>Huawei Mate 30 Pro se začal prodávat v Evropě. Má to však háček</h1>
      <address><time datetime="2019-11-20T10:00:00+00:00">20 Nov 2019, 10:00</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Prodej začal v oficiálním obchodě ve Španělsku <br/>   •  K dispozici je však pouze na kamenné prodejně v Madridu <br/>   •  Cena zůstala vysoká, byť telefonu chybí Google služby</b>
      </p>
      <p>Nejvybavenější smartphone Huawei, <a href="https://mobilenet.cz/katalog/huawei-mate-30-pro">Mate 30 Pro</a>, byl představen již v září, doposud se ale prodává zejména v Číně a na několika dalších asijských trzích. Důvodem je obchodní válka, která zuří mezi Huawei a vládou USA. Na čínského výrobce byly uvaleny sankce. V praxi to znamená, že v Mate 30 Pro chybí nejen Google aplikace, ale i Google služby, což je dost omezující především pro západní trhy.</p>
      <related>
        <h4>Přečtěte si také</h4>
        <a href="https://mobilenet.cz/clanky/huawei-mate-30-pro-smartphone-s-prichuti-zakazaneho-ovoce-39244"/>
      </related>
      <p>Ani po dvou měsících se tak novinka v Evropě běžně neprodává. Ledy se v tuto chvíli pohnuly <a href="https://consumer.huawei.com/es/phones/mate30-pro/">ve Španělsku</a>, kde to Huawei z neznámého důvodu riskl a uvedl na tamní trh svůj vlajkový model. Má to však hned několik háčků. Telefonu chybí již zmíněné služby od Googlu a v neposlední řadě je prodej značně omezený. Výrobce zřejmě nečeká velký zájem a Mate 30 Pro nabízí pouze v kamenném obchodě v Madridu. Na výběr je jediná konfigurace, a to stříbrná varianta s 8GB operační pamětí a 256GB úložištěm.</p>
      <h3>Huawei Mate 30 Pro – první dojmy</h3>
      <p>Huawei dokonce ani nijak neupravil cenu, a ta tak činí 1 099 eur, což je v přepočtu zhruba 28 tisíc korun. Pro <a href="https://mobilenet.cz/clanky/rozsvitili-jsme-noc-foti-lepe-iphone-11-pro-max-nebo-huawei-mate-30-pro-39444">výborně fotografující telefon</a> se špičkovým procesorem i displejem by to byla adekvátní cenovka. Nebýt onoho softwarového omezení. Případní zájemci získají alespoň dárkový šek v hodnotě 299 eur (necelých 8 tisíc korun) na nákup jakéhokoliv dalšího zboží od Huawei.</p>
      <figure>
        <a href="https://mobilenet.cz/katalog/huawei-mate-30-pro/specifikace">
          <img src="https://cdn.24net.cz/1/obrazek/huawei-mate-30-pro-305993/260w"/>
        </a>
      </figure>
      <p>
        <a href="https://mobilenet.cz/katalog/huawei-mate-30-pro/specifikace">Přejít do katalogu</a>
      </p>
      <h3>Huawei Mate 30 Pro</h3>
      <table bordered="">
        <tr>
          <th>Rozměry</th>
          <td>158,1 × 73,1 × 8,8 mm, 198 g</td>
        </tr>
        <tr>
          <th>Displej</th>
          <td>AMOLED, 6,53" (2 400 × 1 176 px)</td>
        </tr>
        <tr>
          <th>Fotoaparát</th>
          <td>40 Mpx, video: 3 840 × 2 160 px, 60 FPS</td>
        </tr>
        <tr>
          <th>Procesor</th>
          <td>Huawei Kirin 990, 2×2,86 GHz + 2×2,36 GHz + 4×1,95 GHz</td>
        </tr>
        <tr>
          <th>Paměť</th>
          <td>RAM: 8 GB, úložiště: 256 GB, nanoSD</td>
        </tr>
        <tr>
          <th>Akumulátor</th>
          <td>4 500 mAh</td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/riskne-to-huawei-rada-mate-30-by-do-evropy-mohla-dorazit-v-polovine-listopadu-39307"/>
        <a href="https://mobilenet.cz/clanky/objevil-se-dalsi-zpusob-jak-obejit-omezeni-u-huawei-mate-30-hrozi-vsak-rizika-39128"/>
        <a href="https://mobilenet.cz/clanky/dostat-google-aplikace-do-huawei-mate-30-pro-bokem-uz-ani-to-neni-mozne-39084"/>
        <a href="https://mobilenet.cz/clanky/vyzkouseli-jsme-novy-huawei-mate-30-pro-jake-jsou-nase-prvni-dojmy-39033"/>
        <a href="https://mobilenet.cz/clanky/kralem-zebricku-dxomark-se-stava-huawei-mate-30-pro-39028"/>
        <a href="https://mobilenet.cz/clanky/huawei-mate-30-pro-oslni-videi-s-7-680-fps-jak-to-dokaze-39015"/>
      </related>
    </article>
  </body>
</html>