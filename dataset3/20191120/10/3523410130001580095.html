<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640884/%D9%82%D8%B1%D8%A2%D9%86-%D9%88-%D8%B9%D8%A7%D8%B4%D9%88%D8%B1%D8%A7-%D8%AF%D8%B1-%D8%A2%DB%8C%D9%86%D9%87-%D9%87%D9%86%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T10:19:00+00:00"/>
    <meta property="og:title" content="قرآن و عاشورا در آینه هنر"/>
    <meta property="og:description" content="نمایشگاهی از آثار هنر‌های تجسمی با عنوان «قرآن و عاشورا» در گالری آیه دانشگاه سوره برپاست."/>
  </head>
  <body>
    <article>
      <h1>
        <a href="https://www.bultannews.com/fa/news/640884/%D9%82%D8%B1%D8%A2%D9%86-%D9%88-%D8%B9%D8%A7%D8%B4%D9%88%D8%B1%D8%A7-%D8%AF%D8%B1-%D8%A2%DB%8C%D9%86%D9%87-%D9%87%D9%86%D8%B1">قرآن و عاشورا در آینه هنر</a>
      </h1>
      <h2>نمایشگاهی از آثار هنر‌های تجسمی با عنوان «قرآن و عاشورا» در گالری آیه دانشگاه سوره برپاست.</h2>
      <address><time datetime="2019-11-20T10:19:00+00:00">20 Nov 2019, 10:19</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، محمد بخشی زاده کیوریتور نمایشگاه قرآن و عاشورا، درباره این رویداد هنری گفت: سازمان قرآنی دانشگاهیان کشور، افتتاحیه کانون‌های فرهنگی و هنری خود را با برپایی نمایشگاهی از آثار خوشنویسی، نقاشیخط، نقاشی، پوستر، عکاسی و لوگوتایپ برگزار کرد.</p>
      <p>وی افزود: فراخوان این نمایشگاه که با محوریت سوره فجر و امام حسین (ع) برپا شده است را شهریور ماه منتشر کردیم و طی آن ۲۵۰ اثر به دست دبیرخانه رسید. پس از گزینش آثار و با توجه به محدودیت فضای گالری، در نهایت ۵۵ اثر از پنجاه هنرمند به نمایش درآمد.</p>
      <p>عضو شورای عالی کانون خوشنویسی بسیج هنرمندان بیان کرد: پس از پایان نمایشگاه در نگارخانه آیه، آثار به باشگاه دانشجویان دانشگاه تهران منتقل و یک نمایشگاه هم آنجا برگزار خواهد شد.</p>
      <p>وی خاطرنشان کرد: قرآن و عاشورا در نظر داشت که هنرمندان قرآنی را شناسایی کند. ما در این نمایشگاه از سلبریتی‌های هر رشته استفاده نکردیم؛ بلکه آثار در بخش‌های دانشجویان، فارغ التحصیلان و اساتید به نمایش گذاشته شده است و در این رویداد چهره‌های جدید بسیاری شناسایی شدند.</p>
      <p>گفتنی است نمایشگاه قرآن و عاشورا تا روز پنجشنبه در نگارخانه آیه دانشگاه سوره میزبان علاقه‌مندان است.</p>
    </article>
  </body>
</html>