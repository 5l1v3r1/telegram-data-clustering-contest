<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/science/_ukrayina-predstavila-yaskravij-koncept-aparativdoslidnikiv-misyacya/939018"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T10:44:00+00:00"/>
    <meta property="og:title" content="Україна представила яскравий концепт апаратів-дослідників Місяця"/>
    <meta property="og:description" content="На Dubai Airshow 2019 українске конструкторське бюро &quot;Південне&quot; представило концептуальний проєкт сімейства місячних посадкових апаратів, що перелітають. Про це поінформували на сайті підприємства. Повідомляють, що представлений проєкт став справжньою родзинкою експозиції на 16-й ..."/>
  </head>
  <body>
    <article>
      <h1>Україна представила яскравий концепт апаратів-дослідників Місяця</h1>
      <address><time datetime="2019-11-20T10:44:00+00:00">20 Nov 2019, 10:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939018_w_300.jpg?v=0"/>
        <figcaption>Проект апарату для дослідження Місяця представило КБ "Південне" на Dubai Airshow 2019. Фото: скрін з відео підприємства</figcaption>
      </figure>
      <p>На Dubai Airshow 2019 українске конструкторське бюро "Південне" представило концептуальний проєкт сімейства місячних посадкових апаратів, що перелітають.</p>
      <p>Про це <a href="https://www.yuzhnoye.com/ua/press-center/news/copy_news_659.html">поінформували </a>на сайті підприємства.</p>
      <p>Повідомляють, що представлений проєкт став справжньою родзинкою експозиції на 16-й Міжнародній авіаційно-космічній виставці.</p>
      <p>Проект розробили для досліджень місячної поверхні та доставки на природний супутник Землі корисного вантажу масою до 150 кілограмів з можливістю триразового перельоту з науковим обладнанням.</p>
      <p>Кожен стрибок апарат може здійснити на відстань до 20 км, піднявшись над поверхнею Місяця на висоту 500 м.</p>
      <p>"У перспективі це відкриває нові можливості для науково-дослідної діяльності, пошуку корисних копалин на Місяці", - вважають розробники.</p>
      <p>На Dubai Airshow 2019 уперше показали макет лунного посадкового апарату в масштабі 1:5, виготовлений власними силами КБ "Південне" із застосуванням адитивних технологій.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_v-antarktidi-viprobovuyut-robota-yakogo-vidpravlyat-na-upiter/938951"/>
      </related>
      <figure>
        <iframe src="https://www.youtube.com/embed/dHWZ9zWZQkU" width="590" height="332" data-service="Youtube" scrolling="no"/>
      </figure>
      <blockquote>Дніпровське КБ "Південне" та інші українські підприємства заслужено розділили радість перемоги з НАСА: 2 листопада в 15 годин 59 хвилин за київським часом (9:00 59 хвилин за північноамериканським східним часом) з Центру космічних польотів на острові Уоллопс (штат Вірджинія, США) проведено<a href="https://gazeta.ua/articles/world-life/_ssa-zapustili-ukrayinskoamerikansku-raketu/936285"> успішний пуск американо-української ракети-носія </a>середнього класу "Антарес".</blockquote>
    </article>
  </body>
</html>