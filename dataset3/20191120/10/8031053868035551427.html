<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/n%ce%ad%ce%b1-%cf%86%ce%ac%cf%80%ce%b1-%ce%ba%ce%b1%cf%81%ce%b1%ce%ba%ce%b1%cf%84%cf%83%ce%ac%ce%bd%ce%bf%cf%86-%cf%83%ce%b5-%cf%83%ce%ba%ce%bf%cf%80%ce%b9%ce%b1%ce%bd%ce%bf%cf%8d%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T10:50:52+00:00"/>
    <meta property="og:title" content="Nέα «φάπα» Καρακατσάνοφ σε Σκοπιανούς: «Μπλοκάρει» την λειτουργία της «Ένωσης Αρχαίων Μακεδόνων» στη Βουλγαρία – «Δεν θα το επιτρέψω»"/>
    <meta property="og:description" content="Τα Σκόπια από την Ελλάδα το «περίμεναν» από τη Βουλγαρία το «βρήκαν». Η Σόφια και συγκεκριμένα ο Βούλγαρος ΥΠΑΜ Kαρακατσάνοφ, έχει πάρει προσωπικά το ζητημά με τους Σκοπιανούς και συνεχίζει το σφυροκόπημα."/>
  </head>
  <body>
    <article>
      <h1>Nέα «φάπα» Καρακατσάνοφ σε Σκοπιανούς: «Μπλοκάρει» την λειτουργία της «Ένωσης Αρχαίων Μακεδόνων» στη Βουλγαρία – «Δεν θα το επιτρέψω»</h1>
      <address>
        <time datetime="2019-11-20T10:50:52+00:00">20 Nov 2019, 10:50</time>
      </address>
      <p>
        <b>Τα Σκόπια από την Ελλάδα το «περίμεναν» από τη Βουλγαρία το «βρήκαν». Η Σόφια και συγκεκριμένα ο Βούλγαρος ΥΠΑΜ Kαρακατσάνοφ, έχει πάρει προσωπικά το ζητημά με τους Σκοπιανούς και συνεχίζει το σφυροκόπημα.</b>
      </p>
      <p>
        <b>Κάνει δηλαδή με λίγα λόγια αυτά που δεν έκανε ο Α. Τσίπρας και δεν κάνει και ο Κ. Μητσοτάκης. Η Βουλγαρία έχει δικά της συμφέροντα στην περιοχή και δη στη Μακεδονία μας, ωστόσο τα λόγια του κ.Καρακατσάνοφ θα έπρεπε να έχουν βγει και από το στόμα Έλληνα πολιτικού τόσο καιρό.</b>
      </p>
      <p>
        <b>Φιλοσκοπιανοί στη Ν.Α. Βουλγαρία, προχωρούν στην ίδρυση «Ένωσης Αρχαίων Μακεδόνων» με στόχο να διεκδικήσουν αναγνώριση «μακεδονικής» μειονότητας από την Σόφια.</b>
      </p>
      <p>Σύμφωνα με το καταστατικό της φιλσοκοπιανής ΜΚΟ, στόχος είναι: «η μελέτη της ιστορίας και του πολιτισμού του «μακεδονικού» λαού από την αρχαιότητα μέχρι σήμερα (…) Θα υποστηρίζει πλήρως όλα τα έργα στον τομέα της πολιτιστικής και εκπαιδευτικής δραστηριότητας όλων των επιστημονικών δραστηριοτήτων στον τομέα της Αρχαίας «Μακεδονικής» Ιστορίας και Πολιτισμού».</p>
      <p>
        <b>Οι ιδρυτές της υπό ίδρυση ΜΚΟ, είναι πρώην στελέχη της αυτονομιστικής οργάνωσης «ΟΜΟ-Ίλιντεν Πιρίν» η λειτουργία της οποίας απαγορεύτηκε από τις βουλγαρικές Αρχές.</b>
      </p>
      <p>Το αίτημα ίδρυσης της «Ένωσης Αρχαίων Μακεδόνων», προκάλεσε την αντίδραση του Βούλγαρου αναπληρωτή πρωθυπουργού και υπουργού Άμυνας, Κασιμίρ Καρακατσάνοφ, που με επιστολή του προς τον Γενικό Εισαγγελέα της χώρας, ζητάει να μην επιτρέψει τη λειτουργία του, αφού στόχος της είναι να δημιουργήσει «μειονοτικό» θέμα. Ως βασικό επιχείρημα ο Καρακατσάνοφ αναφέρει την ομοιότητα της νέας ΜΚΟ με τη δραστηριότητα του «ΟΜΟ- Ίλιντε-Πιρίν» πριν από χρόνια.</p>
      <p><i>«Πρόκειται για επικίνδυνες προπαγανδιστικές δραστηριότητες που αποσκοπούν το διαχωρισμό του λαού και την ανάδειξη μειονοτήτων, δραστηριότητες που είναι αντίθετες με το Σύνταγμα της Δημοκρατίας της Βουλγαρίας</i>» επισημαίνει με νόημα, ο αναπληρωτής πρωθυπουργός και υπουργός Άμυνας.</p>
    </article>
  </body>
</html>