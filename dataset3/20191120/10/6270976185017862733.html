<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/do-2024-roku-minsotspolityky-planuye-vdvichi-skorotyty-kilkist-ditej-v-internatah/"/>
    <meta property="og:site_name" content="Рубрика"/>
    <meta property="article:published_time" content="2019-11-20T10:15:33+00:00"/>
    <meta property="og:title" content="До 2024 року Мінсоцполітики планує вдвічі скоротити кількість дітей в інтернатах"/>
    <meta property="og:description" content="Міністр соціальної політики України Юлія Соколовська заявила про намір Мінсоцполітики скоротити кількість дітей в інтернатах щонайменше вдвічі до 2024 року. “Тема дитинства є пріоритетом Мінсоцполітики на 2020 рік. Це відображено у коштах, які ми заклали у бюджет-2020, у законодавчих ініціативах, які ми подаємо на розгляд парламенту, а також у нашій головній меті – настільки сприяти […]"/>
  </head>
  <body>
    <article>
      <h1>До 2024 року Мінсоцполітики планує вдвічі скоротити кількість дітей в інтернатах</h1>
      <address><time datetime="2019-11-20T10:15:33+00:00">20 Nov 2019, 10:15</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/1-67-860x580-c-1.jpg"/>
      </figure>
      <p>
        <b>
          <b>Міністр соціальної політики України Юлія Соколовська заявила про намір Мінсоцполітики скоротити кількість дітей в інтернатах щонайменше вдвічі до 2024 року.</b>
        </b>
      </p>
      <p>“Тема дитинства є пріоритетом Мінсоцполітики на 2020 рік. Це відображено у коштах, які ми заклали у бюджет-2020, у законодавчих ініціативах, які ми подаємо на розгляд парламенту, а також у нашій головній меті – настільки сприяти розвитку сімейних форм виховання та допомагати сім’ям, щоб до 2024 року як мінімум удвічі скоротити кількість дітей в інтернатах та запобігати їх потраплянню в інтернатні заклади взагалі”, – наводить слова міністра <a href="https://www.msp.gov.ua/">пресслужба</a> Мінсоцполітики.</p>
      <p>Зазначено, що серед першочергових цілей міністерства, визначених програмою дій уряду: виховання дітей у родинах або в умовах, максимально наближених до сімейних, у благополучному, доброзичливому та безпечному середовищі, де дбають про потреби та інтереси дітей.</p>
    </article>
  </body>
</html>