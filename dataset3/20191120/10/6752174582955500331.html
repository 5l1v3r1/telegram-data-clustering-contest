<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-eu-tisztujitas-bar-mindent-megprobaltak-a-magyar-ellenzek-beavatkozasa-szanalmasan-megbukott/"/>
    <meta property="og:site_name" content="lokál"/>
    <meta property="article:published_time" content="2019-11-20T10:05:14+00:00"/>
    <meta property="og:title" content="EU-tisztújítás: A magyar ellenzék beavatkozása szánalmasan megbukott"/>
    <meta property="og:description" content="Várhelyi Olivér vezetése alatt a bővítési portfólió erősíteni fogja az Európai Uniót - írta szerdán Twitter-üzenetében Kovács Zoltán nemzetközi kommunikációért felelős államtitkár, és bírálta a magyar ellenzéket, amiért akadályozta a magyar jelölt biztosi kinevezését."/>
  </head>
  <body>
    <article>
      <h1>EU-tisztújítás: A magyar ellenzék beavatkozása szánalmasan megbukott</h1>
      <address><time datetime="2019-11-20T10:05:14+00:00">20 Nov 2019, 10:05</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/11/K_EPA20191114152-1245x960.jpg"/>
      </figure>
      <p>
        <b>Várhelyi Olivér vezetése alatt a bővítési portfólió erősíteni fogja az Európai Uniót – írta szerdán Twitter-üzenetében Kovács Zoltán nemzetközi kommunikációért felelős államtitkár, és bírálta a magyar ellenzéket, amiért akadályozta a magyar jelölt biztosi kinevezését.</b>
      </p>
      <p>“Bár minden megpróbáltak, a magyar ellenzék szégyenletes és ellenséges beavatkozása szánalmasan megbukott. Várhelyi Olivér a feladatra alkalmas emberként diadalmaskodott. Vezetése alatt a bővítési portfólió megszilárdítja a blokk erejét” – írta Kovács Zoltán.</p>
      <p>Az államtitkár bízik abban, hogy az új, Ursula von der Leyen vezette Európai Bizottság megállítja az illegális bevándorlást, és elsődleges feladatának fogja tekinteni a keresztény kultúra és magának Európának a megvédését.</p>
      <p>Várhelyi Olivér hétfőn megkapta az Európai Parlament (EP) külügyi bizottsága jóváhagyását jelölésére, miután a frakciók koordinátorai kielégítőnek találták az írásbeli pótkérdésekre adott válaszait. Az EP házbizottságaként működő Elnökök Értekezlete csütörtökön áttekinti az értékeléseket, ajánlásokat, majd várhatóan hivatalosan is lezárja a meghallgatásokat. A teljes biztosi testületről még az Európai Parlament plenáris ülésének is szavaznia kell. Ha minden a tervek szerint halad, akkor erre november 27-én kerül sor. Ehhez arra is szükség van, hogy megállapítsák, annak ellenére van mód jogilag az új összetételű Európai Bizottság hivatalba lépésére, hogy a kiválásra készülő Egyesült Királyság kormánya nem jelölt tagot a testületbe.</p>
      <p>Az Ursula von der Leyen vezette új Európai Bizottság november elsején lépett volna hivatalba, azonban ezt el kellett halasztani. A jelenlegi cél december elseje.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-titkos-megbeszelest-folytatott-soros-gyorgy-es-frans-timmermans/">Titkos megbeszélést folytatott Soros György és Frans Timmermans</a>
        </li>
        <li>
          <a href="https://www.lokal.hu/2019-11-ratamadt-a-rendorokre-egy-idegenrendeszeti-orizetben-levo-szir-ferfi/">Rátámadt a rendőrökre egy idegenrendészeti őrizetben lévő szír férfi</a>
        </li>
        <li>
          <a href="https://www.lokal.hu/2019-11-varhelyi-oliver-az-eu-nyugat-balkani-boviteseert-fog-dolgozni/">Várhelyi Olivér az EU nyugat-balkáni bővítéséért fog dolgozni</a>
        </li>
        <li>
          <a href="https://www.lokal.hu/2019-11-varhelyi-oliver-lesz-az-unio-bovitesert-felelos-biztosa/">Várhelyi Olivér lesz az unió bővítésért felelős biztosa</a>
        </li>
        <li>
          <a href="https://www.lokal.hu/2019-11-brexit-ellenes-kampany-finanszirozasa-miatt-nyomoznak-soros-gyorgy-ellen/">Brexit-ellenes kampány finanszírozása miatt nyomoznak Soros György ellen</a>
        </li>
      </ul>
    </article>
  </body>
</html>