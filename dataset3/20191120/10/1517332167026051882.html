<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/dramma-a-bologna-24enne-incinta-arriva-in-condizioni-gravi-in-ospedale-e-muore-poco-dopo/"/>
    <meta property="og:site_name" content="fanpage.it"/>
    <meta property="article:published_time" content="2019-11-20T10:05:26+00:00"/>
    <meta property="og:title" content="Dramma a Bologna, 24enne incinta arriva in condizioni gravi in ospedale e muore poco dopo"/>
    <meta property="og:description" content="In corso indagini a Bologna sulla morte di una giovane donna moldava di ventiquattro anni, incinta, arrivata in gravissime condizioni all'ospedale Maggiore e deceduta poco dopo. È stata un'ambulanza del 118 a portarla in ospedale, già quasi in arresto cardio-circolatorio. Avrebbe subito una interruzione di gravidanza."/>
  </head>
  <body>
    <article>
      <h1>Dramma a Bologna, 24enne incinta arriva in condizioni gravi in ospedale e muore poco dopo</h1>
      <h2>In corso indagini a Bologna sulla morte di una giovane donna moldava di ventiquattro anni, incinta, arrivata in gravissime condizioni all’ospedale Maggiore e deceduta poco dopo. È stata un’ambulanza del 118 a portarla in ospedale, già quasi in arresto cardio-circolatorio. Avrebbe subito una interruzione di gravidanza.</h2>
      <address><time datetime="2019-11-20T10:05:26+00:00">20 Nov 2019, 10:05</time> by <a rel="author" href="https://www.fanpage.it/author/susanna-picone/" target="_blank">Susanna Picone</a></address>
      <p>Una ragazza di ventiquattro anni, incinta, è morta a<b> Bologna</b> dopo essere arrivata in gravissime condizioni il 6 novembre scorso all'<b>ospedale Maggiore</b>. La tragica vicenda è ancora tutta da chiarire, soprattutto <b>le cause del decesso</b> e il contesto della morte della giovane donna. Sono attualmente in corso le indagini sul caso della polizia, che mantiene una linea di massimo riserbo sulla vicenda. A quanto si apprende, la giovane donna, residente in città e di origine moldava, è stata trasferita d'urgenza all’ospedale Maggiore il 6 novembre scorso. È stata un'ambulanza del 118 a portarla in ospedale, intorno alle 19.30, quando era già quasi<b> in arresto cardio-circolatorio</b>. Per cause ancora da chiarire la ventiquattrenne avrebbe subito una interruzione di gravidanza.</p>
      <p><b>Inutili gli sforzi dei medici dell'ospedale di Bologna –</b> I medici del Maggiore hanno fatto il possibile per salvarle la vita, ma la giovane donna è deceduta poco dopo il ricovero in ospedale. Sul caso indagano gli agenti del Commissariato Santa Viola e gli investigatori della Squadra Mobile che hanno acquisito gli elementi per ricostruire le ultime ore di vita della giovane donna. Sulla tragica vicenda non sono stati diffusi, per il momento, altri elementi.</p>
    </article>
  </body>
</html>