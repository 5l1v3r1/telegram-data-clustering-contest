<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sthlm/lakare-som-domts-att-betala-tillbaka-16-miljoner-anmals-till-ivo/"/>
    <meta property="og:site_name" content="DN.SE"/>
    <meta property="article:published_time" content="2019-11-20T10:34:15+00:00"/>
    <meta property="og:title" content="Läkare som dömts att betala tillbaka 16 miljoner anmäls till Ivo"/>
    <meta property="og:description" content="Den läkare som nyligen dömdes att betala tillbaka 16 miljoner kronor till Region Stockholm anmäls nu även till Ivo, Inspektionen för vård och omsorg."/>
  </head>
  <body>
    <article>
      <h1>Läkare som dömts att betala tillbaka 16 miljoner anmäls till Ivo</h1>
      <address><time datetime="2019-11-20T10:34:15+00:00">20 Nov 2019, 10:34</time> by <a rel="author" href="https://www.dn.se/av/andreas-nordstrom/" target="_blank">Andreas Nordström</a></address>
      <p>
        <b>Den läkare som nyligen dömdes att betala tillbaka 16 miljoner kronor till Region Stockholm anmäls nu även till Ivo, Inspektionen för vård och omsorg. Det är regionen som anmäler mannen.</b>
      </p>
      <p>Det var i början av november som Attunda tingsrätt <a href="https://www.dn.se/sthlm/lakare-doms-att-betala-tillbaka-16-miljoner-kronor/">dömde mannen att betala tillbaka alla pengar han fått i ersättning av Region Stockholm</a> under åren 2012-2017. Sammanlagt har läkaren, som drivit mottagningar i Danderyd och Norrtälje kommun, begärt och fått 16,3 miljoner kronor i ersättning för vård som han uppgett att han har bedrivit.</p>
      <p>2017 anmälde Region Stockholm mannen för grovt bedrägeri. Nu anmäler regionen honom även till Ivo.</p>
      <p><b>Bakgrunden är att det </b>i den fördjupade granskningen av ärendet framkommit ”allvarliga patientsäkerhetsrisker”. Enligt anmälan finns det bland annat stora brister i läkarens journalföring. Han har också blandat ihop kroniska tillstånd och felaktiga diagnoser som twar och cystisk fibros.</p>
      <p>Regionen skriver att anmälan dessutom aktualiseras av att det framkommit att mannen fortsatt att bedriva privat läkarverksamhet.</p>
    </article>
  </body>
</html>