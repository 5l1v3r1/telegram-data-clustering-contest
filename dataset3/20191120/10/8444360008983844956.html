<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/panathinaikos-epese-i-timoria-tou-doni/2919691/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T10:51:18+00:00"/>
    <meta property="og:title" content="Παναθηναϊκός: “Έπεσε” η τιμωρία του Δώνη!"/>
    <meta property="og:description" content="Ο Γιώργος Δώνης είχε τιμωρηθεί για τη συμπεριφορά του στην ισοπαλία του Παναθηναϊκού στην έδρα του ΠΑΟΚ, για τη Superleague."/>
  </head>
  <body>
    <article>
      <h1>Παναθηναϊκός: “Έπεσε” η τιμωρία του Δώνη!</h1>
      <h2>Ο Γιώργος Δώνης είχε τιμωρηθεί για τη συμπεριφορά του στην ισοπαλία του Παναθηναϊκού στην έδρα του ΠΑΟΚ, για τη Superleague.</h2>
      <address><time datetime="2019-11-20T10:51:18+00:00">20 Nov 2019, 10:51</time> by <a rel="author">Newsit Newsroom</a></address>
      <p>Έπεσε στο… μισό η ποινή του Γιώργου <a href="https://www.newsit.gr/tags/donis/">Δώνη</a>! Ο τεχνικός του Παναθηναϊκού είχε τιμωρηθεί με απουσία 1 μήνα με απαγόρευση εισόδου σε αθλητικούς χώρους και αποδυτήρια, λόγω της συμπεριφοράς του στο τέλος του αγώνα των “πρασίνων” στην έδρα του ΠΑΟΚ, αλλά την Τετάρτη (20.11.2019) ήρθαν ευχάριστα νέα από την έφεση που άσκησε η ομάδα του.</p>
      <p>Η έδρα αποδέχθηκε το σκεπτικό της έφεσης της ΠΑΕ Παναθηναϊκός και του νομικού του συλλόγου, Άλκη Παπαντωνίου κι έτσι η ποινή του Γιώργου Δώνη έπεσε στις 15 ημέρες.</p>
      <p>Πλέον, στο “τριφύλλι” περιμένουν να μάθουν αν ο Γιώργος Δώνης θα έχει το δικαίωμα να καθίσει στον πάγκο της ομάδας την Κυριακή (24.11.2019) στον ματς με τον Παναιτωλικό (πρέπει να διευκρινιστεί αν η τιμωρία έχει ήδη αρχίσει να μετράει από την ημέρα που έγινε γνωστή).</p>
    </article>
  </body>
</html>