<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55178/post-na-vodi-zdrav-dorucak"/>
    <meta property="og:site_name" content="Svet Plus"/>
    <meta property="article:published_time" content="2019-11-20T10:05:23+00:00"/>
    <meta property="og:title" content="Post na vodi! Zdrav doručak!"/>
    <meta property="og:description" content="Ishrana može biti veoma bogata i bez mleka, mesa i jaja. Ako ste se odlučili za post na vodi, evo nekoliko ideja! Zdrav doručak treba da obezbedi dovoljno energije i hranljivih materija da sveži započnete dan pun obaveza."/>
  </head>
  <body>
    <article>
      <h1>Post na vodi! Zdrav doručak!</h1>
      <h2>Ishrana može biti veoma bogata i bez mleka, mesa i jaja. Ako ste se odlučili za post na vodi, evo nekoliko ideja! Zdrav doručak treba da obezbedi dovoljno energije i hranljivih materija da sveži započnete dan pun obaveza.</h2>
      <address><time datetime="2019-11-20T10:05:23+00:00">20 Nov 2019, 10:05</time> by <a rel="author">O.J</a></address>
      <p>Kada počne post veoma često pribegavamo lakšim načinima ishrane pa konzumiramo nekvalitetnu hranu, punu šećera i brašna. Potrebno je samo malo truda i mašte, pa da to ne bude tako.</p>
      <p><b>Kuvano žito</b> najčešće pripremamo za slave, a zaboravljamo da žito može biti i svakodnevna hrana. Radi ekonomičnijeg kuvanja, potopite ga na nekoliko sati. Ujutru razdelite žito na porcije, a višak možete da  zamrznete. Začinite svoj doručak žutim šećerom ili medom, dodajte cimet ili ako volite, možete dodati i neko voće. U teglici ili plastičnoj posudi koja se hermetički zatvara, možete ga lako poneti i na posao. </p>
      <figure>
        <img src="http://www.svetplus.com/userfiles/images/samp.jpg"/>
      </figure>
      <p><b>Palentu </b>možete spremiti sa dodatkom povrća i biće veoma ukusna ali i zdrava. Takođe je veoma ukusna ako je prelijete sa nekim paradajz sosom i origanom, bosiljkom ili peršunom.</p>
      <figure>
        <img src="http://www.svetplus.com/userfiles/images/pasta.jpg"/>
      </figure>
      <p>
        <b>Pasta od maslina</b>
      </p>
      <p>
        <b>
          <u>200 grama maslina (zelene, crne ili mešane, kako najviše volite)<br/>šaka sirovih badema<br/>kašičica maslinovo ulja</u>
        </b>
      </p>
      <p>Masline očistite od koštica, a badem ostavite u hladnoj vodi preko nići i ujutru ga oljuštite i sameljite. Sve stavite u blender, dodajte ulje i za dva minuta ćete dobiti sjajan namaz.</p>
      <h3>
        <a href="http://www.svetplus.com/vesti/55052/recept-za-karlovacki-hleb-neobican-i-preukusan-video">
          <b>Recept za Karlovački hleb! Neobičan i preukusan! (VIDEO)</b>
        </a>
      </h3>
      <p><b>Šampinjone</b>, iseckajte, ali ne sasvim sitno, i prepecite ih dok ne porumene na malo maslinovog ulja. Dodajte so i biber, svež iseckani peršunov list, sve dobro promešajte i stavite na parče hleba. Tome možete da dodate i neko sveže povrće po izboru, možda masline ili kisele krastavčiće.</p>
      <p><b>Još recepata možete pogledati</b> <a href="http://www.svetplus.com/vesti/1/rs/Recept"><b>OVDE</b></a>.</p>
    </article>
  </body>
</html>