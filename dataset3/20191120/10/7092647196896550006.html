<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39783/%DB%B6%DB%B3%DB%B3-%D9%85%DB%8C%D9%84%DB%8C%D9%88%D9%86-%DB%8C%D9%88%D8%B1%D9%88-%D9%81%D8%A7%DB%8C%D9%86%D8%A7%D9%86%D8%B3-%D8%A8%D8%B1%D8%A7%DB%8C-%D8%AF%D9%88-%D8%B7%D8%B1%D8%AD-%D9%86%DB%8C%D8%B1%D9%88%DA%AF%D8%A7%D9%87%DB%8C-%D8%AA%D8%B5%D9%88%DB%8C%D8%A8-%D8%B4%D8%AF"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-20T10:40:00+00:00"/>
    <meta property="og:title" content="۶۳۳ میلیون یورو فاینانس برای دو طرح نیروگاهی تصویب شد"/>
    <meta property="og:description" content="معاون اول رئیس‌جمهور تصویب‌نامه مربوط به تخصیص مبلغ ششصد و سی و سه میلیون یورو فاینانس به دو طرح بزرگ نیروگاهی را برای اجرا به دستگاه‌های اجرایی ذی‌ربط ابلاغ کرد."/>
  </head>
  <body>
    <article>
      <h1>۶۳۳ میلیون یورو فاینانس برای دو طرح نیروگاهی تصویب شد</h1>
      <address><time datetime="2019-11-20T10:40:00+00:00">20 Nov 2019, 10:40</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>معاون اول رئیس‌جمهور تصویب‌نامه مربوط به تخصیص مبلغ ششصد و سی و سه میلیون یورو فاینانس به دو طرح بزرگ نیروگاهی را برای اجرا به دستگاه‌های اجرایی ذی‌ربط ابلاغ کرد.</i>
      </p>
      <figure>
        <img src="https://barghnews.com/files/fa/news/1398/8/29/84040_680.jpg"/>
      </figure>
      <p>به گزارش <a href="https://barghnews.com/">برق نیوز</a>، هیئت وزیران در جلسه ۲۶ آبان ۱۳۹۸ به پیشنهاد سازمان برنامه و بودجه کشور و در اجرای قانون بودجه سال ۱۳۹۸ کل کشور با تخصیص ۳۵۳ میلیون یورو برای طرح بازتوانی و نوسازی (مدرنیزاسیون) نیروگاه حرارتی رامین اهواز، ۲۸۰ میلیون یورو برای طرح افزایش ظرفیت نیروگاه برق آبی گتوند (توسعه گتوند)، ۷۰۰ میلیون یورو برای احداث راه آهن زاهدان - بیرجند و اتصال آن به راه آهن بافق - مشهد و ۶۶۷ میلیون یورو برای تامین واگن قطار‌های شهری کلان‌شهر‌ها در قالب طرح تامین و تهیه تجهیزات و واگن قطار شهری و حومه موافقت کرد.<br/>بر اساس این مصوبه، حداقل دوره تامین مالی تسهیلات یاد شده ۱۰ ساله بوده و وزارت امور اقتصادی و دارایی مجاز است به نمایندگی از دولت جمهوری اسلامی ایران، قرارداد‌های اعطای تسهیلات موضوع این تصویب­‌نامه را امضا نماید.   منبع: هیئت دولت</p>
    </article>
  </body>
</html>