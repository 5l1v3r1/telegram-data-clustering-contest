<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/delhi/news/priyanka-gandhis-accusation--government-is-selling-hollow-government-undertakings-hollow-262713"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-20T10:38:49+00:00"/>
    <meta property="og:title" content="प्रियंका गांधी का बड़ा आरोप- बेहतरीन सरकारी उपक्रमों को खोखला कर बेच रही है सरकार"/>
    <meta property="og:description" content="नई दिल्लीः एअर इंडिया और बीपीसीएल को बेचने से जुड़े वित्त मंत्री निर्मला सीतारमण के बयान को लेकर कांग्रेस महासचिव प्रियंका गांधी वाड्रा ने बुधवार को नरेंद्र मोदी सरकार पर निशाना साधा और आरोप लगाया कि यह सरकार बेहतरीन सरकारी उपक्रमों को खोखला कर उन्हें बेचने का काम कर रही है।    प्रियंका गांधी ने एक मीडिया रिपोर्ट का हवाला देते हुए ट्वीट किया, ‘जहाँ डाल-डाल पर सोने की चिड़िया करती है बसेरा, वो भारत देश है मेरा। हमारे संस्थान हमारी शान हैं। ये ही हमारी ‘सोने की चिड़िया’ हैं।’ प्रियंका ने दावा किया,‘भाजपा ने वादा तो देश बनाने का किया था लेकिन काम भारत के बेहतरीन संस्थानों को खोखला कर उन्हें बेचने का कर रही है, यह दुखद है।  "/>
  </head>
  <body>
    <article>
      <h1>प्रियंका गांधी का बड़ा आरोप- बेहतरीन सरकारी उपक्रमों को खोखला कर बेच रही है सरकार</h1>
      <address><time datetime="2019-11-20T10:38:49+00:00">20 Nov 2019, 10:38</time> by <a rel="author">Shivani</a></address>
      <p>नई दिल्लीः एअर इंडिया और बीपीसीएल को बेचने से जुड़े वित्त मंत्री निर्मला सीतारमण के बयान को लेकर कांग्रेस महासचिव प्रियंका गांधी वाड्रा ने बुधवार को नरेंद्र मोदी सरकार पर निशाना साधा और आरोप लगाया कि यह सरकार बेहतरीन सरकारी उपक्रमों को खोखला कर उन्हें बेचने का काम कर रही है।    प्रियंका गांधी ने एक मीडिया रिपोर्ट का हवाला देते हुए ट्वीट किया, ‘जहाँ डाल-डाल पर सोने की चिड़िया करती है बसेरा, वो भारत देश है मेरा। हमारे संस्थान हमारी शान हैं। ये ही हमारी ‘सोने की चिड़िया’ हैं।’ प्रियंका ने दावा किया,‘भाजपा ने वादा तो देश बनाने का किया था लेकिन काम भारत के बेहतरीन संस्थानों को खोखला कर उन्हें बेचने का कर रही है, यह दुखद है।  </p>
      <p>गौरतलब है कि वित्त मंत्री निर्मला सीतारमण ने शनिवार को कहा कि सरकार मार्च 2020 तक देश की सरकारी एयरलाइन एअर इंडिया और तेल विपणन कंपनी भारत पेट्रोलियम कॉर्पोरेशन लिमिटेड को बेचने की प्रक्रिया पूरी कर लेगी। सरकार को इन दो कंपनियों को बेचने से सरकारी खजाने में इस वित्त वर्ष एक लाख करोड़ रुपये आने की उम्मीद है।<br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Priyanka Gandhi's accusation - Government is selling hollow government undertakings hollow</p>
    </article>
  </body>
</html>