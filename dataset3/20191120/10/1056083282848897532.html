<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919008/%D8%AA%D8%A7%D9%84%D8%B4-%D8%B4%D9%87%D8%B1%D8%B3%D8%AA%D8%A7%D9%86-%D8%AA%D8%B1%D8%A8-%DA%AF%DB%8C%D9%84%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-20T10:03:46+00:00"/>
    <meta property="og:title" content="تالش شهرستان ترب گیلان"/>
    <meta property="og:description" content="ایسنا/گیلان مدیر جهاد کشاورزی تالش گفت: ترب این شهرستان ارزش غذایی بالایی دارد و از کیفیت بسیار مطلوبی برخوردار است."/>
  </head>
  <body>
    <article>
      <h1>تالش شهرستان ترب گیلان</h1>
      <address><time datetime="2019-11-20T10:03:46+00:00">20 Nov 2019, 10:03</time> by <a rel="author">رقیه قدیمی</a></address>
      <p>ایسنا/گیلان مدیر جهاد کشاورزی تالش گفت: ترب این شهرستان ارزش غذایی بالایی دارد و از کیفیت بسیار مطلوبی برخوردار است.</p>
      <p>علی موسوی در گفت و گو با ایسنا با بیان اینکه کشت دوم موجب ارتقای درآمد کشاورزان می شود، گفت: برخی از برنجکاران تالشی پس از برداشت برنج، اقدام به کشت دوم محصولات کشاورزی کردند تا بتوانند درآمدی مضاعف بر درآمد حاصل از فروش برنج اولیه کسب کنند.</p>
      <p>وی افزود: بیشترین محصول برنج کشت شده ابتدا راتون و سپس ترب است. پس از ترب سبزیجات صیفی نیز به مقدار خوبی در اراضی کشاورزی تالش کشت می شود.</p>
      <p>موسوی با اشاره به اینکه تالش از قطب های تولید ترب در گیلان است، گفت: در این شهرستان ترب هایی به رنگ سیاه، سفید و گاهی بنفش تولید می شود.</p>
      <p>وی افزود: ترب های تالش از کیفیت بسیار خوبی برخوردارند و ارزش غذایی و دارویی بالایی دارند.</p>
      <p>مدیر جهاد کشاورزی تالش با اشاره به اینکه به دلیل ارتقای آگاهی مردم از مغذی بودن این محصول  رغبت مردم و مسافرین گیلان به مصرف ترب افزایش یافته است، خاطرنشان کرد: ترب تالش علاوه بر بازارهای این شهرستان در بازارهای شهرستان های دیگر گیلان به خصوص شهرستان رشت فروخته می شود.</p>
      <p>وی افزود: ترب تالش در استان های هجموار نیز فرستاده می شود و همچنین کشورهایی نظیر روسیه نیز از خرید این محصول استقبال می کند.</p>
      <p>موسوی با بیان اینکه بالغ بر 11هزار هکتار از اراضی این شهرستان به کشت دوم اختصاص دارد، گفت: تمایل کشاورزان تالشی برای کشت دوم به خصوص کشت و پرورش ترب افزایش یافته و خوشبختانه اشتغالزایی ها در این زمینه در شهرستان تالش رو به افزایش است.</p>
    </article>
  </body>
</html>