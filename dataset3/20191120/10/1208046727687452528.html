<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/allsvenskan-herrar/klart-jerry-hallback-tillbaka-i-hk-aranas/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-20T10:11:31+00:00"/>
    <meta property="og:title" content="Klart: Jerry Hallbäck tillbaka i HK Aranäs"/>
    <meta property="og:description" content="Sedan en tid tillbaka står det klart att Jerry Hallbäck inte får fortsatt förtroende i Ystads IF nästa säsong. Nu skriver HK Aranäs på klubbens hemsida att Hallbäck återvänder till klubben. – Det är med stor glädje som jag återvänder till HK Aranäs inför spelsäsongen 2020/2021. Jag var med på resan från division 2 och uppåt […]"/>
  </head>
  <body>
    <article>
      <h1>Klart: Jerry Hallbäck tillbaka i HK Aranäs</h1>
      <address><time datetime="2019-11-20T10:11:31+00:00">20 Nov 2019, 10:11</time> by <a rel="author" href="https://handbollskanalen.se/author/ola-selby/" target="_blank">Ola Selby</a></address>
      <p>
        <b>Sedan en tid tillbaka står det klart att Jerry Hallbäck inte får fortsatt förtroende i Ystads IF nästa säsong. Nu skriver HK Aranäs på klubbens <a href="http://www.hkaranas.se/nyheter/?ID=271875&amp;NID=636816">hemsida</a> att Hallbäck återvänder till klubben.</b>
      </p>
      <p>– Det är med stor glädje som jag återvänder till HK Aranäs inför spelsäsongen 2020/2021. Jag var med på resan från division 2 och uppåt i seriesystemet och det skall bli spännande att vara delaktig i föreningens nya mål och Vision 2023 in i framtiden. Aranäs är en bra förening, jag känner den väl sedan tidigare, det finns ett härligt driv och många spännande områden att utveckla, säger Jerry Hallbäck till <a href="http://www.hkaranas.se/nyheter/?ID=271875&amp;NID=636816">hemsidan</a>.</p>
      <p>HK Aranäs arbetar efter vision 2023, där tanken är att klubbens herrlag ska vara ett etablerat topp 8-lag i Handbollsligan. Som ett led i det har klubben nu gjort klart med Jerry Hallbäck, vilket alltså innebär att nuvarande tränaren Toni Johansson (som har tagit laget till förstaplatsen i Allsvenskan) tvingas lämna.</p>
      <p>Jerry Hallbäck tränade HK Aranäs innan han lämnade för Ystads IF för tre år sedan och återvänder alltså nu till klubben där han redan skördat stora framgångar. Jerry Hallbäck har skrivit på ett fyraårskontrakt med Kungsbackaklubben.</p>
      <p>LÄNK: <a href="http://www.hkaranas.se/nyheter/?ID=271875&amp;NID=636816">HK Aranäs</a></p>
    </article>
  </body>
</html>