<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000111478"/>
    <meta property="og:site_name" content="MGR Online"/>
    <meta property="article:published_time" content="2019-11-20T10:10:00+00:00"/>
    <meta property="og:title" content="เศร้า! &quot;เฒ่าคม&quot; เจ้าของเสียงพากย์ &quot;ชาร์ลี แชปลิน&quot; เวอร์ชันอีสานเสียชีวิตแล้ว"/>
    <meta property="og:description" content="เป็นข่าวเศร้าในวงการบันเทิงของบ้านเราอีกครั้ง หลังมีรายงานว่านักพากย์ชื่อดังอย่าง นิคม สุนทรพิทักษ์ เจ้าของฉายา เฒ่าคม ได้เสียชีวิตลงแล้วหลังต้องต่อสู้กับโรคร้ายมานาน"/>
  </head>
  <body>
    <article>
      <h1>เศร้า! "เฒ่าคม" เจ้าของเสียงพากย์ "ชาร์ลี แชปลิน" เวอร์ชันอีสานเสียชีวิตแล้ว</h1>
      <address><time datetime="2019-11-20T10:10:00+00:00">20 Nov 2019, 10:10</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011534501.JPEG"/>
      </figure>
      <p><b>เป็นข่าวเศร้าในวงการบันเทิงของบ้านเราอีกครั้ง หลังมีรายงานว่านักพากย์ชื่อดังอย่าง "นิคม สุนทรพิทักษ์" เจ้าของฉายา "เฒ่าคม" ได้เสียชีวิตลงแล้วหลังต้องต่อสู้กับโรคร้ายมานาน</b><br/><br/>ทั้งนี้ศพของเจ้าตัวนั้นได้ตั้งบำเพ็ญกุศลที่วัดคลองหนึ่ง อ.ธัญบุรี จ.ปทุมธานี ศาลา 1 เริ่มสวดอภิธรรมคืนนี้ (20 พ.ย.) เป็นคืนแรก ไปจนถึงวันที่ 24 พ.ย. และจะมีพิธีฌาปนกิจในวันที่ 25 พ.ย.ต่อไป<br/><br/>สำหรับ "นิคม สุนทรพิทักษ์" หรือ "เฒ่าคม" "เฒ่าคมหลอม" เป็นเจ้าของเสียงพากย์ Charlie Chaplin ภาษาอีสานที่หลายคนคุ้นเคยกันดี โดยนอกจากงานดังกล่าวแล้วเจ้าตัวยังเป็นเจ้าของเสียงพากย์ที่หลายคนต้องคุ้นหูอีกหลายต่อหลายเรื่อง<br/><br/>อาทิ ให้เสียงอีสานตัวละคร Thaddeus Bradley ที่แสดงโดย "มอร์แกน ฟรีแมน" ในภาพยนตร์ Now You See Me 2 (2016) หรือจะเป็น Aristides Silk (นักล้วงกระเป๋า) ใน The Adventures of Tintin (2011) รวมถึงเสียงของ "อาจารย์อูเกว" ใน Kung Fu Panda (2008) และอีกมากมาย</p>
      <figure>
        <iframe src="https://www.youtube.com/embed/xJsT-mGVt6w" width="560" height="315" data-service="Youtube" scrolling="no"/>
      </figure>
    </article>
  </body>
</html>