<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ygeia/story/1030923/eody-proteraiotita-i-omalopoiisi-ton-exetaseon-iikoy-fortioy-gia-tin-hiv-loimoxi"/>
    <meta property="og:site_name" content="Newsbomb"/>
    <meta property="article:published_time" content="2019-11-20T10:13:23+00:00"/>
    <meta property="og:title" content="ΕΟΔΥ: Προτεραιότητα η ομαλοποίηση των εξετάσεων ιικού φορτίου για την HIV λοίμωξη"/>
    <meta property="og:description" content="Συνάντηση με τα μέλη της Επιτροπής Κοινωνικού Διαλόγου για την HIV λοίμωξη, είχε ο πρόεδρος του Εθνικού Οργανισμού Δημόσιας Υγείας Παναγιώτης Αρκουμανέας, την Τρίτη (19/11/2019)."/>
  </head>
  <body>
    <article>
      <h1>ΕΟΔΥ: Προτεραιότητα η ομαλοποίηση των εξετάσεων ιικού φορτίου για την HIV λοίμωξη</h1>
      <h2>Συνάντηση με τα μέλη της Επιτροπής Κοινωνικού Διαλόγου για την HIV λοίμωξη, είχε ο πρόεδρος του Εθνικού Οργανισμού Δημόσιας Υγείας Παναγιώτης Αρκουμανέας, την Τρίτη (19/11/2019).</h2>
      <address><time datetime="2019-11-20T10:13:23+00:00">20 Nov 2019, 10:13</time> by <a rel="author">Διονυσία Προκόπη</a></address>
      <p>Ο κ. <b>Αρκουμανέας</b> ενημερώθηκε για εκκρεμή ζητήματα, τόσο καθημερονότητας όσο και θεσμικά, όπως το πρόβλημα της ομαλοποίησης της ροής των εξετάσεων του ιικού φορτίου της HIV λοίμωξης, η ηλεκτρονική συνταγογράφηση και οι κωδικοί, αναγκαία μέτρα για την τήρηση της ανωνυμίας, η επικαιροποίηση των μέτρων ασφαλείας του αίματος από τις Υπηρεσίας Εθνικής Αιμοδοσίας κ.α.</p>
      <p>Όπως σημείωσε ο πρόεδρος του ΕΟΔΥ, το νέο ΔΣ του Οργανισμού έχει ήδη λάβει απόφαση για την <b>ομαλοποίηση της ροής των εξετάσεων του ιικού φορτίου</b> και του <b>γονοτυπικού ελέγχου</b>. Σύντομα θα λυθεί και το ζήτημα της ηλεκτρονικής συνταγογράφησης και των κωδικών που εξασφαλίζουν ανωνυμία των ωφελουμένων, πρόσθεσε σημειώνοντας πως έχουν δοθεί σχετικές οδηγίες από τον υπουργό Υγείας, <a href="https://www.newsbomb.gr/tags/tag/48103/vasilhs-kikilias">Βασίλη Κικίλια</a> για την προσέγγιση των θεμάτων με ευαισθησία και για την άμεση επίλυσή τους.</p>
      <p>Ο κ. Αρκουμανέας γνωστοποίησε επίσης, ότι στο πλαίσιο προαγωγής υγείας και ενημέρωσης του πληθυσμού ξεκίνησε καινούριο <b>πρόγραμμα δράσεων στα σχολεία</b> από ειδικές ομάδες του Οργανισμού με στόχο να παύσει σταδιακά το στίγμα για τον οροθετικό πληθυσμό.</p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <related>
        <a href="https://www.newsbomb.gr/ygeia/story/1030488/eody-treis-stoxoi-gia-ti-diasosi-ton-antiviotikon-apo-ti-mikroviaki-antoxi"/>
        <a href="https://www.newsbomb.gr/ygeia/story/1028788/eody-emvoliasmoi-prosfygopoylon-se-moria-kai-samo-gia-ilara-kai-pneymoniokokko"/>
        <a href="https://www.newsbomb.gr/ygeia/story/1026558/nea-dioikisi-ston-eody-proedros-o-panagiotis-arkoymaneas"/>
      </related>
    </article>
  </body>
</html>