<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426144/nea-seminaria-sth-xorwdia-polis"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T10:35:01+00:00"/>
    <meta property="og:title" content="Νέα σεμινάρια στη χορωδία “Πόλις”"/>
    <meta property="og:description" content="Αρχικά εντάχθηκαν στα μέσα του Οκτωβρίου στη χορωδία “Πόλις” σε εβδομαδιαία βάση τα σεμινάρια ορθοφωνίας που απέδωσαν ήδη τους πρώτους καρπούς: οι χορωδοί με την καθοδήγηση της σοπράνο κ. Ζωής Κοκκαλά, εφαρμόζουν στην πράξη πλέον τα όσα τους έχει διδάξει θεωρητικά σε κάθε τραγούδι που έχουν ήδη μελετήσει με την μαέστρο."/>
  </head>
  <body>
    <article>
      <h1>Νέα σεμινάρια στη χορωδία “Πόλις”</h1>
      <address>
        <time datetime="2019-11-20T10:35:01+00:00">20 Nov 2019, 10:35</time>
      </address>
      <p>
        <b>Αρχικά εντάχθηκαν στα μέσα του Οκτωβρίου στη χορωδία “Πόλις” σε εβδομαδιαία βάση τα σεμινάρια ορθοφωνίας που απέδωσαν ήδη τους πρώτους καρπούς: οι χορωδοί με την καθοδήγηση της σοπράνο κ. Ζωής Κοκκαλά, εφαρμόζουν στην πράξη πλέον τα όσα τους έχει διδάξει θεωρητικά σε κάθε τραγούδι που έχουν ήδη μελετήσει με την μαέστρο.</b>
      </p>
      <p>Από την εβδομάδα που μας πέρασε, σειρά πήρε και η θεωρητική μουσική κατάρτιση, που ήταν «αχαρτογράφητα νερά» για πολλούς από τους ερασιτέχνες χορωδούς, με σκοπό να συμπληρωθεί η βασική επιμόρφωσή τους, ώστε η μελέτη των τραγουδιών, να μην είναι μία στείρα εκμάθηση, αλλά να προσφέρει και τις απαραίτητες γνώσεις της μουσικής παιδείας.</p>
      <p>Το μέλος της χορωδίας και καταξιωμένη μουσικός κ. Άρτεμις Μανωλούκου ανέλαβε το δύσκολο έργο να μεταδώσει απλά και κατανοητά στα υπόλοιπα μέλη τις γνώσεις της για τημουσική, συμβάλλοντας με τον τρόπο αυτό στη θεωρητική επιμόρφωση που συμπληρώνει το τρίπτυχο: τραγούδι-ορθοφωνία-μουσική παιδεία για τα μέλη της χορωδίας, με στόχο πάντα τη βελτίωση και την εξέλιξή τους. Ποτέ δεν είναι αργά για να μάθει κανείς κάτι καινούργιο, ποτέ δεν είναι αργά να συμπληρώσει τις γνώσεις του, να βελτιώσει τις δυνατότητές του, να γίνει καλύτερος.</p>
      <p>Αν κι εσείς θέλετε να γίνετε συνοδοιπόροι σε αυτό το μουσικό ταξίδι, μπορείτε να έρθετε σε επαφή με τη μαέστρο κ. Άντζελα Σπανού στο τηλέφωνο 697 424 7184.</p>
    </article>
  </body>
</html>