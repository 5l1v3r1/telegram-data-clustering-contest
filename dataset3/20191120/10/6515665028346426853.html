<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/biznis/3361251/prica-o-uspehu-i-pozivu-koji-se-ne-odbija-poceo-je-sam-a-danas-kompanija-zaposljava-preko-2000-ljudi"/>
    <meta property="og:site_name" content="kurir.rs"/>
    <meta property="article:published_time" content="2019-11-20T10:23:00+00:00"/>
    <meta property="og:title" content="Priča o uspehu i pozivu koji se ne odbija: počeo je sam, a danas kompanija zapošljava preko 2.000 ljudi"/>
    <meta property="og:description" content="Dragomir Kostić, direktor Atlantic Brands-a: Nema uspeha preko noći"/>
  </head>
  <body>
    <article>
      <h1>Priča o uspehu i pozivu koji se ne odbija: počeo je sam, a danas kompanija zapošljava preko 2.000 ljudi</h1>
      <address>
        <time datetime="2019-11-20T10:23:00+00:00">20 Nov 2019, 10:23</time>
      </address>
      <p>
        <b>
          <b>
            <i>Dragomir Kostić, direktor Atlantic Brands-a: Nema uspeha preko noći</i>
          </b>
        </b>
      </p>
      <p>
        <b>Beograd - Čile - Beograd</b>
      </p>
      <p>Dragomir Kostić je te davne1991. godine bio apsolvent na Mašinskom fakultetu. Situacija u Srbiji je počela da se komplikuje, pa je otišao kod rođaka u Čile, gde je upoznao jedan novi svet, stekao prva poslovna iskustva, a za taj period kaže da je bio odlučujući u njegovom životu, jer je uticao ne samo na njegov život tada, već i na mnoge odluke koje je kasnije donosio.</p>
      <p>
        <b>Beograd – Argentina - Beograd</b>
      </p>
      <p>Posle nepunih godinu dana, vraća se za Beograd da diplomira, ali mu u međuvremenu stiže poziv za posao u Argentini, u maloj kompaniji koja je tek bila osnovana. Čim je diplomirao, spakovao je kofere i sa tek venčanom suprugom, u 26. godini života, započeo samostalan život u Južnoj Americi. Kako sam naglašava, igrom slučaja je odmah dobio rukovodeću funciju, iako nije imao nikakvog poslovnog iskustva. To je shvatio kao izazov, pa je dodatno”zapeo”, brzo naučio jezik i za kratko vreme se profilisao kao stručnjak u uskoj oblasti sigurnosnih sistema.</p>
      <p>
        <b>Beograd – Kanada - Beograd</b>
      </p>
      <p>Posle 5 godina provedenih u Argentini, gde su mu se rodila i deca, g. Kostić se 1998. godine vraća u Srbiju iz privatnih razloga, ali već 2000-te dobija, preko preporuka iz Južne Amerike, posao u Kanadi i odlučuje da krene u nove izazove. Ponovo je spakovao kofere i sa porodicom se naselio u Vankuveru, gde ga je čekao posao generalnog direktora komanije koja se bavila pružanjem usluga helikoptera za gašenje šumskih požara. “To je bila potpuno nova oblast u kojoj sam se ipak brzo snašao, a boravak u Kanadi mi je pružio novi vidik, kakve sve mogućnosti pružaju razvijena društva, koja imaju uređenu privredu, uređeno zakonodavstvo, vode brigu o građanima”, istakao je Kostić.</p>
      <p>
        <b>A onda je došao poziv koji se ne odbija!</b>
      </p>
      <p>Atlantic je svestan da se vreme u kom živimo ubrzano menja, kaže D. Kostić i ističe da najveći izazov predstavljaju kadrovi, jer sistem školovanja ne prati trendove u razvoju poslovnih sistema i potrebama za novim profilima ljudi i njihovim veštinama. Zato se Atlantic uključio u akciju pomoći obrazovnom sistemu, zajedno sa NALED-om i SAM-om, kako bi se u Srbiji školovao kadar potreban ne samo za sadašnje, već i za buduće poslove na našem tržištu. „Važno je da ljudi rade poslove za koje su školovani, a ne za koje su priučeni, jer to ne donosi kvalitet“, kaže Kostić i ističe da im je cilj da zadrže mlade u Srbiji, da znaju da mogu da planiraju svoju budućnost ovde. Kako navodi iz ličnog iskustva, prva generacija emigranata plaća suviše visoku cenu, jer plata je dobra, uslovi su sjajni, ali nema prijatelja i porodice koja je vrlo važan faktor u sveukupnom zadovoljstvu čoveka. „Da, novac jeste bitan, ali nije najbitniji, pa ćemo se potruditi da zadržimo mlade i pružimo im mogućnost lepog života kod kuće, na svome“, poručuje na kraju Kostić.</p>
      <p>Foto: Promo</p>
    </article>
  </body>
</html>