<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/usa-tullen-maste-ha-ett-giltigt-skal-for-att-granska-din-telefon"/>
    <meta property="og:site_name" content="Mobil"/>
    <meta property="article:published_time" content="2019-11-20T10:50:00+00:00"/>
    <meta property="og:title" content="USA-tullen måste ha ett giltigt skäl för att granska din telefon"/>
    <meta property="og:description" content="Att resa till USA innebär sedan en tid tillbaka att man riskerar att få sin mobiltelefon granskad av tullpersonal. Men nu kommer beskedet att det krävs skälig misstanke om brott, innan så kan ske."/>
  </head>
  <body>
    <article>
      <h6 class="kicker">Federal domstol fastslår</h6>
      <h1>USA-tullen måste ha ett giltigt skäl för att granska din telefon</h1>
      <address><time datetime="2019-11-20T10:50:00+00:00">20 Nov 2019, 10:50</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Att resa till USA innebär sedan en tid tillbaka att man riskerar att få sin mobiltelefon granskad av tullpersonal. Men nu kommer beskedet att det krävs skälig misstanke om brott, innan så kan ske.</b></p>
      <p>Det är elva resenärer som tillsammans med civilrättsorganisationen ACLU (American Civil Liberties Union) har lämnat in en stämningsansökan mot den amerikanska tullen, som man anser bryter mot amerikansk grundlag. Detta då man sedan en tid tillbaka har möjligheten att granska resenärernas telefoner och datorer innan man tillåts komma in i landet. Urvalet har kunnat ske godtyckligt, och saken har inte minst ställt till det rejält för resenärer som har företagshemligheter på sina enheter som därför måste skyddas. Det handlar om en i många stycken juridisk gråzon, men en federal domstol i Boston har nu fastslagit att det måste föreligga en skälig misstanke om brott innan tullen kan välja att granska en telefon eller dator. Den amerikanska tullen sökte igenom 40 913 resenärers enheter under 2019, det vill säga fyra gånger så många enheter som man granskade 2015. På senare tid har resenärer även varit tvungna att lämna över uppgifter om sina användarnamn i sociala medier. Den amerikanska tull- och gränsmyndigheten har valt att inte kommentera domstolens beslut, och det är ännu oklart vilken typ av genomslag det hela får i praktiken. </p>
      <p>Annons</p>
      <footer>Källa <br/><a href="https://arstechnica.com/tech-policy/2019/11/us-cant-search-phones-at-borders-without-reasonable-suspicion-judge-rules/">Domstol: USA:s granskning av mobiltelefoner strider mot grundlagen</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/usa-foretag-far-annu-en-90-dagarsrespit-for-handel-med-huawei"/>
      </related>
    </article>
  </body>
</html>