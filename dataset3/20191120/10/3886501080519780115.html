<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-hronika-srbija/119551-mediji-optuzeni-prerezao-vrat-u-sudnici-specijalnog-suda-hitna-pomoc-osoba-prevezena-na-vma?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-20T10:35:05+00:00"/>
    <meta property="og:title" content="Viši sud: Optuženi u Specijanom sudu naneo sebi povredu tokom sudjenja, rana površinska"/>
    <meta property="og:description" content="Portparol Višeg suda Tatjana Tešić potvrdila je agenciji Beta da je optuženi Zoran Jelićić danas naneo sebi povrede tokom sudjenja u Specijalnom sudu, ali je navale da je rana u predelu vrata površinska, kao i da je sudska straža intervenisala i sprečila ga da se dalje povredjuje.Ona je rekla da je Jeličić sebi naneo posekotinu u predelu vrata, ali da ga nije prerezao, kako su neki mediji javili.Učinio je to, kako je objasnila, &quot;malim metalnim predmetom od jednog centimetra, koji je uneo&quot;.Kako je rekla, tokom odgovarajućeg postupka utvrdiće se kako je uneo taj predmet.Tešić je rekla da je Jeličiću zdravstvena služba koja je u zgradi Specilanog suda odmah ukazala pomoć i da je zatim prebačen u zdravstveni centar.Nastavak sudjena Jeličiću i drugima iz &quot;valjevske grupe&quot;, koji se terete za više krivičnih dela, zakazan je za početak decembra. Povredjena osoba prevezena je danas iz Specijalnog suda na Vojno medicinsku akademiju, rečeno je u službi Hitne pomoći agenciji Beta.Kako je rečeno, povrede su, po svemu sudeći…"/>
  </head>
  <body>
    <article>
      <h1>Viši sud: Optuženi u Specijanom sudu naneo sebi povredu tokom sudjenja, rana površinska</h1>
      <address>
        <time datetime="2019-11-20T10:35:05+00:00">20 Nov 2019, 10:35</time>
      </address>
      <p><b>Portparol Višeg suda Tatjana Tešić potvrdila je agenciji Beta da je optuženi Zoran Jelićić danas naneo sebi povrede tokom sudjenja u Specijalnom sudu, ali je navale da je rana u predelu vrata površinska, kao i da je sudska straža intervenisala i sprečila ga da se dalje povredjuje.</b><br/><br/>Ona je rekla da je Jeličić sebi naneo posekotinu u predelu vrata, ali da ga nije prerezao, kako su neki mediji javili.<br/><br/>Učinio je to, kako je objasnila, "malim metalnim predmetom od jednog centimetra, koji je uneo".<br/><br/>Kako je rekla, tokom odgovarajućeg postupka utvrdiće se kako je uneo taj predmet.<br/><br/>Tešić je rekla da je Jeličiću zdravstvena služba koja je u zgradi Specilanog suda odmah ukazala pomoć i da je zatim prebačen u zdravstveni centar.<br/><br/>Nastavak sudjena Jeličiću i drugima iz "valjevske grupe", koji se terete za više krivičnih dela, zakazan je za početak decembra. <br/><br/>Povredjena osoba prevezena je danas iz Specijalnog suda na Vojno medicinsku akademiju, rečeno je u službi Hitne pomoći agenciji Beta.<br/><br/>Kako je rečeno, povrede su, po svemu sudeći, u obliku posekotine.</p>
    </article>
  </body>
</html>