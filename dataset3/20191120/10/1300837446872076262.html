<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/asia/2019/11/20/giappone-abe-e-premier-piu-longevo_90103dff-0111-484a-8899-9f4d96defe6a.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T10:56:35+00:00"/>
    <meta property="og:title" content="Giappone: Abe è premier più longevo"/>
    <meta property="og:description" content="Shinzo Abe è da oggi il premier giapponese più longevo di sempre, superando il record di 2.887 giorni in carica di Taro Katsura, record che resisteva da oltre un secolo. (ANSA)"/>
  </head>
  <body>
    <article>
      <h1>Giappone: Abe è premier più longevo</h1>
      <h2>Ma riforma Costituzione pacifista è ancora lontana</h2>
      <address><time datetime="2019-11-20T10:56:35+00:00">20 Nov 2019, 10:56</time> by <a rel="author">Redazione ANSA</a></address>
      <p>Shinzo Abe è da oggi il premier giapponese più longevo di sempre, superando il record di 2.887 giorni in carica di Taro Katsura, record che resisteva da oltre un secolo. Il primato è frutto dell'unione del primo breve mandato, a cavallo tra il 2006 e il 2007, e il successivo periodo al governo. Il premier 65enne è tornato infatti al potere a capo del partito liberal-democratico nel 2012, con l'obiettivo tra gli altri di irrobustire le capacità di difesa del Paese attraverso la riforma della Costituzione pacifista.<br/>    Con la modifica dell'articolo 9 dello statuto, Abe intende riconoscere il ruolo delle Forze di autodifesa, in quello che oggi è a tutti gli effetti un esercito, ma condizionato dalla Costituzione, e per questo impiegato perlopiù a sostegno delle missioni umanitarie. Per far ciò Abe avrà bisogno dei due terzi dei voti in entrambi i rami della Dieta, formata dalla Camera dei rappresentanti e dalla Camera alta, oltre alla maggioranza della volontà popolare nel referendum di ratifica.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>