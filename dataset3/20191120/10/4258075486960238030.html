<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/viral-video-10-foot-long-python-at-a-spa-in-southern-china-s-foshan-dgtl-1.1073058"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-20T10:32:35+00:00"/>
    <meta property="og:title" content="১০ বছর অজ্ঞাতবাসে থাকার পর সামনে এল ১০ ফুটের পাইথন!"/>
    <meta property="og:description" content="তিনি প্রায় ১০ বছর আগে শুনেছিলেন এই বিল্ডিংয়ে একটি বড় পাইথন রয়েছে। কিন্তু তিনি কখনও সেটি দেখেননি। বছর তিনেক আগে বাড়িটি সংস্কারের সময় কয়েক জন শ্রমিক সেটিকে দেখেছিলেন বলে জানান। সেবার পাইথনটিকে ধরার চেষ্টা হয়, কিন্তু সেটি পালিয়ে যায়। তারপর আর তাকে দেখা যায়নি। বাড়ির কোথাও পাইথনটি লুকিয়ে আছে বুঝতে পারলেও আর তার খোঁজ মেলেনি।"/>
  </head>
  <body>
    <article>
      <h1>১০ বছর অজ্ঞাতবাসে থাকার পর সামনে এল ১০ ফুটের পাইথন!</h1>
      <address><time datetime="2019-11-20T10:32:35+00:00">20 Nov 2019, 10:32</time> by <a rel="author">সংবাদ সংস্থা</a></address>
      <p>তার কাথা শোনা যেত গত দশ বছর ধরে। এই দশ বছরে তাকে কেউ কেউ দেখেছেনও দু’একবার। অবশেষে অজ্ঞাতবাস থেকে বেরিয়ে সবার চোখের সামনে এল সে।</p>
      <p>ঘটনাস্থল দক্ষিণ <a href="https://www.anandabazar.com/topic/china">চিনে</a>র ফোশান শহরের একটি স্পা। সপ্তাহ খানেক সেখানে হঠাত্ই কিছু ভেঙে পড়ার শব্দ পান কর্মীরা। কাছে গিয়ে দেখেন স্পায়ের একটা অংশের ফল্স সিলিং ভেঙে একটি প্রায় বিশাল <a href="https://www.anandabazar.com/topic/python">পাইথন</a> মেঝেতে পড়ে গিয়েছে। সঙ্গে সঙ্গে পুলিশকে খবর দেওয়া হয়। পুলিশ ও বন দফতরের কর্মীরা এসে পাইথনটি উদ্ধার করে নিয়ে যান।</p>
      <p>স্পায়ের মালিক জানিয়েছেন, তিনি প্রায় ১০ বছর আগে শুনেছিলেন এই বিল্ডিংয়ে একটি বড় পাইথন রয়েছে। কিন্তু তিনি কখনও সেটি দেখেননি। বছর তিনেক আগে বাড়িটি সংস্কারের সময় কয়েক জন শ্রমিক সেটিকে দেখেছিলেন বলে জানান। সেবার পাইথনটিকে ধরার চেষ্টা হয়, কিন্তু সেটি পালিয়ে যায়। তারপর আর তাকে দেখা যায়নি। বাড়ির কোথাও পাইথনটি লুকিয়ে আছে বুঝতে পারলেও আর তার খোঁজ মেলেনি।গত মঙ্গলবার একেবারে ‘হাতনাতে’ ধরা পড়ে সে।</p>
      <p>
        <b>আরও পড়ুন: <a href="https://www.anandabazar.com/business/after-bharti-airtel-and-vodafone-idea-now-reliance-jio-announce-they-will-hike-mobile-tariffs-dgtl-1.1072785">এয়ারটেল, ভোডাফোনের পথেই এ বার কল চার্জ বাড়াচ্ছে জিয়ো-ও</a></b>
      </p>
      <p>সাপটিকে উদ্ধারের ছবি সোশ্যাল মিডিয়ায় ছড়িয়ে পড়েছে। সেখানে দেখা যাচ্ছে মেঝেতে সাপটিকে চেপে ধরে রেখেছেন পুলিশ কর্মীরা। ফিতে দিয়ে মাপা হচ্ছে। ১০ ফুটের সাপটির ওজন প্রায় ২০ কেজি।</p>
      <p>
        <b>আরও পড়ুন: <a href="https://www.anandabazar.com/national/marriage-will-not-hamper-her-political-career-says-congress-mla-aditi-singh-dgtl-1.1072781">মেয়েদেরই কেন এটা বার বার শুনতে হয়! প্রশ্ন রায়বরেলীর বিধায়কের</a></b>
      </p>
      <p>সিলিংয়ের যে অংশটি ভেঙে পড়েছে সাপটি, সেটিও দেখা যাচ্ছে ছবিতে। পরে পাইথনটিকে জঙ্গলে ছেড়ে দেওয়া হয়।</p>
      <figure>
        <iframe data-src="https://twitter.com/showbusinexx/status/1196399623054790656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>