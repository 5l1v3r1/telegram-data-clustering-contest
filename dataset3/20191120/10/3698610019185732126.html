<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/avariya-viyskovogo-vertolota-ssha-v-afganistani-nato-kazhe-pro-dvoh-zagiblih-talibi-pro-54-330272_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T10:03:00+00:00"/>
    <meta property="og:title" content="Аварія військового вертольота США в Афганістані: НАТО каже про двох загиблих, Таліби про 54"/>
    <meta property="og:description" content="Вертоліт впав сьогодні вночі."/>
  </head>
  <body>
    <article>
      <h1>Аварія військового вертольота США в Афганістані: НАТО каже про двох загиблих, Таліби про 54</h1>
      <h2>Вертоліт впав сьогодні вночі.</h2>
      <address>
        <time datetime="2019-11-20T10:03:00+00:00">20 Nov 2019, 10:03</time>
      </address>
      <p>Місія НАТО в Афганістані повідомила про загибель двох американських військовослужбовців в результаті краху вертольота. Вертоліт впав і згорів в провінції Лонгар. <b><a href="https://zn.ua/WORLD/v-afganistane-ot-vzryva-vozle-shkoly-pogibli-8-detey-334707_.html">Бойовики екстремістського руху "Талібан"</a></b> стверджують, що саме вони збили військово-транспортний вертоліт Chinook.</p>
      <p>"Двоє військовослужбовців США загинули в результаті аварії вертольота 20 листопада 2019 року в Афганістані. Причини аварії розслідуються, однак попередні звіти не вказують, що це було викликано ворожим вогнем", - йдеться в офіційній заяві на сайті Місії.</p>
      <p>"Вертоліт був збитий о першій ночі поблизу населеного пункту Панграм на території повіту Шарх, провінції Логар. Вертоліт впав і повністю згорів, всі, хто перебував на борту, 54 іноземних і афганських військових загинули", - повідомив в твіттері офіційний представник талібів Забихулла Муджахід.</p>
      <p>Раніше спецпредставник Держдепартаменту США по Афганістану Залмай Халілзад заявив, що <b><a href="https://dt.ua/WORLD/ssha-i-talibi-domovilisya-pro-mirnu-ugodu-v-afganistani-300883_.html">влада країни і угрупування "Талібан" досягли принципових домовленостей про мирну угоду</a>.</b></p>
      <p>За даними ЗМІ, однією з умов домовленостей є виведення іноземних військ з Афганістану протягом 18 місяців.</p>
      <p>Детальніше про конфлікт в Афганістані читайте у статті Олександра Коренькова <b><a href="https://dt.ua/international/gnuchki-y-napoleglivi-290916_.html">"Гнучкі і завзяті"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>