<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1824527272_Valeri_Simeonov_e_noviyat_zam-predsedatel_na_parlamenta"/>
    <meta property="og:site_name" content="webcafé"/>
    <meta property="article:published_time" content="2019-11-20T10:30:00+00:00"/>
    <meta property="og:title" content="Валери Симеонов е новият зам.-председател на парламента"/>
    <meta property="og:description" content="Депутатът от НФСБ Валери Симеонов беше избран за зам.-председател на парламента."/>
  </head>
  <body>
    <article>
      <h1>Валери Симеонов е новият зам.-председател на парламента</h1>
      <address><time datetime="2019-11-20T10:30:00+00:00">20 Nov 2019, 10:30</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/20/valerkatasimeonow/1170x809.jpg"/>
        <figcaption>"За" кандидатурата на Симеонов са гласували 118 депутати<cite>Снимка: © БГНЕС</cite></figcaption>
      </figure>
      <p>Депутатът от НФСБ Валери Симеонов беше избран за зам.-председател на парламента.</p>
      <p>В подкрепа на новия пост на Симеонов са гласували 118 депутати, "Против" са гласуваши 6 народни представители, а други 6 са се въздържали.</p>
      <p>Предложението за кандидатурата на Симеонов беше внесено във вторник от съпредседателите на политическата група на "Обединените патриоти". В сряда то беше включено в дневния ред на Народното събрание.</p>
      <p>При обявяването на точката за гласуване кандидатурата на лидера на НФСБ депутатите от ДПС напуснаха пленарната зала и отказаха да участват в дебатите и в последвалото гласуване.</p>
      <p>От "Атака" останаха в залата по време на гласуването, но подчертаха, че според тях конфликтът с ДПС е мним и само има за цел легитимирането кандидатурата на Симеонов. Павел Шопов от трибуната определи случващото се като "безчестие" и нарече Симеонов "провалил се вицепремиер".</p>
      <p>Лидерът на НФСБ отказа да коментира поведението на колегите му от "Атака", но лаконично заяви "Да не би да сте очаквали от ДПС да ме подкрепят?".</p>
      <p>Симеонов заема мястото на Явор Нотев, който вече не е част от групата на "Обединените патриоти", заради напускането на "Атака" от формацията.</p>
      <related>
        <h4>Още по темата</h4>
        <a href="https://www.webcafe.bg/newscafe/politika/id_271135746"/>
        <a href="https://www.webcafe.bg/newscafe/politika/id_834415120"/>
        <a href="https://www.webcafe.bg/newscafe/politika/id_1090242825"/>
      </related>
    </article>
  </body>
</html>