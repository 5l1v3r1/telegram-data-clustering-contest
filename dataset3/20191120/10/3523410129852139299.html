<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640891/%D8%AE%D9%88%D8%A7%D8%A8-%D8%B2%D8%AF%D9%87-%D8%B3%DB%8C%D8%B1%D9%88%D8%B3-%D9%85%D9%82%D8%AF%D9%85-%D9%82%D8%B5%D9%87%E2%80%8C%D8%A7%DB%8C-%D9%85%D8%AA%D9%81%D8%A7%D9%88%D8%AA-%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T10:26:00+00:00"/>
    <meta property="og:title" content="«خواب زده» سیروس مقدم قصه‌ای متفاوت دارد"/>
    <meta property="og:description" content="مجتبی طباطبایی از بازیگران سریال «خواب زده» به کارگردانی سیروس مقدم با اشاره به داستان این سریال در آستانه انتشار، تاکید کرد"/>
  </head>
  <body>
    <article>
      <h1>
        <a href="https://www.bultannews.com/fa/news/640891/%D8%AE%D9%88%D8%A7%D8%A8-%D8%B2%D8%AF%D9%87-%D8%B3%DB%8C%D8%B1%D9%88%D8%B3-%D9%85%D9%82%D8%AF%D9%85-%D9%82%D8%B5%D9%87%E2%80%8C%D8%A7%DB%8C-%D9%85%D8%AA%D9%81%D8%A7%D9%88%D8%AA-%D8%AF%D8%A7%D8%B1%D8%AF">«خواب زده» سیروس مقدم قصه‌ای متفاوت دارد</a>
      </h1>
      <h2>مجتبی طباطبایی از بازیگران سریال «خواب زده» به کارگردانی سیروس مقدم با اشاره به داستان این سریال در آستانه انتشار، تاکید کرد</h2>
      <address><time datetime="2019-11-20T10:26:00+00:00">20 Nov 2019, 10:26</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مجتبی طباطبایی  درباره سریال «خواب زده» به کارگردانی سیروس مقدم که قرار است به زودی به شبکه نمایش خانگی وارد شود، بیان کرد: یک ماه پیش فیلمبرداری سریال «خواب زده» به کارگردانی سیروس مقدم به پایان رسید و به نظرم این سریال نگاه جدیدی در قصه و داستان دارد.</p>
      <p>وی ادامه داد: این سریال به نوعی داستان‌هایی در رابطه بین انسان و شیطان مطرح می‌کند؛ تاثیری که شیطان در زندگی انسان می‌گذارد و او را فریب می‌دهد.</p>
      <p>این بازیگر اظهار کرد: همه عوامل تلاش کردند که سریال جذابی ساخته شود و امیدوارم از این مجموعه استقبال شود.</p>
      <p>طباطبایی که بیشتر به‌عنوان بازیگر نمایش‌های رادیویی فعالیت دارد درباره دیگر کارهای خود گفت: نمایشی با نام «آن شب» دارم که به کارگردانی فریدون محرابی در پنج قسمت ضبط و تولید شده است. این سریال رادیویی درباره جوانی است که ناآگاهانه جرم یکی از دوستانش را می‌پذیرد و بعدا متوجه می‌شود که اشتباه کرده است.</p>
      <p>وی اضافه کرد: او پی می‌برد که با یک باند مواد مخدر مواجه است و از سادگی او سواستفاده شده است.</p>
      <p>طباطبایی درباره زمان پخش این نمایش رادیویی بیان کرد: زمان پخش این سریال رادیویی هنوز مشخص نیست فعلا ضبط آن تمام شده است و باید آماده شود تا در کنداکتور پخش قرار بگیرد.</p>
      <p>این بازیگر نمایش‌های رادیویی که این روزها هم در نمایش «ساده خط خطی» نقش کیوان را ایفا می‌کند در این باره توضیح داد: این نمایش موقعیت‌های جذابی دارد که باعث می‌شود مخاطب را متوجه خود کند البته هنوز متن این کار کامل نشده است و باید دید در ادامه چه اتفاقات دیگری در طول قصه رخ خواهد داد.</p>
    </article>
  </body>
</html>