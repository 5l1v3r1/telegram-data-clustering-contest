<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915338.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T10:21:00+00:00"/>
    <meta property="og:title" content="Кузманов в страхотна форма преди мачовете за България с Гришо"/>
    <meta property="og:description" content="Първата ракета на България в двубоите за Купа &quot;Дейвис&quot; Димитър Кузманов - Мико се класира за втория ..."/>
  </head>
  <body>
    <article>
      <h1>Кузманов в страхотна форма преди мачовете за България с Гришо</h1>
      <address>
        <time datetime="2019-11-20T10:21:00+00:00">20 Nov 2019, 10:21</time>
      </address>
      <p>Първата ракета на България в двубоите за Купа "Дейвис" <a href="https://www.plovdiv24.bg/sport/persons/3392.html">Димитър Кузманов</a> - Мико се класира за втория кръг на турнира по тенис на клей в Анталия (Турция) с награден фонд от 15 хиляди долара. </p>
      <p>Пловдивчанинът е поставен под №3 в основната схема и победи с 6:2, 6:2 Мерт Алкая от Турция. Двубоят приключи за 65 минути, а във втория кръг Мико ще играе срещу Калин Манда от Румъния.</p>
      <p>Това е шеста поредна победа за <a href="https://www.plovdiv24.bg/sport/persons/3392.html">Димитър Кузманов</a>. Той се завърна повече от успешно на корта след 6-седмично отсъствие заради лечение на контузия на коляното. <b><a href="https://www.plovdiv24.bg/sport/sport/914464.html">Предната седмица Мико спечели титлата на друг турнир в Анталия.</a></b></p>
      <p><b>Plovdiv24.bg</b> припомня на читателите си, че Кузманов е в състава на България заедно с <a href="https://www.plovdiv24.bg/sport/persons/2772.html">Григор Димитров</a>, Александър Лазаров, Александър Донски и Адриан Андреев за турнира на ATP Cup, който започва на 3 януари в Австралия. Нашите са в група с Великобритания, Белгия и Молдов, а мачовете ни ще се играят в Сидни.</p>
    </article>
  </body>
</html>