<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/20/htc-potrebbe-riproporre-sul-mercato-lhtc-one/"/>
    <meta property="og:site_name" content="Lega Nerd"/>
    <meta property="article:published_time" content="2019-11-20T10:20:48+00:00"/>
    <meta property="og:title" content="HTC potrebbe riproporre sul mercato l’HTC One?"/>
    <meta property="og:description" content="L'HTC One è universalmente riconosciuto come uno degli smartphone Android migliori degli ultimi 10 anni. Sicuramente è l'ultimo smartphone di successo di"/>
  </head>
  <body>
    <article>
      <h1>HTC potrebbe riproporre sul mercato l’HTC One?</h1>
      <address><time datetime="2019-11-20T10:20:48+00:00">20 Nov 2019, 10:20</time> by <a rel="author" href="https://leganerd.com/author/newsbot16/" target="_blank">Newsbot16</a></address>
      <p>
        <i>L’HTC One è universalmente riconosciuto come uno degli smartphone Android migliori degli ultimi 10 anni. Sicuramente è l’ultimo smartphone di successo di HTC, che oggi naviga in acque pessime.</i>
      </p>
      <p>L’incapacità di aggiornarsi veramente e di tenere il passo con la concorrenza ha spinto gli smartphone di HTC in una posizione di irrilevanza. L’azienda ha tentato di ritornare in salute puntando su nicchie di mercato, dimostrando anche una certa dose di coraggio (o follia, scegliete voi), come testimoniano i prodotti per gli entusiasti delle criptovalute della linea Exodus. L’Exodus è uno smartphone con wallet per criptovalute integrato, per capirci. All’inizio si poteva comprare esclusivamente pagandolo in Bitcoin o Ether.</p>
      <p>Oggi HTC è nel suo periodo peggiore di sempre, e ogni report quadrimestrale della compagnia è un nuovo chiodo sulla bara di un’azienda che ormai sembra irrecuperabile. Eppure HTC è ancora qua, finché i giochi non sono fatti è pronta a utilizzare ogni carta in suo possesso. Così ora HTC sembrerebbe puntare su un revival di quello che è stato il suo migliore prodotto: l’HTC One. Un tweet suggerisce che l’azienda starebbe pensando di riproporlo sul mercato un vecchio smartphone. Vecchio case, ma tecnologia moderna. O almeno questo è quello che fanno pensare le parole di Drew Bamford, a capo del reparto CreativeLabs di HTC.</p>
      <p> </p>
      <figure>
        <iframe data-src="https://twitter.com/joeyyears/status/1195435014936092673?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <ul>
        <li><a href="https://www.trustedreviews.com/news/did-htc-just-tease-the-return-of-a-classic-smartphone-3955172">Did HTC just tease the return of a ‘classic’ smartphone?</a> (trustedreviews.com)</li>
      </ul>
    </article>
  </body>
</html>