<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/esteri/2019/11/20/omicidio-caruana-galizia-arrestato-imprenditore_o34XRQQCIyH6C4wUQh2pcN.html"/>
    <meta property="og:site_name" content="Adnkronos"/>
    <meta property="article:published_time" content="2019-11-20T10:14:00+00:00"/>
    <meta property="og:title" content="Omicidio Caruana Galizia, arrestato imprenditore"/>
    <meta property="og:description" content="Fonte vicina all'inchiesta: Yorgen Fenech fermato a bordo del suo yacht, in relazione alle indagini sulla morte della giornalista e blogger"/>
  </head>
  <body>
    <article>
      <h1>Omicidio Caruana Galizia, arrestato imprenditore</h1>
      <address>
        <time datetime="2019-11-20T10:14:00+00:00">20 Nov 2019, 10:14</time>
      </address>
      <p>L'imprenditore maltese Yorgen Fenech è stato <b>arrestato a bordo del suo yacht</b>, in relazione all'omicidio della giornalista <a href="https://www.adnkronos.com/Search/Link/keyword/CARUANA%20GALIZIA">Daphne Caruana Galizia</a>. A rivelarlo è stata una fonte vicina all'inchiesta. Fenech stava cercando di lasciare l'isola al momento del fermo. I media locali hanno caricato le immagini delle Forze Armate maltesi che ispezionano l'imbarcazione a Portomaso.</p>
      <p>Fenech è a capo di un consorzio che ha vinto una gara nel 2013 per la costruzione di una centrale a gas. Nel 2018 è risultato essere proprietario di una società offshore segreta - la '17 Black' - di cui Caruana Galizia aveva scritto nei mesi precedenti l'attentato che le è costato la vita a ottobre del 2017.L'arresto, al momento non ancora confermato dalle autorità, è arrivato dopo che il premier Joseph Muscat ha rivelato di aver raccomandato la grazia per un sospetto - che si ritiene abbia svolto un ruolo di intermediario nella vicenda - in cambio di informazioni legalmente utili sui mandanti dell'omicidio.</p>
    </article>
  </body>
</html>