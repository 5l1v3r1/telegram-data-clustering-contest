<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/sport/news/591977/%E0%A6%85%E0%A6%A8%E0%A7%81%E0%A6%B6%E0%A7%80%E0%A6%B2%E0%A6%A8%E0%A7%87-%E0%A6%AE%E0%A6%BE%E0%A6%B6%E0%A6%B0%E0%A6%BE%E0%A6%AB%E0%A6%BF%E0%A6%B0-%E0%A6%9A%E0%A7%8B%E0%A6%9F"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T10:50:00+00:00"/>
    <meta property="og:title" content="অনুশীলনে মাশরাফির চোট"/>
    <meta property="og:description" content="বিশ্বকাপ খেলার পর থেকে মাঠের বাইরে মাশরাফি মুর্তজা। বাংলাদেশের ওয়ানডে অধিনায়ক বিপিএল দিয়ে ফিরতে চান মাঠে। তাই অনুশীলনে নেমে পড়েছেন তিনি। কিন্তু ব্যাট করতে গিয়ে কুঁচকিতে ব্যথা পেয়েছেন মাশরাফি। বিসিবির চিকিৎসক দেবাশীষ চৌধুরী জানান, চোট তেমন গুরুতর নয়। বাংলাদেশের অভিজ্ঞ এই পেসার চোট..."/>
  </head>
  <body>
    <article>
      <h1>অনুশীলনে মাশরাফির চোট</h1>
      <address><time datetime="2019-11-20T10:50:00+00:00">20 Nov 2019, 10:50</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2019/11/20/d3703d2d1a7336fc067f5126229b8d02-5dd51736175d8.jpg"/>
        <figcaption>মাশরাফি মুর্তজা</figcaption>
      </figure>
      <p>
        <b>বিশ্বকাপ খেলার পর থেকে মাঠের বাইরে মাশরাফি মুর্তজা। বাংলাদেশের ওয়ানডে অধিনায়ক বিপিএল দিয়ে ফিরতে চান মাঠে। তাই অনুশীলনে নেমে পড়েছেন তিনি। কিন্তু ব্যাট করতে গিয়ে কুঁচকিতে ব্যথা পেয়েছেন মাশরাফি। বিসিবির চিকিৎসক দেবাশীষ চৌধুরী জানান, চোট তেমন গুরুতর নয়।</b>
      </p>
      <p>বাংলাদেশের অভিজ্ঞ এই পেসার চোট পেয়েছেন গত রবিবার। মিরপুর শেরে বাংলা জাতীয় ক্রিকেট স্টেডিয়ামের ইনডোরে অনুশীলন করার সময় কুঁচকিতে আঘাত পান মাশরাফি। বোলিং মেশিনে ব্যাট করার সময় একটি বল এসে গায়ে লাগলে আর নেটে থাকেননি মাশরাফি।</p>
      <p>প্রাথমিক চিকিৎসা শেষে মাশরাফি দেখান ফিজিওকে। অবশ্য আগে থেকে কোমড়ের ব্যথায় ভুগছিলেন তিনি। মাশরাফির ইনজুরি নিয়ে বোর্ডের প্রধান চিকিৎসক দেবাশীষ সংবাদমাধ্যমকে বলেছেন, ‘মাশরাফির ইনজুরি গুরুতর নয়। কয়েক দিন বিশ্রাম নিলেই তিনি সেরে উঠবেন। আমাদের ফিজিও দেখেছে। আমি এখনও দেখতে পারিনি। আজকে (বুধবার) আসার কথা ছিল। তবে ফিজিও বলেছে, চোট খুব গুরুতর নয়। কয়েক দিন বিশ্রাম নিলেই ঠিক হয়ে যাবে।’</p>
      <p>মাশরাফি নিজেও জানালেন ইনজুরির সবশেষ খবর, ‘হালকা একটু আঘাত পেয়েছি। তেমন কিছু নয়। কয়েক দিন বিশ্রাম নিলেই ঠিক হয়ে যাবো।’</p>
      <footer>/আরআই/এফএইচএম/</footer>
    </article>
  </body>
</html>