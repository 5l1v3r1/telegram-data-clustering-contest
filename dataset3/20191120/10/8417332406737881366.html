<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/20/Drapssiktet-far-p%C3%A5-Toten-har-v%C3%A6rt-gjennom-psykiatrisk-unders%C3%B8kelse-20435990.ece"/>
    <meta property="og:site_name" content="adressa.no"/>
    <meta property="article:published_time" content="2019-11-20T10:47:32+00:00"/>
    <meta property="og:title" content="Drapssiktet far på Toten har vært gjennom psykiatrisk undersøkelse"/>
    <meta property="og:description" content="Mannen som er siktet for å ha drept sin 15 år gamle sønn på Kapp på Toten, har vært gjennom en foreløpig psykiatrisk undersøkelse."/>
  </head>
  <body>
    <article>
      <h1>Drapssiktet far på Toten har vært gjennom psykiatrisk undersøkelse</h1>
      <address><time datetime="2019-11-20T10:47:32+00:00">20 Nov 2019, 10:47</time> by <a rel="author">(NTB) NTB</a></address>
      <p>Mannen som er siktet for å ha drept sin 15 år gamle sønn på Kapp på Toten, har vært gjennom en foreløpig psykiatrisk undersøkelse.</p>
      <aside><a href="https://www.adressa.no/nyheter/innenriks/2019/11/20/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/20/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/20/javascript:void(0);">Del denne artikkelen på e-post</a></aside>
      <p>– Det er ingen opplysninger i saken som tilsier at siktede ikke er tilregnelig, sier påtaleansvarlig Mari Lauritzen Hasle til <a href="https://direkte.vg.no/nyhetsdognet/news/5dd510cae3c4a70011069484">VG</a>.</p>
      <p>En såkalt prejudisiell observasjon er en relativt kortvarig, foreløpig undersøkelse som skal avklare om det er behov for en fullstendig rettspsykiatrisk utredning.</p>
      <p>15 år gamle Oscar André Ocampo Overn ble innlagt på sykehus med livstruende skader etter det som ble karakterisert som en alvorlig voldshendelse i familiens hjem på Kapp i Østre Toten kommune 9. oktober. Han døde mandag 4. november av skadene han ble påført.</p>
      <p>Guttens far (45) er siktet for drapet, i tillegg til overgrep og frihetsberøvelse. Trebarnsfaren har vært varetektsfengslet siden 10. oktober.</p>
      <p>Politiet mener at drapet bærer preg av planlegging.</p>
      <p>Oscar André Ocampo Overn ble bisatt fra Hoff kirke på Lena i Østre Toten fredag formiddag.</p>
      <p>(©NTB)</p>
    </article>
  </body>
</html>