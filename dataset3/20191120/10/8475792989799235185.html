<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/sormland/kommunen-risker-for-dricksvattnet-nar-ostlankens-byggs"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T10:01:09+00:00"/>
    <meta property="og:title" content="Kommunen: Risker för dricksvattnet när Ostlänken byggs"/>
    <meta property="og:description" content="Trosa kommun anser att Trafikverket inte ser tillräckligt allvarligt på risken för att en av kommunens vattentäkter förorenas i samband med järnvägsbygget Ostlänken."/>
  </head>
  <body>
    <article>
      <h1>Kommunen: Risker för dricksvattnet när Ostlänken byggs</h1>
      <address><time datetime="2019-11-20T10:01:09+00:00">20 Nov 2019, 10:01</time> by <a rel="author">Albin Aghamn</a></address>
      <p>
        <b>Trosa kommun anser att Trafikverket inte ser tillräckligt allvarligt på risken för att en av kommunens vattentäkter förorenas i samband med järnvägsbygget Ostlänken.</b>
      </p>
      <p>Det är i ett samrådsyttrande till Trafikverket som tjänstemän vid kommunen ger uttryck för att bygget av Ostlänken kan påverka vattentäkten vid Sörtuna utanför Västerljung väster om Vagnhärad.</p>
      <p>Samhällsbyggnadskontoret anser att att alla störningar som kan påverka grundvattnets kvalitet och flöde kan få långt gående konsekvenser för dricksvattnet i kommunen och att skyddsåtgärder måste lyftas i byggets miljökonsekvensbeskrivning.</p>
      <h3>Kräver skyddsåtgärder</h3>
      <p>Trafikverket menar å sin sida att Ostlänken inte kommer att påverka vattentäkten eftersom bygget inte når ned till grundvattenytan.</p>
      <p>Nu har kommunen skickat en skrivelse till Trafikverket där de kräver att myndigheten tar till skyddsåtgärder i arbetet med Ostlänken förbi vattentäkten.</p>
      <related>
        <h4>Relaterat</h4>
        <a href="https://www.svt.se/nyheter/lokalt/sormland/200-broar-ska-byggas-i-samband-med-ostlanken"/>
        <a href="https://www.svt.se/nyheter/lokalt/sormland/regionen-vill-se-langre-regionaltag-pa-ostlanken"/>
      </related>
    </article>
  </body>
</html>