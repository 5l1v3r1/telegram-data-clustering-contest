<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/o-revista-de-tehnica-militara-a-dezvaluit-accidental-noua-arma-secreta-a-chinei_3059664.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T10:03:36+00:00"/>
    <meta property="og:title" content="O revistă de tehnică militară a dezvăluit accidental noua armă secretă a Chinei"/>
    <meta property="og:description" content="O revistă de tehnică militară din China a dezvăluit accidental noua armă secretă dezvoltată de armata chineză, informează digi24.ro.Revista Modern Ships, editată de guvern, a publicat o imagine generată pe computer cu noua adăugare făcută bombardierului s"/>
  </head>
  <body>
    <article>
      <h1>O revistă de tehnică militară a dezvăluit accidental noua armă secretă a Chinei</h1>
      <address><time datetime="2019-11-20T10:03:36+00:00">20 Nov 2019, 10:03</time> by <a rel="author">PUBLIKA.MD</a></address>
      <p>
        <b>O revistă de tehnică militară din China a dezvăluit accidental noua armă secretă dezvoltată de armata chineză, informează <a href="https://www.digi24.ro/stiri/externe/mapamond/o-revista-militara-a-dezvaluit-accidental-o-noua-arma-secreta-a-chinei-1219353">digi24.ro</a>.</b>
      </p>
      <p>Revista Modern Ships, editată de guvern, a publicat o imagine generată pe computer cu noua adăugare făcută bombardierului strategic H-6N. În randări, avionul de luptă avea montat sub aripi o rachetă balistică de dimensiuni mari, nemaivăzută până acum.</p>
      <p>Racheta este asemănătoare cu una din nou familie de rachete balistice dezvoltate de armata chineză pentru distrugerea portavioanelor.</p>
      <p>
        <b>Publicația controlată de stat Global Times a anunțat imediat că "imaginile sunt generate pe computer, cu rol pur conceptul și niciun istoric oficial".</b>
      </p>
      <p>"Dacă ar fi reală, imaginea ar confirma temerile analiștilor vestici. "Dacă imaginea este corectă, aceasta ar fi o capacitate impresionantă anti-nave a forțelor chineze, care ar extinde utilitatea rachetelor DF-21D mai departe de primul lanț de insule", a declarat Malcolm Davis, analist la Institutul de politici strategice australiene.</p>
      <p>
        <b>Entuziaștii sistemelor militare au observat câteva lucruri ciudate la varianta N a bombardierului Xian H-6, când a fost prezentat la cea de-a 70-a Paradă de Ziua Națională din China, în octombrie.</b>
      </p>
      <p>Agenția de presă controlată de stat Xinhua l-a descris ca un "bombardier produs local cu rază lungă de acțiune, capabil să fie alimentat în aer", însă când a zburat deasupra Beijing-ului, experții militari au văzut că nu avea trape pentru bombe. În schimb, avea montate suporturi pe fuselaj. Observatorii s-au concentrat pe un aspect: aceaste schimbări îi permit bombardierului să transporte rachete nucleare sau rachete balistice hypersonice.</p>
      <p>
        <b>Dacă acest lucru este adevărat, China ar deveni a doua țară din lume care să dețină astfel de arme.</b>
      </p>
      <p>
        <b>Rusia a prezentat racheta hipersonică Kinzhal, lansată din aer, în 2017. Racheta era montată pe un avion MiG-31.</b>
      </p>
      <p>O altă posibilitate, prezentată de publicația South China Morning Post, este ca noul bombardier H-6N să transporte noile drone semi-autonome supersonice prezentat de armata chineză în octombrie.</p>
    </article>
  </body>
</html>