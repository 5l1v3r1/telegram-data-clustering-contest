<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-bcci-president-sourav-ganguly-expressed-happiness-as-all-tickets-sold-out-for-first-four-days-of-kolkata-day-night-test-2859499.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T10:56:43+00:00"/>
    <meta property="og:title" content="कोलकाता टेस्ट: पहले चार दिन के सभी टिकट बिके, सौरव गांगुली ने जताई खुशी"/>
    <meta property="og:description" content="बीसीसीआई अध्यक्ष सौरव गांगुली ने मंगलवार को कहा कि बांग्लादेश के खिलाफ कोलकाता में होने वाले भारत के पहले दिन-रात्रि टेस्ट के पहले चार दिन के सभी टिकट बिक गए हैं और वह इससे काफी खुश हैं। भारत अपना..."/>
  </head>
  <body>
    <article>
      <h1>कोलकाता टेस्ट: पहले चार दिन के सभी टिकट बिके, सौरव गांगुली ने जताई खुशी</h1>
      <address><time datetime="2019-11-20T10:56:43+00:00">20 Nov 2019, 10:56</time> by <a rel="author">एजेंसी,नई दिल्ली</a></address>
      <p>बीसीसीआई अध्यक्ष सौरव गांगुली ने मंगलवार को कहा कि बांग्लादेश के खिलाफ कोलकाता में होने वाले भारत के पहले दिन-रात्रि टेस्ट के पहले चार दिन के सभी टिकट बिक गए हैं और वह इससे काफी खुश हैं। भारत अपना पहला दिन-रात्रि टेस्ट 22 नवंबर से बांग्लादेश के खिलाफ खेलेगा और इसके लिए दोनों टीमें कोलकाता पहुंच चुकी हैं।</p>
      <p>बीसीसीआई मुख्यालय का दौरा करने के बाद गांगुली ने यहां कहा, ''टिकट बिक गए हैं और इसे लेकर मैं काफी खुश हूं। यह पूछने पर कि कितने दिन के खेल के सभी टिकट बिक गए हैं, गांगुली ने बताया कि पहले चार दिन के सभी टिकट बिक गए हैं।</p>
      <p>गांगुली ने इससे पहले प्रतियोगिता के आधिकारिक शुभंकर 'पिंकू-टिंकू का भी अनावरण किया था। भारत के सबसे बड़े स्टेडियमों में से एक ईडन गार्डन्स की क्षमता 67000 दर्शकों की है।</p>
      <p>
        <b>
          <a href="https://www.livehindustan.com/cricket/story-ipl-2020-yuvraj-singh-reveals-whether-he-has-ever-thought-of-coaching-an-ipl-team-2859447.html">IPL की किसी फ्रेंचाइजी टीम का कोच बनेंगे युवराज? जानिए उनका जवाब</a>
        </b>
      </p>
    </article>
  </body>
</html>