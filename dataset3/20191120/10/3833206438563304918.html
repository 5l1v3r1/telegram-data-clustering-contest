<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915334.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T10:02:00+00:00"/>
    <meta property="og:title" content="Новият треньор на Марица: Все още се учим в Шампионската лига"/>
    <meta property="og:description" content="Новият треньор на Марица (Пловдив) Владимир Орлов призна, че отборът му все още се учи в Шампионскат..."/>
  </head>
  <body>
    <article>
      <h1>Новият треньор на Марица: Все още се учим в Шампионската лига</h1>
      <address>
        <time datetime="2019-11-20T10:02:00+00:00">20 Nov 2019, 10:02</time>
      </address>
      <p>Новият треньор на Марица (Пловдив) Владимир Орлов призна, че отборът му все още се учи в <a href="https://www.plovdiv24.bg/sport/sport/915201.html"><b>Шампионската лига след снощната загуба от френския Кан</b> с 1:3 гейма.</a></p>
      <p>"Тежка загуба, като се има предвид, че загубихме третия гейм на седем точки. Въпреки всичко първият гейм беше много оспорван и ако го бяхме спечелили, мачът щеше да се развие по съвсем друг начин. Успяхме да спечелим лесно втория гейм. В третата част се получи една голяма дупка. В едно нареждане загубихме страшно много точки и не успяхме да се върнем в играта. Трябваше да сме малко по-агресивни в атака. Имаме много добър показател при блокадите 12 за нас срещу 5 за тях. Естествено с този показател можехме да излезем напред, ако бяхме атакували малко по-агресивно днес. Все още се учим се в Шампионската лига", каза Орлов пред клубния сайт на жълто-сините.</p>
    </article>
  </body>
</html>