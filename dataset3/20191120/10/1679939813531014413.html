<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-candidat-la-functia-de-viceprimar-si-a-prezentat-programul-prin-skype-vezi-cate-voturi-a-acumulat_3059672.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T10:53:23+00:00"/>
    <meta property="og:title" content="Un candidat la funcţia de viceprimar şi-a prezentat programul prin Skype. Vezi câte voturi a acumulat"/>
    <meta property="og:description" content="Actualul Ambasador al ţării noastre în Estonia, Inga Ionesii, nu a fost prezentă la şedinţa CMC şi şi-a prezentat programul pentru următorii patru ani prin Skype.  Acest fapt l-a nemulţumit pe preşedintele fracţiunii liberalilor Ion Cebanu."/>
  </head>
  <body>
    <article>
      <h1>Un candidat la funcţia de viceprimar şi-a prezentat programul prin Skype. Vezi câte voturi a acumulat</h1>
      <address><time datetime="2019-11-20T10:53:23+00:00">20 Nov 2019, 10:53</time> by <a rel="author">PUBLIKA.MD</a></address>
      <p>
        <b>Actualul Ambasador al ţării noastre în Estonia, Inga Ionesii, nu a fost prezentă la şedinţa CMC şi şi-a prezentat programul pentru următorii patru ani prin Skype.  </b>
      </p>
      <p>Acest fapt l-a nemulţumit pe preşedintele fracţiunii liberalilor Ion Cebanu.</p>
      <blockquote>"Nu există în istoria lumii să se voteze cineva prin Skype. Dacă vă respectaţi fiecare dintre voi în parte, noi să devenim subiect de anecdotă. (...) Este o mare ruşine", a spus Cebanu. </blockquote>
      <p>Inga Ionesii a acumulat doar 25 de voturi şi nu a fost aleasă în funcţia de viceprimar. </p>
      <p>În apărarea acesteia a sărit primarul Ion Ceban. </p>
      <blockquote>"Sunt absolut convins că această persoană merită tot respectul din toate punctele de vedere. Are peste 20 de ani lucraţi în domeniul economic şi în special, în ceea ce ţin de negocieri pe cele mai sensibile componente ale ţării. Mă refer la negocierile pe acordul de Asociere", a spus primarul general.</blockquote>
      <p>Ion Ceban a spus că săptămâna viitoare va încerca, într-o şedinţă a CMC, să convingă, totuşi, consilierii că Inga Ionesii este o persoană care merită votul lor.  </p>
    </article>
  </body>
</html>