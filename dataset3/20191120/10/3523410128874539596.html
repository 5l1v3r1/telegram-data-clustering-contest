<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640903/%D8%AA%D8%B1%D8%A7%D9%85%D9%BE-%D8%AF%DA%86%D8%A7%D8%B1-%D9%81%D8%B1%D9%88%D9%85%D8%A7%DB%8C%DA%AF%DB%8C-%D8%A7%D8%AE%D9%84%D8%A7%D9%82%DB%8C-%D8%B4%D8%AF%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T10:52:00+00:00"/>
    <meta property="og:title" content="ترامپ دچار فرومایگی اخلاقی شده"/>
    <meta property="og:description" content="نیکولاس برنز معاون پیشین وزارت خارجه آمریکا در مصاحبه باشبکه تلویزیونی بی بی سی گفت:ترامپ دچار فرومایگی اخلاقی شده است."/>
  </head>
  <body>
    <article>
      <h1>
        <a href="https://www.bultannews.com/fa/news/640903/%D8%AA%D8%B1%D8%A7%D9%85%D9%BE-%D8%AF%DA%86%D8%A7%D8%B1-%D9%81%D8%B1%D9%88%D9%85%D8%A7%DB%8C%DA%AF%DB%8C-%D8%A7%D8%AE%D9%84%D8%A7%D9%82%DB%8C-%D8%B4%D8%AF%D9%87">ترامپ دچار فرومایگی اخلاقی شده</a>
      </h1>
      <h2>نیکولاس برنز معاون پیشین وزارت خارجه آمریکا در مصاحبه باشبکه تلویزیونی بی بی سی گفت:ترامپ دچار فرومایگی اخلاقی شده است.</h2>
      <address><time datetime="2019-11-20T10:52:00+00:00">20 Nov 2019, 10:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، برنز درباره بررسی موضوع استیضاح ترامپ و حمایت برخی از جمهوری خواهان از وی گفت:به نظرم جمهوری خواهان به واقعیت‌های موجود توجه ندارند. ترامپ تلاش داشت که با فشار بر دولت اوکراین این کشور را مجبور کند که از جو بایدن رقیب انتخاباتی اش تحقیقات انجام دهد. جمهوری خواهان با حمایت از ترامپ تلاش کردند که به آبرو و وجهه افرادی که در کنگره حاضرمی شوند، آسیب وارد کنند.<br/>وی افزود: کاخ سفیدبا بیانیه امروز صبح خود به تجربه افرادی که برای ادای شهادت در کنگره حاضر میشوند، بی احترامی کرد. من تاکنون و در دولت آمریکا در ۴۰ سال اخیر شاهد این وضعیت نبوده ام. من در بین سال‌های ۱۹۹۰ تا ۱۹۹۵ در کاخ سفید کار کرده ام و این اطمینان را به شما می‌دهم که در کاخ سفید مطلبی اینگونه و اتفاقی در زمان جرج بوش، بیل کلینتون و یا حتی باراک اوباما نیفتاده بود. این وضعیت تحت حاکمیت رئیس جمهورترامپ روی داده است و این موضوع فرومایگی اخلاقی وی را نشان می‌دهد. حتی پسر ترامپ هم به افرادی که در کنگره برای ادای شهادت حاضرمی شوند حمله می‌کند. به نظر می‌رسد که قوانین سیاسی در آمریکا تغییر پیداکرده اند. این تمامی آنچه است که جمهوری خواهان دارند. آن‌ها تا این حد تنزل کرده اند. این نشان می‌دهد که آن‌ها به شدت دچار مشکل شده اند.<br/>وی در ادامه گفت:نظرسنجی‌های اخیر نشان می‌دهد که ۷۰ درصد از سوال شوندگان معتقدند که درخواست از یک کشور خارجی برای تحقیق درباره این سیاستمدار آمریکایی یک اقدام اشتباه است. ما شاهد درخواست ترامپ از اوکراین برای تحقیق درباره رقیب انتخاباتی اش هستیم. این به منزله چالشی برای دموکرات‌ها هم محسوب می‌شود. ما راهی طولانی برای پیمودن پیش رو داریم. مجلس نمایندگان در نهایت باید درباره ادامه روند استیضاح تصمیم گیری کند. این فرآیند در سنا هم ادامه پیدا خواهد کرد. اعضای کنگره باید کار خودرا انجام دهند. این وظیفه اعضای کنگره است که بدانند که آیا رئیس جمهور از قدرت خود سوء استفاده کرده است یا نکرده است. قطعا این مطلبی مهم برای دموکرات‌ها هم محسوب می‌شود. من امیدوارم که برخی از جمهوری خواهان به وجدان خود رجوع کنند و به روشی کورکورانه از رئیس جمهوری که در امر دولت بسیار ضعیف عمل کرده است و اقدامات وی مشکوک بوده است، حمایت نکنند.<br/>برنز در ادامه در پاسخ به این سوال مجری شبکه که پرسید:با توجه به اظهارات اخیر تیلرسون وزیر خارجه پیشین آمریکا آیا نوعی شکاف در کاخ سفید مشاهده نمی‌شود، گفت:من برای تیلرسون وزیر خارجه پیشین آمریکا احترام زیادی قائل هستم. او به خوبی این موضوع را به طور شفاف اعلام کرد. به نظرم بسیاری از آمریکایی‌ها با وی موافق هستند. ماشاهد حضور افرادی در جلسات کنگره هستیم که افرادی مستقل هستند. آن‌ها افرادی متخصص هستند. آن‌ها بسیار مطلع هستند. به خوبی میتوان این موضوع را در پرسش‌ها و پاسخ‌های طرفین دید. مردم آمریکا همه چیز را مشاهده می‌کنند.</p>
    </article>
  </body>
</html>