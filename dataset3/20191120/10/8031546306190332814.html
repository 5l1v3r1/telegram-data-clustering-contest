<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109216-Nedovolni-pernichani-shturmuvat-sgradata-na-%20V-i-K%20%252C-policiyata-gi-spira"/>
    <meta property="og:site_name" content="Канал 3"/>
    <meta property="article:published_time" content="2019-11-20T10:05:00+00:00"/>
    <meta property="og:title" content="Недоволни перничани щурмуват сградата на &quot;В и К&quot;, полицията ги спира"/>
    <meta property="og:description" content="Мълчало се е дълго време от страна на отговорните институции, каза една от отговорничките за протеста"/>
  </head>
  <body>
    <article>
      <h1>Недоволни перничани щурмуват сградата на "В и К", полицията ги спира</h1>
      <h2>Мълчало се е дълго време от страна на отговорните институции, каза една от отговорничките за протеста</h2>
      <address>
        <time datetime="2019-11-20T10:05:00+00:00">20 Nov 2019, 10:05</time>
      </address>
      <p>
        <b>Десетки перничани се събраха пред сградата на "В и К" в града с искания за оставката на управителя на водното дружество Иван Витанов, а също и за търсене на отговорност на виновниците за водната криза в Перник, предаде репортер на Канал 3. </b>
      </p>
      <p>"Ние не сме срещу водния режим, защото той е неизбежен", заяви Зорница Димова, която е сред организаторите на протеста. По думите й, мълчало се е дълго време от страна на отговорните институции и се е стигнало до критично ниските 4 млн. 800 хил. куб. м вода в язовир "Студена".</p>
      <p>Димова настоя исканията да бъдат адресирани до настоящия министър на регионалното развитие Петя Аврамова и до бившия - Лиляна Павлова, до министъра на околната среда и водите Нено Димов, а също и да бъде сезирана прокуратурата.</p>
      <p>С викове "Оставка" протестиращите направиха опит да влязат в сградата на "В и К", но бяха спрени от полицията.</p>
      <related>
        <h4>Още по темата</h4>
        <a href="http://kanal3.bg/news/bulgaria/society/109202-Protest-v-Pernik-zaradi-krizata-s-vodata"/>
        <a href="http://kanal3.bg/news/bulgaria/society/109022-Zemetresenie-medzdu-Pernik-i-Dupnica"/>
        <a href="http://kanal3.bg/news/bulgaria/society/109009-Pernik-vav-voden-redzim%252C-dziteli-gotvyat-protest"/>
      </related>
    </article>
  </body>
</html>