<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936326-sokandet-efter-wilma-nya-sokinsatser-riktas-in-mot-en-sjo"/>
    <meta property="og:site_name" content="Nyheter24"/>
    <meta property="article:published_time" content="2019-11-20T10:02:01+00:00"/>
    <meta property="og:title" content="Sökandet efter Wilma: Nya sökinsatser riktas in mot en sjö"/>
    <meta property="og:description" content="14 november försvann 17-åriga Wilma Andersson från ett område i Uddevalla i Västsverige. Under onsdagen riktades sökinsatserna om till ett område kring en sjö."/>
  </head>
  <body>
    <article>
      <h1>Sökandet efter Wilma: Nya sökinsatser riktas in mot en sjö</h1>
      <address><time datetime="2019-11-20T10:02:01+00:00">20 Nov 2019, 10:02</time> by <a rel="author" href="https://nyheter24.se/profil/emmy.norgren" target="_blank">Emmy Norgren</a></address>
      <p>
        <b>14 november försvann 17-åriga Wilma Andersson från ett område i Uddevalla i Västsverige. Under onsdagen riktades sökinsatserna om till ett område kring en sjö.</b>
      </p>
      <p>Tidigare har <b>Nyheter24</b> skrivit om <b><a href="https://nyheter24.se/wilma-andersson/">Wilma Andersson</a></b>, 17, som varit försvunnen sedan 14 november då hon försvann från ett område i Uddevalla i Västsverige.</p>
      <p>19 november gick polisen ut med att Wilma troligtvis blivit utsatt för ett brott – och att hennes pojkvän gripits och anhållits misstänkt för mord. </p>
      <p>Under onsdagsmorgonen vid 10.00 återupptogs sökandet efter försvunna Wilma Andersson i Ljungskile.</p>
      <p>Nu uppger <a href="https://www.expressen.se/gt/krim/polisen-soker-med-hundar-i-omradet-dar-jacka-hittades/">GT</a> att polisen riktar in sin sökinsats till ett område kring en sjö norr om Ljungskile – efter nya iakttagelser. </p>
      <figure>
        <img src="https://cdn02.nyheter24.se/11c72d6c03d802dc05/2019/11/20/1593712/sdl6IuqMaakUOM-nh.jpg"/>
        <figcaption>Bildkälla Adam Ihse / TT</figcaption>
      </figure>
      <p><b>Thomas Fuxborg</b> är presstalesperson vid polisen i region Väst. Han berättar för GT om den omriktade sökinsatsen.</p>
      <p>– Vi söker norr och söder om Vassbovägen i terrängen, den leder upp mot Kolbengtserödsjön, säger Thomas Fuxborg.</p>
      <p>Fuxborg berättar vidare om vad det är som gjort att sökinsatserna har riktats om: </p>
      <p>– Det har kommit in iakttagelser som gjorts i samband med att hon försvann, säger Thomas Fuxborg.</p>
      <p><b>Sten-Rune Timmersjö</b> är en av polisens spaningsledare. Han berättar för <a href="https://www.aftonbladet.se/nyheter/a/70oXaB/nu-inleds-nya-sokningar-efter-wilma-andersson">Aftonbladet</a> om vad som fått sökinsatserna att riktas om.</p>
      <p>– Vi har en bild av var hon har varit, säger Sten-Rune Timmersjö.</p>
      <h3>"Såg hur något ljus blixtrade in genom ett fönster"</h3>
      <p>En kvinna som bor i Ljungskile och i närheten till sjön polisen genomsöker, berättar för GP att hon vaknade av ett konstigt ljus under natten mellan torsdagen och fredagen.</p>
      <p>Något som skulle kunna liknas ett strålkastarljus enligt kvinnan:</p>
      <p>– Jag tyckte också att jag såg hur något ljus blixtrade in genom ett fönster, säger hon.</p>
      <p>Under tisdagen bestämde hon sig för att polisanmäla händelsen:</p>
      <p>– Innan de började söka här i vårt område tänkte jag ju inte på att det kunde ha någonting med försvinnandet att göra, men nu tyckte jag att det var bäst att ringa polisen, man vet ju aldrig, säger kvinnan till <a href="https://www.gp.se/nyheter/v%C3%A4stsverige/polisen-s%C3%B6ker-efter-f%C3%B6rsvunna-wilma-vid-sj%C3%B6-1.20572674">GP</a>.</p>
      <h3>SÖKER MED DRÖNARE</h3>
      <p>Enligt <a href="https://www.gp.se/nyheter/v%C3%A4stsverige/polisen-s%C3%B6ker-efter-f%C3%B6rsvunna-wilma-vid-sj%C3%B6-1.20572674">GP</a> använder sig polisen även av drönare vid sökandet kring sjön. Två poliser flyger med drönaren både längs strandkanten och in i terrängen, ungefär 20 meter upp i luften.</p>
      <figure>
        <img src="https://cdn02.nyheter24.se/7195692b03d802dc05/2019/11/20/1593710/Ska%CC%88rmavbild%202019-11-20%20kl.%2011.49.56.png"/>
        <figcaption>Bildkälla: Adam Ihse / TT</figcaption>
      </figure>
      <p><b>Nyheter24</b> har tidigare sammanställt allt du behöver veta om händelseförloppet, och det kan du läsa om <a href="https://nyheter24.se/nyheter/936288-misstankta-mordet-pa-17-ariga-wilma-andersson-har-ar-allt-vi-vet">här</a>.</p>
      <p>Har du information som kan hjälpa polisen framåt? Ring 114 14.</p>
      <p>
        <a href="https://nyheter24.se/wilma-andersson">Wilma Andersson</a>
      </p>
      <figure>
        <a href="https://nyheter24.se/profil/emmy.norgren">
          <img src="https://cdn02.nyheter24.se/7ab853b1024b004b00/profile/avatars/107102_1571038924.png"/>
        </a>
      </figure>
      <p><a href="https://nyheter24.se/profil/emmy.norgren">Emmy Norgren </a><br/>emmy.norgren@nyheter24.se</p>
      <figure>
        <a href="https://nyheter24.se/profil/hugo.forsberg">
          <img src="https://cdn02.nyheter24.se/9988af27024b004b00/profile/avatars/107098_1567145045.png"/>
        </a>
      </figure>
      <p><a href="https://nyheter24.se/profil/hugo.forsberg">Hugo Forsberg </a><br/>hugo.forsberg@nyheter24.se</p>
    </article>
  </body>
</html>