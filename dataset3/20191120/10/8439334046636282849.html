<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/o-agnostos-pou-plironei-ta-chrei-ftochon-me-to-onoma-rompen-ton-dason.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T10:39:00+00:00"/>
    <meta property="og:title" content="Ο άγνωστος που πληρώνει τα χρέη φτωχών με το όνομα… «Ρομπέν των Δασών»"/>
    <meta property="og:description" content="Ο μυστηριώδης ευεργέτης αφήνει φακέλους με χρήματα στο κατώφλι των σπιτιών τους"/>
  </head>
  <body>
    <article>
      <h1>Ο άγνωστος που πληρώνει τα χρέη φτωχών με το όνομα… «Ρομπέν των Δασών»</h1>
      <address>
        <time datetime="2019-11-20T10:39:00+00:00">20 Nov 2019, 10:39</time>
      </address>
      <p>Ο μυστηριώδης ευεργέτης αφήνει φακέλους με χρήματα στο κατώφλι των σπιτιών τους</p>
      <p>Ένα ανώνυμος ευεργέτης επισκέπτεται φτωχές συνοικίες της Κωνσταντινούπολης και αποπληρώνει τα χρέη οφειλετών σε μανάβικα ενώ αφήνει και φακέλους με χρήματα στο κατώφλι των σπιτιών τους σε μια εποχή κατά την οποία η απόγνωση των φτωχών πολιτών, εξαιτίας της αυξανόμενου κόστους ζωής, έχει κατηγορηθεί για τα πρόσφατα κρούσματα αυτοκτονιών.</p>
      <p>Οι κάτοικοι της Τούζλα, μιας συνοικίας στον ασιατικό τομέα της πόλης οι κάτοικοι της οποίας προέρχονται κυρίως από την εργατική τάξη, αιφνιδιάστηκαν την περασμένη εβδομάδα όταν διαπίστωσαν ότι οι λογαριασμοί τους σε πολλά καταστήματα μαναβικής είχαν πληρωθεί από έναν ανώνυμο ευεργέτη.</p>
      <p>«Κάποιος ήρθε και μου ζήτησε να του δείξω το σημειωματάριό μου όπου γράφω τα χρέη των πελατών», είπε ο Τσοσκούν Γιλμάζ, ο ιδιοκτήτης ενός από τα καταστήματα, στο πρακτορείο ειδήσεων Demirören.</p>
      <p>«Υπήρχαν τέσσερις (πελάτες) με μεγάλα ποσά σε εκκρεμότητα και του είπα πού μένουν. Στη συνέχεια επέστρεψε, αφού τους μίλησε, και πλήρωσε όλα τους τα χρέη. Έμαθα επίσης ότι έδωσε επιπλέον χρήματα σε αυτές τις οικογένειες. Τον ρώτησα το όνομά του και μου απάντησε: 'Λέγε με απλά Ρομπέν των Δασών'», είπε ο Γιλμάζ.</p>
      <p>Οι τιμές των τροφίμων και των ενοικίων έχουν φθάσει στα ύψη μετά τις τεράστιες απώλειες που κατέγραψε η τουρκική λίρα το 2018 και ενώ έχει μειωθεί ο πληθωρισμός στο 8,6% από το 25%, το ποσοστό της ανεργίας εξακολουθεί να αυξάνεται και οι λογαριασμοί ρεύματος είναι δέκα φορές υψηλότεροι σε σχέση με πέρυσι.</p>
      <p>Ο ίδιος ευεργέτης θεωρείται ότι, τον Μάρτιο, άφησε φακέλους που περιείχαν 1.000 τουρκικές λίρες (σχεδόν 158 ευρώ) κάτω από τις πόρτες φτωχών οικογενειών σε άλλες συνοικίες της πόλης.</p>
      <p>Το τελευταίο διάστημα η Τουρκία μαστίζεται από ένα κύμα αυτοκτονιών ολόκληρων οικογενειών, το οποίο αποδίδεται στην αυξανόμενη φτώχεια.</p>
      <p>Πηγή: news.gr</p>
    </article>
  </body>
</html>