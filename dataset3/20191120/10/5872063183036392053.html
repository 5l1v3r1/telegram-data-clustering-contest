<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560812/vrikan-thammeni-vomva-sto-vutho-tin-exoudeterosan-me-eleghomeni-ekrixi/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T10:10:00+00:00"/>
    <meta property="og:title" content="Βρήκαν θαμμένη βόμβα στο βυθό – Την εξουδετέρωσαν με ελεγχόμενη έκρηξη"/>
    <meta property="og:description" content="Είχαν ληφθεί όλα τα απαραίτητα μέτρα από το Λιμεναρχείο Ηρακλείου"/>
  </head>
  <body>
    <article>
      <h1>Βρήκαν θαμμένη βόμβα στο βυθό – Την εξουδετέρωσαν με ελεγχόμενη έκρηξη</h1>
      <address><time datetime="2019-11-20T10:10:00+00:00">20 Nov 2019, 10:10</time> by <a rel="author">Μπούη Βάλια</a></address>
      <p>
        <b>Είχαν ληφθεί όλα τα απαραίτητα μέτρα από το Λιμεναρχείο Ηρακλείου</b>
      </p>
      <p>Στην εξουδετέρωση μίας βόμβας του ‘Β Παγκοσμίου Πολέμου, με ελεγχόμενη έκρηξη, στην περιοχή του Αρίνα, στο Ηράκλειο, προχώρησε το κλιμάκιο ειδικών αποστολών του Λιμεναρχείου Ηρακλείου με την συνδρομή και βατραχανθρώπων του Πολεμικού Ναυτικού.</p>
      <p>Συγκεκριμένα, η βόμβα είχε εντοπιστεί από λουόμενο το περασμένο καλοκαίρι, ωστόσο με γνώμονα την προστασία των λουομένων αλλά και λόγω τουριστικής περιόδου τότε, αποφασίστηκε να μετατεθεί χρονικά η εξουδετέρωση.</p>
      <p>Χθες, κλιμάκιο βατραχανθρώπων του Πολεμικού Ναυτικού, με οδηγίες της ομάδας αρχαιολόγων, προχώρησε σε αναγνώριση του ευρήματος και σήμερα το πρωί έγινε η εξουδετέρωση έχοντας προηγουμένως ληφθεί όλα τα απαραίτητα μέτρα ασφάλειας σε στεριά και θάλασσα.</p>
      <p>Να σημειωθεί ότι η βόμβα βρισκόταν σε βάθος τεσσάρων με πέντε μέτρων, μήκους 70 εκατοστών και διαμέτρου 155mm και εντοπίστηκε σε απόσταση 70 μέτρων από την στεριά.</p>
    </article>
  </body>
</html>