<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/final-fantasy-xv-google-stadia/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T10:45:00+00:00"/>
    <meta property="og:title" content="Final Fantasy XV: la versione per Google Stadia presenta contenuti speciali | Game Division"/>
    <meta property="og:description" content="Secondo un tweet della pagina ufficiale di Final Fantasy XV la versione per Google Stadia presenta dei contenuti speciali inediti."/>
  </head>
  <body>
    <article>
      <h1>Final Fantasy XV: la versione per Google Stadia presenta contenuti speciali | Game Division</h1>
      <address>
        <time datetime="2019-11-20T10:45:00+00:00">20 Nov 2019, 10:45</time>
      </address>
      <p>Fa quasi strano pensare che sono passati ben 4 anni da quando il quindicesimo capitolo di Final Fantasy arrivò nei negozi. Sicuramente tra tutti i giochi della serie <b>Final Fantasy XV</b> non fu accolto in maniera proprio tranquilla da parte dei fan che criticarono le varie scelte del team di sviluppo. Tuttavia con l’andare dei mesi il titolo riuscì ad correggere le proprie imperfezioni rendendosi degno di essere giocato e apprezzato. Anche i giocatori in possesso di Google Stadia potranno testare con mano quest’esperienza Square Enix godendo anche di qualche sorpresa.</p>
      <p>Proprio la versione dedicata al servizio in streaming di Google presenta dei <b>contenuti speciali inediti.</b> Oltre i vari DLC della Royal Edition, il gioco conterebbe una nuova modalità di gioco paragonabile alle varie “challenge mode”. Saranno delle semplici sfide che diversificheranno il gameplay di Final Fantasy XV. Le modalità in questione sarebbero <b>Challenge Rally</b>, <b>Expert Duel</b>, <b>Endless Magitech Armor</b> e <b>Magna Fight.</b></p>
      <figure>
        <iframe data-src="https://twitter.com/FFXVEN/status/1196855420209360896?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2018/12/final-fantasy-xv-11617.768x432.jpg"/>
        </figure>
        <figure>
          <img src="https://www.tomshw.it/images/images/2018/12/final-fantasy-xv-11616.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/google-stadia-prezzi-sconti-aggiornato/">Google Stadia, prezzi e sconti dei giochi: catalogo aggiornato</a></p>
      <p>Sicuramente una diversificazione non indifferente del contenuto base che probabilmente spingerà qualche giocatore a provare Final Fantasy XV anche su Google Stadia. A confermare queste “aggiunte” è stata la pagina Twitter ufficiale del gioco. Dentro il Tweet stesso viene inglobato anche un video dedicato a presentare questi specifici “cambiamenti” della versione per Stadia.</p>
      <p>Quindi se siete interessati a Google Stadia e nello stesso tempo siete amanti di Final Fantasy XV, queste particolarità potrebbero darvi un motivo in più per acquistare il gioco. Fateci sapere <b>cosa ne pensate</b> voi di questa notizia, come sempre, attraverso la sezione dei commenti del sito! Vi ricordiamo che Final Fantasy XV è ufficialmente disponibile anche per PlayStation 4, Xbox One e PC. Una versione Pocket del gioco invece è presente per i dispositivi mobile ed per Nintendo Switch.</p>
      <blockquote>Se siete interessati a Final Fantasy XV ma non siete amanti della copia digitale o dei servizi in streaming, allora il seguente <a href="https://www.amazon.it/Final-Fantasy-XV-Royal-PlayStation/dp/B0791XV7P9/ref=sr_1_2?__mk_it_IT=%C3%85M%C3%85%C5%BD%C3%95%C3%91&amp;crid=3QLZNVXHCUPK2&amp;keywords=final+fantasy+xv&amp;qid=1574247560&amp;sprefix=Final+FAnta%2Caps%2C180&amp;sr=8-2">link</a> potrebbe fare al caso vostro!</blockquote>
    </article>
  </body>
</html>