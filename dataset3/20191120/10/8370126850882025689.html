<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/ekonomi/135404/vergi-rekortmenleri-arasinda-yer-alan-sarik-tara-kimdir"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T10:53:00+00:00"/>
    <meta property="og:title" content="Vergi rekortmenleri arasında yer alan Şarık Tara kimdir?"/>
    <meta property="og:description" content="28 Haziran 2018 tarihininde hayata veda eden Şarık Tara, son kez vergi rekortmenleri listesinde yer aldı."/>
  </head>
  <body>
    <article>
      <h1>Vergi rekortmenleri arasında yer alan Şarık Tara kimdir?</h1>
      <h2>28 Haziran 2018 tarihininde hayata veda eden Şarık Tara, son kez vergi rekortmenleri listesinde yer aldı.</h2>
      <address>
        <time datetime="2019-11-20T10:53:00+00:00">20 Nov 2019, 10:53</time>
      </address>
      <p>Enka Holding'in kurucuları arasında yer alan Şarık Tara, vergi rekortmenleri listesinde yer aldı.</p>
      <p>28 Haziran 2018 tarihininde hayata veda eden Şarık Tara, son kez vergi rekortmenleri listesinde yer aldı. Peki, Şarık Tara kimdir? İşte, Şarık Tara hakkında merak edilen bazı bilgiler</p>
      <related>
        <a href="https://www.gercekgundem.com/ekonomi/135394/turkiyenin-vergi-rekortmenleri-aciklandi"/>
      </related>
      <p>Şarık Tara Enka Holding Fahri Başkanıdır. İnşaat yüksek mühendisi olan Şarık Tara, 22 Nisan 1930 yılında Üsküp’te dünyaya geldi. nnesi Erenköy Kız Lisesi’nde okumuş, dönemin şartları uygun olmadığından tıp tahsili yapmamış, ancak yüksek kültürlü bir kimse olan Mahmure Hanım’dır. Anne tarafından I. Murat’ın öncü kuvvet komutanı ve Yıldırım Bayezid tarafından Üsküp ve Kosova bölgesini idareye tayin edilmiş olan Yiğit Bey’in torunudur. Yahya Kemal ile de torun çocukları olmaları nedeniyle aralarında akrabalık bağı vardır. Babası Fevzi Bey ise, bilindiği kadarı ile son üç kuşağı esnaflık yapan Karadağ kökenli Hacıhamziç (Tara’nın dedesi İbrahim Bey’in babası Hamza Bey’den dolayı bu isimle anılırlar-Tara soyadı ise Karadağ’daki Tara Dağı ve Tara Nehri’nden gelmektedir) ailesindendir.</p>
      <p>Fevzi Tara, Üsküp, Beyrut ve Belgrad’da tahsil yapmış bir avukattır. Sancak ve güney Yugoslavya Müslümanlarının Yugoslavya Kralı nezdinde temsilciliğini de yapan babası Manastır’da avukatlık stajını yaparken annesi ile tanışmışlardır. Lise eğitimini Şişli Terakki Lisesi'nde tamamladıktan sonra 1949’da girdiği İstanbul Teknik Üniversitesi İnşaat Fakültesinden 1954 yılında mezun oldu. Mezuniyetinden sonra 1957 yılında kız kardeşi Vildan Gülçelik’in kocası (daha sonra bir uçak kazasında vefat eden eniştesi Sadi Gülçelik ile birlikte ENKA Kolektif Şirketini kurarak müteahhitlik faaliyetlerine başladı. Enişte ve kayınbirader sözcüklerinin ilk hecelerinden oluşan bir isim olan ENKA Kolektif Şirketi daha sonra Anonim Şirket’e, 1972’de de ENKA Holding A.Ş.'ye dönüştü.</p>
      <p>Türkiye’nin 2017’de hazırladığı “En Zengin 100 Türk” listesinde 2.4 milyar dolarlık servetiyle 7. sırada yer alan Tarık Şara, 28 Haziran 2018 tarihinde hayatını kaybetti.</p>
    </article>
  </body>
</html>