<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/20/a-legujabb-jel-hogy-katalin-hercegne-terhes/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T10:11:00+00:00"/>
    <meta property="og:title" content="A legújabb jel, hogy Katalin hercegné terhes"/>
    <meta property="og:description" content="Jövőre érkezik a következő trónörökös?"/>
  </head>
  <body>
    <article>
      <h1>A legújabb jel, hogy Katalin hercegné terhes</h1>
      <h2>Jövőre érkezik a következő trónörökös?</h2>
      <address><time datetime="2019-11-20T10:11:00+00:00">20 Nov 2019, 10:11</time> by <a rel="author">Gasko Bianka</a></address>
      <p>Akik évek óta figyelik a royal család mindennapjait,<b> észrevehetnek olyan összefüggéseket</b>, amik másoknak egyáltalán nem tűnnek fel. Egy ilyen dolgot szúrt most ki <b>Daniela Elser</b>, az ausztrál <i><a href="https://www.whimn.com.au/talk/people/get-out-your-detective-hat-new-clue-kate-is-pregnant/news-story/d8b8e48faf3aa6916777fd91aba81f8f">Whimn</a></i> újságírója is, aki a munkájából adódóan folyamatosan követi a brit uralkodók minden lépését. És mi az, <b>ami most a legjobban foglalkoztatja a világot a hercegnékkel kapcsolatban?</b> Az, hogy Meghan vagy Katalin jelenti-e be hamarabb <a href="https://cosmopolitan.hu/body_love/2019/11/18/meghan-hercegne-masodik-terhesseg/">a következő bébi érkezését</a>.</p>
      <p>Úgy tűnik, a mérleg nyelve most Katalin felé billent, mert az újságíró olyasmit vett észre, amiből arra következtet, hogy <b>Vilmos felesége máris terhes</b>. Mégpedig azt, hogy a hercegné becsekkolt a napokban a<b> Royal Variety Performance előadására</b>, ahova eddig kétszer látogatott csak el:<b> 2014-ben és 2017-ben, és mindkét alkalommal várandós volt</b>. Ha belegondolsz, tényleg furcsa, hogy Katalin 2011 óta minden évben részt vehetne az estén, eddig mégis csak terhesen jelent meg. Persze lehet pusztán <b>véletlen egybeesés</b>, de az sem kizárt, hogy így üzent a rajongóknak.</p>
      <p>Nem ez az egyetlen jel, ami arra utal, hogy <b>érkezik a következő royal bébi</b>. Szeptemberben <a href="https://cosmopolitan.hu/sztarhirek/2019/09/06/katalin-hercegne-szokere-festette-a-hajat/">Katalin új, szőke frizurát</a> villantott, és eddig csak akkor változtatott a megszokott frizkóján, mielőtt bejelentette a terhességeit. Egyes elméletek szerint ez a hercegné taktikája, hogy<b> elterelje a figyelmet a növekedő pocakjáról</b>.</p>
      <h3>Mit gondolsz, úton van a következő baba?</h3>
    </article>
  </body>
</html>