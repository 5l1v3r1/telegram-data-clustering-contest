<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215860/Miljoenentekort-voor-aardbevingsbestendig-maken-scholen-update"/>
    <meta property="og:site_name" content="RTV Noord"/>
    <meta property="article:published_time" content="2019-11-20T10:08:00+00:00"/>
    <meta property="og:title" content="Miljoenentekort voor aardbevingsbestendig maken scholen (update)"/>
    <meta property="og:description" content="De Nationaal CoÃ¶rdinator Groningen (NCG) komt 30 miljoen euro tekort voor het aardbevingsbestendig maken van scholen in het gaswinningsgebied. Het gat wordt onder meer veroorzaakt door stijgende bouwkosten."/>
  </head>
  <body>
    <article>
      <h1>Miljoenentekort voor aardbevingsbestendig maken scholen (update)</h1>
      <address><time datetime="2019-11-20T10:08:00+00:00">20 Nov 2019, 10:08</time> by <a rel="author">Sven Jach</a></address>
      <p>Vertegenwoordigers van de aardbevingsgemeenten en de NCG praten met de NAM over wie de rekening betaalt. De gesprekken verlopen volgens betrokkenen 'constructief'.</p>
      <h3>Scholencampus</h3>
      <p>In het aardbevingsgebied staan 101 schoolgebouwen. Bijna de helft daarvan moet worden versterkt. Zo'n dertig scholen worden gesloopt en herbouwd. Een van de projecten die in de wachtkamer zit om versterkt te worden, is de bouw van de scholencampus in Appingedam.</p>
      <p>Fractievoorzitter Dries Zwart van de Partij voor het Noorden in de Provinciale Staten houdt zijn hart vast. Hij was als gemeenteraadslid in Appingedam jarenlang betrokken bij de besluitvorming over de bouw van de scholencampus.</p>
      <p>'Die had allang gestart moeten worden. Als je zo lang wacht, kan je verwachten dat bouwkosten stijgen en dat alles duurder wordt.'</p>
      <h3>Vertraging</h3>
      <p>Het doel van de NCG is dat alle leerlingen in het gaswinningsgebied in 2021 les krijgen in een aardbevingsbestendige school. Het is de vraag of dat gaat lukken.</p>
      <p>Een medewerker van de NCG verwacht dat leerlingen niet langer hoeven te wachten door het geldtekort. 'Het scholenprogramma gaat hoe dan ook door, in hetzelfde tempo. Het geld komt er hoe dan ook. Linksom of rechtsom', zegt hij.</p>
      <p>Ondanks de woorden van de NCG'er vreest Zwart voor vertraging. 'Zonder een volle portemonnee kan je geen aannemers aan het werk zetten.'</p>
      <p>
        <i>Dit bericht is later aangevuld met een reactie van fractievoorzitter Dries Zwart van de Partij voor het Noorden in de Provinciale Staten.</i>
      </p>
      <related>
        <h4>Lees ook:</h4>
        <a href="https://www.rtvnoord.nl/nieuws/189277/Gemeenten-en-Eemsdeltacollege-bereiken-akkoord-over-schoolcampus-Appingedam"/>
        <a href="https://www.rtvnoord.nl/nieuws/204761/PvdA-Delfzijl-maakt-zich-zorgen-om-steeds-hogere-bouwkosten"/>
      </related>
    </article>
  </body>
</html>