<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/news/amitabh-bachchan-retweet-dancing-video-no-fake-news-01691357.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-20T10:13:50+00:00"/>
    <meta property="og:title" content="फैक्ट चेक / अमिताभ बच्चन के रिट्वीट करने के बाद चर्चा में आया डांसिंग वीडियो भ्रामक है, इसका वास्तविकता से संबंध नहीं"/>
    <meta property="og:description" content="क्या वायरल : एक वीडियो वायरल हो रहा है। इसमें 9 लड़कियों को सामूहिक नृत्य करते दिखाया गया है। लड़कियों के बेहतरीन समन्वय की तारीफ की जा रही है। ये दावा भी किया जा रहा है कि, वीडियो को गिनीज बुक ऑफ वर्ल्ड रिकॉर्ड में स्थान दिया गया है क्या सच : वायरल वीडियो किसी एडिटिंग सॉफ्टवेयर की मदद से तैयार किया गया है। अमिताभ बच्चन ने भी कहीं इस वीडियो के ओरिजिनल होने की पुष्टि नहीं की है | Dancing video that came into discussion after Amitabh Bachchan retweet is misleading, it has no relation with reality"/>
  </head>
  <body>
    <article>
      <h1>फैक्ट चेक / अमिताभ बच्चन के रिट्वीट करने के बाद चर्चा में आया डांसिंग वीडियो भ्रामक है, इसका वास्तविकता से संबंध नहीं</h1>
      <address><time datetime="2019-11-20T10:13:50+00:00">20 Nov 2019, 10:13</time> by <a rel="author">Dainik Bhaskar</a></address>
      <figure>
        <video src="https://i10.dainikbhaskar.com/web2images/www.bhaskar.com/2019/11/20/0521_9-chinees-girl.gif" autoplay="" loop=""/>
      </figure>
      <ul>
        <li><b>क्या वायरल : </b>एक वीडियो वायरल हो रहा है। इसमें 9 लड़कियों को सामूहिक नृत्य करते दिखाया गया है। लड़कियों के बेहतरीन समन्वय की तारीफ की जा रही है। ये दावा भी किया जा रहा है कि, वीडियो को गिनीज बुक ऑफ वर्ल्ड रिकॉर्ड में स्थान दिया गया है</li>
        <li><b>क्या सच : </b>वायरल वीडियो किसी एडिटिंग सॉफ्टवेयर की मदद से तैयार किया गया है। अमिताभ बच्चन ने भी कहीं इस वीडियो के ओरिजिनल होने की पुष्टि नहीं की है</li>
      </ul>
      <h3>Dainik Bhaskar</h3>
      <p>Nov 20, 2019, 03:43 PM IST</p>
      <p><b>फैक्ट चेक डेस्क.</b> बॉलीवुड महानायक अमिताभ बच्चन द्वारा एक डांस वीडियो को रिट्वीट करने से वीडियो चर्चा में आ गया। सोशल मीडिया में इस वीडियो को शेयर करते हुए दावा किया जा रहा है कि 'चीन की 9 लड़कियों ने इस नृत्य को सामूहिक रूप से कोर्डिनेट किया' है। कई यूजर्स वीडियो में दिखने वाले डांसिंग गर्ल्स के अद्भुत समन्वय की प्रशंसा कर रहे हैं। यूजर्स ने यह दावा भी किया है कि इनका तालमेल इतना कमाल का था कि इन्हें गिनीज बुक ऑफ वर्ल्ड रिकॉर्ड में स्थान दिया गया। दैनिक भास्कर मोबाइल ऐप के एक पाठक ने हमें यह वीडियो पुष्टि के लिए भेजा। पड़ताल में पता चला कि यह एडिटेड वीडियो है। वीडियो को एडिटिंग सॉफ्टवेयर की मदद से तैयार किया गया है। जानिए इसकी हकीकत। </p>
      <p>
        <b>क्या वायरल</b>
      </p>
      <ul>
        <li>एक यूजर ने इसे शेयर करते हुए अमिताभ बच्चन को टैग किया। </li>
        <li>इसके बाद अमिताभ ने इसे शेयर करते हुए लिखा कि <i><b>'wow .. even their locks of hair move in sync ..'</b></i></li>
      </ul>
      <figure>
        <iframe data-src="https://twitter.com/SrBachchan/status/1197000928617889793?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>यह वीडियो मई 2019 से ही सोशल मीडिया पर वायरल हो रहा है। </li>
      </ul>
      <figure>
        <img src="https://visuals.dbnewshub.com/bhaskar/cms-assets/richtext-editor/images/j1_new_2.jpg"/>
      </figure>
      <ul>
        <li>इसे यूट्यूब पर भी काफी शेयर किया जा रहा है। </li>
      </ul>
      <p>
        <b>क्यों है फेक</b>
      </p>
      <ul>
        <li>वीडियो को पहली नजर में देखने पर ही ऐसा प्रतीत होता है कि यह किसी सॉफ्टवेयर की मदद से तैयार किया गया है। अमिताभ के रिट्वीट करने के बाद जिन यूजर्स ने प्रतिक्रिया दी, उन्होंने भी इसे एडिटिंग टूल से तैयार किया गया वीडियो बताया। </li>
        <li>वीडियो में नजर आने वाली सभी 9 लड़कियों की हाइट एक बराबर है। यहां तक की बालों की लंबाई भी एक जैसी है। </li>
      </ul>
      <figure>
        <img src="https://visuals.dbnewshub.com/bhaskar/cms-assets/richtext-editor/images/20_no_fake.jpg"/>
      </figure>
      <ul>
        <li>हाइट एक जैसी है लेकिन वीडियो में यह नीचे से ऊपर के क्रम में नजर आ रही हैं। यानी पीछे खड़ी लड़कियों की हाइट ज्यादा दिख रही है। सबसे आखिरी में खड़ी लड़की की हाइट तो एक बार पीछे दिख रहे पेड़ से भी टकरा जाती है। </li>
      </ul>
      <figure>
        <img src="https://visuals.dbnewshub.com/bhaskar/cms-assets/richtext-editor/images/20_no_fake1.jpg"/>
      </figure>
      <ul>
        <li>सभी नौ लड़कियों के चेहरे एकदम एक जैसे हैं, इनमें जरा सा भी अंतर नजर नहीं आता। </li>
        <li>पीछे का बैकग्राउंड भी आर्टिफिशयल दिख रहा है। बैकग्राउंड में किसी भी तरह का कोई भी मूवमेंट नजर नहीं आता। जिससे इस बात की पुष्टि होती है कि इस वीडियो को एडिट करके तैयार किया गया है। </li>
        <li>वीडियो को ध्यान से देखने पर पता चलता है कि बैकग्राउंड के कलर की ब्राइटनेस कम है जबकि लड़कियों के कलर की ब्राइटनेस ज्यादा है। सॉफ्टवेयर टूल की मदद से लड़कियों को हाइलाइट करने के लिए ऐसा किया गया है। </li>
        <li>वीडियो एडिटिंग सॉफ्टवेयर की मदद से इस तरह के वीडियो आसानी से तैयार किए जा सकते हैं। </li>
      </ul>
      <p>
        <b>कोई आधिकारिक सोर्स नहीं</b>
      </p>
      <ul>
        <li>गूगल पर सर्चिंग में हमें किसी भी मीडिया हाउस की ऐसी कोई रिपोर्ट नहीं मिली, जो इस बात की पुष्टि करती हो। गिनीज बुक की <a href="https://www.guinnessworldrecords.com/">ऑफिशियल वेबसाइट </a>खंगालने पर भी इस तरह के वीडियो का रिकॉर्ड नहीं मिला।</li>
        <li>सोशल मीडिया पर इस वीडियो को शेयर किया जा रहा है और लिखा जा रहा है कि इसे गिनीज बुक ऑफ वर्ल्ड रिकॉर्ड में स्थान दिया गया है लेकिन इस बात की पुष्टि करने वाला कोई भी सोर्स नहीं दिया गया। न ही गिनीज बुक ऑफ वर्ल्ड रिकॉर्ड की कोई लिंक है और न ही किसी मीडिया आउटलेट, सरकार या संस्था का हवाल दिया गया है। ग्रुप का नाम, विजेता का नाम कुछ भी डिटेल नहीं है।</li>
        <li>अमिताभ बच्चन ने भी न ही इस वीडियो को ओरिजिनल बताया है और न ही गिनीज बुक ऑफ वर्ल्ड रिकॉर्ड मिलने की बात कहीं लिखी है। पड़ताल से स्पष्ट होता है कि यह एडिटिंग सॉफ्टवेयर की मदद से तैयार किया गया वीडियो है। इसका वास्तविकता से संबंध नहीं।</li>
      </ul>
      <related>
        <h4>Recommended News</h4>
        <a href="https://www.bhaskar.com/no-fake-news/news/no-fake-news-cpi-leader-annie-raja-pic-shared-as-jnu-student-01691205.html?ref=rlreco"/>
        <a href="https://www.bhaskar.com/no-fake-news/news/jamiat-ulema-e-hind-letter-sonia-gandhi-no-fake-news-01690785.html?ref=rlreco"/>
        <a href="https://www.bhaskar.com/no-fake-news/news/no-fake-news-on-rbi-launches-rs-1000-coin-01690677.html?ref=rlreco"/>
      </related>
    </article>
  </body>
</html>