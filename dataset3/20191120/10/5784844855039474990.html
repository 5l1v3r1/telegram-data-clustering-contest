<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/novih-90-dni-za-huawei.html?RSS7ece216654b607822f95d2d70a8cb2d1"/>
    <meta property="og:site_name" content="Računalniške novice"/>
    <meta property="article:published_time" content="2019-11-20T10:48:00+00:00"/>
    <meta property="og:title" content="Novih 90 dni za Huawei!"/>
    <meta property="og:description" content="Po propadu trgovinskih pogajanj med Kitajsko in ZDA je bil Huawei uvrščen na seznam podjetij, za katera morajo ameriška podjetja dobiti dovoljenje ameriške vlade."/>
  </head>
  <body>
    <article>
      <h1>Novih 90 dni za Huawei!</h1>
      <address>
        <time datetime="2019-11-20T10:48:00+00:00">20 Nov 2019, 10:48</time>
      </address>
      <p>Po propadu trgovinskih pogajanj med Kitajsko in ZDA je bil Huawei uvrščen na seznam podjetij, za katera morajo ameriška podjetja dobiti dovoljenje ameriške vlade, če želijo poslovati z njimi. Čeprav je sprva vse kazalo na to, da bodo Združene države Amerike še stopnjevale vojno s kitajskim gigantom, se je na nedavnem srečanju dvajsetih najbolj razvitih držav na svetu v japonski Osaki zgodil nepričakovani preobrat. Državi sta namreč dosegli delni dogovor glede medsebojne trgovine in bosta nadaljevali pogovore o konkretnem sporazumu.</p>
      <p>Otoplitev odnosov med Združenimi državami Amerike in Kitajsko je verjetno tudi eden od razlogov, zakaj je ameriška vlada podaljšala sodelovanje s kitajskim gigantom za dodatnih 90 dni. Tu gre dejansko že za tretje podaljšanje licence podjetju Huawei, ki mu omogoča sodelovanje z ameriškimi podjetji. To za običajne uporabnike pomeni, da bodo še vedno deležni tehnične podpore za njihove izdelke, podjetja pa za napredne telekomunikacijske naprave.</p>
      <p>Nova licenca za podjetje Huawei dejansko pomeni, bo lahko to za naslednjih 90 dni posluje brez težav z ameriškimi podjetji. To seveda vključuje tudi podjetje Google, ki je ključno za zagotavljanje varnostnih popravkov za mobilne naprave Android, ki jih izdeluje kitajski gigant. Kaj se bo zgodilo po preteku 90 dni pa je vsaj zaenkrat težko napovedovati, saj so poganja med Združenimi državami Amerike in Kitajsko še vedno v polnem teku.</p>
      <figure>
        <iframe src="https://www.youtube.com/embed/Omn6tyRVPDw" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.huawei.com/">Huawei</a></footer>
    </article>
  </body>
</html>