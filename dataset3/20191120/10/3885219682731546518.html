<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3324830"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-20T10:17:00+00:00"/>
    <meta property="og:title" content="צרפת: כלבי ציד הרגו אישה הרה שטיילה עם כלביה"/>
    <meta property="og:description" content="צעירה בת 29 נמצאה על ידי בעלה ביער בצפון המדינה, אחרי שזה שמע את ייללות הכלבים. הרשויות סבורות כי היא הותקפה על ידי להקת..."/>
  </head>
  <body>
    <article>
      <h1>צרפת: כלבי ציד הרגו אישה הרה שטיילה עם כלביה</h1>
      <address><time datetime="2019-11-20T10:17:00+00:00">20 Nov 2019, 10:17</time> by <a rel="author">סוכנויות הידיעות</a></address>
      <figure>
        <img src="https://img.wcdn.co.il/f_auto,w_700/2/9/5/2/2952112-46.jpg"/>
        <figcaption>המשטרה פתחה בחקירת הריגה. אליסה פילרסקי</figcaption>
      </figure>
      <p>אישה הרה נהרגה על ידי כלבים ביער בצפון צרפת, בזמן מסע ציד שכלל כלבי ציד התקיים באזור - כך אמרו הרשויות במדינה. גופתה של האישה בת ה-29, שטיילה עם כלביה, התגלה ליד העיירה וייר-קוטרט.</p>
      <p>התובע פרדריק טרינה אמר כי היא מתה בעקבות "כמה נשיכות של כלבים בגפיים העליונות והתחתונות שלה ובראש". הרשויות ערכו בדיקות ל-93 כלבים כדי לקבוע מי מהם אחראי לתקיפה, בהם חמישה כלבים שהיו שייכים לאישה. המשטרה מסרה כי היא פתחה בחקירה בחשד להריגה. היא זוהתה בתור אליסה פילרסקי, ואחרי הידיעות על מותו, בני משפחה וחברים שהכירו אותה הביעו הלם על כך.</p>
      <p>על פי לשכת התביעה, האישה התקשרה לבעלה כדי לומר שהיא חוששת שלהקת כלבים עומדת לתקוף אותה. בהמשך הוא מצא את גופתה, על פי הדיווחים בצרפת, בעקבות יללות מצוקה של כלביה. לפי העיתון המקומי לה קורייר פיקאר, כלבי הציד היו במסע לציד איילים ביער רץ, שנמצא במרחק של כ-80 ק"מ מצפון-מזרח לפריז.</p>
      <p>השחקנית בריז'יט בארדו, נשיאת הקרן לרווחת בעלי חיים, קראה לרשויות בצרפת להשעות מידית את כל מסעות הציד לעונה זו". איגוד הציד הצרפתי, מנגד, מסר בהצהרה כי אין עדויות ל"מעורבותם של כלבי ציד במותה של אישה זו".</p>
    </article>
  </body>
</html>