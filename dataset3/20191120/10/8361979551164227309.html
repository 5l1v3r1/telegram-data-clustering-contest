<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/posol-yes-pro-turborezhim-radi-novini-ukrajini-50054588.html"/>
    <meta property="og:site_name" content="НВ"/>
    <meta property="article:published_time" content="2019-11-20T10:36:00+00:00"/>
    <meta property="og:title" content="Посол ЄС похвалив Кабмін та парламент за «турборежим»"/>
    <meta property="og:description" content="Посол ЄС в Україні Матті Маасікас схвально відгукнувся про так званий «турборежим» українського уряду та парламенту."/>
  </head>
  <body>
    <article>
      <h1>Посол ЄС похвалив Кабмін та парламент за «турборежим»</h1>
      <h2>Посол ЄС в Україні Матті Маасікас схвально відгукнувся про так званий «турборежим» українського уряду та парламенту.</h2>
      <address>
        <time datetime="2019-11-20T10:36:00+00:00">20 Nov 2019, 10:36</time>
      </address>
      <p>Як повідомляє <a href="https://www.eurointegration.com.ua/news/2019/11/20/7103260/">Європейська правда</a>, про це дипломат сказав під час свого виступу на засіданні уряду, яке присвячене євроінтеграції.</p>
      <p>«Ми досить добре навчилися працювати разом — навіть за умов турборежиму, коли надзвичайно швидко впроваджуються різноманітні зміни вашим парламентом та урядом», — зазначив дипломат ЄС.</p>
      <p>За його словами, для ЄС і його посадовців чимало змін, ухвалених останнім часом, видавались блискавичними.</p>
      <p>«Але ми даємо цьому раду. Ми високо оцінюємо те, як ви це робите… Ми знаємо, що деякі реформи є технічними, і це не лише зобов’язання за Угодою про асоціацію. Вони мають також провести до покращення бізнес-клімату, що посилить впевненість інвесторів», — резюмував посол.</p>
      <p>Депутатам Верховної Ради дев’ятого скликання дорікають через те, що вони працюють в режимі швидкого прийняття законопроектів, порушуючи при цьому регламент.</p>
      <p>Перший заступник голови Верховної Ради <a href="https://nv.ua/ukr/ukraine/politics/stefanchuk-rozpoviv-pro-robotu-radi-nastupnogo-tizhnya-novini-ukrajini-50045217.html">Руслан Стефанчук обіцяв завершити так званий «турборежим»</a> прийняття законів.</p>
    </article>
  </body>
</html>