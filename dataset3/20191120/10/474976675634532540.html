<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121039/mucha-schetyna-doszedl-do-sciany.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T10:13:00+00:00"/>
    <meta property="og:title" content="Mucha: Schetyna doszedł do ściany"/>
    <meta property="og:description" content="Uważam że rzeczywiście mamy dzisiaj do czynienia z sytuacją, kiedy Grzegorz Schetyna po prostu doszedł do ściany - przyznała Joanna Mucha z Platformy Obywatelskiej."/>
  </head>
  <body>
    <article>
      <h1>Mucha: Schetyna doszedł do ściany</h1>
      <address>
        <time datetime="2019-11-20T10:13:00+00:00">20 Nov 2019, 10:13</time>
      </address>
      <h4>Uważam że rzeczywiście mamy dzisiaj do czynienia z sytuacją, kiedy Grzegorz Schetyna po prostu doszedł do ściany - przyznała Joanna Mucha z Platformy Obywatelskiej.</h4>
      <p>Joanna Mucha, która była gościem Jacka Prusinowskiego na antenie Radia Plus wyraziła pogląd, że Platforma Obywatelska nie wygra kolejnych wyborów, jeśli w partii nie nastąpi zmiana przywództwa.</p>
      <p>– Ale to nie oznacza, że tych zasług nie powinniśmy widzieć i doceniać. Bo one są naprawdę wielkie – zastrzegła i podkreśliła, że Platforma potrzebuje Grzegorza Schetyny, jego talentów i umiejętności.</p>
      <p>– Zobaczymy oczywiście jak będzie. Bo nie wiem kto wygra, nie wiem jakie będzie rozdanie. Ale mam nadzieję, że po prostu będziemy w stanie ułożyć to nowe kierownictwo nie wiem, w połowie stycznia czy gdzieś w tych okolicach, tak żeby po prostu kolejne wybory wygrać – powiedziała posłanka PO.</p>
      <p>Przypomnijmy, że Joanna Mucha jest jednym z tych polityków Platformy Obywatelskiej, którzy po kolejnych przegranych przez tę formację wyborach domagają się rozliczenia Grzegorza Schetyny. Posłanka nie wykluczała, że sama będzie się ubiegać o funkcję szefowej partii. Wewnętrzne wybory w PO zaplanowane są na styczeń.</p>
      <footer>/ Źródło: Radio Plus, 300polityka.pl <br/>/ api</footer>
    </article>
  </body>
</html>