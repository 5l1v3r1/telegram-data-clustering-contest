<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/aytokinito/kosmos/125639/ehase-tin-prothesmia-o-tramp-ston-aera-oi-dasmoi-sta-eisagomena-aytokinita"/>
    <meta property="og:site_name" content="Insider"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Στον «αέρα» οι δασμοί των ΗΠΑ στα εισαγώμενα αυτοκίνητα"/>
    <meta property="og:description" content="Ο πρόεδρος Ντόναλντ Τραμπ δεν μπορεί πλέον να επιβάλλει την εφαρμογή δασμών στις εισαγωγές ξένων αυτοκινήτων και ανταλλακτικών, υποστηρίζουν ειδικοί στην εμπορική νομοθεσία."/>
  </head>
  <body>
    <article>
      <h1>Στον «αέρα» οι δασμοί των ΗΠΑ στα εισαγώμενα αυτοκίνητα</h1>
      <h2>Ο πρόεδρος Ντόναλντ Τραμπ δεν μπορεί πλέον να επιβάλλει την εφαρμογή δασμών στις εισαγωγές ξένων αυτοκινήτων και ανταλλακτικών, υποστηρίζουν ειδικοί στην εμπορική νομοθεσία.</h2>
      <address>
        <time datetime="2019-11-20T10:00:00+00:00">20 Nov 2019, 10:00</time>
      </address>
      <p>«Εκτός προθεσμίας» βρίσκεται ο πρόεδρος <b>Ντόναλντ Τραμπ</b>, ο οποίος δεν μπορεί πλέον να επιβάλλει την εφαρμογή του νόμου <b>«Section 232» </b>για την επιβολή δασμών στις εισαγωγές αυτοκινήτων και στα ανταλλακτικά τους, που κατασκευάζονται στο εξωτερικό.</p>
      <p>Ο Αμερικανός πρόεδρος δεν ανακοίνωσε την απόφασή του, εντός του χρονικού περιθωρίου που είχε καθορίσει, οπότε σύμφωνα με ειδικούς στην εμπορική νομοθεσία, η κυβέρνηση των ΗΠΑ θα πρέπει να βρει άλλους τρόπους στην περίπτωση που ο πρόεδρος Τραμπ θέλει να επιβάλλει φορολογία στις <b>εισαγωγές των αυτοκινήτων από την Ευρώπη και την Ιαπωνία.</b></p>
      <p>Πρόκειται για μία ουσιαστική δέσμευση του Αμερικανού προέδρου, προκειμένου οι εμπορικές σχέσεις των ΗΠΑ να γίνουν πιο δίκαιες, ως προς την εξυπηρέτηση των αμερικανικών εμπορικών συμφερόντων, όπως δηλώνουν οι ίδιοι ειδικοί.</p>
      <p>Η επιχειρηματολογία της αμερικανικής κυβέρνησης έχει ως κεντρικό σημείο, το νομικό πλαίσιο (<b>Trade Expansion Act of 1962</b>). Πρόκειται για ένα νόμο που είχε ως στόχο την προστασία τα συμφέροντα των ΗΠΑ την περίοδο του Ψυχρού Πολέμου και κυρίως την βιομηχανική βάση της αμερικανικής αμυντικής βιομηχανίας.</p>
      <p>Το νομικό αυτό πλαίσιο περιγράφει ακριβώς τον τρόπο, με τον οποίο, ένας Αμερικανός πρόεδρος μπορεί να επιβάλει δασμούς σε ειδικές εισαγωγές αν το υπουργείο Εμπορίου τις θεωρεί ως απειλή κατά της αμερικανικής εθνικής ασφάλειας.</p>
      <p>Η κυβέρνηση Τραμπ ενεργοποίησε την έρευνα στο πλαίσιο του παραπάνω νομοθετικού πλαισίου για τις εισαγωγές ξένων αυτοκινήτων στις ΗΠΑ, τον Μάιο του 2018.</p>
      <p>Πριν από έξι μήνες, ο πρόεδρος Τραμπ συμφώνησε με μία έρευνα της κυβέρνησής του, σύμφωνα με την οποία, ορισμένα εισαγόμενα οχήματα στις ΗΠΑ και τα ανταλλακτικά τους «αποδυναμώνουν την εσωτερική οικονομία», ενώ μπορούν να βλάψουν την αμερικανική εθνική ασφάλεια.</p>
      <h3>Ο ίδιος απείλησε ότι θα τα φορολογήσει με την επιβολή δασμού 25%.</h3>
      <p>Ωστόσο, δεν έκανε καμία ενέργεια μέχρι την 14η Νοεμβρίου, οπότε και έληξε η προθεσμία για την υλοποίηση μέτρων, προκαλώντας σύγχυση στους κατασκευαστές αυτοκινήτων.</p>
      <p>Υπέρ του επιχειρήματος των ειδικών σε ζητήματα εμπορίου, ότι τα χέρια του προέδρου Τραμπ είναι τώρα δεμένα, είναι και μία απόφαση εμπορικού δικαστηρίου των ΗΠΑ η οποία δημοσιοποιήθηκε την Δευτέρα.</p>
      <p>Ο πρόεδρος Τραμπ προηγούμενα παρέτεινε το χρονικό πλαίσιο εφαρμογής του νόμου, όταν προσπάθησε να επιβάλλει διπλούς δασμούς στις τουρκικές εισαγωγές χάλυβα από την Τουρκία.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/125580/erntogan-i-agkyra-den-tha-egkataleipsei-toys-s-400"/>
        <a href="https://www.insider.gr/eidiseis/kosmos/125451/tramp-gia-aifnidio-tsek-ap-ola-einai-poly-kala"/>
        <a href="https://www.insider.gr/eidiseis/kosmos/125447/aifnidio-tsek-ap-gia-ton-ntonalnt-tramp"/>
      </related>
    </article>
  </body>
</html>