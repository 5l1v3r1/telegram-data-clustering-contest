<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204678-na-burger-king-podali-do-sudu-cherez-obman-veganiv-shtuchne-ta-spravzhne-m-yaso-tam-gotuyut-razom"/>
    <meta property="og:site_name" content="Mind UA"/>
    <meta property="article:published_time" content="2019-11-20T10:20:00+00:00"/>
    <meta property="og:title" content="На Burger King подали до суду через обман веганів - штучне та справжнє м’ясо там готують разом"/>
    <meta property="og:description" content="Позивач заявляє, що ніколи б не купив Impossible Whopper, якби знав, що котлета в бургері буде вкрита побічними продуктами приготування м’яса"/>
  </head>
  <body>
    <article>
      <h1>На Burger King подали до суду через обман веганів - штучне та справжнє м’ясо там готують разом</h1>
      <h2>Позивач заявляє, що ніколи б не купив Impossible Whopper, якби знав, що котлета в бургері буде вкрита побічними продуктами приготування м’яса</h2>
      <address>
        <time datetime="2019-11-20T10:20:00+00:00">20 Nov 2019, 10:20</time>
      </address>
      <p>Американець Філіп Вільямс подав до суду на популярну мережу ресторанів швидкого харчування Burger King, оскільки він виявив, що як мінімум в одному з її закладів рослинне і звичайне м'ясо готують на одному грилі. Про це повідомляє <a href="https://www.cnbc.com/2019/11/18/lawsuit-claims-burger-kings-impossible-whoppers-are-contaminated-by-meat.html">CNBC</a>.</p>
      <p>Приводом для судового позову стала «реклама, що вводить в оману». Зокрема, бургери Impossible Whopper компанією позиціонуються як стовідсотково рослинні.</p>
      <p>Вільямс заявив, що не купував би рослинну альтернативу традиційному Whopper Burger King, якби він знав, що під час приготування на нього потраплять побічні продукти приготування м’яса.</p>
      <p>Позов, поданий в федеральний суд в Майамі, передбачає виплату відшкодування усім клієнтам та вимогу до Burger King «явного розкриття» того, що Impossible Whopper і звичайні бургери готуються на одному грилі.</p>
      <p>В компанії коментарі давати відмовились.</p>
      <p>Impossible Foods Inc, яка допомогла створити Impossible Whopper, заявила, що розробила продукт для тих, хто їсть м'ясо, які хочуть споживати менше тваринного білка, а не для веганів чи вегетаріанців.</p>
      <p>«Для тих, хто є строгим вегетаріанцем, є процедура приготування в мікрохвильовій печі, які вони можуть попросити в будь-якому закладі», – сказала Дана Уорт, глава відділу продажів в Impossible Foods.</p>
      <p>Нагадаємо: раніше цього місяця стало відомо, що американський стартап Beyond Meat, що виробляє альтернативне «м'ясо» з рослинних продуктів, тепер <a href="https://mind.ua/news/20204564-na-ukrayinskij-rinok-vihodit-virobnik-veganskogo-m-yasa-beyond-meat">виходить і на український ринок</a>: веганські бургери, сосиски, котлети і фарш з’являться спочатку в фірмових ресторанах, а якщо продукт буде користуватися успіхом – то і в супермаркетах.</p>
      <related>
        <h4>Також читайте</h4>
        <a href="https://mind.ua/news/20204718-sud-irpenya-areshtuvav-zemlyu-na-yakij-zvoditsya-zhk-city-park-i-centralnij-2"/>
        <a href="https://mind.ua/news/20204689-policiya-malti-zatrimala-miscevogo-biznesmena-u-spravi-pro-vbivstvo-zhurnalistki-karuani-galiciyi"/>
        <a href="https://mind.ua/news/20204647-prokuratura-shveciyi-pripinila-spravu-shchodo-assanzha-pro-zgvaltuvannya"/>
      </related>
    </article>
  </body>
</html>