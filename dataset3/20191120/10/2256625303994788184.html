<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158922_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-20T10:39:00+00:00"/>
    <meta property="og:title" content="Звезди на Тотнъм към Почетино: Помогнахте ни да сбъднем мечтите си!"/>
    <meta property="og:description" content="Ето какво написаха Хари Кейн и Деле Али"/>
  </head>
  <body>
    <article>
      <h1>Звезди на Тотнъм към Почетино: Помогнахте ни да сбъднем мечтите си!</h1>
      <address><time datetime="2019-11-20T10:39:00+00:00">20 Nov 2019, 10:39</time> by <a rel="author">Христо Иванов</a></address>
      <p>Двама от асовете на Тотнъм - Хари Кейн и Деле Али, благодариха на вече бившия мениджър на тима Маурисио Почетино.<br/><br/>Аржентинецът снощи бе уволнен, а на негово място бе назначен Жозе Моуриньо. При Почетино Тотнъм стана кандидат за Топ 4 във Висшата лига, а освен това стигна и до финал в Шампионската лига.<br/><br/>"Вечно ще ви бъда благодарен за това, че ми помогнахте да постигна мечтите си. Имахме невероятни моменти заедно през последните пет и половина години, които никога няма да забравя. Вие бяхте мой мениджър, но и мой приятел и ви благодаря за тази връзка. Късмет в следващото предизвикателство", написа в "Туитър" Хари Кейн.<br/><br/>"Не мога да изразя благодарността си към този човек. Той ме научи на толкова много и съм толкова благодарен за всичко, което направи за мен. Късмет и се надявам да те видя скоро, приятелю", публикува в "Туитър" Деле Али.</p>
    </article>
  </body>
</html>