<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/sule-cet-davasinda-savci-muebbet-hapis-istedi-durusma-4-aralik-a-ertelendi-890032"/>
    <meta property="og:site_name" content="Onedio"/>
    <meta property="article:published_time" content="2019-11-20T10:15:28+00:00"/>
    <meta property="og:title" content="Şule Çet Davasında Savcı Müebbet Hapis İstedi: Duruşma 4 Aralık'a Ertelendi"/>
    <meta property="og:description" content="Şule Çet'in ölümüne ilişkin görülen davada sanıklardan Çağatay Aksu'nun 'kasten öldürme' suçundan müebbet ve 'cinsel saldırı' ile 'kişiyi hürriyetinde..."/>
  </head>
  <body>
    <article>
      <h1>Şule Çet Davasında Savcı Müebbet Hapis İstedi: Duruşma 4 Aralık'a Ertelendi</h1>
      <address><time datetime="2019-11-20T10:15:28+00:00">20 Nov 2019, 10:15</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4>Şule Çet'in ölümüne ilişkin görülen davada sanıklardan Çağatay Aksu'nun 'kasten öldürme' suçundan müebbet ve 'cinsel saldırı' ile 'kişiyi hürriyetinden yoksun kılmak' suçundan 39 yıla kadar hapsi istendi. Berk Akand'ın ise bütün bu suçlara yardımdan 31 yıla kadar hapsi istendi.</h4>
      <figure>
        <img src="https://img-s2.onedio.com/id-5dd4feba4f8a45374fb69d29/rev-0/w-500/s-0fd761be029169b7928493d0ec5fe77bd496ab83.jpg"/>
        <figcaption><a href="https://onedio.com/etiket/ankara/501c490fcc161f8ec13422aa">Ankara</a>'da bir plazanın 20. katından düşerek yaşamını yitirdiği iddia edilen üniversite öğrencisi Şule Çet'in ölümüne ilişkin açılan davanın beşinci duruşması Ankara 31. Ağır Ceza Mahkemesi'nde görüldü.</figcaption>
      </figure>
      <h3>Savcı, sanıklardan Çağatay Aksu'nun 'kasten öldürme' suçundan müebbet, 'cinsel saldırı' ile 'kişiyi hürriyetinden yoksun kılmak' suçundan 39 yıla kadar hapsini talep etti.</h3>
      <figure>
        <img src="https://img-s2.onedio.com/id-5dd51200bb10ad4273b36995/rev-0/w-500/s-6343e5e41ac7ba41d840c96303ce67f913eb5660.jpg"/>
        <figcaption>Savcı, Berk Akand'ın ise olaylar gerçekleştiği sırada Aksu'nun yanında bulunduğu ve ona destek verdiği gerekçesiyle işlenen suçlara yardımdan cezalandırılmasını istedi.<br/>Akand'ın da bu kapsamda 'kasten öldürmeye' yardım suçundan 15 yıla, diğer suçlara yardımdan da 16 yıla kadar olmak üzere toplam 31 yıla kadar hapsi talep edildi.</figcaption>
      </figure>
      <h3>Sanık avukatının 'Şule gezip tozan bir tip' ifadesi salonda tepkiye neden oldu.</h3>
      <figure>
        <img src="https://img-s2.onedio.com/id-5dd51b503c9786fc57a67fc7/rev-0/w-500/s-fa56059c4ba6f7dd12b4d423e50871cc932a06b4.jpg"/>
        <figcaption><b><a href="https://www.birgun.net/haber/sule-cet-davasinda-istenen-ceza-belli-oldu-277037">Öte yandan BirGün'den Burcu Cansu'nun haberine göre,</a> s</b>anık Berk Akand avukatı Hüseyin Ayan, "Bütün belgeler cinayet değil <a href="https://onedio.com/etiket/intihar/5078d58eb815ea38422581af">intihar</a> olduğunu ortaya koyuyor. Somut olayda Şule'nin yolduğunu görüyoruz. Tecavüze uğrayan kişi kendi saçını değil, karşısındakinin saçını yolar. Saçlarını neden elinden bırakmamış. Bunun bir cinayet olduğuna ve <a href="https://onedio.com/etiket/tecavuz/50619b5b0228f60917601c1d">tecavüz</a> olduğuna ilişkin hangi delil ortaya konuldu. Şule'nin intihar ettiğini ve ya Çağatay tarafından ya da Furkan tarafından intihara sürüklediğini düşünüyorum. Şule gezip tozan bir tip. Ailesinin gönderdiği para yetmezdi. Hangi barda iş istese bulurdu ama belki orada satarlardı" dedi.<br/>Avukat Ayan'ın "Hangi barda iş istese bulurdu ama belki orada satarlardı" sözlerine salonda bulunanlar 'terbiyesiz' diyerek tepki gösterdi.</figcaption>
      </figure>
      <h3>Duruşma 4 Aralık tarihine ertelendi.</h3>
      <figure>
        <iframe data-src="https://twitter.com/suleicinadalet/status/1197095291389988865?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sanık avukatları, savcılık mütalaasına ilişkin itirazlarının ardından müvekkillerinin <a href="https://onedio.com/etiket/tahliye/57b46b9574ff9a2b2a02c233">tahliye</a> edilmesini talep etti. Ara kararında sanıkların tutukluluk halinin devamına karar veren mahkeme heyeti duruşmayı 4 Aralık tarihine erteledi.</p>
    </article>
  </body>
</html>