<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3324837"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-20T10:38:00+00:00"/>
    <meta property="og:title" content="בזמן הרצאה: בנו של נשיא גרמניה לשעבר נרצח בבית חולים"/>
    <meta property="og:description" content="פריץ פון וייצזקר, רופא בברלין, נדקר על ידי אדם שהיה בקהל. הוא מת במקום, והתוקף נעצר. המניע לרצח של בנו של ריכרד פון..."/>
  </head>
  <body>
    <article>
      <h1>בזמן הרצאה: בנו של נשיא גרמניה לשעבר נרצח בבית חולים</h1>
      <address><time datetime="2019-11-20T10:38:00+00:00">20 Nov 2019, 10:38</time> by <a rel="author">אי-פי</a></address>
      <figure>
        <img src="https://img.wcdn.co.il/f_auto,w_700/2/9/5/2/2952206-46.jpg"/>
        <figcaption>פריץ פון וייצזקר לצד אחותו ואמו בהלווית אביו, 2015 (צילום: אי-פי)</figcaption>
      </figure>
      <p>בנו של נשיא גרמניה לשעבר ריכרד פון וייצזקר נדקר למוות אתמול (רביעי) בזמן שנתן הרצאה בבית חולים בברלין שבו עבד כרופא. המשטרה אמרה כי היא עצרה חשוד בן 57, בחשד שדקר את פריץ פון וייצזקר, אחרי שקפץ עליו מהקהל ותקף אותו. אדם אחר שניסה לעצור אותו נפצע באורח קשה. בנו של הנשיא לשעבר, בן 59, מת בזירה למרות ניסיונות ההצלה של עמיתיו.</p>
      <p>המניע לתקיפה עדיין לא ידוע. "אנחנו לא יכולים להגיד עוד שום דבר על המניע", אמר דובר המשטרה מיכאל גאסן, שהוסיף כי החשוד עדיין נחקר. פוליטיקאים ועמיתיו של פון וייצזקר הביעו הלם מהרצח. דובר של הקנצלרית אנגלה מרקל אמר כי היא הביעה את תנחומיה בפני אלמנתו והמשפחה.</p>
      <p>
        <b>עוד ידיעות מהעולם</b>
        <br/>
        <a href="https://news.walla.co.il/item/3324823">מסר לאיראן: נושאת מטוסים אמריקנית הפליגה במצרי הורמוז</a>
        <br/>
        <a href="https://news.walla.co.il/item/3324828">התביעה באיטליה פתחה בחקירה נגד סלביני בשל יחסו למהגרים</a>
      </p>
      <figure>
        <img src="https://img.wcdn.co.il/f_auto,w_700/2/9/5/2/2952049-46.jpeg"/>
        <figcaption>החשוד ברצח מובל על ידי שוטרים מחוץ לבית החולים, אתמול (צילום: אי-פי)</figcaption>
      </figure>
      <p>אביו היה אחד הנשיאים האהובים והמכובדים ביותר של גרמניה, והוא כיהן בתפקיד מ-1984 ועד 1994. הוא הלך לעולמו ב-2015, בגיל 94. ב-1985, כשהיה נשיא גרמניה המערבית, הוא קרא לניצחון על הנאצים "יום השחרור" בנאום שציין 40 שנה לסיום המלחמה. מילותיו זכו לתמיכתם של רוב הגרמנים, ועד היום מצטטים פוליטיקאים את נאומו, שנלמד בבתי ספר.</p>
      <p>פריץ היה אחד מארבעת ילדיו של הנשיא לשעבר, ואחותו באיטריץ פרסמה תמונה באינסטגרם של ישו וצלב אחרי הרצח של אחיה. הוא למד ועבד בכמה בתי חולים בגרמניה ובעולם, כולל בבית הספר הרפואי בהארוורד. הוא היה מומחה לתרופות פנימיות ולגסטרולוגיה. הוא נתן הרצאה על מחלת כבד, שהייתה פתוחה לציבור.</p>
      <p>תקרית דומה התרחשה ב-2016, כשאדם ירה למוות ברופא בבית חולים בברלין לפני שהתאבד.</p>
    </article>
  </body>
</html>