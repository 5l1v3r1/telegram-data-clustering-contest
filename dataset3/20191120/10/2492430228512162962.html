<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188751/Woningen-Capelle-ontruimd-na-gaslek"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-20T10:04:44+00:00"/>
    <meta property="og:title" content="Woningen Capelle ontruimd na gaslek"/>
    <meta property="og:description" content="Veertien woningen in Capelle aan den IJssel zijn woensdagochtend ontruimd na een gaslek.Â Bij werkzaamheden aan de Arica is een gasleiding geraakt. Netbeheerder Stedin heeft rond 12:30 uur het lek gedicht."/>
  </head>
  <body>
    <article>
      <h1>Woningen Capelle ontruimd na gaslek</h1>
      <address>
        <time datetime="2019-11-20T10:04:44+00:00">20 Nov 2019, 10:04</time>
      </address>
      <h4>Veertien woningen in Capelle aan den IJssel zijn woensdagochtend ontruimd na een gaslek. Bij werkzaamheden aan de Arica is een gasleiding geraakt. Netbeheerder Stedin heeft rond 12:30 uur het lek gedicht.</h4>
      <p>Met een waterkanon probeerde de brandweer het gas dat vrijkomt richting een open veld te drijven, om zo het risico voor de omgeving zoveel mogelijk te beperken. Ook worden momenteel metingen verricht.</p>
      <p>In de woningen waren in totaal negentien mensen aanwezig. Zij werden tijdelijk opgevangen in een restaurant in de buurt.</p>
      <p>De bewoners mogen inmiddels weer terug naar hun huizen. De brandweer gaat met hen mee, om in alle woningen metingen te verrichten.</p>
    </article>
  </body>
</html>