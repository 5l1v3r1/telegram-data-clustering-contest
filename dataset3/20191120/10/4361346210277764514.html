<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/egy-finom-reggeli-vagy-sport-kiranthatja-az-oszi-letargiabol/186947"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T10:30:00+00:00"/>
    <meta property="og:title" content="Egy finom reggeli vagy sport kiránthatja az őszi letargiából"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Egy finom reggeli vagy sport kiránthatja az őszi letargiából</mark>
      </h1>
      <address><time datetime="2019-11-20T10:30:00+00:00">20 Nov 2019, 10:30</time> by <a rel="author">Bors</a></address>
      <p>
        <b>Lehangolt, kedvetlen? Az őszi rossz idő könnyen depresszióba taszít minket, de jellemzően ez az állapot pár nap alatt elmúlik. Aggódni akkor kell, ha mégsem. </b>
        <b>Lehangolt, kedvetlen? Az őszi rossz idő könnyen depresszióba taszít minket, de jellemzően ez az állapot pár nap alatt elmúlik. Aggódni akkor kell, ha mégsem.</b>
      </p>
      <p>Az őszi borongós időben sokszor mondogatjuk magunkra, hogy depressziósak vagyunk, ám jellemzően ez az állapot néhány napon belül elmúlik. Aggódnunk akkor kell, ha hosszabb idő után sem tudunk kimozdulni a le­targiából.</p>
      <p>A depresszió, mint betegség felderítése és kezelése klinikai szakpszichológus vagy pszichiáter szakorvos feladata <b>– figyelmeztet Stoll Dániel, a Budai Egészségközpont pszichológusa.</b></p>
      <p>Ha azt veszi észre, hogy tartósan letört, közönyös, képtelen tiszta fejjel gondolkodni – emiatt romlik a problémamegoldó képessége is –, könnyen sejtheti, hogy valami nincs rendben. <b>Depresszióra utaló tünet lehet az is, ha túlságosan aggódik a jövője miatt, tehetetlenség és reménytelenség fogja el, kisebbrendűségi érzés, önbizalomhiány is fellép. Még az sem ritka, hogy állandó bűntudat jelenik meg valami miatt, az ember elveszíti az időérzékét is</b>, a legrosszabb pedig, ha foglalkoztatja a halál gondolata. Szélsőséges esetben fóbia és kényszerbetegség is kialakulhat ebből a negatív állapotból.</p>
      <p>
        <u>
          <b>Hogy hogyan segíthetünk magunkon? Enyhébb formáknál is érdemes szakember vélemé­nyét kérni, erősebb tünetek ese­tén ugyanis gyógyszeres támo­gatás is kell.</b>
        </u>
      </p>
      <figure>
        <img src="http://media.borsonline.hu/cikk/20/192552/gallery-picture/645w/2029057_shutterstock-15041943891.jpg"/>
      </figure>
      <p>
        <u>
          <b>Ha tartósan rossz a kedve, egy tápanyagdús reggeli segít átlendülni a borongós időszakon © shutterstock</b>
        </u>
      </p>
      <h3>Ám néhány egyszerű trükkel átlendíthetjük magunkat ezen az időszakon: ha csörög a vekker, ne hagyjuk, hogy visszahúzzon az ágy!</h3>
      <p>Egy egészséges, finom reggeli megadja a napi szükséges energiát. Aki sportol, annak javasolt beiktatni a mozgást még munka előttre, délutánra ugyanis már úrrá lehet rajtunk a fáradtság.</p>
    </article>
  </body>
</html>