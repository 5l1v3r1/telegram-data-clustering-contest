<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/shiv-sena-govt-by-first-week-of-december-says-sanjay-raut.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T10:33:00+00:00"/>
    <meta property="og:title" content="'മഹാരാഷ്ട്രയില്‍ സര്‍ക്കാര്‍ ഡിസംബര്‍ ആദ്യവാരം'; ശിവസേനയില്‍ ഭിന്നിപ്പെന്ന വാര്‍ത്തകള്‍ തെറ്റെന്ന് സഞ്ജയ് റാവത്ത്"/>
    <meta property="og:description" content="Maharashtra National News Sanjay Raut Shiv Sena India മുംബൈ: ഡിസംബര്‍ ആദ്യവാരം മഹാരാഷ്ട്രയില്‍ ശിവസേന സര്‍ക്കാര്‍ രൂപീകരിക്കുമെന്ന് സേന നേതാവ് സഞ്ജയ് റാവത്ത്. ഇന്ന് എന്‍."/>
  </head>
  <body>
    <article>
      <h1>'മഹാരാഷ്ട്രയില്‍ സര്‍ക്കാര്‍ ഡിസംബര്‍ ആദ്യവാരം'; ശിവസേനയില്‍ ഭിന്നിപ്പെന്ന വാര്‍ത്തകള്‍ തെറ്റെന്ന് സഞ്ജയ് റാവത്ത്</h1>
      <address><time datetime="2019-11-20T10:33:00+00:00">20 Nov 2019, 10:33</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: ഡിസംബര്‍ ആദ്യവാരം മഹാരാഷ്ട്രയില്‍ ശിവസേന സര്‍ക്കാര്‍ രൂപീകരിക്കുമെന്ന് സേന നേതാവ് സഞ്ജയ് റാവത്ത്. ഇന്ന് എന്‍.സി.പി അധ്യക്ഷന്‍ ശരദ് പവാറും കോണ്‍ഗ്രസ് അധ്യക്ഷ സോണിയ ഗാന്ധിയും തമ്മില്‍ കൂടിക്കാഴ്ച നടത്താനിരിക്കെയാണ് റാവത്തിന്റെ പ്രസ്താവന.</p>
      <p>‘ ഡിസംബര്‍ ആദ്യവാരം സര്‍ക്കാരുണ്ടാക്കാന്‍ കഴിയുമെന്നതില്‍ ഞങ്ങള്‍<br/>ക്ക് ആത്മവിശ്വാസമുണ്ട്. സേനയില്‍ ഭിന്നതയുണ്ടെന്ന വാര്‍ത്തകള്‍ തെറ്റാണ്. ഞങ്ങള്‍ക്കിടയില്‍ അധികാരത്തര്‍ക്കമില്ല’, റാവത്ത് പറഞ്ഞു.</p>
      <p>സര്‍ക്കാര്‍ രൂപീകരണവുമായി ബന്ധപ്പെട്ട് അന്തിമ തീരുമാനമെടുക്കാനാണ് പവാര്‍-സോണിയ കൂടിക്കാഴ്ച. പൊതുമിനിമം പരിപാടിയെക്കുറിച്ച് സാധ്യമായ ധാരണയില്ലെത്തുന്നതിനെക്കുറിച്ചും ഇരു നേതാക്കളും ചര്‍ച്ച ചെയ്യും.</p>
      <related>
        <a href="https://www.doolnews.com/will-congress-ncp-form-govt-in-maharashtra-with-shiv-sena-all-eyes-on-key-meet-today567.html?utm_source=doolnews&amp;utm_medium=related"/>
      </related>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ചൊവ്വാഴ്ച്ചയായിരുന്നു സോണിയ-പവാര്‍ കൂടികാഴ്ച്ച തീരുമാനിച്ചിരുന്നത്. എന്നാല്‍ ഇന്ദിരാഗാന്ധിയുടെ ജന്മദിനമായതിനാല്‍ കോണ്‍ഗ്രസ് അഭ്യര്‍ത്ഥനയെ തുടര്‍ന്ന് ഇത് മാറ്റിവെക്കുകയായിരുന്നു.</p>
      <p>ശിവസേനയുമായി ചേര്‍ന്ന് സര്‍ക്കാര്‍ രൂപീകരിച്ചാല്‍ വരാനിനിരിക്കുന്ന തെരഞ്ഞെടുപ്പുകളില്‍ ഇരുപാര്‍ട്ടികളും സ്വീകരിക്കേണ്ട നിലപാടിനെകുറിച്ചും സഖ്യസാധ്യതയെക്കുറിച്ചും ഇന്നത്തെ കൂടികാഴ്ച്ചയില്‍ ചര്‍ച്ചയായേക്കും.</p>
      <p>മുംബൈ മുനിസിപ്പാലിറ്റി തെരഞ്ഞെടുപ്പ് ഉള്‍പ്പെടെ നിരവധി തെരഞ്ഞെടുപ്പുകളാണ് മുന്നിലുള്ളത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/yKzBjGPYUME" width="500" height="281" data-service="Youtube" scrolling="no"/>
      </figure>
    </article>
  </body>
</html>