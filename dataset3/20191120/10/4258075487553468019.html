<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/entertainment/viral-video-shah-rukh-kahn-s-daughter-suhana-khan-s-first-short-film-the-gray-part-of-blue-dgtl-1.1073056"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-20T10:19:13+00:00"/>
    <meta property="og:title" content="মুক্তি পেল শাহরুখ কন্যার প্রথম সিনেমা, সুহানার অভিনয়ে মুগ্ধ নেটিজেনরা"/>
    <meta property="og:description" content="তাঁর প্রথম ফিল্মের মুক্তি। ‘দ্য গ্রে পার্ট অফ ব্লু’ রিলিজের পর থেকে আরও একবার আলোচনার কেন্দ্রবিন্দুতে সুহানা।"/>
  </head>
  <body>
    <article>
      <h1>মুক্তি পেল শাহরুখ কন্যার প্রথম সিনেমা, সুহানার অভিনয়ে মুগ্ধ নেটিজেনরা</h1>
      <address><time datetime="2019-11-20T10:19:13+00:00">20 Nov 2019, 10:19</time> by <a rel="author">সংবাদ সংস্থা</a></address>
      <p>স্টাইল স্টেটমেন্টের জন্য সোশ্যাল মিডিয়ার আলোচনায় প্রায়শই উঠে আসেন শাহরুখ কন্যা সুহানা খান। এ বার যেন আরও একটু বাড়ল তাঁকে নিয়ে আলোচনা। কারণ, তাঁর প্রথম ফিল্মের মুক্তি। ‘দ্য গ্রে পার্ট অফ ব্লু’ রিলিজের পর থেকে আরও একবার আলোচনার কেন্দ্রবিন্দুতে সুহানা।</p>
      <p>১০ মিনিটের এই শর্ট ফিল্মে সুহানার সহ অভিনেতার ভূমিকায় অভিনয় করেছেন রবিন গোনেলা। ১৭ নভেম্বর এই ছবি মুক্তি পাওয়ার পর থেকেই সুহানার অভিনয়ের প্রশংসায় পঞ্চমুখ দর্শকরা। সুহানা অভিনীত এই শর্ট ফিল্ম কম বয়সি এক যুগলকে নিয়ে। মেয়েটির বাড়ি যাওয়ার সময় দু’দিনের দীর্ঘ সফরে সম্পর্কের বাস্তবতা কী ভাবে বুঝতে পারে তাঁরা, তারই গল্প বলা হয়েছে এই ছবিতে। ছবি প্রকাশের পর ‘দ্য গ্রে পার্ট অফ ব্লু’-র পরিচালক থিওডোর গিমেনো নিজের সোশ্যাল মিডিয়ায় প্রোফাইলে লিখেছেন, ‘শেষ অবধি এই প্রোজেক্টকে বাস্তবের রূপ দিতে পেরে আমি উত্তেজিত।’</p>
      <p>সুহানা যে তাঁর মতোই বলিউডে দাপিয়ে বেড়াতে চান, সে কথা শাহরুখ খান নিজেই এক সাক্ষাৎকারে জানিয়েছিলেন। সুহানা খান এই বছর নিজের গ্র্যাজুয়েশন শেষ করেছেন। কিন্তু তিনি ভবিষ্যতে আরও পড়াশোনা করতে চান বলে নিউইয়র্কেই রয়েছেন। ড্রেসিং সেন্স এবং স্টাইল-এর জন্য বলিউড মহলে ইতিমধ্যেই যথেষ্ট জনপ্রিয়তা লাভ করেছেন তিনি।</p>
      <p>দেখুন ‘দ্য গ্রে পার্ট অফ ব্লু’ ছবিটি- </p>
      <figure>
        <iframe src="https://www.youtube.com/embed/A9SKzvqD2vQ" width="640" height="360" data-service="Youtube" scrolling="no"/>
      </figure>
      <p>
        <b>আরও পড়ুন:</b>
        <b>
          <a href="https://www.anandabazar.com/entertainment/viral-video-childhood-dance-of-bollywood-actor-hrithik-roshan-dgtl-1.1072672">ছোটবেলায় কেমন নাচতেন হৃতিক? দেখুন ভিডিয়ো</a>
        </b>
      </p>
      <p>
        <b>আরও পড়ুন:</b>
        <b><a href="https://www.anandabazar.com/entertainment/viral-video-couple-dances-with-maine-pyar-kiya-song-in-field-dgtl-1.1072225">‘ম্যায়নে প্যায়ার কিয়া’র রোম্যান্টিক গানে নাচছেন যুগল, ভিডিয়ো ভাইরাল</a> </b>
      </p>
      <figure>
        <embed-post data-src="https://www.instagram.com/p/B0qi62vH42a" data-service="Instagram"/>
      </figure>
    </article>
  </body>
</html>