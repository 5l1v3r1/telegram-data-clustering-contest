<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103266/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T10:54:26+00:00"/>
    <meta property="og:title" content="Україна і ЄС схвалили стратегію про санітарні і фітосанітарні заходи, потрібну для асоціації"/>
    <meta property="og:description" content="Україна та ЄС офіційно схвалили рішення про оновлення Додатку V Угоди про асоціацію щодо застосування європейських норм у сфері санітарних і фітосанітарних заходів."/>
  </head>
  <body>
    <article>
      <h1>Україна і ЄС схвалили стратегію про санітарні і фітосанітарні заходи, потрібну для асоціації</h1>
      <address>
        <time datetime="2019-11-20T10:54:26+00:00">20 Nov 2019, 10:54</time>
      </address>
      <p>Україна та ЄС офіційно схвалили рішення про оновлення Додатку V Угоди про асоціацію щодо застосування європейських норм у сфері санітарних і фітосанітарних заходів.</p>
      <p>Як пише "Європейська правда", про це у вівторок повідомили у пресслужбі Державної служби України з питань безпечності харчових продуктів та захисту споживачів.</p>
      <p>Рішення було ухвалене 18 листопада на засіданні підкомітету Україна-ЄС з управління санітарними та фітосанітарними заходами Комітету асоціації в торговельному складі, яке відбулося в Брюсселі.</p>
      <p>Зокрема, сторони підписали рішення підкомітету стосовно схвалення Всеохоплюючої Стратегії СФЗ, яка оновить Додаток V Угоди про асоціації з ЄС "Всеохоплююча стратегія імплементації Глави IV (санітарні та фітосанітарні заходи)".</p>
      <p>У рамках засідання сторони також  обговорили поточні питання у сфері санітарних і фітосанітарних заходів, питання двосторонньої торгівлі і технічної допомоги.</p>
      <p>Читайте також: "<b><a href="https://www.eurointegration.com.ua/articles/2019/07/29/7098924/">Євроінтеграція де-факто: що залишилося зробити Україні для впровадження УА</a></b>"</p>
      <related>
        <a href="https://www.eurointegration.com.ua/news/2019/11/20/7103256/"/>
      </related>
    </article>
  </body>
</html>