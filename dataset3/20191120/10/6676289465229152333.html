<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/tanar-batut-sotie-insarcinata-levier-326419.html"/>
    <meta property="og:site_name" content="Observator"/>
    <meta property="article:published_time" content="2019-11-20T10:46:00+00:00"/>
    <meta property="og:title" content="Un tânăr din Gorj şi-a bătut cu levierul soţia însărcinată"/>
    <meta property="og:description" content="O tânără de 29 de ani, însărcinată, a fost bătută cu levierul de soţul său de 37 de ani. Bărbatul a avut o criză de gelozie şi a tăbărât pe soţia sa, lovind-o fără milă."/>
  </head>
  <body>
    <article>
      <h1>Un tânăr din Gorj şi-a bătut cu levierul soţia însărcinată</h1>
      <address><time datetime="2019-11-20T10:46:00+00:00">20 Nov 2019, 10:46</time> by <a rel="author">Cristian Ionescu</a></address>
      <p>
        <b>
          <b>O tânără de 29 de ani, însărcinată, a fost bătută cu levierul de soţul său de 37 de ani. Bărbatul a avut o criză de gelozie şi a tăbărât pe soţia sa, lovind-o fără milă.</b>
        </b>
      </p>
      <p>Un martor a observat evenimentul şi a sunat imediat la Poliţie, un echipaj deplasându-se imediat la faţa locului.</p>
      <h3>Soţie însărcinată bătută cu levierul de soţul drogat</h3>
      <p>O femeie însărcinată a fost bătută de soţul gelos cu un levier şi apoi înţepată în picior cu un obiect ascuţit. Agresiunea a avut loc în Drăgoieni. Un martor a observat scandalul şi a sesizat poliţia.</p>
      <p><i>"Din cercetările efectuate de poliţişti a reieşit faptul că un bărbat, de 37 de ani, din comuna Bălăneşti, aflându-se pe raza localităţii Drăgoieni, pe fondul unui conflict spontan generat de gelozie, ar fi exercitat acte de violenţă asupra soţiei sale, de 29 de ani, din localitatea Bălăneşti. Femeia a fost transportată la spital pentru acordarea de îngrijiri medicale.  În cauză s-a întocmit dosar penal sub aspectul săvârşirii infracţiunii de violenţă în familie. În calitate de conducător auto, bărbatul a fost testat cu aparatul Drugtest, rezultatul fiind pozitiv. În cauză s-a întocmit dosar penal pentru săvârşirea infracţiunii de conducerea unui autovehicul pe drumurile publice de către o persoană aflată sub influenţa alcoolului sau a altor substanţe"</i>, informează IPJ Gorj.</p>
    </article>
  </body>
</html>