<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640896/%D9%85%D8%B0%D8%A7%DA%A9%D8%B1%D8%A7%D8%AA-%D8%A8%D8%A7-%DA%86%DB%8C%D9%86-%D9%86%D8%AA%DB%8C%D8%AC%D9%87-%D9%86%D8%AF%D9%87%D8%AF-%D8%AA%D8%B9%D8%B1%D9%81%D9%87%E2%80%8C%D9%87%D8%A7-%D8%B1%D8%A7-%D8%A8%D9%8A%D8%B4%D8%AA%D8%B1-%D9%85%D9%8A-%DA%A9%D9%86%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T10:41:00+00:00"/>
    <meta property="og:title" content="مذاکرات با چین نتیجه ندهد تعرفه‌ها را بيشتر مي کنم"/>
    <meta property="og:description" content="دونالد ترامپ رئیس جمهور آمریکا گفت: اگر مذاکرات با چین به نتیجه نرسد تعرفه‌های بیشتری ضد این کشور وضع می‌کنم"/>
  </head>
  <body>
    <article>
      <h1>
        <a href="https://www.bultannews.com/fa/news/640896/%D9%85%D8%B0%D8%A7%DA%A9%D8%B1%D8%A7%D8%AA-%D8%A8%D8%A7-%DA%86%DB%8C%D9%86-%D9%86%D8%AA%DB%8C%D8%AC%D9%87-%D9%86%D8%AF%D9%87%D8%AF-%D8%AA%D8%B9%D8%B1%D9%81%D9%87%E2%80%8C%D9%87%D8%A7-%D8%B1%D8%A7-%D8%A8%D9%8A%D8%B4%D8%AA%D8%B1-%D9%85%D9%8A-%DA%A9%D9%86%D9%85">مذاکرات با چین نتیجه ندهد تعرفه‌ها را بيشتر مي کنم</a>
      </h1>
      <h2>دونالد ترامپ رئیس جمهور آمریکا گفت: اگر مذاکرات با چین به نتیجه نرسد تعرفه‌های بیشتری ضد این کشور وضع می‌کنم</h2>
      <address><time datetime="2019-11-20T10:41:00+00:00">20 Nov 2019, 10:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دونالد ترامپ رئیس جمهور آمریکا گفت: اگر مذاکرات با چین به نتیجه نرسد تعرفه‌های بیشتری ضد این کشور وضع می‌کنم.</p>
      <p>ترامپ درباره روند مذاکرات با چين گفت: چین در کنار ما به پیش می‌آید. چین قصد دارد که به توافقی برسد که من خواهان آن هستم. اگر آن‌ها خواهان آن نباشند آنگاه وضعیت به گونه دیگری خواهد بود. من هم اکنون در رابطه با چین راضی هستم. آن‌ها میلیارد‌ها و میلیارد‌ها دلار به ما پرداخت می‌کنند. در آینده‌ای نه چندان دور این میزان به بیش از ۱۰۰ میلیارد دلار خواهد رسید. چین حتی هرگز ۱۰ سنت هم به ما نمی‌داد. من باید به شما بگویم که من پول زیادی را به کشاورزان داده ام. من به مردم کمک می‌کنم. این موضوع به کمک نیاز دارد و چین مقادیر زیادی به ما پرداخت می‌کند.</p>
      <p>وي افزود: آن‌ها هم اکنون این مبلغ را به ما پرداخت می‌کنند. ما دیگر آن تعرفه‌ها را پرداخت نمی‌کنیم. آن‌ها تعرفه‌ها را پرداخت می‌کنند. ارزش پول آن‌ها کاهش یافته است. آن‌ها برای مقابله با این موضوع نقدینگی را به اقتصاد خود تزریق می‌کنند. زنجیره تامین مالی آن‌ها از بین رفته است. من گفته ام که آن‌ها بدترین سال را در ۵۷ سال اخیر پشت سر می‌گذارند. اما با توجه به آنچه گفته شد من روابط خوبی با چین دارم. باید ببینیم که چه روی می‌دهد. من هم اکنون بسیار خوشحالم. اگر مابه توافقی با چین نرسیم آنگاه من حتی تعرفه‌ها را هم بالاتر می‌برم.</p>
      <p>ترامپ درباره توافق تجاری با کانادا و مکزیک گفت: ما با مشکلاتی روبرو هستیم. مقامات مکزیک و کانادا با ما هر روز تماس می‌گیرند و می‌گویند چه خبراست؟ او (نانسی پلوسی) بر روی صندلی خود نشسته است. همه دموکرات‌ها به نفع وی رای می‌دهند. او هر کاری را که بخواهد انجام می‌دهد. او از ماه‌ها پیش این سخنان را گفته است. او سخنان خود را تایید می‌کند. او خواهان این وضعیت است. او از این وضعیت خوشش می‌آید. او زنی کاملا بی صلاحیت است. تمام آنچه که وی خواهان آن است تمرکز بر روی استیضاح است. این تنها یک امید واهی است.<br/>وی افزود: من گفته ام که به نظرم وضعیت نسبتا خوب است. او (نانسی پلوسی) می‌خواهد از توافق تجاری بین آمریکا، کانادا و مکزیک به نفع خود بهره برداری کند، زیرا رای لازم برای استیضاح را در اختیار ندارد. او از توافق تجاری بین آمریکا، کانادا و مکزیک برای به دست آوردن رای لازم برای استیضاح استفاده می‌کند.<br/>رئیس جمهور آمریکا در ادامه گفت: من برای یک معاینه پزشکی رفتم و برگشتم. همسرم به من گفت: حالت خوب است؟ مشکلی نیست؟ اما خبرنگاران گزارش می‌دهند که من یک حمله قلبی داشته ام. من گفتم: چرا باید یک حمله قلبی داشته باشم؟ آیا شما به مرکز درمانی والتر رید (Walter Reed) رفتید؟ اینجا همان جایی است که ما برای معاینات پزشکی دوره‌ای به آنجا می‌رویم. من مدت زمان اندکی در آنجا حضور داشتم. من به آنجا رفتم و یک معاینه درمانی دوره‌ای را انجام دادم. دفعه بعد در ماه ژانویه من به آنجا خواهم رفت. من یک معاینه دوره‌ای بسیار معمولی را انجام دادم.<br/>ترامپ درباره استیضاح افزود: آنچه که روی می‌دهد یک بی آبرویی است و مایه شرمساری ملت ما است. در میان مدت ما نمی توانیم توافق تجاری بین آمریکا، کانادا و مکزیک را به نتیجه و تصویب برسانیم، زیرا نانسی پلوسی کاملا بی صلاحیت است. او بی کفایت است. شما به زودی به این نتیجه خواهید رسید.</p>
    </article>
  </body>
</html>