<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/katy-perry-orlando-bloom-to-facetime-agkalia-me-ta-skulia-tous-pou-trelane-tous-thaumastes-tous.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T10:26:00+00:00"/>
    <meta property="og:title" content="Katy Perry – Orlando Bloom: Το FaceTime αγκαλιά με τα σκυλιά τους που τρέλανε τους θαυμαστές τους"/>
    <meta property="og:description" content="Είναι πολύ ερωτευμένοι και κλείνουν τα στόματα όσων πιστεύουν πως χωρίζουν"/>
  </head>
  <body>
    <article>
      <h1>Katy Perry – Orlando Bloom: Το FaceTime αγκαλιά με τα σκυλιά τους που τρέλανε τους θαυμαστές τους</h1>
      <address>
        <time datetime="2019-11-20T10:26:00+00:00">20 Nov 2019, 10:26</time>
      </address>
      <p>Είναι πολύ ερωτευμένοι και κλείνουν τα στόματα όσων πιστεύουν πως χωρίζουν</p>
      <p>Μπορεί να πέρασαν από 40 κύματα κατά τη διάρκεια της σχέσης τους, όμως τίποτα δε στάθηκε ικανό να χωρίσει το διάσημο ζευγάρι, ούτε καν η απόφαση που είχαν πάρει να μείνουν χώρια για ένα μικρό διάστημα. Η Katy Perry και ο Orlando Bloom είναι πιο ερωτευμένοι από ποτέ. Δεν το κρύβουν και κλείνουν τα στόματα όσων πιστεύουν πως αυτό το ειδύλλιο έχει τελειώσει. Και για ακόμη μια φορά, χρησιμοποίησαν τη δύναμη των social media για να το αποδείξουν.</p>
      <p>Η διάσημη τραγουδίστρια δημοσίευσε χθες στο Instagram ένα από τα πιο γλυκά screenshots που έχουμε δει ποτέ από celebrities τέτοιου βεληνεκούς. Φορώντας αθλητικά ρούχα και χωρίς ίχνος μακιγιάζ η Katy Perry τράβηξε μια φωτογραφία την ώρα που επικοινωνούσε μέσω FaceTime με τον ηθοποιό Orlando Bloom και την ανέβασε στο λογαριασμό της, προκαλώντας πανικό στους θαυμαστές τους. Οι δυο σταρ φαίνονται να έχουν πολύ χαλαρή διάθεση και κρατούν ο καθένας στην αγκαλιά του, τα αγαπημένα τους σκυλάκια. Πρόκειται για δύο poodles που είναι ολόιδια και οι δύο σταρ τους έχουν χαρίσει τα ονόματα Nugget και Mighty.</p>
      <figure>
        <embed-post data-src="https://www.instagram.com/p/B5CibeYnYja" data-service="Instagram"/>
      </figure>
      <p>Η δημοσίευση συγκέντρωσε περισσότερα από 1 εκατομμύριο likes μέσα σε λίγες ώρες, ενώ τα σχόλια των θαυμαστών και κυρίως των θαυμαστριών του ηθοποιού έπεφταν βροχή.</p>
      <p>Το ζευγάρι άρχισε να βγαίνει το 2016, ωστόσο μετά από αρκετά σκαμπανεβάσματα αποφάσισαν να κάνουν το επόμενο βήμα. Φέτος, ο γνωστός ηθοποιός έκανε πρόταση γάμου στην τραγουδίστρια ανήμερα του Αγίου Βαλεντίνου ενώ της προσέφερε και ένα δαχτυλίδι αρραβώνων το οποίο επιβεβαιώθηκε όταν η τραγουδίστρια ανέβασε την ακόλουθη φωτογραφία στο Instagram.</p>
      <p>Πηγή: marieclaire.gr</p>
    </article>
  </body>
</html>