<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/golpe-in-bolivia-la-presidente-autoproclamata-accusata-per-un-video-hard/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T10:24:20+00:00"/>
    <meta property="og:title" content="Golpe in Bolivia, la presidente autoproclamata accusata per un video hard"/>
    <meta property="og:description" content="E’ una delle protagoniste del golpe che in Bolivia ha visto il presidente del paese sudamericano Evo Morales costretto a dimettersi e a lasciare il paese. Assieme a lui, si sono dimessi anche il suo vice Álvaro García Linera, la presidente del Senato Adriana Salvatierra e il presidente della Camera Víctor Borda, e così Jeanine …"/>
  </head>
  <body>
    <article>
      <h1>Golpe in Bolivia, la presidente autoproclamata accusata per un video hard</h1>
      <address><time datetime="2019-11-20T10:24:20+00:00">20 Nov 2019, 10:24</time> by <a rel="author">Redazione NN.it</a></address>
      <p>E’ una delle protagoniste del <a href="https://www.newnotizie.it/2019/11/11/colpo-di-stato-in-bolivia-morales-si-dimette-e-la-sua-casa-viene-vandalizzata-video/">golpe che in Bolivia ha visto il presidente del paese sudamericano Evo Morales costretto a dimettersi</a> e a lasciare il paese.</p>
      <p>Assieme a lui, si sono dimessi anche il suo vice Álvaro García Linera, la presidente del Senato Adriana Salvatierra e il presidente della Camera Víctor Borda, e così Jeanine Añez, senatrice della opposizione, si è autoprocalamata presidente ad interim.</p>
      <p>Lo ha fatto lo scorso 12 novembre, nonostante la mancanza del quorum in parlamento, e lo ha fatto annunciando: “Dio ha permesso che la Bibbia torni nel palazzo. Che ci benedica”.</p>
      <p>Al netto di queste dichiarzioni che la dipingono come un baluardo del cristianesimo, <b>Jeanine Añez è un personaggio quantomeno controverso</b>: <a href="https://www.lacittafutura.it/esteri/i-legami-con-il-narcotraffico-di-jeanine-anez-auto-proclamata-presidente-della-bolivia">zia di un noto narcotrafficante</a>, è nota per boutade razziste contro gli indigeni (che rappresentano il 50% della popolazione, il 40% è composto da meticci che hanno comunque origini indigene).</p>
      <p>Ma non è questo il motivo per cui ne scriviamo in questa sede (se volete sapere di più sulle uscite razziste della senatrice, basta fare due ricerche online).</p>
      <h3>Jeanine Añez accusata per un video porno</h3>
      <p>Scriviamo in questa sede perché della presidente autoproclamata per una vicenda che poco ha a che vedere con la politica ma che ha fatto molto discutere, specialmente considerate le sue parole appena assunta la carica.</p>
      <p>
        <b>Jeanine Añez è infatti stata accusata di essere protagonista di un video porno, facilmente reperibile online.</b>
      </p>
      <p>Nel video è possibile vedere la donna (accusata dai detrattatori di essere una “depravata”) mentre ha un rapporto sessuale con un uomo.</p>
      <p>Un caso di revenge porn applicato al mondo della politica che ha visto però la Añez smentire con forza si tratti di lei nel video in questione: la somiglianza è molto forte (anche le unghia sono colorate con lo stesso smalto) ma a dire della senatrice si tratta solo di un tentativo di screditarla.</p>
      <p>“Prendendo in carica il governo sono stata attaccata nel modo più vile con video che fortunatamente non hanno avuto una grossa eco e provengono da quel settore che vuole solo danneggiarmi e screditarmi. Lo fanno per una sorta di vendetta”, ha dichiarato la Añez che ha anche aggiunto come se fosse stata un uomo non avrebbe ricevuto le stesse critiche.</p>
      <p>Ed è effettivamente deprecabile attaccare chiunque per un aspetto così privato, divenuto pubblico per vendetta (nel momento in cui fosse realmente la donna).</p>
      <p>Per attaccare la Añez ci sono tanti altri aspetti inerenti la sua figura di esponente politico da prendere in considerazione.</p>
    </article>
  </body>
</html>