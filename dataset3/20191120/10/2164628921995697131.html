<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42912_U-Ternopoli-diti-vtekli-z-domu-cherez-znushchannya-batka"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-20T10:54:00+00:00"/>
    <meta property="og:title" content="У Тернополі діти втекли з дому через знущання батька"/>
    <meta property="og:description" content="За ухилення від виконання передбачених законодавством обов`язків щодо забезпечення необхідних умов життя, навчання та виховання непов"/>
  </head>
  <body>
    <article>
      <h1>У Тернополі діти втекли з дому через знущання батька</h1>
      <address>
        <time datetime="2019-11-20T10:54:00+00:00">20 Nov 2019, 10:54</time>
      </address>
      <p><b>За ухилення від виконання передбачених законодавством обов`язків щодо забезпечення необхідних умов життя, навчання та виховання неповнолітніх дітей нестиме відповідальність мешканець обласного центру. Через неправомірну поведінку батька, двоє його дітей втекли на вулицю.</b><br/><br/>Про малолітніх, що перебувають без нагляду у дворі будинку, поліцейським повідомили сусіди. На виклик прибули патрульні та працівники ювенальної превенції. Як з’ясувалося, п’яний тато 12-річного хлопчика та його 8-річної сестри, дебоширив вдома тож перелякані діти покинули квартиру. Де їх мама діти теж не знали.<br/><br/>Поліцейські доправили їх до Центру соціально-психологічної реабілітації дітей Тернопільської ОДА. Наразі вони перебувають під опікою соціальних служб. Вирішується питання, за яких умов вони повернуться до горе-батьків, яким ще доведеться відповіси перед законом згідно статті 184 Кодексу України про адміністративні правопорушення.</p>
      <p>
        <i>Фото ілюстративне</i>
      </p>
    </article>
  </body>
</html>