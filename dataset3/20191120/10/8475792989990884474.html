<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/ost/domd-var-pa-fri-fot-i-manader-efter-domstolsmiss"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T10:54:10+00:00"/>
    <meta property="og:title" content="Dömd var på fri fot i halvår – JO utreder domstolsmiss"/>
    <meta property="og:description" content="En dom om olaga förföljelse skickades inte iväg av Gotlands tingsrätt. Följden blev att den dömde 30-åringen hade möjlighet att börja stalka en annan kvinna. Justitieombudsmannen (JO) granskar nu fallet."/>
  </head>
  <body>
    <article>
      <h1>Dömd var på fri fot i halvår – JO utreder domstolsmiss</h1>
      <address><time datetime="2019-11-20T10:54:10+00:00">20 Nov 2019, 10:54</time> by <a rel="author">Tobias Holmqvist</a></address>
      <p>
        <b>En dom om olaga förföljelse skickades inte iväg av Gotlands tingsrätt. Följden blev att den dömde 30-åringen hade möjlighet att börja stalka en annan kvinna. Justitieombudsmannen (JO) granskar nu fallet.</b>
      </p>
      <p>Det var först när är en närstående i målet – som också är JO-anmälaren – skickade en kopia på domen till rättspsykiatrin som mannen hamnade i förvar i september i år.</p>
      <p>”En privatperson ska inte under närmare sex månader behöva jaga en myndighet för att få en rättslig process att fungera”, skriver anmälaren, som flera gånger ska ha fått beskedet av en ansvarig handläggare att domen skickats iväg till Kriminalvården och rättspsykiatrin.</p>
      <p>Den drabbade familjen fick istället se den dömde strosa omkring på stan, vilket var plågsamt och orsakade oro.</p>
      <p>JO har nu begärt svar av Gotlands tingsrätt om hanteringen av ärendet.</p>
    </article>
  </body>
</html>