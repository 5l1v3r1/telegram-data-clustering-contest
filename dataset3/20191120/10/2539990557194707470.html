<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/9/5650/Artykul/2406955,Katarzyna-Bonda-nieczesto-zdarza-sie-taka-historia"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T10:20:00+00:00"/>
    <meta property="og:title" content="Katarzyna Bonda: nieczęsto zdarza się taka historia"/>
    <meta property="og:description" content="– 19 lat temu spotkałam protoplastów bohaterów tej książki. W życiu tak jest, że niektórych ludzi spotyka się nieprzypadkowo… – mówi autorka powieści"/>
  </head>
  <body>
    <article>
      <h1>Katarzyna Bonda: nieczęsto zdarza się taka historia</h1>
      <address>
        <time datetime="2019-11-20T10:20:00+00:00">20 Nov 2019, 10:20</time>
      </address>
      <p>
        <b>– 19 lat temu spotkałam protoplastów bohaterów tej książki. W życiu tak jest, że niektórych ludzi spotyka się nieprzypadkowo… – mówi autorka powieści</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/b9b255a9-74fc-4e99-b00c-ed873d592544.mp3"/>
          </figure>
          <p>Katarzyna Bonda i opowieść o miłości i zbrodni (Przodownicy lektury/Trójka)</p>
        </li>
      </ul>
      <figure>
        <img src="https://static.prsa.pl/images/a57a2c59-2e66-4803-a1fa-6b8f5884140e.jpg"/>
        <figcaption>"Miłość leczy rany" Katarzyna Bonda</figcaption>
      </figure>
      <p>Kryminał napisany z rozmachem, jakiego jeszcze nie widziano. Wielowątkowa powieść o walce i nadziei, zbrodni i miłości, przepełniona tajemnicą. Dwa plany czasowe i liczne wątki spaja opowieść o uczuciu Polki do uciekiniera z Kazachstanu.</p>
      <p>Igor jest znanym na Dolnym Śląsku uzdrowicielem. Skutecznie pomaga ludziom, dlatego tłumnie ciągną do niego, gdy są w potrzebie. Pojawił się w Górach Sowich kilka lat wcześniej i poznał dziewczynę, która została jego narzeczoną. Nikt jednak nie wie, co robił przedtem. Ma sekret, którego nie chce wyjawić nawet ukochanej kobiecie.</p>
      <p>W kazachskim Uralsku przed laty doszło do krwawej zbrodni. Zginęli szefowie lokalnego gangu ˗ synowie kasty władców. Sąd wydał na sprawcę mordu zaoczny wyrok śmierci. Starszyzna rodowa żąda dodatkowo "zemsty krwi". Przestępcy na całym świecie szuka Interpol oraz grupa zawodowych zabójców.</p>
      <p>Czy to możliwe, że uzdrowiciel cieszący się powszechnym szacunkiem i zabójca z Kazachstanu to jedna i ta sama osoba? Czy Polce uda się uratować ukochanego od śmierci? Dziewczyna rusza w niebezpieczną drogę i bezlitośnie odsłania mroczną tajemnicę życia Igora.</p>
      <p>"Miłość leczy rany" to książka, do której napisania wiele osób nie chciało dopuścić.</p>
      <p>Zapraszamy do wysłuchania dołączonego nagrania audycji.</p>
      <p>
        <b>***</b>
      </p>
      <p><b>Tytuł audycji:</b> <a href="https://www.polskieradio.pl/9/5650,Przodownicy-lektury">Przodownicy lektury</a><br/><b>Prowadzi:</b> <a href="https://www.polskieradio.pl/Mariusz-Cieslik/Tag180486">Mariusz Cieślik</a><br/><b>Gość:</b> <a href="https://www.polskieradio.pl/Katarzyna-Bonda/Tag172827">Katarzyna Bonda</a> (pisarka)<br/><b>D</b><b>ata emisji:</b> 20.11.2019<br/><b>Godzina emisji:</b> 10.12</p>
      <p>mat. promocyjne/ml</p>
      <related>
        <a href="https://www.polskieradio.pl/9/5650/Artykul/2352021,Wojciech-Chmielarz-podaza-za-swoimi-bohaterami"/>
      </related>
      <related>
        <a href="https://www.polskieradio.pl/9/5650/Artykul/2354936,Festiwal-teatralny-to-idealny-moment-na-zbrodnie"/>
      </related>
      <related>
        <a href="https://www.polskieradio.pl/9/5650/Artykul/2366728,Ta-ktora-musi-umrzec-%E2%80%93-czy-to-koniec-kultowej-serii-Millenium"/>
      </related>
    </article>
  </body>
</html>