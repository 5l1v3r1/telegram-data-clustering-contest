<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/valletta-trema-nbsp-39-arresto-mandante-dell-39-omicidio-219519.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-20T10:02:34+00:00"/>
    <meta property="og:title" content="Arrestato il mandante dell’omicidio di daphne caruana galizia: ecco chi e'"/>
    <meta property="og:description" content="LA VALLETTA TREMA: L'ARRESTO DEL MANDANTE DELL'OMICIDIO DI DAPHNE CARUANA GALIZIA, UCCISA CON UN'AUTOBOMBA NEL 2017, RISCHIA DI TERREMOTARE IL GOVERNO LABURISTA -IN MANETTE JORGEN FENECH, UNO DEI PIU’ IMPORTANTI UOMINI D’AFFARI DELL’ISOLA, DIRETTORE GENERALE DELLA CENTRALE ELETTRICA A GAS, SULLE CUI TANGENTI DAPHNE AVEVA COMINCIATO A LAVORARE PRIMA DI ESERE UCCISA- QUELLA SOCIETA' CON SEDE A DUBAI E LE MAZZETTE A 2 MEMBRI DEL GOVERNO LABURISTA TUTTORA IN CARICA - L'UOMO STAVA TENTANDO LA FUGA DOPO CHE..."/>
  </head>
  <body>
    <article>
      <h1>Arrestato il mandante dell’omicidio di daphne caruana galizia: ecco chi e'</h1>
      <address>
        <time datetime="2019-11-20T10:02:34+00:00">20 Nov 2019, 10:02</time>
      </address>
      <p>
        <b>LA VALLETTA TREMA: L'ARRESTO DEL MANDANTE DELL'OMICIDIO DI DAPHNE CARUANA GALIZIA, UCCISA CON UN'AUTOBOMBA NEL 2017, RISCHIA DI TERREMOTARE IL GOVERNO LABURISTA -<br/>IN MANETTE JORGEN FENECH, UNO DEI PIU’ IMPORTANTI UOMINI D’AFFARI DELL’ISOLA, DIRETTORE GENERALE DELLA CENTRALE ELETTRICA A GAS, SULLE CUI TANGENTI DAPHNE AVEVA COMINCIATO A LAVORARE PRIMA DI ESERE UCCISA- QUELLA SOCIETA' CON SEDE A DUBAI E LE MAZZETTE A 2 MEMBRI DEL GOVERNO LABURISTA TUTTORA IN CARICA - L'UOMO STAVA TENTANDO LA FUGA DOPO CHE...</b>
      </p>
      <hr/>
      <p>
        <b>Carlo Bonini per <a href="http://www.repubblica.it/">la Repubblica</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255944/1240384.htm">
          <img src="https://cdn-static.dagospia.com/img/foto/11-2019/caruana-galizia-1240384.png"/>
        </a>
        <figcaption>caruana galizia</figcaption>
      </figure>
      <p>LA polizia maltese ha arrestato con l'accusa di essere il mandante dell'omicidio di Daphne Caruana Galizia, uno dei più importanti uomini d'affari dell'isola. Si tratta di Jorgen Fenech, amministratore delegato del Pumas Group (holding proprietaria, tra l'altro, dei più importanti casinò dell'isola, tra cui quello di Portomaso) e direttore generale della centrale elettrica a gas di Malta, sulle cui tangenti Daphne aveva cominciato a lavorare prima di essere assassinata.</p>
      <p>Fenech è anche il proprietario della famigerata società con sede a Dubai 17Black, quella individuata da Daphne come il veicolo utilizzato per il pagamento di tangenti a due membri del governo labourista maltese, tuttora in carica: il capo di gabinetto Keith Schembri e il ministro Konrad Mizzi.</p>
      <figure>
        <a href="https://www.dagospia.com/mediagallery/Dago_fotogallery-255944/996780.htm">
          <img src="https://cdn-static.dagospia.com/img/foto/03-2018/daphne-caruana-galizia-996780.jpg"/>
        </a>
        <figcaption>Daphne Caruana Galizia</figcaption>
      </figure>
      <p>Oggetto della lunga indagine condotta da Repubblica con il Daphne Project, Fenech è stato arrestato nelle acque territoriali maltesi mentre a bordo del suo yacht stava cercando di lasciare il Paese.</p>
      <p>Stava tentando la fuga dopo aver avuto la certezza che l'uomo arrestato giovedì della scorsa settimana, Melvin Theuma, colui che aveva fatto da intermediario con i killer di Daphne (Vincent Muscat e i fratelli George e Alfred Degiorgio) aveva fatto il suo nome come quello del mandante.</p>
      <figure>
        <a href="https://www.dagospia.com/mediagallery/Dago_fotogallery-255944/1240720.htm">
          <img src="https://cdn-static.dagospia.com/img/foto/11-2019/jorgen-fenech-1240720.png"/>
        </a>
        <figcaption>Jorgen Fenech</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255944/949397.htm">
          <img src="https://cdn-static.dagospia.com/img/foto/10-2017/daphne-caruana-galizia-949397.jpg"/>
        </a>
        <figcaption>DAPHNE CARUANA GALIZIA</figcaption>
      </figure>
    </article>
  </body>
</html>