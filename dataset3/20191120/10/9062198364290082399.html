<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381149/lebron-james-triple-double-rekoru-kirdi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T10:22:00+00:00"/>
    <meta property="og:title" content="LeBron James triple double rekoru kırdı"/>
    <meta property="og:description" content="LeBron James triple double rekoru kırdı, Lakers evinde Oklahoma'yı yendi. İşte NBA'de günün toplu sonuçları şöyle:"/>
  </head>
  <body>
    <article>
      <h1>LeBron James triple double rekoru kırdı</h1>
      <h2>LeBron James triple double rekoru kırdı, Lakers evinde Oklahoma'yı yendi. İşte NBA'de günün toplu sonuçları şöyle:</h2>
      <address>
        <time datetime="2019-11-20T10:22:00+00:00">20 Nov 2019, 10:22</time>
      </address>
      <p>NBA'de Los Angeles Lakers, Staples Center'da karşı karşıya geldiği <b>Oklahoma City Thunder</b>'ı 112-107 mağlup ederek ligde 12. galibiyetini aldı. Lakers'da <b>LeBron James</b> 25 sayı, 11 ribaund ve 10 asist ile oynayarak triple double yaptı. LeBron ayrıca NBA'deki tüm takımlara karşı triple-double yapan ilk basketbolcu oldu.</p>
      <p><b>NBA</b>'de normal sezon heyecanı 4 karşılaşma ile devam etti. <b>Los Angeles Lakers</b>, sahasında karşılaştığı Oklahoma City Thunder'ı 112-107 mağlup ederek galibiyet sayısını 12'ye çıkardı. Ligde üst üste 5. galibiyetini alan Lakers'da LeBron James 25 sayı, 11 ribaund ve 10 asist ile oynayarak triple double yaparken, Anthony Davis 34 sayı, 7 ribaund ve Rajon Rondo 8 sayı, 10 asistle mücadele etti.</p>
      <p>Ligde 9. mağlubiyetini alan Thunder'da ise Dennis Schröder 31 sayı, 4 ribaund ve Danilo Gallinari 25 sayı, 6 ribaund ile mücadeleyi tamamladı.</p>
      <p>Öte yandan LeBron James, NBA'deki tüm takımlara karşı triple-double yapan ilk basketbolcu oldu.</p>
      <p>NBA'de günün toplu sonuçları şöyle:<br/><u/> Memphis Grizzlies: 95 - Golden State Warriors: 114<br/>New Orleans Pelicans: 115 - Portland Trail Blazers: 104</p>
      <p>Sacramento Kings: 120 - Phoenix Suns: 116</p>
      <p>Los Angeles Lakers: 112 - Oklahoma City Thunder: 107</p>
    </article>
  </body>
</html>