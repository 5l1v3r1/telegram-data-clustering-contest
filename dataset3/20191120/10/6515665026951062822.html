<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3361237/drago-mi-je-sto-sam-ti-ubio-cerku-igor-juric-sokiran-jer-covek-koji-je-pretio-smrcu-njegovoj-porodici-radi-sa-decom"/>
    <meta property="og:site_name" content="kurir.rs"/>
    <meta property="article:published_time" content="2019-11-20T10:07:00+00:00"/>
    <meta property="og:title" content="&quot;DRAGO MI JE ŠTO SAM TI UBIO ĆERKU&quot;: Igor Jurić šokiran jer čovek koji je pretio smrću njegovoj porodici RADI SA DECOM"/>
    <meta property="og:description" content="Igor Jurić, predsednik Fondacije Tijana Jurić, objavio je juče na Tviteru da čovek koji je krajem oktobra brutalno pretio smrću njemu i njegovoj ćerki Saški radi sa decom koja boluju od autizma. - Sa pravnim zastupnikom fondacije Majom Atanasković bio sam ..."/>
  </head>
  <body>
    <article>
      <h6 class="kicker">monstruozno</h6>
      <h1>"DRAGO MI JE ŠTO SAM TI UBIO ĆERKU": Igor Jurić šokiran jer čovek koji je pretio smrću njegovoj porodici RADI SA DECOM</h1>
      <address>
        <time datetime="2019-11-20T10:07:00+00:00">20 Nov 2019, 10:07</time>
      </address>
      <p><a href="https://www.kurir.rs/tag/275181/igor-juric">Igor Jurić,</a> predsednik <a href="https://www.kurir.rs/tag/368733/fondacija-tijana-juric">Fondacije Tijana Juri</a>ć, objavio je juče na Tviteru da čovek koji je krajem oktobra brutalno pretio smrću njemu i njegovoj ćerki Saški radi sa decom koja boluju od autizma.</p>
      <p> - Sa pravnim zastupnikom fondacije Majom Atanasković bio sam na saslušanju kod tužioca za VTK. Saznajemo od advokata optuženog da čovek koji je pretio smrću mojoj porodici i meni radi sa decom koja boluju od autizma i drugih bolesti. Toliko - napisao je Jurić.</p>
      <figure>
        <iframe data-src="https://twitter.com/lojzija/status/1196790753382535175?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podsetimo, M. M. (31) iz Beograda, zahvaljujući brzoj reakciji Ministarstva unutrašnjih poslova, uhapšen je 23. oktobra zbog postojanja osnovane sumnje da je izvršio krivično delo ugrožavanje sigurnosti porodici Jurić.</p>
      <p>M. M. je na Fejsbuku koristio lažni profil na ime <a href="https://www.kurir.rs/tag/10605/igor-duric">Igor Đurić</a>. Sestri ubijene Tijane poslao je zastrašujuću poruku: „Ubiću te, Saška, kao što sam ti zadavio sestru kurvetinu“, dok je njenom ocu napisao: „Drago mi je što sam ti ubio ćerku, tu prokletu kurvicu, celog života ćeš patiti za njom dok sam ja u zatvoru.“</p>
      <p>Jurić je juče bio na saslušanju kod tužioca za visokotehnološki kriminal povodom ovog slučaja i saznao informaciju koja ga je skandalizovala. On je ranije za Kurir rekao da ne poznaje uhapšenog muškarca, kao i da je strahovao za živote članova svoje porodice.</p>
      <figure>
        <img src="https://www.kurir.rs/data/images/2016/12/19/22/1061775_barbara-vitez-tijana-juric-endre-vitez-melinda-vitez_ff.jpg?ver=1574240868"/>
        <figcaption>
          <cite>foto: Privatna Arhiva</cite>
        </figcaption>
      </figure>
      <p>Podsetimo, 2014. godine Srbiju je potresao stravičan zločin. Naime, u noći između 25. i 26. jula u selu Bajmok kod Subotice mesar iz Surčina Dragan Đurić kolima je presreo <a href="https://www.kurir.rs/tag/275099/tijana-juric">Tijanu Jurić</a>, koja se vraćala sa seoskog turnira. Devojčicu je udario kolima, a potom je ubacio u vozilo i ubio je. Njeno telo je zakopao na smetlištu u naselju Čonoplja.</p>
      <p>- Tijanino telo nađeno je 7. avgusta, a Đurić je tada uhapšen. Godinu dana kasnije osuđen je na maksimalnu zatvorsku kaznu od 40 godina. Motiv surovog ubistva i dan-danas je nejasan. Naime, Tijana i Dragan se ranije nisu poznavali, niti su bili u bilo kakvom kontaktu. Đurić je tokom suđenja rekao „da ne zna zašto je ubio Tijanu“ - podseća naš izvor.</p>
      <p>
        <b>(Kurir.rs)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3345249/muskarac-pretio-cerki-igora-jurica-ubicu-te-kao-tvoju-sestru-tijanu"/>
        <a href="https://www.kurir.rs/vesti/drustvo/3344885/najmonstruoznije-nam-pretili-smrcu-po-2put-igor-juric-progovorio-o-pretnjama-koje-je-dobio-pocinioci-uhapseni"/>
        <a href="https://www.kurir.rs/vesti/drustvo/3323839/igor-juric-otkrio-sta-je-tijanin-ubica-rekao-kad-su-ga-pitali-zasto-ju-je-ubio-njegov-odgovor-od-2-reci-ubod-je-u-srce-svima-a-pogledajte-andjela-kojeg-je-brutalno-ubio"/>
        <a href="https://www.kurir.rs/vesti/drustvo/3256177/otac-zverski-ubijene-tijane-juric-najavio-novu-inicijativu-da-ubijena-deca-dobiju-obelezje-na-kojem-ce-biti-uklesana-sva-njihova-imena-zelim-da-smrt-moje-cerke-dobije-neki-smisao"/>
      </related>
    </article>
  </body>
</html>