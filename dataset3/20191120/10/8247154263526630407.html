<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/kremenchucki-diti-teper-yizditimut-ne-v-tabir-zoryaniy-na-komunalne-pidpriiemstvo"/>
    <meta property="og:site_name" content="Кременчугская газета"/>
    <meta property="article:published_time" content="2019-11-20T10:00:00+00:00"/>
    <meta property="og:title" content="Кременчуцькі діти тепер їздитимуть не в табір «Зоряний», а на комунальне підприємство"/>
    <meta property="og:description" content="У Кременчуці створюють ще одне комунальне підприємство."/>
  </head>
  <body>
    <article>
      <h1>Кременчуцькі діти тепер їздитимуть не в табір «Зоряний», а на комунальне підприємство</h1>
      <address>
        <time datetime="2019-11-20T10:00:00+00:00">20 Nov 2019, 10:00</time>
      </address>
      <p>
        <b>У Кременчуці створюють ще одне комунальне підприємство.</b>
      </p>
      <p>Депутатам Кременчуцької міської ради на сесії запропонують затвердити <a href="https://www.kremen.gov.ua/?view=projects-city-rada-archive&amp;session=199&amp;page=2">питання реорганізації</a> дитячого табору відпочинку «Зоряний».</p>
      <p>А саме - реорганізувати комунальний заклад «Дитячий заклад оздоровлення та відпочинку «Зоряний» шляхом перетворення в комунальне некомерційне підприємство «Дитячий заклад оздоровлення та відпочинку «Зоряний» Кременчуцької міської ради Полтавської області.</p>
      <p>Та визнати новостворене комунальне некомерційне підприємство усього майна, прав та обов’язків комунального закладу «Зоряний».</p>
      <p>Необхідність прийняття рішення про зміну господарсько-правового статусу обумовлена часом – таке пояснення пропонуватимуть депутатам.</p>
      <blockquote><i>«У подальшому буде запроваджена більш ефективна система формування витрат, планування обсягу послуг, реалізації інвестиційних проектів. Насамперед це раціональне та ефективне використання бюджетних коштів, що в свою чергу створює усі умови для повноцінного розвитку галузі оздоровлення та відпочинку дітей», </i>- йдеться в пояснювальній записці.</blockquote>
      <p>А ще переконують, що новоутворене підприємство матиме змогу самостійно отримувати кошти за надані послуги та направляти їх на покриття власних витрат, оновлення та розвиток матеріально-технічної бази.</p>
      <blockquote><i>«Таким чином, необхідність прийняття рішення про зміну господарсько-правового статусу обумовлена часом.У подальшому буде запроваджена більш ефективна система формування витрат, планування обсягу послуг, реалізації інвестиційних проектів. Насамперед це раціональне та ефективне використання бюджетних коштів,що в свою чергу створює усі умови для повноцінного розвитку галузі оздоровлення та відпочинку дітей»,</i> - ще один з аргументів, яким переконуватимуть депутатам про необхідність створити ще одне комунальне підприємство.</blockquote>
      <p>Тут треба нагадати, що за каденцію нинішньої міської влади створили чимало комунальних підприємств. Депутати неодноразово критикували це, обвинувачуючи чиновників в нераціональному використанні бюджетних коштів, та все марно. Та і самі депутати не так давно <b><a href="https://kg.ua/news/deputati-ne-zahotili-obiednati-parki-kremenchuka-v-iedine-komunalne-pidpriiemstvo">не захотіли об’єднати парки Кременчука в єдине комунальне підприємство</a>.</b><b> </b>Не було набрана необхідна кількість голосів.</p>
      <p>Також не можна не згадати, що директори комунальних підприємств мають непогані зарплати. Т<b><a href="https://kg.ua/news/vot-takie-zarplaty-u-direktorov-kremenchugskih-parkov-i-dvorcov-kultury-chto-nekotorye">акі зарплати в директорів Кременчуцький парків і палаців культури: те, що деякі намагаються приховати, стає реальністю</a>.</b></p>
      <p><a href="https://kg.ua/news/direktor-kremenchuckogo-parku-miru-obmanuv-deputativ?fbclid=IwAR0INQA5iJFRwgJFO_W1e1iw-unxmnUHeCc7dZXGT4tbBcENdbN8j70ldas"><b>Директор кременчуцького Парку Миру обманув депутатів</b></a>.</p>
      <p> </p>
      <p> </p>
      <p>Світлана Павленко</p>
    </article>
  </body>
</html>