<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/news/vegano-fa-causa-a-burger-king-per-carne-finta-cotta-insieme-agli-hamburger-tradizionali/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T10:51:22+00:00"/>
    <meta property="og:title" content="Vegano fa causa a Burger King per carne finta cotta insieme agli hamburger tradizionali"/>
    <meta property="og:description" content="Negli Stati Uniti d'America un vegano ha proposto una causa collettiva contro Burger King: ecco perché e il messaggio dell'azienda."/>
  </head>
  <body>
    <article>
      <h1>Vegano fa causa a Burger King per carne finta cotta insieme agli hamburger tradizionali</h1>
      <h2>Negli Stati Uniti d'America un vegano ha proposto una causa collettiva contro Burger King: ecco perché e il messaggio dell'azienda.</h2>
      <address><time datetime="2019-11-20T10:51:22+00:00">20 Nov 2019, 10:51</time> by <a rel="author" href="https://www.investireoggi.it/news/author/alessandradibartolomeo/" target="_blank">Alessandra Di Bartolomeo</a></address>
      <p>Negli Stati Uniti d’America un <b>vegano ha proposto una causa collettiva contro Burger King</b>. Il motivo è che l’uomo ha scoperto che i <b>burger di fake meat</b> (ovvero hamburger che sembrano di carne ma che sono invece prodotti con proteine di origine vegetali) <b>vengono cotti insieme agli hamburger tradizionali</b> e quindi sulle medesime griglie.</p>
      <h3>La class action proposta da Phillip Williams</h3>
      <p>Phillip Williams è il vegano che ha proposto una <b>class action contro Burger King</b> per le contaminazioni dei burger prodotti con proteine di origine vegetale (ovvero degli Impossible Whopper) con quelli di vera carne. Il problema è che entrambi<b> vengono cotti sulla medesima griglia</b>. L’uomo ha raccontato di aver acquistato tale panino ad agosto ad Atlanta, periodo in cui la catena di fast food aveva lanciato questo nuovo prodotto comunicando che era 100% whopper con lo 0% di carne.</p>
      <p>Williams ha quindi consumato il suo hamburger scoprendo in seguito che era stato <b>cotto sulla stessa griglia</b> di quella usata per cuocere quelli con la carne. Chi è vegetariano o vegano non consuma cibi che sono entrati in contatto con dei prodotti di origine animale e questo lo sanno tutti.</p>
      <p>Williams ha spiegato che se avesse saputo della contaminazione non avrebbe mai ordinato un prodotto del genere pagandolo anche un prezzo definito “premium”. L’uomo al momento ha chiesto a Burger King di comunicare a tutti i vegani e i vegetariani che gli Impossible Whopper non fanno per loro a causa del modo in cui vengono cotti.</p>
      <h3>La risposta di Burger King e il lancio in Italia di Rebel Whopper</h3>
      <p>I media statunitensi hanno chiesto delucidazioni alla catena di fast food Burger King in merito a tale spinosa questione ma <b>l’azienda non ha fatto alcun commento</b>. È comparsa però una scritta sulla pagina web della catena dedicata agli Impossibile Whopper nella quale viene comunicato che <b>i clienti che cercano l’opzione senza la carne</b> possono richiedere che <b>venga preparato un panino senza che si utilizzi la griglia</b> ma il forno a microonde come comunica l’azienda che produce i burger vegani.</p>
      <p>In Italia nei giorni scorsi è stato lanciato il Rebel Whopper, un panino vegano ed in merito alle lamentele sui social vista la questione americana, Burger King Italia ha precisato che tali panini non sono rivolti soltanto ai vegetariani e ai vegani ma a tutti.</p>
      <p>Leggete anche: <a href="https://www.investireoggi.it/news/burger-king-lancia-lhamburger-vegano-ma-quanto-vale-il-mercato-delle-carni-vegetali/">Burger King lancia l’hamburger vegano, ma quanto vale il mercato delle carni vegetali?</a></p>
      <p>alessandra.dibartolomeo@investireoggi.it</p>
    </article>
  </body>
</html>