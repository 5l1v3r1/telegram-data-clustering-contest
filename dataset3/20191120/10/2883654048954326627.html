<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/nadal-niet-gelukkig-met-opzet-davis-cup/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T10:44:20+00:00"/>
    <meta property="og:title" content="Nadal niet gelukkig met opzet Davis Cup"/>
    <meta property="og:description" content="De Spaanse tennisser Rafael Nadal is niet bepaald gelukkig met de opzet van de Davis Cup. Zijn land moest dinsdagavond aantreden tegen Rusland, maar het dubbelspel, de derde partij van de avond, begon pas ruim na middernacht en eindigde diep in de nacht."/>
  </head>
  <body>
    <article>
      <h1>Nadal niet gelukkig met opzet Davis Cup</h1>
      <address>
        <time datetime="2019-11-20T10:44:20+00:00">20 Nov 2019, 10:44</time>
      </address>
      <p>De Spaanse tennisser Rafael Nadal is niet bepaald gelukkig met de opzet van de Davis Cup. Zijn land moest dinsdagavond aantreden tegen Rusland, maar het dubbelspel, de derde partij van de avond, begon pas ruim na middernacht en eindigde diep in de nacht.</p>
      <p>“We beginnen met het dubbel om 00.45 uur. Als we dan pas na 02.00 uur klaar zijn met de wedstrijd, liggen we, met de adrenaline nog in het lichaam en de verplichtingen na de wedstrijd, echt niet voor 04.00 uur in bed. En dat terwijl we de dag erna weer moeten spelen”, aldus een verongelijkte Nadal.</p>
      <p>Over het resultaat van de wedstrijd kon Nadal wel tevreden zijn. Hij versloeg de Rus Karen Chatsjanov in twee sets en Spanje won de ontmoeting met 2-1 van Rusland. Spanje komt woensdag in actie tegen Kroatië en bij winst plaatsen Nadal en de zijnen zich voor de kwartfinale.</p>
      <p>BUZZS</p>
    </article>
  </body>
</html>