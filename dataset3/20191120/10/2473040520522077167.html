<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Careers/247008/dur-9-din-10-angajatori-ar-renunta-la-o-parte-din-salariatii-companiei-daca-ar-trebui-sa-faca-o-selectie-in-functie-de-eficienta.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T10:35:00+00:00"/>
    <meta property="og:title" content="DUR: 9 din 10 angajatori ar renunta la o parte din salariatii companiei, daca ar face o selectie in functie de eficienta muncii"/>
    <meta property="og:description" content="Deficitul de personal de pe piata muncii si dificultatile intampinate de angajatori in a gasi angajati care sa corespunda nevoilor conduc de multe ori la compromisuri din partea companiilor. Daca ar trebui sa aleaga cati angajati din companie sa pastreze pe criteriul eficientei si al rezultatelor muncii depuse, doar unul din zece angajatori ar pastra intreaga echipa in formula existenta, arata datele celui mai recent sondaj efectuat de BestJobs."/>
  </head>
  <body>
    <article>
      <h1>DUR: 9 din 10 angajatori ar renunta la o parte din salariatii companiei, daca ar face o selectie in functie de eficienta muncii</h1>
      <address><time datetime="2019-11-20T10:35:00+00:00">20 Nov 2019, 10:35</time> by <a rel="author">Alice Gheorghe</a></address>
      <p>
        <b>Deficitul de personal de pe piata muncii si dificultatile intampinate de angajatori in a gasi angajati care sa corespunda nevoilor conduc de multe ori la compromisuri din partea companiilor. Daca ar trebui sa aleaga cati angajati din companie sa pastreze pe criteriul eficientei si al rezultatelor muncii depuse, doar unul din zece angajatori ar pastra intreaga echipa in formula existenta, arata datele celui mai recent sondaj efectuat de BestJobs.</b>
      </p>
      <p><b>Doi din zece (21%) angajatori ar retine cel mult jumatate dintre angajati, </b>unul din patru (25,7%) ar pastra intre 50% si 75% dintre angajati, iar patru din zece (42%) spun ca doar trei sferturi dintre angajatii lor actuali sunt cu adevarat eficienti si au rezultate satisfacatoare.</p>
      <p>De asemenea, unul din patru angajatori considera ca in companie sunt cu adevarat implicati in realizarea sarcinilor de serviciu aproximativ trei sferturi dintre angajati. Cea mai mare parte dintre respondenti (37%) cred ca procentul angajatilor implicati variaza intre 50% si 75% din total. Doi din zece angajatori considera ca nivelul e si mai scazut - intre un sfert si cel mult jumatate dintre angajatii actuali ai firmei, in timp ce 16% apreciaza ca cel mult un sfert dintre angajati sunt cu adevarat implicati.<br/>Explicatiile pe care le gasesc angajatorii pentru acest lucru sunt, in ordinea relevantei raspunsurilor, lipsa de loialitate fata de angajator (27,4% dintre respondenti), lipsa unei culturi organizationale care sa motiveze angajatii (19,3%), insatisfactia fata de mediul de lucru sau asteptarile salariale mai mari (12,9%) si chiar adaptabilitatea redusa (11,3%).</p>
      <p>In acest context, nu e de mirare ca principalele arii in care angajatorii si-ar dori sa vada imbunatatiri sunt implicarea membrilor echipei, dar si comunicarea (circa 42% dintre respondenti fiecare), randamentul/productivitatea (33,9%), calitatea muncii (25,8%), motivatia (14,5%), competentele digitale (14,5%), abilitatea de a lucra in echipa (12,9%), abilitatea de leadership (9,7%).</p>
      <h3>Ce fac angajatorii cand sunt nemultumiti de performantele angajatilor</h3>
      <p>Peste jumatate (51%) dintre angajatori ofera feedback angajatilor de care sunt nemultumiti doar uneori, atunci cand greselile sunt foarte mari, iar 8% admit ca nu fac acest lucru niciodata. La polul opus, patru din zece respondenti afirma ca angajatilor le este atrasa atentia de fiecare data cand gresesc, astfel incat situatiile sa nu se mai repete, iar angajatii sa aiba oportunitatea sa evolueze.</p>
      <p>
        <a href="https://www.wall-street.ro/articol/Careers/246962/cum-reusesc-companiile-sa-si-pastreze-cei-mai-buni-angajati-5-metode-care-functioneaza.html">Citeste si:<br/>Cum reusesc companiile sa-si pastreze cei mai buni angajati</a>
      </p>
      <figure>
        <img src="https://img.wall-street.ro/image_thumbs/thumbs/a3d/a3dbcb9175d1e4c0a515926492dfde2d-400x250-00-65.jpg?v=1574163213"/>
      </figure>
      <p>Cand sunt nemultumiti de calitatea muncii angajatilor, pe langa feedback, angajatorii mai ofera training pentru imbunatatirea abilitatilor profesionale (46% dintre respondenti), ori ii muta pe cei mai putin performanti pe alte pozitii in cadrul companiei (16%). Totodata, 14,5% aleg sa dea sanctiuni, circa 13% spun ca le reduc volumul de munca sau din responsabilitati, iar 9,7% decid sa ii dea afara pe cei de care sunt nemultumiti.</p>
      <p>Studiul a fost efectuat in perioada 1 octombrie - 15 noiembrie, pe un esantion de 250 de companii mici, medii si mari din Romania.</p>
      <footer>Sursa foto: Shutterstock</footer>
    </article>
  </body>
</html>