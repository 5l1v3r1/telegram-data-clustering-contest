<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/247009/transfergo-lanseaza-serviciul-de-transferuri-locale-in-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T10:48:01+00:00"/>
    <meta property="og:title" content="TransferGO lanseaza serviciul de transferuri locale in Romania prin aplicatia mobila"/>
    <meta property="og:description" content="TransferGo ofera clientilor din Romania, incepand cu noiembrie, posibilitatea de a transfera instantaneu bani intre toate cardurile emise in tara. Serviciul este gratuit si permite clientilor TransferGo sa trimita bani atat altor clienti TransferGO, cat si rudelor sau prietenilor care nu au inca instalata aplicatia, dar au un telefon ce dispune de conexiune la Internet."/>
  </head>
  <body>
    <article>
      <h1>TransferGO lanseaza serviciul de transferuri locale in Romania prin aplicatia mobila</h1>
      <address><time datetime="2019-11-20T10:48:01+00:00">20 Nov 2019, 10:48</time> by <a rel="author">Razvan Enache</a></address>
      <p>
        <b>TransferGo ofera clientilor din Romania, incepand cu noiembrie, posibilitatea de a transfera instantaneu bani intre toate cardurile emise in tara. Serviciul este gratuit si permite clientilor TransferGo sa trimita bani atat altor clienti TransferGO, cat si rudelor sau prietenilor care nu au inca instalata aplicatia, dar au un telefon ce dispune de conexiune la Internet.</b>
      </p>
      <p>Serviciul local de transferuri in timp real este lansat pentru piata romaneasca in varianta beta, TransferGo fiind insa popular in randul romanilor din Marea Britanie si din alte tari occidentale. Transferurile din Romania si catre tara noastra reprezinta circa 20% din numarul total de transferuri realizate de clientii TransferGo la nivel global, anunta FinTech-ul.</p>
      <p>"Timpul este cea mai valoroasa resursa pentru clientii nostri, iar cu noua oferta de transferuri locale in timp real, reducem timpii de asteptare aproape de 0. Aceasta facilitate destinata pietei locale vine in completarea serviciilor de transferuri rapide si gratuite care au convins peste un milion de romani sa ne foloseasca serviciile pentru a trimite bani din strainatate catre casa. Serviciul local de transferuri in timp real TransferGo este ideal pentru platile rapide intre prieteni, membrii familiei si cunoscuti pentru ca este sigur, rapid si simplu", a declarat Marius Nedelcu, Director de Brand Marketing&amp; Market Expansion, TransferGo.</p>
      <h3>8 din 10 romani trimit sau primesc bani prin aplicatii mobile</h3>
      <p>Potrivit unui sondaj comandat de TransferGO si realizat recent de MKOR Consulting, 8 din 10 romani trimit sau primesc bani prin aplicatii mobile, iar cea mai mare parte a tranzactiilor (86%) se realizeaza intre membrii familiei. Sondajul mai releva faptul ca cel putin 1 din 3 romani transfera bani foarte des pentru a cumpara produse online (transfer direct in cont) sau pentru a-si plati cheltuielile curente si ca o treime din respondenti transfera intre 101 si 250 de lei in timp ce un sfert transfera mai putin de 50 de lei.</p>
      <p>Tinerii barbati, apartinand generatiei Millenials sau Generatiei X (cu varsta medie de 35 de ani) sunt cei mai entuziasti utilizatori ai aplicatiilor de transferuri de bani. Potrivit studiului citat, ei au venituri medii de peste 3.500 lei pe luna.</p>
      <p>
        <a href="https://www.wall-street.ro/articol/Finante-Banci/241191/eugen-teodorovici-schimba-tonul-cu-romanii-din-strainatate-si-incearca-sa-le-vanda-iluzii.html">Citeste si:<br/>Teodorovici, promisiuni fara substanta pentru romanii din strainatate</a>
      </p>
      <figure>
        <img src="https://img.wall-street.ro/image_thumbs/thumbs/d70/d70af44cc8ae4f14c3ad09f05fb93022-400x250-00-65.jpg?v=1558440412"/>
      </figure>
      <p>Cea mai folosita metoda de a trimite bani prietenilor si familiei este transferul in contul bancar (prin internet sau prin aplicatie de smartphone), cu 75%, urmat de depunerea de bani la banca (34% din respondenti) si plata in numerar. Studiul a fost efectuat pe un esantion reprezentativ la nivel national, de 600 de respondenti, nivelul de incredere fiind de 95%, iar marja de eroare plus/minus 4%.</p>
      <p>TransferGo este o companie de transfer international de bani online, la costuri mici, pentru persoanele care doresc sa trimita bani familiilor lor, fara a plati taxele mari percepute de banci. Compania a fost infiintata in 2012 de patru fondatori de origine lituaniana, iar sediul central se afla in Londra, Marea Britanie. In prezent, compania are birouri si in Vilnius, Berlin, Istanbul si Varsovia.</p>
    </article>
  </body>
</html>