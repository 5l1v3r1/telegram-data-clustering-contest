<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/andrea-damante-fidanzato-nuova-ragazza/"/>
    <meta property="og:site_name" content="Novella 2000"/>
    <meta property="article:published_time" content="2019-11-20T10:40:36+00:00"/>
    <meta property="og:title" content="Andrea Damante si è fidanzato: ecco chi è la sua nuova ragazza"/>
    <meta property="og:description" content="Dopo molti mesi da single, finalmente Andrea Damante si è fidanzato. Scopriamo chi è la sua nuova ragazza, già nota al pubblico."/>
  </head>
  <body>
    <article>
      <h1>Andrea Damante si è fidanzato: ecco chi è la sua nuova ragazza</h1>
      <address><time datetime="2019-11-20T10:40:36+00:00">20 Nov 2019, 10:40</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Dopo molti mesi da single, finalmente Andrea Damante si è fidanzato. Scopriamo chi è la sua nuova ragazza</h3>
      <p>È ormai passato molto tempo da quando <b>Andrea Damante</b> e <b>Giulia De Lellis</b> annunciavano la fine della loro relazione. Nonostante i numerosi tira e molla e i diversi ritorni di fiamma, ad un tratto gli ex protagonisti di <b><a href="https://www.wittytv.it/uomini-e-donne/">Uomini e Donne</a></b> hanno deciso di mettere un punto definitivo alla loro storia, e di voltare così pagina. A quel punto, come sappiamo, l’influencer si è legata ad <b>Andrea Iannone</b>, col quale è impegnata ancora oggi. Nel mentre il deejay è rimasto a leccarsi le ferite per diverso tempo, rimanendo single, <a href="https://www.novella2000.it/belen-rodriguez-andrea-damante-relazione/">nonostante gli siano stati attribuiti numerosi flirt</a>. Adesso, però, le cose potrebbero essere cambiate. Stando alle indiscrezioni, infatti, pare che <b>Andrea</b> si sia nuovamente <b>fidanzato</b>. L’ex tronista e la sua <b>nuova ragazza</b>, già nota al pubblico Mediaset, sono stati beccati insieme in atteggiamenti intimi, e le immagini non lasciano spazio all’immaginazione. Scopriamo di chi si tratta.</p>
      <p>Nessuno poteva mai aspettarsi la fine della relazione tra <b>Andrea Damante</b> e <b>Giulia De Lellis</b>. Tuttavia, come un fulmine a ciel sereno la notizia della rottura ha lasciato senza parole il web e i fan, che per mesi si sono chiesti cosa fosse accaduto. A svelare la verità ci ha pensato la blogger dopo oltre un anno e mezzo, grazie alla pubblicazione del suo primo libro. <a href="https://www.novella2000.it/giulia-de-lellis-verita-passaggio-libro/">Nel romanzo, come è noto, sono stati svelati tutti i tradimenti</a> di <b>Damante</b>, confermando così le voci che già da tempo stavano facendo mormorare i social. Nel mentre l’ex corteggiatrice già da qualche mese ha ritrovato la felicità accanto ad <b>Andrea Iannone</b>, ex fidanzato di <b>Belen Rodriguez</b>. I due, ad oggi, sembrerebbero essere innamorati, felici ed in sintonia, e nulla pare possa rovinare la loro serenità.</p>
      <p>Dopo un lungo periodo da single, adesso, pare che anche <b>Andrea Damante</b> si sia <b>fidanzato</b>, con un ex volto del dating show di <b>Maria De Filippi</b>. La neo coppia è stata paparazzata insieme, e le immagini confermerebbero la notizia. Scopriamo chi è la <b>nuova ragazza</b> del deejay.</p>
      <h3>Ecco chi è la nuova ragazza di Andrea Damante: dopo Giulia De Lellis il deejay si è fidanzato</h3>
      <p>Dopo la fine della relazione con <b>Giulia De Lellis</b>, pare che anche per <b>Andrea Damante</b> sia tornato il sereno. Dopo diversi mesi da single, adesso l’ex tronista di <b>Uomini e Donne</b> si è finalmente <b>fidanzato</b>. Il deejay e la sua <b>nuova ragazza</b> sono stati paparazzati dal nuovo numero del settimanale <i>Chi</i>, che svela così l’identità della misteriosa donna. Si tratta di niente che meno che di <b>Viviana Vizzini</b>, già ben nota al grande pubblico di Canale 5. Solo lo scorso anno, infatti, ha partecipato al dating show di <b>Maria De Filippi</b> in qualità di corteggiatrice di <b>Lorenzo Riccardi</b> e <b>Luigi Mastroianni</b>, ma le cose non andarono come sperato. Adesso <b>Viviana</b> si sarebbe legata proprio ad <b>Andrea</b>, e sembrerebbe che le cose siano più serie del previsto. Questo quello che si legge sul settimanale:</p>
      <blockquote>“Si chiama Viviana. È bionda. Ha già conosciuto gli amici del suo uomo ed è la fidanzata con cui Andrea Damante prova a dimenticare definitivamente Giulia De Lellis. Chi ha sorpreso il dj insieme alla bionda e bellissima ragazza. Prima a cena in un noto ristorante di sushi milanese, dove il ragazzo apprezzava le extensions di Viviana; il giorno successivo insieme a un evento (elegantissimi, ma distaccati) con Jeremias Rodriguez e Ignazio Moser. E la nuova vita di Andrea si ricompone”</blockquote>
      <p>Attualmente <b>Andrea Damante</b> non ha ancora commentato la sua nuova storia. Tuttavia pare essere certo che il deejay si sia <b>fidanzato</b>, e che abbia dunque ritrovato la serenità. Noi facciamo tanti auguri a questa neo coppia, che ha già attirato l’attenzione del web.</p>
      <related>
        <a href="https://www.novella2000.it/karina-cascella-attacca-barbara-de-santi-replica-duramente-instagram/"/>
        <a href="https://www.novella2000.it/mara-fasone-vuole-tornare-uomini-e-donne-appello/"/>
        <a href="https://www.novella2000.it/belen-rodriguez-parla-presunte-liti-giulia-de-lellis-instagram/"/>
      </related>
    </article>
  </body>
</html>