<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/aktualizacja-windows-10-1909-juz-jest-dostepna/"/>
    <meta property="og:site_name" content="CHIP"/>
    <meta property="article:published_time" content="2019-11-20T10:08:36+00:00"/>
    <meta property="og:title" content="Aktualizacja Windows 10 1909 już jest dostępna"/>
    <meta property="og:description" content="Aktualizacja Windows 10 o numerze 1909 była testowana od lipca, a w jej skład, w przeciwieństwie do poprzednich, dużych aktualizacji, nie wchodzi zbyt wiele nowych funkcji. Microsoft skupił się tym razem na poprawieniu wydajności systemu, w tym lepszym zarządzaniu energią, dzięki czemu użytkownicy urządzeń mobilnych będą mogli dłużej pracować bez ładowania baterii. Aktualizacja Windows 10 o numerze 1909 była testowana od lipca, a w jej skład, w przeciwieństwie do poprzednich, dużych aktualizacji, nie wchodzi zbyt wiele nowych funkcji. Microsoft skupił się tym razem na poprawieniu wydajności systemu, w tym lepszym zarządzaniu energią, dzięki czemu użytkownicy urządzeń mobilnych będą mogli dłużej pracować bez ładowania baterii. Aktualizacja z numerem 1909 już jest gotowa do pobrania. Jednak nie wszystkie osoby otrzymają od razu uaktualnienie. Microsoft chcąc mieć pewność, że tym razem obejdzie się bez większych problemów, postanowił wstrzymać aktualizacje w przypadku konfiguracji sprzętowych, które wymagają nowszych…"/>
  </head>
  <body>
    <article>
      <h1>Aktualizacja Windows 10 1909 już jest dostępna</h1>
      <address><time datetime="2019-11-20T10:08:36+00:00">20 Nov 2019, 10:08</time> by <a rel="author">Jacek Tomczyk</a></address>
      <p>
        <b>Aktualizacja Windows 10 o numerze 1909 była testowana od lipca, a w jej skład, w przeciwieństwie do poprzednich, dużych aktualizacji, nie wchodzi zbyt wiele nowych funkcji. Microsoft skupił się tym razem na poprawieniu wydajności systemu, w tym lepszym zarządzaniu energią, dzięki czemu użytkownicy urządzeń mobilnych będą mogli dłużej pracować bez ładowania baterii.</b>
      </p>
      <p>Aktualizacja z numerem 1909 już jest gotowa do pobrania. Jednak nie wszystkie osoby otrzymają od razu uaktualnienie. Microsoft chcąc mieć pewność, że tym razem obejdzie się bez większych problemów, postanowił wstrzymać aktualizacje w przypadku konfiguracji sprzętowych, które wymagają nowszych sterowników (chodzi m.in. o niektóre karty Bluetooth firmy Realtek). Aby ręcznie zainstalować aktualizację 1909 do Windows 10, wystarczy wejść w ustawienia systemowe i znaleźć zakładkę Windows Update.</p>
      <pre>
        <i>Ustawienia -&gt; Aktualizacja i zabezpieczenia -&gt; Windows Update</i>
      </pre>
      <p>Aktualizację mogą też już wprowadzać administratorzy sieci firmowych poprzez Windows Server Update Services (WSUS), Windows Update for Business i Volume Licensing Service Center (VLSC).</p>
      <figure>
        <img src="https://www.chip.pl/uploads/2019/11/4fArHjBe4cNGxybCaiWqEsjC44j1cVol.png"/>
        <figcaption>Aktualizację Windows 10 o numerze 1909 można samodzielnie zainstalować z poziomu ustawień systemowych (graf. CHIP)</figcaption>
      </figure>
      <p>Większych zmian i nowych funkcji <a href="https://support.microsoft.com/pl-pl/help/4027667/windows-10-update">Windows 10</a> możemy spodziewać się w przyszłorocznych aktualizacjach (wiosennej i jesiennej). W jednej z kolejnych aktualizacji pojawi się nowa wersja przeglądarki Edge, oparta na silniku Chromium, czyli tym samym, z którego korzysta również Google Chrome. Warto pamiętać, że każda kolejna aktualizacja Windows 10 ma okres wsparcia wynoszący 18 miesięcy. Po tym czasie należy zaktualizować system do najnowszej wersji. | CHIP</p>
      <p>4 +1 +3</p>
    </article>
  </body>
</html>