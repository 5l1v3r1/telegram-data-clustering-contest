<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3361279/evo-ko-je-zoran-jelicic-koji-je-sebi-prerezao-vrat-nasred-sudnice-pripadnik-valjevskog-klana-2009-izresetao-biznismena"/>
    <meta property="og:site_name" content="kurir.rs"/>
    <meta property="article:published_time" content="2019-11-20T10:54:00+00:00"/>
    <meta property="og:title" content="EVO KO JE ZORAN JELIČIĆ KOJI JE SEBI PREREZAO VRAT NASRED SUDNICE: Pripadnik Valjevskog klana 2009. izrešetao biznismena"/>
    <meta property="og:description" content="Zoran Jeličić, pripadnik Valjevskog klana, kome se sudi za teško ubistvo valjevskog biznismena Željka Đedovića, prerezao je sebi vrat pred svima u sudnici Specijalnog suda u Beogradu!Podsetimo, u velikoj akciji policije 2009. godine zbog teškog ubistva, zločinačkog ..."/>
  </head>
  <body>
    <article>
      <h6 class="kicker">SUDI MU SE ZA TEŠKO UBISTVO</h6>
      <h1>EVO KO JE ZORAN JELIČIĆ KOJI JE SEBI PREREZAO VRAT NASRED SUDNICE: Pripadnik Valjevskog klana 2009. izrešetao biznismena</h1>
      <address>
        <time datetime="2019-11-20T10:54:00+00:00">20 Nov 2019, 10:54</time>
      </address>
      <p>Zoran Jeličić, pripadnik "Valjevskog klana", kome se sudi za teško ubistvo valjevskog biznismena Željka Đedovića, prerezao je sebi vrat pred svima u sudnici Specijalnog suda u Beogradu!</p>
      <p>Podsetimo, u velikoj akciji policije 2009. godine zbog teškog ubistva, zločinačkog udruživanja, nedozvoljenog držanja oružja i eksplozivnih materija, iznuda i nanošenja lakih i teških telesnih povreda, i iznude novca lišeni su slobode Milan Lazarević, Zoran Jeličić, Milan Milijanović, Nebojša Goloskoković, Aleksandar Pavlović, Dejan Velimirović, Mirko Lazarević, Marko Miličković i Aleksandar Bošković.</p>
      <p>"Valjevski klan" klan je počeo sa delovanjem 2006. godine, na području Valjeva. Okrivljeni Milan Lazarević, poznatiji kao Laza Bombaš, organizovao je kriminalnu grupu koja je tri godine vršila velika razbojništva, ali su "pali" tek nakon ubistva Željka Đedovića (30) u noći između 3. i 4. aprila 2009. godine.</p>
      <p>Ono što je tada uzdrmalo javnost je što je jedan od saučesnika u ubistvu bio Milan Miljanović, pripadnik beogradske policije. Naime, on je svoju službenu uniformu pozajmio vođi valjevske kriminalne grupe Milanu Lazareviću, sa kojim se od ranije poznavao.</p>
      <p>U toj uniformi je Zoran Jeličić (40) iz Beograda, u centru Valjeva ubio Željka Đedovića sa kojim je Lazarević kao vođa klana bio u sukobu od 2006. godine.</p>
      <p>Inače, Jeličić je 2009. godine priznao da je u Valjevu ubio Željka Đedovića. Jeličić je tada i ispričao istražnom sudiji da je u uniformi, koju je pozajmio od policajca Milana Milijanovića (25), prišao Đedoviću i ispalio u njega četiri metka.</p>
      <p>(Kurir.rs)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361259/drama-u-specijalnom-sudu-jelicic-prerezao-sebi-vrat-za-govornicom-optuzeni-iz-valjevske-grupe-pokusao-da-se-ubije"/>
      </related>
    </article>
  </body>
</html>