<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/turnu-severin/tinerii-vor-devina-jandarmi-sustin-joi-evaluarea-psihologica-1_5dd50e765163ec427138858f/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T10:01:03+00:00"/>
    <meta property="og:title" content="Tinerii care vor să devină jandarmi susţin joi evaluarea psihologică"/>
    <meta property="og:description" content="Cei 103 candidaţi care s-au înscris pentru  şcolile militare de subofiţeri vor susţine joi, 21 noiembrie a.c., evaluarea psihologică, anunţă Inspectoratul Judeţean de Jandarmi Mehedinţi."/>
  </head>
  <body>
    <article>
      <h1>Tinerii care vor să devină jandarmi susţin joi evaluarea psihologică</h1>
      <address><time datetime="2019-11-20T10:01:03+00:00">20 Nov 2019, 10:01</time> by <a rel="author">Alexandra Georgescu</a></address>
      <h4>Cei 103 candidaţi care s-au înscris pentru  şcolile militare de subofiţeri vor susţine joi, 21 noiembrie a.c., evaluarea psihologică, anunţă Inspectoratul Judeţean de Jandarmi Mehedinţi.</h4>
      <p>Activitatea va avea loc la sediul Serviciului Teritorial al Poliţiei de Frontieră Mehedinţi, din strada Serpentina Roşiori nr.2, începând cu ora 08.00, prima serie şi ora 12.00, a doua serie. </p>
      <p>Candidaţii trebuie să aibă asupra lor cartea de identitate şi ustensile de scris cu pastă sau cerneală de culoare albastră.</p>
      <p>Nu se admit reprogramări la evaluarea psihologică, urmând ca rezultatele obţinute să fie afişate pe pagina de internet a unităţii - www.jandarmeriamehedinti.ro, precum şi la avizierul inspectoratului.</p>
      <p>Pentru sesiunea de admitere ianuarie 2020 s-au înscris:<br/>• 100 tineri  pentru Şcoala Militară de Subofiţeri Jandarmi “Grigore Alexandru Ghica” Drăgăşani;<br/>• 3 tineri pentru Şcoala Militară de Subofiţeri Jandarmi “Petru Rareş” Fălticeni.</p>
      <hr/>
    </article>
  </body>
</html>