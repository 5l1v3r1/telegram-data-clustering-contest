<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140118-v_ofisi_prezidenta_negativno_stavlyatsya_do_iniciativ_optimi.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-20T10:39:00+00:00"/>
    <meta property="og:title" content="В Офісі Президента негативно ставляться до ініціатив «оптимізувати» винагороди і покарання для суддів"/>
    <meta property="og:description" content="Покарання суддів за ухвалені ними рішення, які були скасовані або змінені вищими інстанціями чи Європейським судом з прав людини, є надмірним."/>
  </head>
  <body>
    <article>
      <h1>В Офісі Президента негативно ставляться до ініціатив «оптимізувати» винагороди і покарання для суддів</h1>
      <address>
        <time datetime="2019-11-20T10:39:00+00:00">20 Nov 2019, 10:39</time>
      </address>
      <p>
        <i>
          <b>Покарання суддів за ухвалені ними рішення, які були скасовані або змінені вищими інстанціями чи Європейським судом з прав людини, є надмірним.</b>
        </i>
      </p>
      <p>Таку думку висловив заступник керівника Офісу Президента України <b>Андрій Смирнов</b>, коментуючи для видання <a href="https://zib.com.ua/ua/../../">«Закон і Бізнес»</a> положення проекту Закону <a href="http://w1.c1.rada.gov.ua/pls/zweb2/webproc4_1?pf3511=67098">№2271</a> «Про внесення змін до Закону України «Про судоустрій і статус суддів» щодо вдосконалення порядку притягнення до дисциплінарної відповідальності суддів», внесений народним депутатом від політичної партії «Слуга народу» Антоном Поляковим.</p>
      <p>Нагадаємо, цим проектом запропоновано запровадження дисциплінарної відповідальності суддів (від попередження до звільнення) у випадку скасування або зміни судового рішення.</p>
      <p>
        <i>«Цю законодавчу ініціативу я оцінюю негативно, — заявив А.Смирнов. — У будь-якій судовій справі є незадоволена сторона. Так завжди було і буде. Судові рішення інколи скасовуються, інколи міняється судова практика. Тож змінені або скасовані рішення є в кожного судді. Вважаю, що звільнення суддів за скасування рішень є надмірним».</i>
      </p>
      <p>Також останнім часом деякі народні депутати висловлювали ініціативу відтермінувати на рік підвищення винагороди суддям, прив’язаної до прожиткового мінімуму. Необхідність змін до Закону «Про судоустрій і статус суддів» пояснювалася відсутністю достатніх коштів для фінансування судової влади.</p>
      <p>Відповідаючи на запитання кореспондента <a href="https://zib.com.ua/ua/../../">«ЗіБ»</a>, чи підтримує Офіс Президента цю ідею, А.Смирнов нагадав, що чинним законом передбачено поступове збільшення суддівської винагороди та зауважив, що ці обов‘язки держава повинна виконувати.</p>
      <p>
        <i>«В умовах, коли суспільство потребує підвищення довіри до судової влади, судді повинні мати достойну оплату та почувати себе захищеними, - пояснив чиновник. — І зусилля необхідно спрямувати на пошук можливості достатнього фінансування судової влади, а не на погіршення встановлених законом гарантій їх роботи».</i>
      </p>
      <p>
        <a href="https://zib.com.ua/">Закон і Бізнес</a>
      </p>
      <related>
        <h4>Матеріали за темою</h4>
        <a href="https://zib.com.ua/ua/140103-visnovok_vrp_schodo_vdoskonalennya_poryadku_prityagnennya_do.html"/>
        <a href="https://zib.com.ua/ua/139885-chomu_nezalezhnist_sudovoi_vladi_e_odnieyu_z_klyuchovih_skla.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139781-rsu_viznala_pozitivnim_krokom_te_chomu_dva_roki_vperto_proti.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139668-pidvischennya_vidpovidalnosti_dlya_suddiv_pershoi_instancii_.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/139673-vr_pozbavila_zizdi_zayvogo_klopotu_a_suddiv__neadekvatnoi_vi.html"/>
        <a href="https://zib.com.ua/ua/139491-koli_suddi_ne_mozhut_buti_vidpovidachami_poziciya_vs.html"/>
        <a href="https://zib.com.ua/ua/issue/678/"/>
        <a href="https://zib.com.ua/ua/139456-zaproponovano_pozbaviti_prokuroriv_mozhlivosti_tisnuti_na_su.html"/>
        <a href="https://zib.com.ua/ua/139382-chi_vistachit_3_suddyam_2_sekretariv_a_pomichnikam_obicyanok.html"/>
        <a href="https://zib.com.ua/ua/issue/677/"/>
        <a href="https://zib.com.ua/ua/139335-nardep_virishiv_navchiti_apelyaciyniy_sud_yak_treba_pracyuva.html"/>
        <a href="https://zib.com.ua/ua/138828-rsu_zastupilasya_za_pyatirichok.html"/>
        <a href="https://zib.com.ua/ua/issue/672/"/>
        <a href="https://zib.com.ua/ua/138688-obvinuvacheniy_vimagav_vipustiti_yogo_z-pid_varti_pogrozhuyu.html"/>
        <a href="https://zib.com.ua/ua/issue/671/"/>
        <a href="https://zib.com.ua/ua/138545-za_nayavnosti_sumniviv_u_bezstoronnosti_suddi_krasche_brati_.html"/>
        <a href="https://zib.com.ua/ua/issue/669/"/>
        <a href="https://zib.com.ua/ua/138570-rishennya_rsu_schodo_zayav_tkachuka_tekst.html"/>
        <a href="https://zib.com.ua/ua/138370-aktivisti_stverdzhuyut_scho_sudi_potrebuyut_dityachih_zon_i_.html"/>
        <a href="https://zib.com.ua/ua/issue/667/"/>
        <a href="https://zib.com.ua/ua/138053-u_sudah_doslidzhuvatimut_vipadki_vchinennya_umisnogo_nepravo.html"/>
        <a href="https://zib.com.ua/ua/137798-scho_ochikuvati_sudoviy_sistemi_vid_novogo_prezidenta_.html"/>
        <a href="https://zib.com.ua/ua/issue/661/"/>
        <a href="https://zib.com.ua/ua/137458-chi_mozhna_obmezhuvati_suddiv_u_pravi_buti_obranimi_ta_zabor.html"/>
        <a href="https://zib.com.ua/ua/issue/658/"/>
        <a href="https://zib.com.ua/ua/137091-vrp_konstatuvala_sumni_tendencii_do_tisku_na_suddiv_z_usih_b.html"/>
        <a href="https://zib.com.ua/ua/issue/655/"/>
        <a href="https://zib.com.ua/ua/136880-yak_reaguvati_suddi_na_viklik_do_slidstva_chi_prokuraturi_ro.html"/>
        <a href="https://zib.com.ua/ua/136823-vrp_zvernetsya_do_vr_z_privodu_zayav_nardepa.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>