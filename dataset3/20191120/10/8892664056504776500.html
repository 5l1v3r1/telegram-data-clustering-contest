<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/eletmod/tech/legyen-ovatos-ha-ilyen-telefonja-van-on-is-bajba-kerulhet/zjh2edh"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T10:04:31+00:00"/>
    <meta property="og:title" content="Legyen óvatos: ha ilyen telefonja van, Ön is bajba kerülhet!"/>
    <meta property="og:description" content="Hibát találtak több androidos készülék kamerafunkciójának biztonságával kapcsolatban – szemlézi a AndroidAuthority cikkét az Index."/>
  </head>
  <body>
    <article>
      <h1>Legyen óvatos: ha ilyen telefonja van, Ön is bajba kerülhet!</h1>
      <address><time datetime="2019-11-20T10:04:31+00:00">20 Nov 2019, 10:04</time> by <a rel="author" href="https://www.blikk.hu/szerzo/lendvai-andras" target="_blank">Lendvai András</a></address>
      <p>
        <i>
          <b>
            <b>Hibát találtak több androidos készülék kamerafunkciójának biztonságával kapcsolatban – szemlézi a </b>
            <a href="https://www.androidauthority.com/android-camera-flaw-1056255/">
              <b>AndroidAuthority</b>
            </a>
            <b> cikkét az </b>
            <a href="https://index.hu/techtud/2019/11/20/botranyos_hibat_talaltak_az_android_kamerajaban/">
              <b>Index</b>
            </a>
            <b>.</b>
          </b>
        </i>
      </p>
      <p>A kameraszoftverben talált sérülékenység miatt <b>lehetőség nyílt más applikációk számára a kamera észrevétlen használatával kémkedni akkor is, ha a felhasználó nem adott engedélyt a kamerahasználatra.</b></p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A hibát a Checkmarx kiberbiztonsági cég fedezte fel, akik szerint <b>a Samsung és a Google készülékein biztosan probléma volt a kamerával</b>, de ezek a készülékek megkapták a biztonsági frissítést azóta. <b>A hiba más gyártóknál is jelen lehet.</b></p>
      <p>Az Androidos készülékek az alkalmazások használatakor rákérdeznek arra, hogy engedélyt ad-e a felhasználó például a kamera bekapcsolására, a rést most ennek a funkciónak a hiánya okozta, ami olyan alkalmazásoknál is engedély nélkül kapcsolta be a kamerát, amelyeknél alapvetően nem is indokolt a kamerahasználat. Ha a felhasználó engedélyt adott a tárhely használatára az már elég volt ahhoz, hogy idegenek férjenek hozzá a kameránkhoz, vagy fényképeinkhez.</p>
      <p>A Google által kiadott frissítés miatt már nincsenek veszélyben a Google Pixel és a Samung Galaxy mobilok tulajdonosai, de <b>ajánlott minden androidos készüléket lefrissíteni</b> az adataink és képeink védelmében.</p>
    </article>
  </body>
</html>