<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/20/huawei-matepad-pro-dorazi-i-se-stylusem/"/>
    <meta property="og:site_name" content="GizChina.cz"/>
    <meta property="article:published_time" content="2019-11-20T08:00:25+00:00"/>
    <meta property="og:title" content="Huawei MatePad Pro dorazí i se stylusem"/>
    <meta property="og:description" content="Společnost Huawei připravuje svůj nový tablet Huawei MatePad Pro. Měl by konkurovat Apple iPad Pro a nyní je potvrzeno, že bude podporovat i stylus."/>
  </head>
  <body>
    <article>
      <h1>Huawei MatePad Pro dorazí i se stylusem</h1>
      <address><time datetime="2019-11-20T08:00:25+00:00">20 Nov 2019, 08:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Společnost Huawei připravuje svůj další tablet, který dostane obchodní název Huawei MatePad Pro. Něco málo už o něm víme, protože má za sebou několik certifikací včetně certifikace Tenaa. Prošel i testy Geekbench s procesorem Kirin 990, 6 GB RAM a operačním systémem Android 10. A už také máme potvrzeno, že <a href="https://gizchina.cz/2019/11/15/huawei-matepad-by-mel-dorazit-uz-25-listopadu/">oficiální představení tabletu</a> se odehraje za pět dnů, tedy 25. listopadu/novembra v Šanghaji.</p>
      <p>Tipaři odhadují, že by chystaný Huawei MatePad Pro mohl být výrazným konkurentem tabletu iPad Pro společnosti Apple. A to navzdory tomu, že konkrétní informace o parametrech zatím nejsou k dispozici. K již výše zmíněnému můžeme také přičíst i podporu rychlého nabíjení s výkonem 40 W, dále také i to, že bude tablet nabízen ve dvou verzí s podporou Wi-Fi a nebo podporou LTE. Očekává se, že podporu 5G sítí u tohoto zařízení nenajdeme. Z obrázků, které se mihly na internetu lze také dedukovat, že v displeji MatePad Pro bude „díra“ pro uložení přední kamery. Samotný displej by měl mít údajně rozlišení 2560 x 1440 pixelů. Doplňme ještě, že baterie by mohla mít kapacitu 6000 mAh a interní úložiště by mohlo dosáhnout až na 256 GB. A tipaři dále tvrdí, že fotoaparát na zadním panelu tabletu bude duální.</p>
      <slideshow>
        <figure>
          <img src="https://gizchina.cz/wp-content/uploads/2019/11/HUAWEI-MatePad-Pro-leak-2.jpg"/>
        </figure>
        <figure>
          <img src="https://gizchina.cz/wp-content/uploads/2019/11/matepad-pro.png"/>
        </figure>
      </slideshow>
      <p>Podle obrázků se očekává, že k tabletu bude jako příslušenství přibalena i malá klávesnice s magnetickými piny a sytlus. Nu a právě podpora stylusu nebo M-Pen je právě nyní potvrzena. Informace se sice objevila <a href="http://news.mydrivers.com/1/657/657947.htm">na čínské síti</a>, ale vzhledem k tomu, že pochází z oficiálního účtu Huawei ji můžeme brát jako pravdivou. Každopádně do představovačky Huawei MatePad Pro zbývá ještě pár dnů, ve kterých můžeme očekávat snad podrobnější informace o specifikacích tabletu.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/08/huawei-matepad-pro-je-prave-certifikovan-v-tenaa/"/>
        <a href="https://gizchina.cz/2019/11/07/huawei-matepad-pro-dostava-certifikaci-3c/"/>
      </related>
    </article>
  </body>
</html>