<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/119543-naslovne-strane-za-sredu-20-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-20T08:45:04+00:00"/>
    <meta property="og:title" content="Naslovne strane za sredu, 20. novembar 2019. godine"/>
    <meta property="og:description" content="Dnevne novine na naslovnim stranama izdanja za 20. novembar najviše pišu o obraćanju predsednika Srbije Aleksandra Vučića prvi put nakon hospitalizacije na Vojnomedicinskoj akademiji, o Nacrtu zakona o referendumu i narodnoj inicijativi, o dogadjajima u vezi sa poslovanjem Krušika i drugim temama.ALO  -  &quot;Rak pluća dnevno ubije 13 Srba&quot;, list piše da naša zemlja zauzima drugo mesto u Evropi po smrtnosti od karcinoma pluća.BLIC  -  &quot;Tri pohvale i tri kritike od EU&quot;, o izveštaju Evropske komisije o vladavini prava u Srbiji. &quot;Potvrdjeno pisanje &quot;Blica&quot; Šapić: Izlazim na izbore&quot;, Srpski patriotski savez Aleksandra Šapića i zvanično potvrdio da će učestvovati na  parlamentarnim izborima na proleće.VEČERNJE NOVINE  -  &quot;Nije bilo lako na VMA, nastaviću sa pobedama&quot;, list prenosi izjavu Aleksandra Vučića. &quot;Od Rume do Šapca u šest traka&quot;, o ugovoru o izgradnji auto-puta koji je ministarka gradjevinarstva Zorana Mihajlović potpisala sa kompanijom &quot;Azvirt&quot;.DANAS  -  &quot;Režim će Obradovića dugo držati kao taoca&quot;, o uzbunjivaču…"/>
  </head>
  <body>
    <article>
      <h1>Naslovne strane za sredu, 20. novembar 2019. godine</h1>
      <address>
        <time datetime="2019-11-20T08:45:04+00:00">20 Nov 2019, 08:45</time>
      </address>
      <p>Dnevne novine na naslovnim stranama izdanja za 20. novembar najviše pišu o obraćanju predsednika Srbije Aleksandra Vučića prvi put nakon hospitalizacije na Vojnomedicinskoj akademiji, o Nacrtu zakona o referendumu i narodnoj inicijativi, o dogadjajima u vezi sa poslovanjem Krušika i drugim temama.<br/><br/><b>ALO</b>  <b>-</b>  "Rak pluća dnevno ubije 13 Srba", list piše da naša zemlja zauzima drugo mesto u Evropi po smrtnosti od karcinoma pluća.<br/><br/><b>BLIC</b>  <b>-</b>  "Tri pohvale i tri kritike od EU", o izveštaju Evropske komisije o vladavini prava u Srbiji. "Potvrdjeno pisanje "Blica" Šapić: Izlazim na izbore", Srpski patriotski savez Aleksandra Šapića i zvanično potvrdio da će učestvovati na  parlamentarnim izborima na proleće.<br/><br/><b>VEČERNJE NOVINE</b>  <b>-</b>  "Nije bilo lako na VMA, nastaviću sa pobedama", list prenosi izjavu Aleksandra Vučića. "Od Rume do Šapca u šest traka", o ugovoru o izgradnji auto-puta koji je ministarka gradjevinarstva Zorana Mihajlović potpisala sa kompanijom "Azvirt".<br/><br/><b>DANAS</b>  <b>-</b>  "Režim će Obradovića dugo držati kao taoca", o uzbunjivaču iz Krušika Aleksandru Obradoviću. "Fiskalni savet: Struja da poskupi 15 odsto", list piše o predlogu tog saveta da struja poskupi.<br/><br/><b>INFORMER</b>  <b>-</b>  Pod naslovom "Srce mi je jako bolesno", list prenosi objašnjenje predsednika Srbije Aleksandra Vučića o njegovom zdravstvenom stanju.<br/><br/><b>KURIR</b>  <b>-</b>  List piše da je moguća smena trenera fudbalske reprezetacije Srbije LJubiše Tumbakovića kojeg bi zamenio  Veljko Paunović: "Paunović vodi orlove u baraž".<br/><br/><b>SRPSKI TELEGRAF</b>  <b>-</b>  "Rama priznao: Kosovo je Srbija", list piše da je albanski predsednik Edi Rama objavio na svom fejsbuku video snimak na kojem je u jednom trenutku Kosovu u Srbiji, ali je taj deo snimka brzo sklonjen.<br/><br/><b>POLITIKA</b>  <b>-</b>  "Zakon o referendumu neće promeniti granice Srbije", o Nacrtu zakona o referendumu. "Vučić: Pitanje novinara nije uticalo na moje zdravlje", o izjavi predsednika Srbije povodom navoda da je u bolnici završio zbog novinarskih pitanja.</p>
    </article>
  </body>
</html>