<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-autocar-cu-65-de-moldoveni-retinut-de-politia-olandeza-soferul-si-colegul-acestuia-acuzati-de-trafic-de-persoane_3059649.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T08:30:42+00:00"/>
    <meta property="og:title" content="Un autocar cu 65 DE MOLDOVENI, reţinut de poliţia olandeză. Șoferul și colegul acestuia, ACUZAŢI DE TRAFIC DE PERSOANE"/>
    <meta property="og:description" content="Poliția de frontieră a Olandei a reţinut un autobuz cu 65 de cetățeni moldoveni, inclusiv copii. Aceştia intenționau să se prezinte la centrul de primire a refugiaților din Ter Apel, potrivit dutchnews.nl. Toate cele 65 de persoane au revendicat statutul"/>
  </head>
  <body>
    <article>
      <h1>Un autocar cu 65 DE MOLDOVENI, reţinut de poliţia olandeză. Șoferul și colegul acestuia, ACUZAŢI DE TRAFIC DE PERSOANE</h1>
      <address><time datetime="2019-11-20T08:30:42+00:00">20 Nov 2019, 08:30</time> by <a rel="author">PUBLIKA.MD</a></address>
      <p><b>Poliția de frontieră a Olandei a reţinut un autobuz cu 65 de cetățeni moldoveni, inclusiv copii. Aceştia intenționau să se prezinte la centrul de primire a refugiaților din Ter Apel, potrivit <a href="https://www.dutchnews.nl/news/2019/11/dutch-police-intercept-bus-with-65-moldovans-heading-to-claim-asylum/?fbclid=IwAR3M0goYS8i-aTlMNh60VHo8o8w9Xdjua75XB4nVjSEHokCGvcyglWZgZaw">dutchnews.nl</a>.</b> </p>
      <p><b>Toate cele 65 de persoane au revendicat statutul de azil, iar şoferul și colegul acestuia au fost arestați fiind acuzați de trafic de persoane</b>, <b>transmite </b><a href="https://www.dutchnews.nl/news/2019/11/dutch-police-intercept-bus-with-65-moldovans-heading-to-claim-asylum/?fbclid=IwAR3M0goYS8i-aTlMNh60VHo8o8w9Xdjua75XB4nVjSEHokCGvcyglWZgZaw"><b>dutchnews.nl</b></a><b>.</b></p>
      <p>Poliția a fost alertată de către angajaţii centrului de azil, când au observat că un grup de aproximativ 20 de persoane părăseau autobuzul și se îndreaptau spre centru. Unitatea de transport a fost parcată la aproximativ 500 de metri distanță.</p>
      <p>
        <b>Timp de o săptămână, este al doilea caz înregistrat când un grup de moldoveni sunt depistaţi de poliție. Vinerea trecută, 19 persoane fără acte au fost găsite într-un autobuz. Şoferul în vârstă de 34 de ani a fost arestat.</b>
      </p>
      <p>În august, un alt grup de 10 moldoveni au fost depistaţi într-un microbuz.</p>
      <p>În total, 204 moldoveni au solicitat azil în Olanda, în luna octombrie, fiind cel de-al doilea mare grup de refugiați, după sirieni.</p>
      <p><b>În acest an, 851 de persoane din Republica Moldova au solicitat azil în Olanda.</b> </p>
      <p>În anul 2016, guvernul olandez a anulat „bonusul de plecare” plătit refugiaţilor din Albania, din cauza temerilor că abuzează sistemul pentru a obține plata de 200 de euro pentru un adult şi 40 de euro pentru un copil.</p>
    </article>
  </body>
</html>