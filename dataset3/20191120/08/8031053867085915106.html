<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%87%ce%b1%ce%bd%ce%b9%ce%ac-%ce%bc%ce%b1%cf%8d%cf%81%ce%b1-%cf%83%cf%8d%ce%bd%ce%bd%ce%b5%cf%86%ce%b1-%ce%b3%ce%b9%ce%b1-%ce%b4%ce%b9%ce%b5%cf%85%ce%b8%cf%8d%ce%bd%cf%84%cf%81%ce%b9%ce%b1-%cf%83.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T08:56:05+00:00"/>
    <meta property="og:title" content="Χανιά: Μαύρα σύννεφα για διευθύντρια σχολείου – “Βράζουν” και καταγγέλλουν οι γονείς των μαθητών"/>
    <meta property="og:description" content="Πρόκειται για τη διευθύντρια δημοτικού σχολείου στα Χανιά, η οποία εξετάζεται για τη διαχείριση που έχει κάνει στον λογαριασμό και τα οικονομικά του σχολείου που περνούν από τα χέρια της…"/>
  </head>
  <body>
    <article>
      <h1>Χανιά: Μαύρα σύννεφα για διευθύντρια σχολείου – “Βράζουν” και καταγγέλλουν οι γονείς των μαθητών</h1>
      <address>
        <time datetime="2019-11-20T08:56:05+00:00">20 Nov 2019, 08:56</time>
      </address>
      <p>
        <b>Πρόκειται για τη διευθύντρια δημοτικού σχολείου στα Χανιά, η οποία εξετάζεται για τη διαχείριση που έχει κάνει στον λογαριασμό και τα οικονομικά του σχολείου που περνούν από τα χέρια της…</b>
      </p>
      <p>
        <b>Στο κλείσιμο χρήσης του 2018 του συγκεκριμένου δημοτικού σχολείου, η διευθύντρια παρουσίασε διαφορά που δεν αιτιολογείται, της τάξεως περίπου των 2.800 ευρώ. Παράλληλα φέρεται να μην έχει ενημερώσει καθόλου για τη χρήση ούτε του 2019.</b>
      </p>
      <p>Σε αυτά έρχεται να προστεθεί και καταγγελία του Συλλόγου Γονέων και Κηδεμόνων του σχολείου σύμφωνα με την οποία, η Διευθύντρια συγκέντρωσε λεφτά από τους γονείς για πρόγραμμα ρομποτικής, το οποίο ποτέ δεν πραγματοποιήθηκε με την τύχη των χρημάτων να αγνοείται.</p>
      <h3>Τι λέει δήμαρχος για την υπόθεση</h3>
      <p>“Από τον Απρίλιο που είχαν διαπιστωθεί αυτά, η Σχολική Επιτροπή του δήμου έχει προσπαθήσει επανειλημμένως και με αλληλογραφία και δια ζώσης να κλείσει διαχειριστικά τη χρήση του έτους 2018 και να ενημερωθεί παράλληλα και η χρήση του 2019 για τις δαπάνες που έχουν γίνει και δεν έχουν καταγραφεί στο σύστημα. Ωστόσο όλες οι προσπάθειες έχουν πέσει στο κενό, αφού δεν υπήρξε όλους αυτούς τους μήνες καμία κίνηση, καμία συμμόρφωση και καμία απολύτως ανταπόκριση από τη Διευθύντρια.</p>
      <p>Προχωρήσαμε σε άνοιγμα του τραπεζικού λογαριασμού στον οποίο φάνηκε ότι έχουν γίνει μετακινήσεις σε λογαριασμούς τρίτων χωρίς ωστόσο να έχουν ταυτιστεί οι τραπεζικές κινήσεις με παραστατικά αφού η Διευθύντρια μέχρι στιγμής δεν έχει προσκομήσει κανένα παραστατικό και δεν έχει περάσει στο σύστημα καμία δαπάνη»</p>
      <p>Πηγή: <a href="https://flashnews.gr/post/408043/ypo-ereyna-ypothesh-gia-thn-oikonomikh-diaxeirish-dieythyntrias-sxoleioy-twn-xaniwn">flashnews.gr</a></p>
    </article>
  </body>
</html>