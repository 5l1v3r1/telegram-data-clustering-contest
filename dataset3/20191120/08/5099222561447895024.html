<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23502168-patronul-firmei-care-facut-deratizarea-blocurile-evacuate-din-timisoara-arestat.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T08:24:00+00:00"/>
    <meta property="og:title" content="Patronul firmei care a făcut deratizarea la blocurile evacuate din Timișoara, arestat"/>
    <meta property="og:description" content="Patronul firmei care a făcut deratizările în cele două blocuri de locuințe evacuate în Timișoara a fost arestat pentru 30 de zile, transmite Mediafax."/>
  </head>
  <body>
    <article>
      <h1>Patronul firmei care a făcut deratizarea la blocurile evacuate din Timișoara, arestat</h1>
      <address><time datetime="2019-11-20T08:24:00+00:00">20 Nov 2019, 08:24</time> by <a rel="author">G.S.</a></address>
      <p><b>Patronul firmei care a făcut deratizările în cele două blocuri de locuințe evacuate în Timișoara a fost arestat pentru 30 de zile, transmite Mediafax.<br/></b><br/>El a fost arestat marți seara după ce a fost acuzat de vătămare corporală din culpă, ucidere din culpă și trafic de produse sau substanțe toxice. Patronul firmei Bistim Dera SRL, care a făcut dezinfecția și deratizarea, fusese reținut luni pentru 24 de ore.<br/><br/>Trei persoane - un bebeluș de 10 zile, un copil de 3 ani și mama acestuia din urmă - au murit, iar alți 16 copii și 12 adulți sunt internați în prezent. Toate aceste persoane locuiau în același bloc, iar luni seară un al doilea imobil în care firma a făcut dezinsecție și deratizare a fost evacuat, preventiv.<br/><br/>Reprezentanții Poliției Timiș au făcut apel la populație să anunțe dacă știu locații în care această firmă a mai făcut dezinsecție și deratizare.<br/><br/>CITEȘTE ȘI: <a href="https://www.hotnews.ro/stiri-esential-23498223-alerta-timisoara-doi-copii-mama-unuia-dintre-murit-iar-alte-cinci-persoane-din-acelasi-bloc-internate-urgenta.htm">VIDEO Alertă în Timișoara: Bloc cu 200 de apartamente, evacuat după ce doi copii și mama unuia dintre ei au murit / ISU: Substanță neurotoxică detectată la ultimele două etaje ale blocului, în urma unei dezinsecții/ 12 copii și 8 adulți sunt internați / Un alt bloc a fost evacuat luni seară</a></p>
    </article>
  </body>
</html>