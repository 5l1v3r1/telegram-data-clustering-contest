<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135357/tugva-kampinda-dikkat-ceken-isimler"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T08:37:00+00:00"/>
    <meta property="og:title" content="TÜGVA kampında dikkat çeken isimler"/>
    <meta property="og:description" content="AKP’li Cumhurbaşkanı Erdoğan’ın oğlu Bilal Erdoğan’ın yöneticisi olduğu Türkiye Gençlik Vakfı (TÜGVA) Malatya’da bölge kampı düzenledi."/>
  </head>
  <body>
    <article>
      <h1>TÜGVA kampında dikkat çeken isimler</h1>
      <h2>AKP’li Cumhurbaşkanı Erdoğan’ın oğlu Bilal Erdoğan’ın yöneticisi olduğu Türkiye Gençlik Vakfı (TÜGVA) Malatya’da bölge kampı düzenledi.</h2>
      <address>
        <time datetime="2019-11-20T08:37:00+00:00">20 Nov 2019, 08:37</time>
      </address>
      <p>AKP’li Cumhurbaşkanı Erdoğan’ın oğlu Bilal Erdoğan’ın yöneticisi olduğu Türkiye Gençlik Vakfı (TÜGVA) Malatya’da bölge kampı düzenledi.</p>
      <p><b>Birgün'den İsmail Arı'nın haberine göre</b>, vakfın lise temsilcileri için düzenlenen bölge kampına İsmailağa Cemaati’nin ‘Malatya Vekili’ Musab Aktaş, Malatya İl Milli Eğitim Müdürü Ali Tatlı ve TRT Dış Yayınlar Başkan Yardımcısı Serdar Aydın da katıldı.</p>
      <p>TÜGVA'nın 15 Temmuz Okçular Tepesi Yükseköğretim Erkek Öğrenci Yurdu’ndaki kampı 18-20 Kasım tarihleri arasında gerçekleştirildi.</p>
      <p>AKP’ye yakınlığıyla bilinen Hayrat Vakfı’nın Malatya Temsilcisi Murat Ağcıl da kampta ‘namaz’ konulu sunum yaptı.</p>
      <h3>OKULLARDA PROPAGANDA</h3>
      <p>TÜGVA üyelerinin okulları ziyaret ettikleri ve ders esnasında sınıflara girerek ‘40 Hadis’ isimli yarışmanın tanıtımını yaptığı da öğrenildi.</p>
      <p>TÜGVA’dan yapılan açıklamada “Ortaokullardaki öğrencilerimizi kucaklamak için yollara düşüyoruz. TÜGVA Malatya olarak biz de bugün okul okul, sınıf sınıf gezmeye devam ediyoruz” denildi.</p>
      <figure>
        <img src="https://www.gercekgundem.com/images/posts/201911/149998_620x620.jpg"/>
      </figure>
      <h3>HAKARET ETMİŞTİ</h3>
      <p>Kampa katılan TRT Dış Yayınlar Başkan Yardımcısı Serdar Aydın kamuoyunda CHP Genel Başkanı Kemal Kılıçdaroğlu’na hakaret ettiği için hakkında açılan dava ile tanınıyor.</p>
      <p>Aydın, Cumhurbaşkanı Erdoğan ile Kılıçdaroğlu arasında yaşanan ‘Klozet tartışması’ sırasında sosyal medya hesabından, “Sen Cemaat’in gazı ile klozete düşersen, Reis de sifonu çeker” diye yazmıştı.</p>
      <p> </p>
    </article>
  </body>
</html>