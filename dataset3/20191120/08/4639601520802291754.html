<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/sports/aek-pio-sovaros-o-traymatismos-tou-tsigkrinski/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T08:40:52+00:00"/>
    <meta property="og:title" content="ΑΕΚ: Πιο σοβαρός ο τραυματισμός του Τσιγκρίνσκι"/>
    <meta property="og:description" content="Ο Ντμίτρο Τσιγκρίνσκι αναμένεται να λείψει από τα δύο επόμενα παιχνίδια της ΑΕΚ με Άρη και ΟΦΗ και η επάνοδος του Όγκνιεν Βράνιες ήρθε στο κατάλληλο χρονικό σημείο."/>
  </head>
  <body>
    <article>
      <h1>ΑΕΚ: Πιο σοβαρός ο τραυματισμός του Τσιγκρίνσκι</h1>
      <h2>Ο Ντμίτρο Τσιγκρίνσκι αναμένεται να λείψει από τα δύο επόμενα παιχνίδια της ΑΕΚ με Άρη και ΟΦΗ και η επάνοδος του Όγκνιεν Βράνιες ήρθε στο κατάλληλο χρονικό σημείο.</h2>
      <address><time datetime="2019-11-20T08:40:52+00:00">20 Nov 2019, 08:40</time> by <a rel="author">ΤοΒΗΜΑ Team</a></address>
      <p>Πιο σοβαρός απ’ ότι είχε αρχικά εκτιμηθεί φαίνεται πως είναι ο τραυματισμός του Ντμίτρο Τσιγκρίνσκι. Σύμφωνα με τον έντυπο Τύπο, ο Ουκρανός αμυντικός έχει υποστεί θλάση πρώτου βαθμού στον προσαγωγό και θα απουσιάσει από τις προπονήσεις για δύο εβδομάδες.</p>
      <p>Αυτό σημαίνει ότι ο Νίκος Κωστένογλου θα στερηθεί τις υπηρεσίες του βασικού κεντρικού αμυντικού του για το παιχνίδι με τον Άρη στο ΟΑΚΑ, αλλά και με τον ΟΦΗ στο Ηράκλειο τη μεθεπόμενη αγωνιστική. Δεν θα είναι εύκολο για τον προπονητή της ΑΕΚ να αντικαταστήσει τον Τσιγκρίνσκι, αλλά έτσι και αλλιώς τα… κουκιά είναι μετρημένα.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>Τουλάχιστον, στη διάθεση του Νίκου Κωστένογλου τέθηκε ξανά ο Όγκνιεν Βράνιες. Ο Βόσνιος στόπερ πήρε άφεση από τη σιωπηρή τιμωρία που εξέτιε και αναμένεται να επανέρθει απ’ ευθείας στην ενδεκάδα, ειδικά μετά τις δυσάρεστες εξελίξεις με τον Τσιγκρίνσκι.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>