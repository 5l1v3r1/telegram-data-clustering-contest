<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/20/maude-lores-bonney-i-proto-gineka-pou-perakse-apo-australia-se-agglia/"/>
    <meta property="og:site_name" content="neolaia.gr"/>
    <meta property="article:published_time" content="2019-11-20T08:54:58+00:00"/>
    <meta property="og:title" content="Maude Lores Bonney: Η πρώτη γυναίκα πιλότος που πέταξε από Αυστραλία σε Αγγλία"/>
    <meta property="og:description" content="Το σημερινό Doodle της Google είναι αφιερωμένο στα 122 χρόνια από τη γέννηση της Maude Lores Bonney, της θαρραλέας αεροπόρου που κατάφερε να κάνει πτήση μόνη της από την Αυστραλία έως την Αγγλία."/>
  </head>
  <body>
    <article>
      <h1>Maude Lores Bonney: Η πρώτη γυναίκα πιλότος που πέταξε από Αυστραλία σε Αγγλία</h1>
      <h2>Το σημερινό Google Doodle είναι αφιερωμένο στα 122 χρόνια από τη γέννηση της Maude Lores Bonney!</h2>
      <address><time datetime="2019-11-20T08:54:58+00:00">20 Nov 2019, 08:54</time> by <a rel="author">neolaia.gr Team</a></address>
      <p>Το σημερινό Doodle της Google είναι αφιερωμένο στα 122 χρόνια από τη γέννηση της <b>Maude Lores Bonney</b>, της θαρραλέας αεροπόρου που κατάφερε να κάνει πτήση μόνη της από την Αυστραλία έως την Αγγλία.</p>
      <p>Όντας πρωτοπόρος για τις γυναίκες στην αεροπορία, η Maude Lores Bonney ολοκλήρωσε τον άθλο της το 1933, με ένα πρωτοποριακό για την εποχή και γεμάτο κινδύνους, ταξίδι στο οποίο κατέγραψε 157 ώρες πτήσης!</p>
      <p>Η Maude Lores Bonney πετούσε ακόμη και μέσα σε ισχυρές καταιγίδες, επέζησε από δύο συντριβές, ενώ γνωστή έχει μείνει είχε και μια συνάντηση που είχε με… ένα κοπάδι βουβάλια.</p>
      <p>
        <b>Το σημερινό doodle της Google:</b>
      </p>
      <figure>
        <img src="https://neolaia.gr/wp-content/uploads/2019/11/lores.png"/>
      </figure>
      <p>H Maude Lores Bonney γεννήθηκε στην Πρετόρια της Νότιας Αφρικής, στις 20 Νοεμβρίου <b>1897</b> και υιοθέτησε το όνομα «<b>Lores».</b></p>
      <p>Η οικογένειά της μετακινήθηκε πρώτα στην Αγγλία και στη συνέχεια στην Αυστραλία, ενώ μετά από την πρώτη της εκπαίδευση στη Μελβούρνη και, αφού τελείωσε το σχολείο στη Γερμανία, γνώρισε και παντρεύτηκε τον<b> Harry Barrington Bonney,</b> έναν βιομήχανο δερμάτινων ειδών το 1917 και μετακόμισε στο Μπρισμπέιν.</p>
      <p>
        <b>Πως αποφάσισε να γίνει πιλότος</b>
      </p>
      <p>Η επιθυμία της Maude Lores Bonney να γίνει πιλότος ξεκίνησε το <b>1928.</b></p>
      <p>Μια πτήση μαζί με έναν ξάδερφο του συζύγου της, ξύπνησε μέσα στη Lores η επιθυμία να γίνει πιλότος. Τρία χρόνια αργότερα, το 1931, η Maude Lores Bonney είχε ήδη αφιερώσει τη ζωή της στις πτήσεις και ξεκινούσε την πρώτο μεγάλο εγχείρημα: Να πετάξει μόνη της με ένα διπλάνο αεροσκάφος, που το είχε ονομάσει «<b>My Little Ship</b>.»</p>
      <p>Με μια πτήση «ρεκόρ» για την εποχή, μετά από συνολικά 15 ώρες στον αέρα, έφυγε από το Μπρισμπέιν (βόρεια) για να συναντήσει τον πατέρα της (νότια) για δείπνο στο Γουανγκαράτα.</p>
      <p>Η Maude Lores Bonney συνέχισε να κάνει προσπάθειες για να σπάσει κάθε νέο όριο στην αεροπορία της εποχής και<b> το 1937 έγινε η πρώτη πιλότος που πέταξε μόνη από την Αυστραλία στην γενέτειρά της (Πρετόρια) στην Νότια Αφρική.</b></p>
      <figure>
        <iframe src="https://www.youtube.com/embed/3gOwooJcFHE" width="1280" height="720" data-service="Youtube" scrolling="no"/>
      </figure>
      <p>Η παράτολμη αεροπόρος, Maude Lores Bonney, που γεννήθηκε σαν σήμερα, στις <b>20 Νοεμβρίου του 1897,</b> τιμήθηκε λαμβάνοντας τον τίτλο του μέλους του Τάγματος της Βρετανικής Αυτοκρατορίας από τον βασιλιά Γεώργιο τον Ε’, ενώ τόσο στην Αγγλία, όσο και στην Αυστραλία, θεσπίστηκαν βραβεία προς τιμήν της.</p>
      <p>Η Maude Lores Bonney πέθανε στο σπίτι της στο Μαϊάμι το<b> 1994, σε ηλικία 97 ετών. </b></p>
      <p>
        <b>Τι είναι τα <a href="https://www.neolaia.gr/tag/google-doodle/">Google Doodles</a>;</b>
      </p>
      <p>Τα doodles είναι ξεχωριστές εκδόσεις του λογοτύπου της Google στην αρχική της σελίδα. Το πρώτο doodle δημιουργήθηκε αποκλειστικά και μόνο για πρακτικούς λόγους και κανείς δεν φανταζόταν ότι θα γίνει τόσο δημοφιλές και ότι θα καταλήξει να θεωρείται αναπόσπαστο μέρος της σελίδας αναζήτησης της Google. Είμαστε πολύ χαρούμενοι που σήμερα πλέον πολλοί ανυπομονούν να δουν κάθε νέο doodle που δημιουργούμε! Τα doodles δημιουργούνται για να γιορτάσουν γεγονότα, επετείους και γενέθλια καλλιτεχνών, επιστημόνων, μουσικών και άλλων ξεχωριστών προσωπικοτήτων. Μπορεί να είναι η πρώτη μέρα του σχολείου, τα γενέθλια του Οδυσσέα Ελύτη ή η 50η επέτειος από την ανακάλυψη του γενετικού κώδικα. Η doodle ομάδα της Google ψάχνει πάντα για νέες και ενδιαφέρουσες ιδέες, τις οποίες μοιράζεται με όλους και όλες μας!</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/20/mi-sou-tihei-politikos-tin-amolise-kata-ti-diarkeia-sinedeuksis/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/20/gntm2-poia-kopela-apoxorise/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/20/black-friday-2019-the-final-countdown/"/>
        <a href="https://neolaia.gr/2019/11/20/maude-lores-bonney-i-proto-gineka-pou-perakse-apo-australia-se-agglia/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/19/julian-assange-aposirodai-apo-ti-souidia-oi-katigories-viasmou/"/>
      </related>
    </article>
  </body>
</html>