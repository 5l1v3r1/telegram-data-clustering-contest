<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380976/muharrem-inceden-secim-zaferi-yalovadan-delege-secildi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T08:07:00+00:00"/>
    <meta property="og:title" content="Muharrem İnce'den seçim zaferi: Yalova'dan delege seçildi"/>
    <meta property="og:description" content="CHP'de kurultay süreci başladı. Parti kulislerinde ise delege seçimleri için hareketlilik yaşanıyor. 24 Haziran seçiminde CHP'nin Cumhurbaşkanı adayı olan daha sonra da Kemal Kılıçdaroğlu'nun karşısına genel başkan adayı olarak çıkma sürecine giren Muharrem İnce'ye karşı, parti içinden hamleler geldiği ileri sürülmüştü. Eski Yalova Belediye Başkanı Vefa Salman'ın delege seçilmemesi için çalışma yürüttüğü Muharrem İnce, yapılan seçimi kazandı."/>
  </head>
  <body>
    <article>
      <h1>Muharrem İnce'den seçim zaferi: Yalova'dan delege seçildi</h1>
      <h2>CHP'de kurultay süreci başlarken parti kulislerinde ise delege seçimleri için hareketlilik yaşanıyor. Muharrem İnce, delege seçiminde Yalova'dan tekrar delege seçildi.</h2>
      <address>
        <time datetime="2019-11-20T08:07:00+00:00">20 Nov 2019, 08:07</time>
      </address>
      <p>CHP'de kurultay süreci başladı. Parti kulislerinde ise delege seçimleri için hareketlilik yaşanıyor. 24 Haziran seçiminde CHP'nin Cumhurbaşkanı adayı olan daha sonra da Kemal Kılıçdaroğlu'nun karşısına genel başkan adayı olarak çıkma sürecine giren Muharrem İnce'ye karşı, parti içinden hamleler geldiği ileri sürülmüştü. Eski Yalova Belediye Başkanı Vefa Salman'ın delege seçilmemesi için çalışma yürüttüğü Muharrem İnce, yapılan seçimi kazandı.</p>
      <p>Salman'ın çalışmalarına karşılık Yalova Merkez İlçe CHP teşkilatındaki oylamalar sonrasında Muharrem İnce'nin delege olarak seçildiği aktarıldı.</p>
      <h3>MEVCUT YÖNETİMİN LİSTESİNDEN SEÇİLDİ</h3>
      <p>İnce'nin seçim mitinglerindeki sunucusu Serhat Işık sosyal medya hesabından, "Yalova CHP Merkez ilçe delege seçiminde Sn. @vekilince resmi sonuçlara göre Fevzi Çakmak mahallesinden beyaz listeden (şu anki yönetimin olduğu) delege seçilmiştir. Hayırlı uğurlu olsun" ifadelerini paylaştı.</p>
      <p>Işık'ın paylaşımının devamında "Cefa olmadan sefa olmaz. Vefa mı? Gerek var mı" diyerek Vefa Salman'a gönderme yapması da dikkat çekti.</p>
    </article>
  </body>
</html>