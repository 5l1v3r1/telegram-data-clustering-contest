<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/economics/goncharuk-biznes-yeba-prem-yer-poklikav-predstavnikiv-yeba-brati-uchast-v-zasidannyah-kabminu-novini-ukrajini-50054550.html"/>
    <meta property="og:site_name" content="НВ"/>
    <meta property="article:published_time" content="2019-11-20T08:08:00+00:00"/>
    <meta property="og:title" content="Прем'єр хоче, щоб представники ЄБА були постійно присутні на засіданнях Кабміну"/>
    <meta property="og:description" content="Гончарук закликав бізнес сигналізувати про проблеми, що виникають, і повідомляти про корупцію."/>
  </head>
  <body>
    <article>
      <h1>Прем'єр хоче, щоб представники ЄБА були постійно присутні на засіданнях Кабміну</h1>
      <h2>Гончарук закликав бізнес сигналізувати про проблеми, що виникають, і повідомляти про корупцію.</h2>
      <address>
        <time datetime="2019-11-20T08:08:00+00:00">20 Nov 2019, 08:08</time>
      </address>
      <p>Прем'єр-міністр Олексій Гончарук запросив представників <a href="https://nv.ua/ukr/tags/evropejskaja-biznes-assotsiats.html">Європейської Бізнес Асоціації</a> на засідання уряду 20 листопада. Про це повідомляє <a href="https://interfax.com.ua/">Інтерфакс-Україна</a>.</p>
      <p>«І я хотів би, щоб присутність вашого представника на засіданнях Кабміну стала постійним явищем», — сказав він на зустрічі представників асоціації, присвяченій її 20-річчю.</p>
      <p>Раніше виконавчий директор ЄБА Анна Дерев’янко закликала допустити бізнес до урядових засідань, які з приходом нового Кабміну стали закритими.</p>
      <p>Прем'єр також закликав бізнес «давати зворотний зв’язок», сигналізувати про проблеми, що виникають, і повідомляти про корупцію.</p>
      <p>Уряд готовий реагувати на такі сигнали, підкреслив Гончарук.</p>
      <p>Раніше повідомлялося, що <a href="https://nv.ua/ukr/biz/finance/sprava-vab-banku-biznes-spilnota-zanepokoyena-situaciyeyu-navkolo-golovi-pravlinnya-rayffayzen-banku-aval-50053140.html">представники бізнес-спільноти висловили глибоку стурбованість ситуацією</a>, що склалася навколо голови правління Райффайзен Банк Україна Олександра Писарука.</p>
      <p>
        <i>Європейська Бізнес Асоціація, створена навесні 1999 року, — найбільше в Україні об'єднання світових компаній і їх топ-менеджерів. Сьогодні у складі ЄБА понад тисяча членів. Вона має представництва в п’яти містах України.</i>
      </p>
    </article>
  </body>
</html>