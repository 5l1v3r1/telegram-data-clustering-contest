<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135346/valilik-karariyla-ankarada-aksam-pazari-yasaklandi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T08:09:00+00:00"/>
    <meta property="og:title" content="Valilik kararıyla, Ankara'da ‘akşam pazarı’ yasaklandı"/>
    <meta property="og:description" content="Ankara Kızılay’da yıllardır seyyar satıcılar tarafından kurulan ‘Akşam pazarı’ Ankara Valiliği’nin Çankaya Belediyesi ve Emniyet Müdürlüğü’ne gönderdiği yazı sonrası yasaklandı."/>
  </head>
  <body>
    <article>
      <h1>Valilik kararıyla, Ankara'da ‘akşam pazarı’ yasaklandı</h1>
      <h2>Ankara Kızılay’da yıllardır seyyar satıcılar tarafından kurulan ‘Akşam pazarı’ Ankara Valiliği’nin Çankaya Belediyesi ve Emniyet Müdürlüğü’ne gönderdiği yazı sonrası yasaklandı.</h2>
      <address>
        <time datetime="2019-11-20T08:09:00+00:00">20 Nov 2019, 08:09</time>
      </address>
      <p>Satış yapmalarına izin verilmeyen seyyar satıcılar Çankaya Belediyesi’nin, “Kalp Kırmadık, Rekor Kırdık” sloganını hatırlatarak, “Hani kalp kırmak yoktu?” afişleriyle tepki gösterdi. </p>
      <p> Ankara’nın merkezi Kızılay’da yıllardır seyyar satıcılar tarafından kurulan ‘akşam pazarı’ yasaklandı. Duvar'dan Serkan Alan'ın haberine göre, kitap, ikinci el kıyafet ve çeşitli ev gereçlerinin satıldığı pazardaki yasak kararı, Ankara Büyükşehir Belediyesi ve Çankaya Belediyesi’nin Kızılay’da başlattığı yenileme çalışmasının tamamlanmasının ardından uygulanmaya başlandı.</p>
      <h3>2011’DE KAVGA ÇIKMIŞTI</h3>
      <p>Kızılay’daki Yüksel Caddesi ile Konur ve Karanfil sokaklarda tezgah açmak isteyen seyyar satıcılarla Çankaya Belediyesi zabıta ekipleri arasında 2011 yılında kavga çıkmış bazı zabıta memurları ve işportacılar çeşitli yerlerinden yaralanmıştı.</p>
    </article>
  </body>
</html>