<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232485/"/>
    <meta property="og:site_name" content="Українська правда"/>
    <meta property="article:published_time" content="2019-11-20T08:25:30+00:00"/>
    <meta property="og:title" content="$35 млн військової допомоги США не дійшли до України"/>
    <meta property="og:description" content="Більше 35 мільйонів доларів з виділених США майже $ 400 млн на військову допомогу Україні не дійшли до Києва."/>
  </head>
  <body>
    <article>
      <h1>$35 млн військової допомоги США не дійшли до України</h1>
      <address>
        <time datetime="2019-11-20T08:25:30+00:00">20 Nov 2019, 08:25</time>
      </address>
      <p>Більше 35 мільйонів доларів з виділених США майже $ 400 млн на військову допомогу Україні не дійшли до Києва.</p>
      <p><b>Джерело:</b> <a href="https://www.latimes.com/politics/story/2019-11-19/documents-show-nearly-40-million-in-ukraine-aid-delayed-despite-white-house-assurances">Los Angeles Times</a> з посиланням на документи про витрати Пентагону.</p>
      <p><b>Дослівно:</b> "35,2 мільйона доларів США, призначених для гранатометів, безпечного зв'язку і бойових кораблів військово-морських сил (України, – ред.), не покинули Казначейство США, згідно із законодавством та документами, що відстежують витрати Пентагону".</p>
      <p><b>Деталі:</b> Прес-секретар Пентагону підполковник Карла Глісон підтвердила, що Україні ще мають перевести 36 мільйонів доларів, але повідомити, чому допомогу досі не надали, відмовилася. За її словами, кошти надійдуть в Україну "протягом наступних декількох тижнів".</p>
      <p>У понеділок демократи Сенату в комітетах з оборони написали листа міністру оборони Марку Есперу. У ньому вони підкреслили, що важливо прискорити виділення Україні "цієї критично важливої допомоги, яку Конгрес спеціально виділив для підвищення безпеки України", щоб підтвердити прихильність США до України.</p>
      <related>
        <a href="https://www.pravda.com.ua/podcasts/5dc0510f45f34/5dd4ec4fd5a66/"/>
        <a href="https://www.pravda.com.ua/news/2019/11/20/7232466/"/>
        <a href="https://www.pravda.com.ua/news/2019/11/20/7232465/"/>
      </related>
    </article>
  </body>
</html>