<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-mediu-23502164-populatia-balene-cocoasa-din-atlanticul-sud-isi-revine-dupa-aflat-limita-extinctiei.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T08:22:00+00:00"/>
    <meta property="og:title" content="Populația de balene cu cocoașă din Atlanticul de Sud își revine, după ce s-a aflat la limita extincției"/>
    <meta property="og:description" content="Vânate în trecut până aproape de extincție, populația balenenlor cu cocoașă, aflată în apele dintre America de Sud și Antarctica, a crescut din nou, scrie Science News."/>
  </head>
  <body>
    <article>
      <h1>Populația de balene cu cocoașă din Atlanticul de Sud își revine, după ce s-a aflat la limita extincției</h1>
      <address><time datetime="2019-11-20T08:22:00+00:00">20 Nov 2019, 08:22</time> by <a rel="author">A.Z.</a></address>
      <p><b>Vânate în trecut până aproape de extincție, populația balenenlor cu cocoașă, aflată în apele dintre America de Sud și Antarctica, a crescut din nou, scrie <a href="https://www.sciencenews.org/article/humpback-whales-south-atlantic-have-recovered-near-extinction">Science News.</a> </b><br/><br/>Aproximativ 25.000 de indivizi Megaptera novaeangliae trăiesc acum în partea vestică a Atlanticului de Sud. Acest număr reprezintă în jur de 93% din populația de dinainte de vânătoare.<br/><br/>"Sunt vești bune", a declarat María Vázquez, biolog la Universitatea Națională Autonomă a Mexicului din Mexico City, care nu a fost implicată în noua evaluare. <br/><br/>Această creștere ar putea fi parte a unui trend global în ceea ce privește balenele cu cocoașă. Din 14 populații cunoscute - 7 în emisfera sudică și 7 în cea nordică - 10 au arătat semne de recuperare, potrivit Administrației Naționale Oceanice și Atmosferice. Pentru acest studiu, cercetătorii au luat în calcul observațiile aeriene și a celor realizate de pe nave, precum și noi date istorice și genetice care au sugerat că populația a fost mai rezistentă și productivă decât se credea inițial.</p>
    </article>
  </body>
</html>