<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-bukovskogo-pohovaly-u-londoni/30282212.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T08:16:48+00:00"/>
    <meta property="og:title" content="Радянського дисидента Володимира Буковського поховали в Лондоні"/>
    <meta property="og:description" content="19 листопада на історичному Гайґетському кладовищі у лондонському Кемдені поховали колишнього радянського політичного в’язня, дисидента, публіциста і письменника Володимира Буковського. Він помер 27"/>
  </head>
  <body>
    <article>
      <h1>Радянського дисидента Володимира Буковського поховали в Лондоні</h1>
      <address>
        <time datetime="2019-11-20T08:16:48+00:00">20 Nov 2019, 08:16</time>
      </address>
      <p>19 листопада на історичному Гайґетському кладовищі у лондонському Кемдені поховали колишнього радянського політичного в’язня, дисидента, публіциста і письменника Володимира Буковського.</p>
      <p>Він помер 27 жовтня у Кембриджі.</p>
      <p>Похорону передувала релігійна служба за православним обрядом – таке захотіли родичі.</p>
      <p>Прапор польського руху «Солідарність» несла за труною делегація Польщі. Її представник зачитав прощальну промову прем’єр-міністра Польщі Матеуша Моравецького. Також виголосив промову колишній в’язень радянських таборів, лідер кримськотатарського народу Мустафа Джемілєв.</p>
      <p>Як зазначає Міжнародне французьке радіо, з промовами також виступили чеченський емігрант, генерал Ахмед Закаєв, колишні дисиденти і представники білоруської опозиції, представники молдавських і румунських організацій, британських університетських кіл та радянської еміграції в Лондоні.</p>
    </article>
  </body>
</html>