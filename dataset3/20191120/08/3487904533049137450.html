<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/se-dio-dosis-to-lansarisma-tou-mega"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T08:40:00+00:00"/>
    <meta property="og:title" content="Σε δύο… δόσεις το λανσάρισμα του Mega"/>
    <meta property="og:description" content="Η απόκτηση της ταινιοθήκης και του σήματος του Mega από τον εφοπλιστή Βαγγέλη Μαρινάκη άλλαξε άρδην το τηλεοπτικό σκηνικό"/>
  </head>
  <body>
    <article>
      <h1>Σε δύο… δόσεις το λανσάρισμα του Mega</h1>
      <h2>Η απόκτηση της ταινιοθήκης και του σήματος του Mega από τον εφοπλιστή Βαγγέλη Μαρινάκη άλλαξε άρδην το τηλεοπτικό σκηνικό</h2>
      <address><time datetime="2019-11-20T08:40:00+00:00">20 Nov 2019, 08:40</time> by <a rel="author">Metrosport.gr Team</a></address>
      <p>Την στιγμή που μετρούσαμε αντίστροφα για την πρεμιέρα του One μέσω της Digea τα σχέδια της Alter Ego διαφοροποιήθηκαν. Το κανάλι που θα βγει στον «αέρα» θα έχει το όνομα του Mega και θα κάνει πρεμιέρα τον Ιανουάριο του 2020.</p>
      <p>Η ακριβής ημερομηνία της πρεμιέρας δεν έχει γίνει γνωστή ακόμη αφού μένουν να διευθετηθούν οι λεπτομέρειες για τη μεταβίβαση των περιουσιακών στοιχείων του Mega. Όπως αναφέρει η εφημερίδα «Real» οι υπεύθυνοι σχεδιάζουν το λανσάρισμα του καναλιού σε δύο φάσεις.</p>
      <p>Η πρώτη αφορά ασφαλώς το πρόγραμμα που θα βγει στις οθόνες μας τους πρώτους μήνες.</p>
      <p>Σύμφωνα με το σχετικό δημοσίευμα στο πρώτο στάδιο το Mega θα περιοριστεί στην χρήση του ονόματος του καναλιού. Θα υπάρχουν βεβαίως και γενναίες δόσεις επαναλήψεων από τις σειρές που αγάπησε το τηλεοπτικό κοινό. Ήδη ο Γιώργος Καπουτζίδης έδωσε τα χέρια με το κανάλι για την επανάληψη των σειρών που είχε υπογράψει για το Mega.</p>
      <p>Το δεύτερο στάδιο αφορά την επόμενη σεζόν τον Σεπτέμβριο. Σύμφωνα με τη Real υπήρξε μία αλλαγή στη φιλοσοφία αφού η ψυχαγωγία θα υπερισχύει σε σχέση με την ενημέρωση. Στο πρόγραμμα θα υπάρχουν και τηλεπαιχνίδια, εκτός από σειρές αλλά ψυχαγωγικές εκπομπές.</p>
      <p>Σημειώνεται ότι επικεφαλής διαχείρισης του προγράμματος έχει αναλάβει ο Πέτρος Μπούτος, σημαντικό στέλεχος του παλαιού Mega. Το στέλεχος που υπήρξε διευθυντής προγράμματος του καναλιού έχει αναλάβει να λύσει και τον… γόρδιο δεσμό των δικαιωμάτων των σειρών.</p>
      <p>Πηγή: Daylimedia</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/isovia-gia-koke-vasi-tis-ellinikis-nomothesias"/>
        <a href="http://www.metrosport.gr/article/sokaristika-me-oti-sinevi-ston-koke-epesa-apo-ta-sinnefa"/>
        <a href="http://www.metrosport.gr/article/rovas-se-koke-parasirthikes-kapitano-sou-efchome-na-xemplexis"/>
        <a href="http://www.metrosport.gr/article/aspa-tsina-diagnosi-sok-machi-me-ton-karkino-ke-gios-tis"/>
        <a href="http://www.metrosport.gr/article/epexe-choris-antipalo-to-gntm"/>
        <a href="http://www.metrosport.gr/article/alkantara-ke-rontri-vgalmeni-apo-to-playstation-vid"/>
      </related>
    </article>
  </body>
</html>