<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportanalytic.com/blog/248396udar-po-rosii_-chomu-ih-mozhut-zalishiti-bez-evro-ta-olimpiadi.html"/>
    <meta property="og:site_name" content="SPORTanalytic"/>
    <meta property="article:published_time" content="2019-11-20T08:13:00+00:00"/>
    <meta property="og:title" content="Удар по Росії. Чому їх можуть залишити без Євро та Олімпіади"/>
    <meta property="og:description" content="Справи у російського спорту дуже серйозні зі знаком &quot;мінус&quot;. Повідомляє сайт Sportanalytic.com. Британська преса, як завжди, перебуває в авангарді подій і стверджує, що зараз практично всі спортсмени &quot;за поребриком&quot; опинилися на межі дуже великих штрафних санкцій. Справа в тому, що Всесвітнє антидопінгове агенство підозрює РУСАДА (Російське антидопінгове агенство) у шахрайстві. Є великі причини вважати, що російські лабораторії вже давно фальсифікують проти на допінг, щоб робити &quot;чистими&quot; місцевих атлетів. Ви, мабуть, пам'ятаєте скандал із забороною виступу на Олімпіаді-2018 під російським прапором і кілька випадків у легкій атлетиці. Втім, якщо тоді йшлося все ж про кілька кейсів, то зараз мова йде про тотальне шахрайство.Виконавчий комітет ВАДА збереться на нараду вже 9 грудня і там буде розглянуто проект рішення про те, щоб відкликати у РУСАДА право проводити будь-які допінг-проби. Британські експерти оцінюють ймовірність позитивного рішення цього питання як доволі високу, а це призведе до катастрофічних наслідків…"/>
  </head>
  <body>
    <article>
      <h1>Удар по Росії. Чому їх можуть залишити без Євро та Олімпіади</h1>
      <address>
        <time datetime="2019-11-20T08:13:00+00:00">20 Nov 2019, 08:13</time>
      </address>
      <figure>
        <img src="http://sportanalytic.com/uploads/images/default/4203_do.jpg"/>
      </figure>
      <p>Справи у російського спорту дуже серйозні зі знаком "мінус". Повідомляє сайт <a href="http://sportanalytic.com/">Sportanalytic.com.</a> <br/><br/>Британська преса, як завжди, перебуває в авангарді подій і стверджує, що зараз практично всі спортсмени "за поребриком" опинилися на межі дуже великих штрафних санкцій. Справа в тому, що Всесвітнє антидопінгове агенство підозрює РУСАДА (Російське антидопінгове агенство) у шахрайстві. Є великі причини вважати, що російські лабораторії вже давно фальсифікують проти на допінг, щоб робити "чистими" місцевих атлетів. Ви, мабуть, пам'ятаєте скандал із забороною виступу на Олімпіаді-2018 під російським прапором і кілька випадків у легкій атлетиці. Втім, якщо тоді йшлося все ж про кілька кейсів, то зараз мова йде про тотальне шахрайство.<br/><br/>Виконавчий комітет ВАДА збереться на нараду вже 9 грудня і там буде розглянуто проект рішення про те, щоб відкликати у РУСАДА право проводити будь-які допінг-проби. Британські експерти оцінюють ймовірність позитивного рішення цього питання як доволі високу, а це призведе до катастрофічних наслідків для російського спорту. По-перше, Росію знову відсторонять від Олімпіади, тепер вже літньої у японському Токіо в 2020 році. Питання участі спортсменів під нейтральним олімпійським прапором буде обговорюватися додатково, як це вже було перед Іграми у Кореї майже два роки тому.<br/><br/>По-друге, і це найсерйозніше б'є по іміджу, збірну Росії з футболу можуть дискваліфікувати і забрати путівку на чемпіонат Європи 2020 року. Оскільки Санкт-Петербург має приймати матчі групового етапу цих змагань, він буде позбавлений такого права, а матчі віддадуть іншій країні з групи, де мала грати Росія. Якщо ВАДА вирішить, що мали місце постійні і тотальні підміни допінг-проб, тоді російських атлетів позбавлять права представляти свою країну на будь-якому рівні. Важко сказати чи європейці зважаться піти на такий радикальний крок, але рано чи пізно навіть цьому ліберальному західному світу починає набридати, що їх постійно мають за ніщо.<br/><br/><b>Ігор Цвик, головний редактор Sportanalytic.com</b><br/><br/>Сайт <a href="http://sportanalytic.com/">Sportanalytic.com</a>, читай новини про спорт українською!</p>
    </article>
  </body>
</html>