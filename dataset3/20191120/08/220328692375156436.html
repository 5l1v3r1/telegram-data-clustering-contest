<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/brekzit-i-sashch-obsdikha-v-debat-dzhonsn-i-korbin-407159.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T08:04:03+00:00"/>
    <meta property="og:title" content="Брекзит и САЩ обсъдиха в дебат Джонсън и Корбин"/>
    <meta property="og:description" content="Джонсън се съсредоточи върху Брекзит и попита какво ще предприеме Корбин за втори референду"/>
  </head>
  <body>
    <article>
      <h1>Брекзит и САЩ обсъдиха в дебат Джонсън и Корбин</h1>
      <address><time datetime="2019-11-20T08:04:03+00:00">20 Nov 2019, 08:04</time> by <a rel="author">Редактори, сн. ЕПА/БГНЕС</a></address>
      <p>Брекзит и отношенията със Съединените щати бяха основните теми, по които дебатираха снощи британският премиерът Борис Джонсън и лидерът на лейбъристите Джеръми Корбин. Това бе първият телевизионен дебат преди предсрочните изборите във Великобритания, които са насрочени за 12 декември.</p>
      <p>Джонсън се съсредоточи върху Брекзит, като неведнъж попита какво ще предприеме Джеръми Корбин за втория референдум.</p>
      <p>"Искам да обединя хората, следователно ще има референдум, на който това решение ще бъде взето от британския народ и нашето правителство ще се придържа към това решение", заяви Корбин, който няколко пъти вече промени позицията си дали и кога ще се проведе втори референдум.</p>
      <p>Джонсън поддържа намерението си, че Обединеното кралство ще напусне ЕС на 31 януари, но според Корбин това е безумие.</p>
      <p>По-рано стана ясно, че Джонсън е обещал на бизнес лидерите, че консерваторите най-накрая ще предоставят подреден Брекзит и ще сложат край на продължаващата несигурност относно напускането на Великобритания от Европейския съюз, ако си осигурят мнозинство на предстоящите общи избори.</p>
      <p>Той също така е убеден, че всички кандидати за Консервативна партия за изборите на 12 декември са обещали да подкрепят сделката му за Брекзит.</p>
      <p>Анализаторите обаче предупредиха, че Брекзит, който раздели партии и техните избиратели, може да направи резултата от предстоящия вот крайно непредсказуем.</p>
      <p>Корбин каза, че премиерът предлага търговска сделка със САЩ, която ще отнеме най-малко седем години за преговори, като същевременно провежда разговори с ЕС за търговията, като двете неща всъщност са несъвместими.</p>
      <p>Корбин насочи вниманието си към здравеопазването, твърдейки, че услугата ще бъде част от търговските преговори със САЩ.</p>
      <p>Джонсън настоя, че това е абсолютно невярно. Няма никакви обстоятелства това правителство или някое консервативно правителство да го постави на масата при търговски преговори.</p>
    </article>
  </body>
</html>