<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/cinema/2019/11/20/children-s-drama.html"/>
    <meta property="og:site_name" content="Sky TG24"/>
    <meta property="article:published_time" content="2019-11-20T08:39:00+00:00"/>
    <meta property="og:title" content="Nella giornata dei diritti di infanzia e adolescenza c'è Children's Drama"/>
    <meta property="og:description" content="In occasione della Giornata internazionale per i diritti dell'infanzia e dell'adolescenza che ricorre ogg 20 novembre, Sky Cinema Drama propone una maratona di film che trattano l’argomento dalle ore 7.45 alla seconda serata"/>
  </head>
  <body>
    <article>
      <h1>Nella giornata dei diritti di infanzia e adolescenza c'è Children's Drama</h1>
      <h2>In occasione della <b>Giornata internazionale per i diritti dell'infanzia e dell'adolescenza</b> che ricorre ogg 20 novembre, <b>Sky Cinema Drama</b> propone una maratona di film che trattano l’argomento dalle ore 7.45 alla seconda serata</h2>
      <address>
        <time datetime="2019-11-20T08:39:00+00:00">20 Nov 2019, 08:39</time>
      </address>
      <p>Giornata internazionale per i diritti dell'infanzia e dell'adolescenza che viene celebrata ogni anno il 20 novembre da quando l’Assemblea Generale delle Nazioni Unite adottò, ed era il 1989, la Convenzione ONU sui diritti dell’infanzia e dell’adolescenza.<b> Sky Cinema Drama</b> propone una maratona di film che trattano l’argomento dalle ore 7.45 alla seconda serata.<br/><br/>Partiamop con una storia di redenzione:<b> Per una vita migliore </b>racconta di un immigrato clandestino messicano e suo figlio che vivono una odissea che pare non finire mai alla ricerca del furgoncino che gli è stato rubato. <b>Miral </b>ci porta in una delle aree più devastate dai conflitti ma più ricche di storia, il Medio Oriente: Freida Pinto interpreta una ragazza che deve scegliere tra la militanza e il pacifismo. E' un thriller a sfondo mafioso che ha conquistato il David di Donatello: <b>Sicilian Ghost Story</b> racconta il rapimento del figlio di un collaboratore di giustizia.<br/><br/><b>Steven Soderbergh </b>ci accompagna nell'America della Grande Depressione con<b> Piccolo, Grande Aaron</b> un film intenso, commovente nel quale un dodicenne affronta con coraggio e ingegno una difficile situazione familiare. E' stata candidata agli Oscar® 2016 nella categoria Miglior Film Straniero: <b>Mustang</b> è la storia difficle, drammatica di cinque sorelle accusate di essere troppo disinibite con i loro coetanei e per evitare problemi vengono recluse in casa.<br/><br/>E' figlio di una storia vera<b> Freedom Writers </b>con <b>Hilary Swank</b> che interpreta una insegnante alle prese con una classe problematica in una scuola di Los Angeles. Entriamo nel lato oscuro del web con <b>Clive Owen</b> in<b> Trust</b>: una quattordicenne incontra un uomo conosciuto su una chat on line che la costringe ad avere un rapporto sessuale. Musica e riscatto ne<b> La Mèlodie </b>pellicola ambientata in una scuola nelle banlieue parigine. Infine il film di Xavier Dolan che ha vinto il Premio della Giuria a Cannes 2014:<b> Mommy</b> racconta di una madre che accudisce il figlio affetto da disturbi del comportamento.</p>
    </article>
  </body>
</html>