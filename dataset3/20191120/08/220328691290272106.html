<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/tsatsarov-e-izklyuchitelno-podkhodyashch-za-shef-na-kpkonpi-407161.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T08:35:58+00:00"/>
    <meta property="og:title" content="Цацаров е изключително подходящ за шеф на КПКОНПИ"/>
    <meta property="og:description" content="Цацаров беше номиниран вчера от ГЕРБ и Обединените патриоти за поста"/>
  </head>
  <body>
    <article>
      <h1>Цацаров е изключително подходящ за шеф на КПКОНПИ</h1>
      <address><time datetime="2019-11-20T08:35:58+00:00">20 Nov 2019, 08:35</time> by <a rel="author">Редактори, кадър бТВ</a></address>
      <p>Кандидатурата на главния прокурор Сотир Цацаров е изключително подходяща за шеф на антикорупционната комисия, заяви пред бТВ следователят и бивш член на Висшия съдебен съвет (ВСС) Ясен Тодоров.</p>
      <p>Сотир Цацаров ще влезе с летящ старт в КПКОНПИ, ако бъде изран от парламента, категоричен бе Тодоров.</p>
      <p>Цацаров беше номиниран вчера от ГЕРБ и Обединените патриоти за поста. Срокът за предлагане на кандидати изтича днес, очаква се „Воля” да предложи и друг кандидат - депутата от партията Симеон Найденов.</p>
      <p>По думите на Тодоров каквито и критики да има към Цацаров никой не оспорва неговите професионални качества. Изтъкна също, че настоящият главен прокурор имам богат административен опит.</p>
      <p>Изборът на Иван Гешев за главен прокурор в никакъв случая не беше предизвестен и не виждам нищо притеснително в него, коментира още Тодоров.</p>
      <p>Той определи като „смешно” твърдението, че съдия Атанаска Дишева е била заплашена от Иван Гешев по време на заседанието на ВСС по прегласуването на кандидатурата му за главен прокурор.</p>
      <p>Според Тодоров президентът Румен Радев няма основание да сезира Конституционния съд за процедурата за избора на нов главен прокурор.</p>
    </article>
  </body>
</html>