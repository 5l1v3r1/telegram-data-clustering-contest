<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281584-fore-detta-biowarechef-frostbite-ar-valdigt-svarhanterlig"/>
    <meta property="og:site_name" content="FZ.se"/>
    <meta property="article:published_time" content="2019-11-20T08:48:04+00:00"/>
    <meta property="og:title" content="Före detta Biowarechef: Frostbite är väldigt svårhanterlig"/>
    <meta property="og:description" content="Talar öppenhjärtigt om problemen med Dice och EA:s flaggskepps-spelmotor"/>
  </head>
  <body>
    <article>
      <h1>Före detta Biowarechef: Frostbite är väldigt svårhanterlig</h1>
      <h2>Talar öppenhjärtigt om problemen med Dice och EA:s flaggskepps-spelmotor</h2>
      <address><time datetime="2019-11-20T08:48:04+00:00">20 Nov 2019, 08:48</time> by <a rel="author" href="https://www.fz.se/medlem/39274" target="_blank">Joakim Bennet</a></address>
      <p>Vi har tidigare skrivit om hur anonyma medabrbetare på Bioware <a href="https://www.fz.se/artikel/279474">målat ut spelmotorn Frostbite som en stor del av problemet</a> med floppen <i>Anthem</i>, men även under utvecklingen av <i>Dragon Age: Inquisition</i> och <i>Mass Effect Andromeda</i>. Nu öppnar en före detta Bioware-chef upp offentligt om problematiken med den Dice-utvecklade motorn.</p>
      <p>Det är i en <a href="https://www.gamesindustry.biz/articles/2019-11-19-former-bioware-gm-opens-up-about-difficulties-of-frostbite-engine">artikel </a>hos Gamesindustry.biz som vi kan läsa hur Aaryn Flynn, tidigare general manager på Bioware, under ett föredrag berättat hur svårjobbad motorn är, och hur den är som en formel 1-bil – ”mycket känslig och svårhanterlig.”</p>
      <p>Efter att ha hyllat verktygen som användes för att skapa exempelvis <i>Neverwinter Nights</i>, berättar Flynn om hur saker och ting ändrades en tid efter det att EA köpt upp den anrika studion:</p>
      <p>“Sen kom kapitel två,” säger Aaryn Flynn, “och vi bytte till en motor som heter Frostbite. Och Frostbite är en intern EA-motor; väldigt kraftfull, snabb, vacker, byggd för att köra riktigt coola saker. Men den är också extremt känslig och kräver ett stort team.”</p>
      <p>I en Formel 1-metafor beskriver han hur hur motorn är som ett F1-stall, där otroliga tekniska framsteg görs, som är i framkant på vad som är mänskligt möjligt, men som också måste förlita sig på ett enormt crew som servar och optimerar bilarna. Han berättar också om hur svårt det var att utveckla verktyg som fungerade tillsammans med motorn, då det fanns så många varibler att ta hänsyn till.</p>
      <p>Läs hela <a href="https://www.gamesindustry.biz/articles/2019-11-19-former-bioware-gm-opens-up-about-difficulties-of-frostbite-engine">referatet </a>av Aaryn Flynns föredrag borta hos Gamesindustry.</p>
      <h3>Läs mer</h3>
      <figure>
        <img src="https://cdn.fz.se/artikel/bild/1413593?l=eyJyZXNvdXJjZSI6IlwvYXJ0aWtlbFwvYmlsZFwvMTQxMzU5MyIsImZpbHRlcnMiOltdLCJwYXJhbXMiOltdLCJrZXkiOiI2YTA1OTBlOGRmY2E0N2EwNWNkZmIxYjVhMTJhM2QwYiJ9"/>
        <figcaption>Jedi: Fallen Order kör inte Frostbite</figcaption>
      </figure>
      <figure>
        <img src="https://cdn.fz.se/artikel/bild/1413430?l=eyJyZXNvdXJjZSI6IlwvYXJ0aWtlbFwvYmlsZFwvMTQxMzQzMCIsImZpbHRlcnMiOltdLCJwYXJhbXMiOltdLCJrZXkiOiJjYzMwM2Q4OTIwMjY4NTgyYmM4M2FmZDY0MWU4YTA3OCJ9"/>
        <figcaption>Frostbite och obeslutsamhet sänkte Anthem</figcaption>
      </figure>
      <figure>
        <img src="https://cdn.fz.se/artikel/bild/1407943?l=eyJyZXNvdXJjZSI6IlwvYXJ0aWtlbFwvYmlsZFwvMTQwNzk0MyIsImZpbHRlcnMiOltdLCJwYXJhbXMiOltdLCJrZXkiOiI5YWZhYThhMWRmNGE4MTc2Y2Y4ZWI1Yjc0NGVkMWIxZCJ9"/>
        <figcaption>Anthem "tar Frostbite till nästa nivå"</figcaption>
      </figure>
    </article>
  </body>
</html>