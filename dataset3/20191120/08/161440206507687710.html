<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sulcis-iglesiente/2019/11/20/tragedia-sfiorata-a-carbonia-ramo-di-pino-crolla-in-strada-136-954825.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T08:26:11+00:00"/>
    <meta property="og:title" content="Tragedia sfiorata a Carbonia, ramo di pino crolla in strada"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">via Costituente</h6>
      <h1>Tragedia sfiorata a Carbonia, ramo di pino crolla in strada</h1>
      <h2>A dare l'allarme alcuni automobilisti che hanno assistito alla caduta</h2>
      <address><time datetime="2019-11-20T08:26:11+00:00">20 Nov 2019, 08:26</time> by <a rel="author" href="https://www.unionesarda.it/autore/andrea_scano/311" target="_blank">Andrea Scano</a></address>
      <p>Per fortuna, considerato l'orario, nessuno è rimasto ferito e nessuna vettura coinvolta: ma si è rivelato senza dubbio pericoloso il distacco questa notte di un grosso ramo di pino che si è abbattuto al suolo su un marciapiede di via Costituente a Carbonia.</p>
      <p>Sul posto sono dovuti intervenire attorno alle due i vigili del fuoco del distaccamento di via Roma, assieme ai carabinieri della Radiomobile.</p>
      <p>Sono stati allertati da alcuni automobilisti che hanno notato la scena.</p>
      <p>L'area è stata messa in sicurezza e transennata con dei nastri in attesa di successivi interventi; in base a una prima valutazione sembra che il resto della pianta sia in condizioni abbastanza stabili.</p>
      <p>Il cedimento ha riguardato pertanto solo un grosso ramo che si è staccato finendo pericolosamente sulla strada.</p>
    </article>
  </body>
</html>