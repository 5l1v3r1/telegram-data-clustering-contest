<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3361175/drama-u-novom-beogradu-dvojac-u-audiju-pokusao-da-otme-mladog-fudbalera-oteo-im-se-dok-su-ga-gepekovali"/>
    <meta property="og:site_name" content="kurir.rs"/>
    <meta property="article:published_time" content="2019-11-20T08:45:00+00:00"/>
    <meta property="og:title" content="DRAMA U NOVOM BEOGRADU: Dvojac u audiju pokušao da otme bivšeg fudbalera Zvezde! Oteo im se dok su ga GEPEKOVALI!"/>
    <meta property="og:description" content="BEOGRAD - Beogradska policija uhapsila je dva mladića u Kaluđerici pod sumnjom da su rano jutros, oko 3 časa, u Novom Beogradu, tačnije u Ulici Jurija Gagarina, pokušali da otmu mladog fudbalera Aleksu T. (20).foto: Instagram PrintscreenPrema prvim i nezvaničnim ..."/>
  </head>
  <body>
    <article>
      <h6 class="kicker">u Ulici Jurija Gagarina</h6>
      <h1>DRAMA U NOVOM BEOGRADU: Dvojac u audiju pokušao da otme bivšeg fudbalera Zvezde! Oteo im se dok su ga GEPEKOVALI!</h1>
      <address>
        <time datetime="2019-11-20T08:45:00+00:00">20 Nov 2019, 08:45</time>
      </address>
      <p>BEOGRAD - Beogradska policija uhapsila je dva mladića u Kaluđerici pod sumnjom da su rano jutros, oko 3 časa, u Novom Beogradu, tačnije u Ulici Jurija Gagarina, pokušali da otmu mladog fudbalera Aleksu T. (20).</p>
      <figure>
        <img src="https://www.kurir.rs/data/images/2019/11/20/09/2058067_aleksa-terzic-fudbaler-foto-instagram-pt_ff.jpg?ver=1574238649"/>
        <figcaption>
          <cite>foto: Instagram Printscreen</cite>
        </figcaption>
      </figure>
      <p>Prema prvim i nezvaničnim informacijama, reč je o bivšem fudbaleru Crvene zvezde, a sadašnjem igraču Fjorentine i mladom reprezentativcu naše zemlje (U21) Aleksi Terziću.</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3361207/evo-ko-je-fudbaler-kojeg-su-pokusali-da-otmu-aleksa-terzic-je-kao-biser-od-milion-i-po-evra-presao-iz-zvezde-u-italiju"/>
      </related>
      <p>On sinoć nije igrao za mladu reprezentaciju Srbije u Nišu protiv Rusije. </p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3361057/novi-trener-ista-muka-orlici-porazeni-od-rusije-u-nisu-i-sve-blizi-barazu"/>
      </related>
      <p> Kako se nezvanično saznaje, prvo je u saobraćaju došlo do svađe, a zatim i do udesa kada su mladići audijem udarili u BMW mladog fudbalera. On je u kolima bio sam. Zasad nije poznato je li udes bio insceniran zbog otmice ili je sve stvarno započelo svađom zbog saobraćaja. </p>
      <figure>
        <img src="https://www.kurir.rs/data/images/2019/11/20/09/2058073_aleksa-terzic-foto-epa-jun-2019-2222_ff.jpg?ver=1574239127"/>
        <figcaption>
          <cite>foto: EPA</cite>
        </figcaption>
      </figure>
      <p>Kada je fudbaler izašao iz automobila, oni su pokušali da ga "gepekuju", odnosno ubace u gepek, ali on je uspeo da ih savlada i umakne im.</p>
      <p>Dva mladića potom su mu uzela auto i pobegla ka Kaluđerici, gde su ubrzo i uhapšeni, pošto je fudbaler odmah pozvao policiju i prijavio šta se događa.</p>
      <p>
        <b>(Kurir.rs)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361171/uhapsena-prevarantkinja-iz-backe-palanke-9-podstanara-iznajmilo-isti-stan-uzimala-im-i-do-1200-evra-kapare"/>
        <a href="https://www.kurir.rs/crna-hronika/3361065/sudjenje-za-ubistvo-ispred-kluba-nana-menadzer-navijac-prvi-s-ledja-napao-sefa-obezbedjenja"/>
        <a href="https://www.kurir.rs/crna-hronika/3361113/totalno-ludilo-policajac-preskocio-balkon-i-sa-bakom-gledao-sebe-na-vestima-reakcija-starice-ce-vas-slediti"/>
        <a href="https://www.kurir.rs/crna-hronika/3360731/evo-zbog-cega-se-bratislav-zakljucao-u-stan-i-pretio-samoubistvom-otkriveno-sta-se-desilo-pre-drame-na-vozdovcu"/>
      </related>
    </article>
  </body>
</html>