<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/Jewish_identity/%D7%90%D7%99%D7%A9%D7%95%D7%9D__%D7%A2%D7%A8%D7%91%D7%99_%D7%A4%D7%A8%D7%A5_%D7%9C%D7%93%D7%99%D7%A8%D7%94_%D7%91%D7%99-%D7%9D_%D7%95%D7%A0%D7%99%D7%A1%D7%94_%D7%9C%D7%90%D7%A0%D7%95%D7%A1_%D7%90%D7%A9%D7%94"/>
    <meta property="og:site_name" content="הקול היהודי"/>
    <meta property="article:published_time" content="2019-11-20T08:00:00+00:00"/>
    <meta property="og:title" content="אישום: ערבי פרץ לדירה בי-ם וניסה לאנוס אשה"/>
    <meta property="og:description" content="הנאשם, אסיר ברשיון, הכיר את האשה כאשר ביקש לשכור דירה בעזרת בעלה. ערבי נוסף חשוד שחטף אשה לכפר בבנימין ואנס אותה"/>
  </head>
  <body>
    <article>
      <h1>אישום: ערבי פרץ לדירה בי-ם וניסה לאנוס אשה</h1>
      <h2>הנאשם, אסיר ברשיון, הכיר את האשה כאשר ביקש לשכור דירה בעזרת בעלה. ערבי נוסף חשוד שחטף אשה לכפר בבנימין ואנס אותה</h2>
      <address><time datetime="2019-11-20T08:00:00+00:00">20 Nov 2019, 08:00</time> by <a rel="author">אלחנן גרונר</a></address>
      <p>אחמד אעבדיה, אסיר ברשיון בן 35, הואשם ביום שישי האחרון במעשה מגונה בכח לאחר שנכנס באמצע היום לדירה בשכונת נחלאות שבירושלים, וניסה לאנוס אשה בביתה, כך נודע לקול היהודי.</p>
      <p>את האשה הכיר אעבדיה במסגרת קשר עם בעלה שעוסק בהשכרת דירות. האשה צרחה ונמלטה לאחר שאעבדיה פגע בה פיזית ואיים עליה בטענה שבעלה לא מוכן להשכיר לו דירה.</p>
      <ul>
        <li>
          <a href="http://hakolhayehudi.activetrail.biz/%D7%94%D7%A8%D7%A9%D7%9E%D7%94-%D7%9C%D7%AA%D7%A4%D7%95%D7%A6%D7%AA-%D7%95%D7%95%D7%A6%D7%90%D7%A4">הירשמו לתפוצת הווצאפ של הקול היהודי &gt;&gt;</a>
        </li>
        <li>
          <a href="http://hakolhayehudi.activetrail.biz/%D7%94%D7%A8%D7%A9%D7%9E%D7%94-%D7%9C%D7%A0%D7%99%D7%95%D7%96%D7%9C%D7%98%D7%A8">הירשמו לניוזלטר שלנו &gt;&gt;</a>
        </li>
        <li>
          <a href="https://play.google.com/store/apps/details?id=web2application.a43561554994955.com.myapplication">הורד את האפליקציה של הקול היהודי &gt;&gt;</a>
        </li>
      </ul>
      <p>בפרקליטות ביקשו להאריך את מעצרו עד לתום ההליכים נגדו וציינו כי הוא אסיר ברשיון, אשר הורשע הורשע בשנת 2016 בארבע עבירות של שוד מזוין ושתי עבירות של ניסיון תקיפת שוטר ונידון ל-60 חודשי מאסר. הוא שוחרר בניכוי שליש ממאסרו.</p>
      <p>בתוך כך, היום הודיעה משטרת מחוז ש"י כי הגישה הצהרת תובע כנגד ערבי ממזרח ירושלים החשוד בכך שחטף אשה מירושלים לכפר בבנימין ואנס אותה.</p>
      <p>על פי הודעת המשטרה, לפני כחודש, התקבלה במשטרה תלונה אודות מעשה אונס שבוצע באחד הכפרים שבאזור בנימין.</p>
      <p>עם קבלת התלונה נפתחה חקירה ובמסגרתה בוצעו פעולות שונות שהובילו למעצרו של החשוד.</p>
      <p>החשוד בגיר תושב <a href="https://www.hakolhayehudi.co.il/tags/%D7%9E%D7%96%D7%A8%D7%97%20%D7%99%D7%A8%D7%95%D7%A9%D7%9C%D7%99%D7%9D">מזרח ירושלים</a>, נעצר ונחקר בחשד לביצוע מעשה אונס ותקיפה ומעצרו הוארך מעת לעת.</p>
      <p>במהלך החקירה עלה כי החשוד  שהכיר את המתלוננת צעירה בשנות ה-30, לקח אותה בניגוד לרצונה לאחד הכפרים באזור בנימין וביצע בה מעשה אונס באלימות.</p>
      <p>מעצרו של החשוד הוארך עד ליום שישי הקרוב, אז צפוי להיות מוגש נגדו כתב אישום.</p>
      <p>
        <i>
          <a href="https://www.zipy.co.il/s/%D7%90%D7%9C%D7%99%D7%90%D7%A7%D7%A1%D7%A4%D7%A8%D7%A1/laptops/702/?page=1/hakol">מגוון מחשבים ניידים לרכישה &gt;&gt;</a>
        </i>
      </p>
    </article>
  </body>
</html>