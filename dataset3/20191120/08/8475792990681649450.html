<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/jonkoping/man-misstankt-for-grovt-barnpornografibrott-1"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T08:54:47+00:00"/>
    <meta property="og:title" content="Man misstänkt för grovt barnpornografibrott"/>
    <meta property="og:description" content="En man i 30-årsåldern har begärts häktad misstänkt för grovt barnpornografibrott samt anstiftan till grov våldtäkt mot barn. Mannen misstänks ha samröre med den kvinna som i förra veckan häktades för samma brott."/>
  </head>
  <body>
    <article>
      <h1>Man misstänkt för grovt barnpornografibrott</h1>
      <address><time datetime="2019-11-20T08:54:47+00:00">20 Nov 2019, 08:54</time> by <a rel="author">Gunilla Bunnvik</a></address>
      <p>
        <b>En man i 30-årsåldern har begärts häktad misstänkt för grovt barnpornografibrott samt anstiftan till grov våldtäkt mot barn. Mannen misstänks ha samröre med den kvinna som i förra veckan häktades för samma brott.</b>
      </p>
      <p>Den misstänkte mannen är hemmahörande på Höglandet och har nu begärts häktad misstänkt för grova brott mot barn. Mannen misstänks för anstiftan till våldtäkt mot barn samt grovt barnpornografibrott. Barnpornografibrotten ska enligt häktningsframställan ha pågått fram till i början av november i år.</p>
      <p>Förra <a href="https://www.svt.se/nyheter/lokalt/jonkoping/kvinna-begars-haktad-for-grov-valdtakt-mot-barn">veckan häktades en kvinna</a>, även hon från Höglandet, misstänkt för grov våldtäkt mot barn samt grovt barnpornografibrott. Då framkom det att ytterligare en person satt anhållen i samma ärende.</p>
      <p>De båda misstänkta har tidigare haft ett förhållande.</p>
      <related>
        <h4>Relaterat</h4>
        <a href="https://www.svt.se/nyheter/lokalt/jonkoping/kvinna-begars-haktad-for-grov-valdtakt-mot-barn"/>
      </related>
    </article>
  </body>
</html>