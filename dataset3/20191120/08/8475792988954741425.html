<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/orebro/rattegang-drojer-i-uppmarksammat-mord-pa-vaster"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T08:54:09+00:00"/>
    <meta property="og:title" content="Åtal i uppmärksammat mord på väster dröjer"/>
    <meta property="og:description" content="Det blir inget åtal i fallet om den mördade kvinnan på väster i Örebro under veckan. Rättegången dröjer medan delgivningen pågår, det berättar åklagaren för SVT under onsdagsmorgonen."/>
  </head>
  <body>
    <article>
      <h1>Åtal i uppmärksammat mord på väster dröjer</h1>
      <address><time datetime="2019-11-20T08:54:09+00:00">20 Nov 2019, 08:54</time> by <a rel="author">Joakim Lybeck</a></address>
      <p>
        <b>Det blir inget åtal i fallet om den mördade kvinnan på väster i Örebro under veckan. Rättegången dröjer medan delgivningen pågår, det berättar åklagaren för SVT under onsdagsmorgonen.</b>
      </p>
      <p>– Jag kommer att begära förlängning på fyra veckor eftersom delgivningen fortfarande pågår, säger Åsa Hiding.</p>
      <p>Delgivning innebär att åklagarsidan successivt lämnar över delar av sin förundersökning till försvaret.</p>
      <p>Det var i maj 2018 som den 45-åriga kvinnan hittades död i ett bostadsområde i Örebro. En man har suttit häktad sedan i augusti i år och nekar brott.</p>
      <p>Även en kvinna har tidigare häktats misstänkt för inblandning i mordet, men senare släppts.</p>
      <p>Åsa Hiding uppger att omhäktningsförhandlingarna kan komma att hållas idag, onsdag, eller imorgon förmiddag. </p>
      <related>
        <h4>Relaterat</h4>
        <a href="https://www.svt.se/nyheter/lokalt/orebro/misstankta-mordet-pa-orebrokvinnan"/>
        <a href="https://www.svt.se/nyheter/lokalt/orebro/atal-efter-mordet-pa-vaster-skjuts-troligtvis-upp"/>
        <a href="https://www.svt.se/nyheter/lokalt/orebro/ett-ar-sedan-mordet-pa-45-aringen-utredningen-fortsatter"/>
        <a href="https://www.svt.se/nyheter/lokalt/orebro/ytterligare-en-begars-haktad-for-mordet-pa-orebrokvinnan"/>
        <a href="https://www.svt.se/nyheter/lokalt/orebro/besked-om-mordmisstankt-kvinna"/>
        <a href="https://www.svt.se/nyheter/lokalt/orebro/polisen-har-gripit-en-misstankt-for-mordet-pa-kvinna-i-orebro"/>
      </related>
    </article>
  </body>
</html>