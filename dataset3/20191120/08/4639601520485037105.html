<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/inbox/teksas-deite-ti-diasosi-8xronis-apo-ton-apagogea-tis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T08:50:44+00:00"/>
    <meta property="og:title" content="Τέξας : Δείτε τη διάσωση 8χρονης από τον απαγωγέα της"/>
    <meta property="og:description" content="Αποκαλυπτική μαρτυρία - βίντεο από φορητή κάμερα της αστυνομίας, που κατέγραψε καρέ καρέ την επιχείρηση, που στέφθηκε υπό πλήρη επιτυχία, διάσωσης 8χρονης από τα χέρια του απαγωγέα της στο Τέξας των ΗΠΑ"/>
  </head>
  <body>
    <article>
      <h1>Τέξας : Δείτε τη διάσωση 8χρονης από τον απαγωγέα της</h1>
      <h2>Αποκαλυπτική μαρτυρία – βίντεο από φορητή κάμερα της αστυνομίας, που κατέγραψε καρέ καρέ την επιχείρηση, που στέφθηκε υπό πλήρη επιτυχία, διάσωσης 8χρονης από τα χέρια του απαγωγέα της στο Τέξας των ΗΠΑ</h2>
      <address><time datetime="2019-11-20T08:50:44+00:00">20 Nov 2019, 08:50</time> by <a rel="author">ΤοΒΗΜΑ Team</a></address>
      <p>Αποκαλυπτική μαρτυρία – βίντεο από φορητή κάμερα της αστυνομίας, που κατέγραψε καρέ καρέ την επιχείρηση, που στέφθηκε υπό πλήρη επιτυχία, διάσωσης 8χρονης από τα χέρια του απαγωγέα της στο Τέξας των ΗΠΑ.</p>
      <p>Οι αστυνομικές αρχές κατόπιν ερευνών βρήκαν ότι ο επικίνδυνος απαγωγέας διέμενε σε ένα ξενοδοχείο και αφού η περιγραφή των εργαζομένων ταίριαζε με εκείνη της μητέρας, μετέβησαν στο δωμάτιο του και του ζήτησαν να βγει έξω.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <h3>«Την βρήκαμε. Είσαι ασφαλής»</h3>
      <p>Όταν εκείνος αρνήθηκε να συνεργαστεί, οι αστυνομικοί έσπασαν την πόρτα και του πέρασαν αμέσως χειροπέδες. Ψάχνοντας το δωμάτιο, βρήκαν το 8χρονο κοριτσάκι κρυμμένο κάτω από ένα καλάθι με άπλυτα ρούχα, όπου φαίνεται να την είχε κρύψει ο 51χρονος απαγωγέας της, όπως αναφέρει και η New York Post.</p>
      <figure>
        <iframe src="https://www.youtube.com/embed/EoAG0MbZD8k" width="640" height="360" data-service="Youtube" scrolling="no"/>
      </figure>
      <p>Στο βίντεο που «κόβει» την ανάσα ακούγονται οι αστυνομικοί να φωνάζουν: «Την βρήκαμε, την βρήκαμε. Είσαι ασφαλής»μόλις αντικρίζουν το μικρό κορίτσι.</p>
      <h3>Το θρίλερ της απαγωγής</h3>
      <p>Η 8χρονη αρπάχτηκε από τον 51χρονο μέσα από τα χέρια της μητέρας της ενώ περπατούσαν πλάι-πλάι στο δρόμο, κοντά στο σπίτι τους στο Τέξας.</p>
      <p>Στο ίδιο βίντεο, υπάρχει χαρακτηριστικό απόσπασμα όπου φαίνεται η μητέρα πεσμένη στο έδαφος, να φωνάζει σοκαρισμένη για βοήθεια. Μη μπορώντας ακόμα να συνειδητοποιήσει τι συνέβη, φαίνεται να τρέχει οργισμένη προς το αυτοκίνητο του απαγωγέα.</p>
      <p>Ο 51χρονος απαγωγέας, Michael Webb, συνελήφθη για απαγωγή και καταδικάστηκε σε ισόβια κάθειρξη.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>