<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152588-mozhlyvyj-buling-policiia-vzialasia-za-perevirku-dij-vyhovatelky-z-volyni"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T08:58:00+00:00"/>
    <meta property="og:title" content="Можливий булінг: поліція взялася за перевірку дій виховательки з Волині"/>
    <meta property="og:description" content="Йдеться про виховательку одного із дитсадків Турійська"/>
  </head>
  <body>
    <article>
      <h1>Можливий булінг: поліція взялася за перевірку дій виховательки з Волині</h1>
      <address>
        <time datetime="2019-11-20T08:58:00+00:00">20 Nov 2019, 08:58</time>
      </address>
      <p>Турійські поліцейські та дирекція дошкільного навчального закладу проводять перевірку на наявність булінгу. <br/><br/>Про це повідомляють правоохоронці Турійська. <br/><br/>Зауважують, що при моніторингу мережі інтернет учора, 19 листопада, поліцейські Турійського відділення поліції виявили відеопублікацію громадянина А., в якій вказано про можливу наявність непрофесійних дій одного з вихователів дошкільного навчального закладу Турійського району.<br/><br/>Подію зареєстрували в журналі єдиного обліку заяв і повідомлень про кримінальні правопорушення та інші події для проведення перевірки. За результатами перевірки буде надано правову оцінку учасникам події в т.ч. на наявність у цій події ознак булінгу (цькування, приниження).<br/><br/>Поліцейські взяли участь у батьківських зборах, на яких батькам та вихователям ДНЗ роз’яснили про види булінгу, відповідальність та наслідки таких дій.<br/><br/>Додамо, що відео, яке мають на увазі правоохоронці, поширив у мережу один із батьків вихованців турійського дитсадка. У ролику батько переконує, що вихователька змушує дітей за певну активність, бажання бігати та гратися, стояти у кутку на колінах та застосовує інші приниження. <br/><br/>Сама ж вихователька, з якою разом із директором дитсадка спілкувався батько дитини, на відео сказала, що це буває "дуже рідко".<br/><br/><i><b>Фото ілюстративне.</b></i></p>
    </article>
  </body>
</html>