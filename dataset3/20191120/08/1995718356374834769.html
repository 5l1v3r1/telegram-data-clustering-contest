<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152585-u-lucku-ziavliatsia-marshrutky-7-ta-35"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T08:45:00+00:00"/>
    <meta property="og:title" content="У Луцьку з’являться маршрутки №7 та №35"/>
    <meta property="og:description" content="До мерії звернулися мешканці Прилуцької ОТГ щодо необхідності транспортного сполучення сіл Жабка, Дачне, Прилуцьке, Сапогове із Луцьком"/>
  </head>
  <body>
    <article>
      <h1>У Луцьку з’являться маршрутки №7 та №35</h1>
      <address>
        <time datetime="2019-11-20T08:45:00+00:00">20 Nov 2019, 08:45</time>
      </address>
      <p>У Луцьку оголосили конкурс на перевезення пасажирів за двома новими маршрутами – №7 та №35.<br/><br/>Про це йшлося у середу, 20 листопада, під час засідання виконкому Луцькради.<br/><br/>Начальник управління транспорту та зв’язку <b>Володимир Степанов </b>зауважив, що до мерії звернулися мешканці Прилуцької ОТГ щодо необхідності транспортного сполучення сіл Жабка, Дачне, Прилуцьке, Сапогове із Луцьком. Тож у місті пропонують вирішити це питання, відкривши нові автобусні маршрути.<br/><br/>Зокрема, йдеться про маршрути № 7 «с. Сапогове – Госпіталь» (у прямому та зворотному напрямках: с. Сапогове (вул. Центральна), с. Прилуцьке (Соборності, Ківерцівська, Богуна, Наливайка), Карбишева, Конякіна, Гордіюк, Соборності, Молоді, Відродження, Рівненська, Київський майдан, Волі, Словацького, Богдана Хмельницького (Глушець, Паркова), Ковельська, Старицького, Стефаника (місця міжзмінного відстою у с. Сапогове на вул. Центральній та на вул. Стефаника) та № 35 «с. Жабка – Центральний ринок» (у напрямку: с. Жабка, с. Дачне (дорога Р-14), Ківерцівська, Набережна, Ковельська, Глушець, Паркова, Винниченка, Яровиця, Набережна, Ківерцівська, с. Дачне, с. Жабка (місце міжзмінного відстою у с.Жабка). Володимир Степанов повідомив, що спочатку маршрути тестуватимуть і, можливо, змінюватимуть відповідно до побажань людей. <br/><br/>«Ми будемо наполягати, щоб маршрути, які не мають відношення до міста і їдуть центром, прибирати. Через центр у Рівному не їде жоден міжміський маршрут, їде якимись приміськими дорогами і виїжджає на автостанцію», - наголосив в.о. мера Луцька<b> Григорій Пустовіт</b>. Заступник мера <b>Григорій Недопад</b> повідомив, що місто звертатиметься з цією проблемою до суду.</p>
    </article>
  </body>
</html>