<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90059"/>
    <meta property="og:site_name" content="Denník politika"/>
    <meta property="article:published_time" content="2019-11-20T08:35:04+00:00"/>
    <meta property="og:title" content="Tehotnú ženu zabili psy, polícia prípad vyšetruje ako zabitie"/>
    <meta property="og:description" content="20.11.2019 (Webnoviny.sk) – Na severe Francúzska zabili tehotnú ženu psy. Prípad sa stal v lesoch pri obci Villers-Cotterets, kde sa v tom čase konala poľovačka so psami. Dvadsaťdeväťročná žena išla von so svojimi piatimi psami."/>
  </head>
  <body>
    <article>
      <h1>Tehotnú ženu zabili psy, polícia prípad vyšetruje ako zabitie</h1>
      <address><time datetime="2019-11-20T08:35:04+00:00">20 Nov 2019, 08:35</time> by <a rel="author">Webnoviny</a></address>
      <p>20.11.2019 (Webnoviny.sk) – Na severe Francúzska zabili tehotnú ženu psy. Prípad sa stal v lesoch pri obci Villers-Cotterets, kde sa v tom čase konala poľovačka so psami. Dvadsaťdeväťročná žena išla von so svojimi piatimi psami.</p>
      <p>Neskôr zatelefonovala manželovi a povedala mu, že sa obáva útoku niekoľkých psov. Jej telo našiel po tom, ako počul zavýjať vlastné psy. Obeť utrpela zranenia horných a dolných končatín a tiež hlavy. Úrady v súčasnosti testujú 93 psov, aby zistili, ktoré z nich sú zodpovedné za útok. Polícia prípad vyšetruje ako zabitie.</p>
      <p>Francúzska herečka Brigitte Bardot, ktorá je zakladateľkou organizácie na ochranu zvierat, vyzvala úrady, aby okamžite stiahli <i>„všetky povolenia na poľovačky v tejto sezóne“</i>. Francúzsky poľovnícky zväz sa vyjadril, že neexistuje žiadny dôkaz o tom, že by za úmrtie ženy mohli poľovné psy.</p>
      <p>Viac k témam: <a href="https://www.webnoviny.sk/tag/utok-psa/"><u>útok psa</u></a><br/>Zdroj: Webnoviny.sk – <a href="https://www.webnoviny.sk/tehotnu-zenu-zabili-psy-policia-pripad-vysetruje-ako-zabitie/"><u>Tehotnú ženu zabili psy, polícia prípad vyšetruje ako zabitie</u></a> © SITA Všetky práva vyhradené.</p>
    </article>
  </body>
</html>