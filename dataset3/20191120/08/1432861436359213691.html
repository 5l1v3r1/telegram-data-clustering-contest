<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/volleyball/viceprezidentyt-na-bfv-imame-zadylzheniq-no-ne-sme-vyv-falit-1407869.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T08:33:00+00:00"/>
    <meta property="og:title" content="Вицепрезидентът на БФВ: Имаме задължения, но не сме във фалит"/>
    <meta property="og:description" content="Вицепрезидентът на волейболната федерация Борислав Кьосев отхвърли обвиненията, че централата е във фалит, но призна за наличието на задължения Той поясни, че се прави всичко възможно федерацията да съществува"/>
  </head>
  <body>
    <article>
      <h1>Вицепрезидентът на БФВ: Имаме задължения, но не сме във фалит</h1>
      <address><time datetime="2019-11-20T08:33:00+00:00">20 Nov 2019, 08:33</time> by <a rel="author">Sportlive.bg</a></address>
      <p>Вицепрезидентът на <b><a href="https://www.sportlive.bg/tags/22638">волейболната федерация</a></b> Борислав Кьосев отхвърли обвиненията, че централата е във фалит, но призна за наличието на задължения. Той поясни, че се прави "всичко възможно федерацията да съществува".</p>
      <p><i>"Федерацията работи добре, може да се иска още, но не смятам, че е във фалит. Има задължения, но те не са защото не са правилно изразходвани или са неправилно планирани. Те са на базата на една друга система, която идва на базата на Министерството на спорта. Не смятам, че става дума за 1 милион лева, не съм толкова навътре в нещата, но според мен се прави всичко възможно федерацията да съществува", </i>заяви Кьосев в ефира на Diema Sport 2.</p>
      <p><i>"Ако държавата се намеси със смяната на ръководството, ще стане като с футбола. Но държавата е длъжна да контролира финансите, които постъпват във федерацията. Това, което знам, е, че министерството за миналата година е дало 2,4 млн. лева, а първенствата (световно и европейско) са извън този бюджет, а цялата подготовка е около 5 милиона лева, разликата идва от спонсори, телевизия и реклами",</i> добави още той.</p>
      <p>
        <i>Междувременно стана ясно, че Спортното министерство е назначило проверка на БФВ (<b><a href="https://www.sportlive.bg/sport/volleyball/Sportnoto-ministerstvo-proverqva-volejbolnata-federaciq-za-razhodvaneto-na-byudzheta-1407865.html">повече по темата четете тук</a></b>).</i>
      </p>
      <related>
        <h4>Още по темата</h4>
        <a href="https://www.sportlive.bg/sport/volleyball/Sportnoto-ministerstvo-proverqva-volejbolnata-federaciq-za-razhodvaneto-na-byudzheta-1407865.html"/>
        <a href="https://www.sportlive.bg/sport/volleyball/Oficialno-Elitnite-otbori-poiskaha-smqna-na-vlastta-vyv-volejbola-1406530.html"/>
        <a href="https://www.sportlive.bg/sport/volleyball/Ekskluzivno-Pochti-vsichki-klubove-vyv-volejbolniq-elit-sa-protiv-Dancho-Lazarov-shte-opitat-da-go-svalqt-1406237.html"/>
        <a href="https://www.sportlive.bg/sport/volleyball/Nazrqva-nov-zhestok-skandal-v-bylgarskiq-volejbol-1405231.html"/>
      </related>
    </article>
  </body>
</html>