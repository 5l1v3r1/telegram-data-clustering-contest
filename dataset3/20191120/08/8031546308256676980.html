<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109203-Dobrovolci-na-BMChK-shte-razdavat-Donorski-karti"/>
    <meta property="og:site_name" content="Канал 3"/>
    <meta property="article:published_time" content="2019-11-20T08:41:00+00:00"/>
    <meta property="og:title" content="Доброволци на БМЧК ще раздават Донорски карти"/>
    <meta property="og:description" content="Вижте от къде можете да вземете"/>
  </head>
  <body>
    <article>
      <h1>Доброволци на БМЧК ще раздават Донорски карти</h1>
      <h2>Вижте от къде можете да вземете</h2>
      <address>
        <time datetime="2019-11-20T08:41:00+00:00">20 Nov 2019, 08:41</time>
      </address>
      <p>
        <b>Като част от Националната кампания в подкрепа на донорството и трансплантацията "Да! За живот!“ на 20 и 27 ноември от 14:00 ч. до 18:00 ч. всеки желаещ ще може да се сдобие с Донорска карта от обособени пунктове пред Народния театър "Иван Вазов” и НДК, съобщиха от здравното министерство.</b>
      </p>
      <p>На 21 ноември – Деня на християнското семейство, сутринта доброволци на БМЧК ще раздават донорски карти пред храмовете "Св. Александър Невски", "Света София" и "Света Неделя".</p>
      <p>На 28 ноември от 11:30 ч. до 13:00 ч. може да вземете вашата карта и в Медицинския колеж “Йорданка Филаретова”.</p>
      <p>Доброволци на Българския младежки Червен кръст ще раздават донорски карти и по време на традиционната студентска кръводарителската кампания на следните дати: 19 ноември в НСА; 26 ноември – Нов Български университет; 28 ноември – Биологически факултет; 3 декември – Факултета по математика и информатика на СУ.</p>
      <p>В София донорски карти ежедневно могат да бъдат получени: в централата на БЧК на бул. "Джеймс Баучер" 76; в Центъра за обучение по първа долекарска помощ на кандидат-шофьори на бул. "Дондуков" 61; в пет териториални центрове на Столичната организация на БЧК, намиращи се в: ж.к. "Стрелбище”, ул. "Златни врата” 15; ж. к. "Люлин”, бл. 711,вх. Б; ж.к. "Надежда” ул. "Болярска” 63; кв. "Редута” ул. "Едисон” 46; ж.к.”Бели брези” бл. 3. </p>
      <related>
        <h4>Още по темата</h4>
        <a href="http://kanal3.bg/news/bulgaria/society/106310-Vazrastni-hora-pokazaha-pred-BChK-umeniya-pri-bedstvie"/>
        <a href="http://kanal3.bg/news/bulgaria/zdraveopazvane/105823-BChK-startira-kampaniya-za-socialnoznachimi-zabolyavaniya"/>
        <a href="http://kanal3.bg/news/bulgaria/society/92014-BChK%253A-Visoka-lavinna-opasnost-v-planinite%252C-v-Pirin-natrupa-oshte-60-sm-snyag"/>
      </related>
    </article>
  </body>
</html>