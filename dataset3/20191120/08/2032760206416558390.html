<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90054"/>
    <meta property="og:site_name" content="Denník politika"/>
    <meta property="article:published_time" content="2019-11-20T08:10:46+00:00"/>
    <meta property="og:title" content="IDF zaútočila na desiatky teroristických cieľov v Sýrii"/>
    <meta property="og:description" content="Bojové lietadlá IDF útočia na desiatky vojenských cieľov patriacich k iránskym silám Quds a sýrskej armáde."/>
  </head>
  <body>
    <article>
      <h1>IDF zaútočila na desiatky teroristických cieľov v Sýrii</h1>
      <address><time datetime="2019-11-20T08:10:46+00:00">20 Nov 2019, 08:10</time> by <a rel="author">Peter Bertko</a></address>
      <p>Bojové lietadlá IDF útočia na desiatky vojenských cieľov patriacich k iránskym silám Quds a sýrskej armáde.</p>
      <p>Autor: Elad Benari, 20.11.2019 6:30</p>
      <p>V noci na utorok, v reakcii na rakety vypálené iránskymi silami zo sýrskeho územia na Izrael, zasiahli bojové lietadlá IDF desiatky vojenských cieľov iránskych jednotiek Quds a sýrskych ozbrojených síl, vrátane rakiet typu „zem-vzduch“, veliteľstvo, skladov zbraní a vojenských základní.</p>
      <p>Počas týchto úderov IDF bola odpálená sýrska protivzdušná obranná raketa, a to aj napriek jasnému varovaniu, aby sa Sýrčania takejto reakcie zdržali. Následne bolo zničených niekoľko sýrskych leteckých obranných batérií</p>
      <p>Včerajší iránsky útok na Izrael je ďalším jasným dôkazom účelu iránskej prítomnosti v Sýrii. Tá ohrozuje bezpečnosť Izraela, regionálnu stabilitu a samotný sýrsky režim, ‚uviedol hovorca IDF.</p>
      <p>IDF naďalej považuje sýrsky režim zodpovedným za kroky podniknuté na jeho území a varuje ho pred prevádzkovaním alebo povoľovaním nepriateľských akcií proti Izraelu. Po týchto akciách bude nasledovať tvrdá reakcia.</p>
      <p>IDF bude aj naďalej pevne a rozhodne pôsobiť proti iránskemu zakoreneniu v Sýrii. IDF je pripravená na rôzne scenáre a bude pokračovať vo svojej činnosti tak dlho, kým nebude zaistená bezpečnosť izraelských civilistov, uviedol hovorca IDF.</p>
      <p>Hovorca IDF Hedi Zilberman v stredu ráno novinárom povedal, že pri leteckých úderoch boli zničené raketové batérie typu zem-vzduch, sklady zbraní, veliteľstvo v oblasti Damašku a pozorovacie stanovište na Golanách. Bolo napadnuté iránskej veliteľstvo a logistické základne v oblasti Damašku.</p>
      <p>Sme pripravení na obranu aj na útok. Pokiaľ dôjde k ďalším útokom, budeme reagovať tvrdo. V pokynoch smerom k domácej fronte nedochádza k žiadnym zmenám, povedal Zilberman.</p>
      <p>Vlna úderov zasiahla široké spektrum cieľov. Išlo o desiatky objektov v Damašku, na juh a na západ od neho a na Golanách – vrátane iránskych. Bolo na nás vypálených niekoľko protilietadlových rakiet a my sme následne zničili batérie, z ktorých sa tak stalo. Sme pripravený na tri scenáre: žiadna reakcia, menšia reakcia a výraznejšia reakcia, dodal a poznamenal, že útok bol vopred koordinovaný s Ruskom a Spojenými štátmi.</p>
      <p>Premiér Benjamin Netanjahu komentoval utorkový nočný letecký úder v Sýrii.</p>
      <p>Jasne som dal najavo, že zaútočíme na kohokoľvek, kto nás napadne. To sme dnes v noci, proti vojenským cieľom iránskych síl Quds a sýrskym vojenským cieľom v Sýrii, urobili. Budeme naďalej pevne udržiavať bezpečnosť Izraela.</p>
      <p>Minister obrany Naftali Bennett na útok v Sýrii tiež zareagoval a povedal: Naše posolstvo iránskym vodcom je jednoduché: už nie ste imúnny. Kamkoľvek vysuniete svoje chápadlá, tam je odrežeme.</p>
      <p>Sýrska televízia v utorok večer informovala, že boli nasadené systémy protivzdušnej obrany proti tomu, čo označila za „nepriateľské ciele“ nad južným Damaškom.</p>
      <p>Podľa jej správ zachytili obranné systémy niekoľko rakiet vystrelených z Libanonu a izraelského vzdušného priestoru.</p>
      <p>Ďalšie správy naznačujú, že útok bol vykonaný proti iránskym skladom zbraní. Na letisku v hlavnom meste bola hlásená explózia.</p>
      <p>V utorok ráno sýrske médiá informovali, že v oblasti damaškého letiska bolo počuť výbuchy.</p>
      <p>Tieto správy prišli v rovnakom čase, kedy boli zo Sýrie odpálené štyri rakety smerom ku Golanským výšinám. Rakety boli zachytené proti raketovým systémom Iron Dome.</p>
      <p>Minulý týždeň sýrske média informovali, že Akram al-Ajour, syn jedného z vodcov Islamského džihádu, bol pri leteckom útoku na obytnú budovu v Damašku zabitý.</p>
      <p>Sýrska oficiálna tlačová agentúra SANA uviedla, že tento útok vykonal Izrael.</p>
      <footer>Zdroj: <a href="http://www.israelnationalnews.com/News/News.aspx/271946">Arutz Sheva – Israel National News</a></footer>
    </article>
  </body>
</html>