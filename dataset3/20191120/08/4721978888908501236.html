<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718824/recensioni-negative-the-morning-show-attacco-apple"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T08:29:17+00:00"/>
    <meta property="og:title" content="Per i produttori le recensioni negative a “The Morning Show” sono state un attacco ad Apple"/>
    <meta property="og:description" content="The Morning Show ha avuto recensioni negative? Per i produttori esecutivi della serie si è trattato solo di un attacco ad Apple e non di giudizi veritieri."/>
  </head>
  <body>
    <article>
      <h1>Per i produttori le recensioni negative a “The Morning Show” sono state un attacco ad Apple</h1>
      <address>
        <time datetime="2019-11-20T08:29:17+00:00">20 Nov 2019, 08:29</time>
      </address>
      <p>I produttori esecutivi della serie “The Morning Show” disponibile su Apple TV+ ritengono che le prime recensioni della stampa specializzata siano state più un attacco ad Apple che un commento vero e proprio sui contenuti della serie.</p>
      <p>Parlando alla conferenza Code Media a Los Angeles, Kerry Ehrin e Mimi Leder <a href="https://appleinsider.com/articles/19/11/19/initial-the-morning-show-reviews-were-attack-on-apple-executive-producers-say">hanno risposto</a> alle domande sulle recensioni mediocri di “The Morning Show”, dicendo che per loro i critici stessero fondendo pensieri sulla serie con prospettive su Apple TV+ come servizio.</p>
      <blockquote>Quando sono arrivate quelle recensioni, non sapevo quale spettacolo stessero guardando. Pensavo fossero pazzi. Pensavo che ci fossero molti commentatori che odiano Apple e che desiderassero solo che Apple fallisse. Le recensioni sembravano un attacco ad Apple, non un giudizio sulla serie.</blockquote>
      <p>Sia Ehrin che Leder credono che <b>i critici abbiano preso la recensione come un’opportunità per fornire commenti su Apple TV+</b> invece di concentrarsi sull’argomento in questione, secondo un processo che Leder definisce “<i>non giusto</i>“.</p>
      <p>“<i>Quando leggi queste recensioni, noti che sono state impostate per parlare dall’intero aspetto aziendale, come per dire cosa sta facendo Apple? È un po’ separato da noi e dal nostro lavoro di produrre serie</i>“, ha detto Ehrin.</p>
      <p>In effetti, nonostante un punteggio complessivo medio molto basso dei critici professionisti, “The Morning Show” appare ha ricevuto voti positivi dagli utenti finali. Ad esempio, su Rotten Tomatoes, i critici arrivano al 63%, mentre quelli degli utenti al 95% di voti positivi. Anche su iMDB, The Morning Show totalizza un ottimo 8.2 da parte dei consumatori.  Su iPhoneItalia abbiamo <a href="https://www.iphoneitalia.com/717491/the-morning-show-recensione">recensito e promosso la serie a pieni voti</a>, almeno per questi primi episodi.</p>
      <p>“<i>La gente la adora e noi la adoriamo”</i>, ha detto Ehrin. “<i>Questo è ciò che conta.</i>”</p>
      <p>Apple non condivide le metriche sulle prestazioni con i produttori della serie originale, ma Ehrin e Leder hanno affermato che i dirigenti sono “<i>molto contenti di loro</i>“.</p>
      <p>E voi vosa ne pensate? Avete visto la serie?</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>