<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-va-fi-vremea-de-1-decembrie-de-ziua-nationala-a-romaniei-20096331"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T08:56:05+00:00"/>
    <meta property="og:title" content="Cum va fi vremea de 1 Decembrie, de Ziua Națională a României"/>
    <meta property="og:description" content="Meteorologii anunță scăderea temperaturilor, cu toate acestea vremea de 1 Decembrie, ziua Națională a României, nu va fi foarte rece în cele mai multe"/>
  </head>
  <body>
    <article>
      <h1>Cum va fi vremea de 1 Decembrie, de Ziua Națională a României</h1>
      <address><time datetime="2019-11-20T08:56:05+00:00">20 Nov 2019, 08:56</time> by <a rel="author">Alina S.</a></address>
      <p>
        <b>Meteorologii anunță scăderea temperaturilor, cu toate acestea vremea de 1 Decembrie, ziua Națională a României, nu va fi foarte rece în cele mai multe regiuni din țară, dar nici în București, unde va avea loc tradiționala paradă de 1 Decembrie.</b>
      </p>
      <p>Iarna și-ar putea în drepturi, mai ales că, din punct de vedere calendaristic, 1 Decembrie este prima zi din sezonul rece. Totuși, vremea de 1 decembrie se anunță destul de caldă pentru această perioadă din an.</p>
      <h3>Vremea 1 Decembrie la București</h3>
      <p>Potrivit prognozei meteo, la București, pe 1 decembrie, temperaturile se vor încadra între 12 și 5 grade C, cu dublu față de istoricul mediilor temperaturilor din această perioadă.</p>
      <h3>Vremea 1 Decembrie la munte</h3>
      <p>Pentru Brașov, prognoza meteo anunță temperaturi maxime și minime cuprinse între 12 și 4 grade C pe 1 decembrie și cer însorit. De asemenea, istoricul mediilor ne indică faptul că vremea se menține mult mai caldă decât normalul perioadei.</p>
      <p>Temperaturile diurne vor scădea spre valori în jurul unei medii de 2 grade în data de 22 noiembrie, pornind de la 9…10 grade în primele zile ale intervalului. Apoi, variațiile de la o zi la alta vor fi în general nesemnificative și se vor înregistra temperaturi maxime de 3…4 grade. În intervalul 18 – 21 noiembrie se vor înregistra temperaturi minime cuprinse, în medie, între 2 și 4 grade, apoi este estimată o răcire spre -4 grade, urmată de o ușoară încălzire, spre sfârșitul intervalului. Probabilitatea de apariție a precipitațiilor va fi ridicată în intervalul 18 – 22 noiembrie, apoi în intervalul 24 – 30 noiembrie.</p>
      <h3>Vremea 1 Decembrie. Prognoza meteo pentru intervalul 18 noiembrie- 1 Decembrie</h3>
      <p>Administrația Națională de Meteorologie, ANM, a emis <b><a href="https://www.cancan.ro/prognoza-meteo-lunara-cum-va-fi-vremea-in-noiembrie-20081898">prognoza meteo pentru finalul lunii noimebrie</a></b> și 1 Decembrie.</p>
      <h4>Vremea 18 noimebrie – 1 Decembrie în Banat</h4>
      <p>Vremea va fi cu mult mai caldă decât în mod normal la începutul intervalului când, în medie, se vor înregistra temperaturi maxime în jurul a 17 grade apoi se va răci, maximele urmând a scădea spre temperaturi în jurul a 10…11 grade, în data de 23 noiembrie. Până la sfârșitul intervalului de prognoză, variațiile de la o zi la alta nu vor fi notabile, astfel că ecartul mediu regional va fi cuprins între 9 și 11 grade. În ceea ce privește regimul termic nocturn, în intervalul 18 – 21 noiembrie se vor înregistra temperaturi cuprinse, în medie, între 6 și 8 grade, apoi este estimată o răcire a vremii spre valori medii în jurul a 1…3 grade. Probabilitatea de apariție a ploilor va fi ridicată în datele de 18 și 19 noiembrie, apoi în intervalul 25 noiembrie – 01 decembrie..</p>
      <h4>Vremea 18 noimebrie – 1 Decembrie  în Moldova</h4>
      <p>În intervalul 18 – 20 noiembrie se vor înregistra temperaturi maxime mai ridicate decât cele specifice perioadei, între 12 și 15 grade, în medie. Apoi este estimată o răcire accentuată a vremii, spre 1…2 grade. După data de 23 noiembrie, ușor și treptat, temperaturile diurne vor crește, astfel că, până spre sfârșitul celei de-a doua săptămâni de prognoză, se vor atinge în medie 7….8 grade, la scară regională.</p>
      <p>Minimele se vor menține ridicate în primele 3 zile de prognoză, când se vor înregistra în medie în jur de 9 grade, pentru ca ulterior o răcire semnificativă a vremii să determine valori în jurul a -3 grade, în medie, în data de 23 noiembrie. Până în ultima zi a intervalului, minimele vor crește treptat, spre 2…3 grade. Probabilitatea pentru precipitații va fi ridicată în intervalul 18 – 22 noiembrie, apoi va crește din nou începând cu data de 25 noiembrie.</p>
      <h4>Vremea 18 noimebrie – 1 Decembrie în Dobrogea</h4>
      <p>La începutul intervalului, valorile de temperatură diurne se vor situa peste cele climatologic specifice perioadei, în jurul unei medii de 17 grade. Apoi vremea va intra într-un proces de răcire ce va conduce la înregistrarea, în data de 22 noiembrie, a unor valori maxime medii în jurul a 6 grade.</p>
      <p>Până la sfârșitul intervalului temperaturile maxime vor crește ușor de la o zi la alta, spre 10….11 grade. Minimele vor scădea semnificativ de la valori medii de 10….12 grade la începutul intervalului, spre 2 grade, în medie, în data de 23 noiembrie, apoi vor crește treptat, urmând ca în intervalul 24 noiembrie – 01 decembrie să se încadreze între 4 și 6 grade. Probabilitatea de ploaie va fi ridicată în perioada 20 – 28 noiembrie.</p>
      <h4>Vremea 18 noimebrie – 1 Decembrie în Muntenia</h4>
      <p>În primele zile ale intervalului valorile maxime diurne se vor menține peste cele climatologic specifice perioadei, urmând a se situa în jurul unei medii de 17 grade, pentru ca după data de 20 noiembrie acestea să scadă spre 5 grade. Ulterior datei de 22 noiembrie temperaturile maxime vor crește ușor de la o zi la alta, spre valori în jurul a 10…12 grade.</p>
      <p>Minimele vor scădea spre medii în jurul a 0…1 grad în data de 23 noiembrie, pornind de la medii de 8…10 grade în intervalul 18 – 21 noiembrie, apoi vor crește ușor spre 3…4 grade. Probabilitatea de apariție a precipitațiilor va fi ridicată în intervalul 18 – 28 noiembrie.</p>
      <h4>Vremea 18 noimebrie – 1 Decembrie în Crișana</h4>
      <p>În primele zile ale intervalului se vor înregistra temperaturi maxime în jurul a 18 grade în medie, valori cu mult peste cele normale. Apoi vremea se va răci, astfel că în data de 22 noiembrie se vor înregistra 12…13 grade. Începând cu 22 noiembrie și până la sfârșitul intervalului de prognoză, variațiile de la o zi la alta vor fi în general nesemnificative, urmând a se înregistra valori de 10…12 grade, mediat regional.</p>
      <p>La începutul intervalului, minimele vor fi cu mult mai ridicate decât cele normale perioadei, urmând a se înregistra valori medii de 8…9 grade. Apoi temperaturile minime vor scădea spre medii de 3…4 grade, iar după data de 25 noiembrie este estimată o ușoară creștere a acestora. Probabilitatea pentru ploi va fi mai ridicată în data de 20 noiembrie, apoi în intervalul 25 noiembrie – 01 decembrie.</p>
      <h4>Vremea 18 noimebrie – 1 Decembrie în Transilvania</h4>
      <p>Vremea va fi cu mult mai caldă decât în mod normal la începutul intervalului când, în medie, se vor înregistra temperaturi maxime în jurul a 16 grade, apoi se va răci, maximele urmând a scădea spre temperaturi în jurul a 8 grade în data de 22 noiembrie.</p>
      <p>Până spre sfârșitul intervalului de prognoză, variațiile de la o zi la alta vor fi nesemnificative, urmând a se înregistra temperaturi maxime în jurul a 9 grade, în medie.</p>
      <p>În intervalul 18 – 21 noiembrie, temperaturile minime se vor situa în jurul unei medii de 6 grade, apoi vor scădea până spre -2 grade în data de 23 noiembrie, pentru ca ulterior, în intervalul 24 noiembrie – 01 decembrie, o creștere ușoară a acestora să conducă la înregistrarea unor minime cuprinse între 0 și 2 grade, mediat regional. Probabilitatea pentru ploi va fi mai ridicată în datele de 18, 20 și 21 noiembrie și din nou după data de 25 noiembrie.</p>
    </article>
  </body>
</html>