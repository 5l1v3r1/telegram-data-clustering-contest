<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/husiler-alikoydugu-guney-koreye-ait-2-gemiyi-serbest-birakti"/>
    <meta property="og:site_name" content="CNN Türk"/>
    <meta property="article:published_time" content="2019-11-20T08:35:14+00:00"/>
    <meta property="og:title" content="Husiler, alıkoyduğu Güney Kore'ye ait 2 gemiyi serbest bıraktı"/>
    <meta property="og:description" content="Yemen’deki Husiler, Kızıldeniz'de alıkoyduğu Güney..."/>
  </head>
  <body>
    <article>
      <h1>Husiler, alıkoyduğu Güney Kore'ye ait 2 gemiyi serbest bıraktı</h1>
      <h2>Yemen’deki Husiler, Kızıldeniz'de alıkoyduğu Güney Kore'ya ait 2 gemiyi serbest bıraktıklarını açıkladı.</h2>
      <address><time datetime="2019-11-20T08:35:14+00:00">20 Nov 2019, 08:35</time> by <a rel="author">AA</a></address>
      <p><a href="https://www.cnnturk.com/haberleri/husiler">Husiler</a> tarafından yapılan açıklamada, Sana ve Seul arasındaki dostane ilişkileri çerçevesinde Kızıldeniz’in güneyinde pazartesi günü alıkoydukları Güney Kore'ye ait 2 gemiyi serbest bıraktıkları belirtildi.</p>
      <p>Açıklamada, gemilerin Güney Kore'ye ait olduğunun ortaya çıkmasının ardından serbest bırakıldığı kaydedildi. Güney Kore Dışişleri Bakanlığı da gemilerin sabah saatlerinde serbest bırakıldığını belirterek, mürettebatın durumunun iyi olduğunu ifade etti.</p>
      <p>Husilere bağlı sahil güvenlik birlikleri, pazartesi akşamı kara sularını ihlal ettikleri gerekçesiyle Yemen'in Ukban Adası'nın 3 mil açığında 3 gemiyi alıkoymuştu. Alıkonulan gemiler arasında 2 geminin Güney Kore'ye ait olduğu, diğerinin ise <a href="https://www.cnnturk.com/haberleri/suudi-arabistan">Suudi Arabistan</a>'a ait "Rabigh 3" isimli <a href="https://www.cnnturk.com/haberleri/gemi">gemi</a> olduğu bildirilmişti.</p>
      <related>
        <h4>ilgili haberler</h4>
        <a href="https://www.cnnturk.com/dunya/dunyayi-endiselendiren-kareler-ucak-gemisi-gorundu"/>
        <a href="https://www.cnnturk.com/dunya/kusatmadan-kacmak-icin-son-yontem"/>
        <a href="https://www.cnnturk.com/dunya/son-dakika-rusya-ypgnin-suriyenin-kuzeyinden-cekilmesi-neredeyse-tamamlandi"/>
      </related>
    </article>
  </body>
</html>