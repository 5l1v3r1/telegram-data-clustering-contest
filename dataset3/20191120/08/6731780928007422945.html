<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/stasera-in-tv-oltre-la-soglia-anticipazioni-20-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T08:11:34+00:00"/>
    <meta property="og:title" content="Stasera in tv – “Oltre la soglia”, le anticipazioni del 20 novembre"/>
    <meta property="og:description" content="Tosca, psichiatra ribelle di Oltre la soglia, nella terza puntata affronterà nuovi casi e vicende personali che la porteranno a grandi cambiamenti interiori"/>
  </head>
  <body>
    <article>
      <h1>Stasera in tv – “Oltre la soglia”, le anticipazioni del 20 novembre</h1>
      <address><time datetime="2019-11-20T08:11:34+00:00">20 Nov 2019, 08:11</time> by <a rel="author">Marta Colanera</a></address>
      <figure>
        <img src="https://www.viagginews.com/wp-content/uploads/2019/11/Screenshot-676.jpg"/>
        <figcaption>Oltre la soglia (Screenshot video)</figcaption>
      </figure>
      <p>
        <b>Tosca, psichiatra ribelle di Oltre la soglia, nella terza puntata affronterà nuovi casi e vicende personali che la porteranno a grandi cambiamenti interiori</b>
      </p>
      <p>Il medical drama <b>Oltre la soglia</b>, alla terza puntata, verrà trasmesso questa sera a partire <b>dalle 21:15 su Canale 5</b>. La serie tocca un argomento delicato come le malattie psichiatriche e lo fa con ironia e desiderio di rompere uno dei tabù più radicati nella società. Di malattia mentale, infatti, si parla poco e di come questa possa essere affrontata e contrastata ancora meno. La dottoressa Navarro incarna questo spirito combattivo, l’animo di chi porta avanti la <i>sacra</i> professione medica con sensibilità e rompendo gran parte degli schemi imposti dal sentire comune. La stessa Tosca, infatti, si interfaccia ai suoi pazienti con vera empatia poiché anche lei, con loro, combatte anche la sua personale diagnosi.</p>
      <p>Leggi anche —&gt; <a href="https://www.viagginews.com/2019/11/19/vanessa-incontrada-camicia-foto/"><b>Vanessa Incontrada: fan in delirio per lo scatto su Instagram – FOTO</b></a></p>
      <h3>Oltre la soglia terza puntata: qualche anticipazione </h3>
      <p>La fiction è in fascia prime time su <b>Canale 5</b>, ma <b>Oltre la soglia</b> in streaming (live e non) può essere vista anche su Mediaset Play.<br/>Il medical drama è stato prodotto da Paypermoon Italia ed è diretto da Riccardo Mosca e Monica Vullo. Nel cast, oltre a una splendida <b>Gabriella Pession</b> troviamo anche Alessandro Tedeschi, Nina Torresi, Paolo Briguglia, Camilla Ferranti e Giorgio Marchesi.<br/>Nella puntata di oggi, <b>Tosca incontra Anna e Tommaso</b>, due pazienti molto particolari. <b>Anna</b> (Maria Mosca) racconterà di essere in cura in una clinica, eppure nessuno sembra la stia cercando. Si diagnosticherà sia la patologia che la giusta cura da intraprendere, secondo lei.<br/><b>Tommaso</b> (Gabriele Fiore) invece è un ragazzo di 16 anni che sembra si voglia lasciar morire di fame poiché rifiuta il cibo e le attenzioni di medici e infermieri del reparto. Il giovane, però, entrerà in contatto con la dottoressa e Tosca si troverà a essere coinvolta in prima persona nella sua situazione. La dottoressa si troverà costretta a chiedere l’aiuto di Mauro, che nel frattempo sta coltivando un pericolosa ossessione per lei.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <p>Marta Colanera</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/vaccini-antinfluenzali-aifa-nessuna-contaminazione-lattice/"/>
        <a href="https://www.viagginews.com/2019/11/20/uomo-senza-nome-paziente-perso-memoria/"/>
        <a href="https://www.viagginews.com/2019/11/20/neonata-morta-chi-ha-abbandonata-sperava-sopravvivesse/"/>
      </related>
    </article>
  </body>
</html>