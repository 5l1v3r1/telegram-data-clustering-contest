<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855311/eliminacje-euro-2020-polska-slowenia-dobre-wiesci-ws-kamila-glika"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-20T08:31:54+00:00"/>
    <meta property="og:title" content="Eliminacje Euro 2020: Polska - Słowenia. Dobre wieści ws. Kamila Glika"/>
    <meta property="og:description" content="Kamil Glik ma złamany nos, ale bez przemieszczenia - przekazał prezes Polskiego Związku Piłki Nożnej Zbigniew Boniek. Obrońca kadry doznał urazu na samym początku meczu ze Słowenią (3:2) i musiał opuścić boisko."/>
  </head>
  <body>
    <article>
      <h1>Eliminacje Euro 2020: Polska - Słowenia. Dobre wieści ws. Kamila Glika</h1>
      <address><time datetime="2019-11-20T08:31:54+00:00">20 Nov 2019, 08:31</time> by <a rel="author" href="https://sportowefakty.wp.pl/autor/tomasz-skrzypczynski" target="_blank">Tomasz Skrzypczyński</a></address>
      <h4>Kamil Glik ma złamany nos, ale bez przemieszczenia - przekazał prezes Polskiego Związku Piłki Nożnej Zbigniew Boniek. Obrońca kadry doznał urazu na samym początku meczu ze Słowenią (3:2) i musiał opuścić boisko.</h4>
      <related>
        <a href="https://sportowefakty.wp.pl/pilka-nozna/855279/eliminacje-euro-2020-polska-slowenia-michal-kolodziejczyk-czas-na-zmiane-komenta"/>
      </related>
      <p>Na pewno nie tak wyobrażał sobie spotkanie ze Słowenią, w którym kadrowicze i kibice żegnali Łukasza Piszczka. Dla obrońcy Borussii Dortmund był to ostatni mecz w reprezentacji Polski, jednak zawodnik w tym nie uczestniczył.</p>
      <p>Wszystko przez sytuację z trzeciej minuty meczu, gdy w polu karnym gości Glik zderzył się z bramkarzem Janem Oblakiem. Jak ujawnił niedługo później dziennikarz Polsatu Marcin Feddek, nasz piłkarz stracił na chwilę przytomność. Mimo chęci i ogromnej złości, nie wrócił już na murawę.</p>
      <p>
        <a href="https://sportowefakty.wp.pl/pilka-nozna/855265/eliminacje-euro-2020-polska-slowenia-pawel-kapusta-skandaliczny-stan-murawy-czas">
          <b>Skandaliczny stan murawy na PGE Narodowym. Piłkarze poskarżyli się premierowi. Czytaj więcej---&gt;&gt;&gt;</b>
        </a>
      </p>
      <p>31-latek powinien jednak szybko znów pojawić się na boisku. Jak ogłosił we wtorkowy wieczór prezes Polskiego Związku Piłki Nożnej <a href="https://sportowefakty.wp.pl/pilka-nozna/zbigniew-boniek">Zbigniew Boniek</a>, Glik ma złamany nos, jednak bez przemieszczenia, co jest z pewnością dobrą wiadomością.</p>
      <figure>
        <iframe data-src="https://twitter.com/BoniekZibi/status/1196917590058315777?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>"Czyli jutro gotowy do gry" - dodał Boniek i łatwo sobie wyobrazić, że nasz obrońca zagra w najbliższym ligowym meczu AS Monaco w Ligue 1. A dojdzie do niego w niedzielę w Bordeaux.</p>
      <p>Informacje o złamanym nosie Glika potwierdził podczas pomeczowej konferencji prasowej także selekcjoner naszej kadry Jerzy Brzęczek.</p>
      <p>Spotkanie ze Słowenią zakończyło się triumfem Biało-Czerwonych 3:2 (więcej <a href="https://sportowefakty.wp.pl/pilka-nozna/855267/eliminacje-euro-2020-polska-slowenia-lewandowski-znowu-zaczarowal-stadion-narodo"><b>TUTAJ</b></a>).</p>
      <p>
        <b>
          <a href="https://pilot.wp.pl/tv#tvp-1-hd?utm_source=sportowefakty.wp.pl&amp;utm_medium=relacja_live&amp;utm_campaign=pol_slowenia_eliminacje2020">Oglądaj na żywo mecz eliminacji do Euro 2020 Polska - Słowenia. Już we wtorek od godz. 20:30!</a>
        </b>
      </p>
      <p>WP SportoweFakty</p>
    </article>
  </body>
</html>