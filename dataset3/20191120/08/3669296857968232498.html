<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/feto-sanigi-eski-astsubaya-hapis-cezasi-20112019"/>
    <meta property="og:site_name" content="CNN Türk"/>
    <meta property="article:published_time" content="2019-11-20T08:13:15+00:00"/>
    <meta property="og:title" content="FETÖ sanığı eski astsubaya hapis cezası"/>
    <meta property="og:description" content="Adana'da, FETÖ/PDY'nin &quot;mahrem imamları&quot; ile..."/>
  </head>
  <body>
    <article>
      <h1>FETÖ sanığı eski astsubaya hapis cezası</h1>
      <h2>Adana'da, FETÖ/PDY'nin "mahrem imamları" ile ankesörlü ve büfe telefonlarından periyodik ve ardışık arama sistemiyle haberleştiği iddiasıyla yargılanan eski astsubaya 6 yıl 3 ay hapis cezası verildi.</h2>
      <address><time datetime="2019-11-20T08:13:15+00:00">20 Nov 2019, 08:13</time> by <a rel="author">AA</a></address>
      <p><a href="https://www.cnnturk.com/haberleri/adana">Adana</a> 2. Ağır Ceza Mahkemesindeki duruşmaya, tutuksuz sanık Harun B. ve avukatı katıldı.</p>
      <p>Hakkındaki iddialar hatırlatılarak savunması alınan sanık Harun B. savunmasında, <a href="https://www.cnnturk.com/haberleri/feto">FETÖ</a>/PDY'nin "mahrem imamları" ile ankesörlü ve büfe telefonlarından periyodik ve ardışık arama sistemiyle haberleşmediğini iddia etti.</p>
      <p>Terör örgütü üyesi olmadığını savunan sanık Harun B, "Tanık beyanlarını kabul etmiyorum. Örgütsel bir konumum bulunmamaktadır. Beraatime karar verilmesini talep ederim." dedi.</p>
      <p>Cumhuriyet savcısı ise sanığın üzerine atılı "terör örgütüne üye olma" suçundan cezalandırılmasına karar verilmesi yönünde görüş bildirdi.</p>
      <p><a href="https://www.cnnturk.com/haberleri/mahkeme">Mahkeme</a>, sanık Hatun B'yi "silahlı terör örgütüne üye olma" suçundan 6 yıl 3 ay hapis cezasına çarptırarak, mevcut halinin devamına karar verdi.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/tekirdagda-dogal-gaz-bulundu"/>
        <a href="https://www.cnnturk.com/turkiye/kedileri-vahsice-olduruldu"/>
        <a href="https://www.cnnturk.com/video/turkiye/2-ton-hamsi-yola-sacildi"/>
      </related>
    </article>
  </body>
</html>