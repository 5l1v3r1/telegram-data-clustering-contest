<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/u-kiyevi-otrujilisya-p-yatero-studentiv-novini-ukrajini-50054564.html"/>
    <meta property="og:site_name" content="НВ"/>
    <meta property="article:published_time" content="2019-11-20T08:54:00+00:00"/>
    <meta property="og:title" content="У Києві п’ять студентів отруїлися в ресторані одного з готелів"/>
    <meta property="og:description" content="У Києві п’ять студентів отруїлися в ресторані одного з готелів."/>
  </head>
  <body>
    <article>
      <h1>У Києві п’ять студентів отруїлися в ресторані одного з готелів</h1>
      <h2>У Києві п’ять студентів отруїлися в ресторані одного з готелів.</h2>
      <address>
        <time datetime="2019-11-20T08:54:00+00:00">20 Nov 2019, 08:54</time>
      </address>
      <p>Як <a href="http://kiev.dpss.gov.ua/index.php?p=news&amp;area=1&amp;newsid=940&amp;name=ro-re-strats-yu-vipadk-v-gostro-kishkovo-nfekts-u-m-st-i-v&amp;fbclid=IwAR3D5nuWBNkhQ-KPH9G3qAQKywtSiiZ3ISggSelU7OShu1o4G7he3FjtEXY">повідомили</a> в Дерспоживслужбі, інспектори провели позапланову перевірку контролю закладу. За її результатами встановлено низку порушень.</p>
      <p>Зокрема, установа не надала відомості про проведення державної реєстрації потужності оператора ринку, потужності не підтримуються в чистоті, частково пошкоджено покриття стін і підлоги в приміщенні роздавальної, не забезпечено розміщення харчових відходів в закритих контейнерах, сконструйованих так, щоб забезпечити максимальний рівень захисту.</p>
      <p>Для проведення лабораторних досліджень взяті змиви з об'єктів навколишнього середовища.</p>
      <p>Відзначається, що Дерспоживслужба припинила обіг харчових продуктів в готельному комплексі в зв’язку з недотриманням законодавства України про безпечність та якість харчових продуктів.</p>
      <p>У ресторані якого саме готелю стався інцидент, не повідомляється.</p>
    </article>
  </body>
</html>