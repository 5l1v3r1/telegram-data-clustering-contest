<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23502198-bulgaria-tara-cea-mai-mica-speranta-viata-din.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T08:41:00+00:00"/>
    <meta property="og:title" content="Bulgaria, țara cu cea mai mică speranță de viață din UE"/>
    <meta property="og:description" content="Bulgarii sunt europenii cu cea mai mică speranță de viață - 74,8 ani, arată datele Eurostat pentru 2017, potrivit ziarului Dnevnik, preluat de Rador."/>
  </head>
  <body>
    <article>
      <h1>Bulgaria, țara cu cea mai mică speranță de viață din UE</h1>
      <address><time datetime="2019-11-20T08:41:00+00:00">20 Nov 2019, 08:41</time> by <a rel="author">G.S.</a></address>
      <p><b>Bulgarii sunt europenii cu cea mai mică speranță de viață - 74,8 ani, arată datele Eurostat pentru 2017, potrivit ziarului Dnevnik, preluat de Rador. Bulgaria este urmată de Letonia (74,9 ani), România (75,3) și Lituania (75,8).<br/></b><br/>Speranța medie de viață a UE pentru perioada menţionată a fost de 80,9 ani, cea mai ridicată fiind în Spania (83,4 ani) și Italia (83,1). <br/><br/>Eurostat subliniază că în perioada 2015-2017, speranța de viață la naștere pentru bărbații în UE a fost de 78,1 ani. În medie, au trăit cu 5,4 ani mai puțin decât femeile. Pe regiuni, centrul Madridului și interiorul Londrei au cea mai mare speranță de viață pentru bărbați - 82 de ani pentru perioada 2015-2017.<br/><br/>Urmează regiunile din Italia și Regatul Unit. Cea mai scăzută este în Lituania Centrală și de Vest, urmată de regiunile din statele baltice membre ale UE, de Bulgaria, Ungaria și România. <br/><br/>În Bulgaria, media este de 71,4 ani pentru bărbați și 78,4 ani pentru femei (ultimul loc în UE). Doar bărbații din Lituania trăiesc sub 70,7 ani. Dintre regiunile bulgare, speranța medie de viață a oamenilor din nord-vestul țării este cea mai mică - 73,5 ani, iar cea mai mare este în sud-vestul Bulgariei (75,7).</p>
    </article>
  </body>
</html>