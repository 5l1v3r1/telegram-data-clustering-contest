<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/igor-grosu-%28pas%29-plahotniuc-ar-fi-venit-la-iai-pentru-a-da-jos-guvernul-sandu-148695.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T08:40:00+00:00"/>
    <meta property="og:title" content="Igor Grosu (PAS): Plahotniuc ar fi venit la Iași pentru A DA JOS Guvernul Sandu"/>
    <meta property="og:description" content="Fostul lider al PD, Vladimir Plahotniuc, ar fi ajuns recent până la Iași pentru a pune la cale demiterea Guvernului Sandu și instaurarea noului Executiv, susține secretarul general al PAS Igor Grosu."/>
  </head>
  <body>
    <article>
      <h1>Igor Grosu (PAS): Plahotniuc ar fi venit la Iași pentru A DA JOS Guvernul Sandu</h1>
      <address>
        <time datetime="2019-11-20T08:40:00+00:00">20 Nov 2019, 08:40</time>
      </address>
      <p>
        <b>Fostul lider al PD, Vladimir Plahotniuc, ar fi ajuns recent până la Iași pentru a pune la cale demiterea Guvernului Sandu și instaurarea noului Executiv, susține secretarul general al PAS Igor Grosu.</b>
      </p>
      <p>El a declarat, în cadrul unui interviu pentru Europa Liberă, că Plahotniuc a avut un rol în căderea Guvernului.</p>
      <p>„Eu pot să-mi permit să afirm că acum o lună-o lună și jumătate dl Plahotniuc s-a apropiat de câteva ori de Chișinău, la o distanță nu prea mare, undeva pe la Iași a fost în vizită, s-a întâlnit cu cine s-a mai întâlnit acolo, inclusiv a mai dat ochii și cu cei care încă îl deplâng. De aceea, contribuția dlui Plahotniuc la ultimele evenimente eu cred că a fost, cel puțin din partea taberei pe care d-lui o controlează încă în Partidul Democrat, dar în Partidul Democrat eu sincer cred că acolo încă sunt oameni care vor să se lepede de moștenirea lui Plahotniuc, care înțeleg că acel model ducea numai spre un colaps pe care l-au trăit”, a spus deputatul.</p>
      <p>El mai crede că PD-ul putea să demonstreze că s-a schimbat dacă nu susținea demiterea Guvernului Sandu.</p>
      <p>„PD-ul a avut o șansă pe care a ratat-o la moțiune, căci ei, dacă votau împotriva moțiunii, demonstrau întregii societăți, dar și partenerilor de dezvoltare că ei sunt gata, sunt altfel de partid”, a mai declarat Igor Grosu.</p>
    </article>
  </body>
</html>