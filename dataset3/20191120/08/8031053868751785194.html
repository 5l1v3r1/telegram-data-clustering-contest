<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b4%ce%b5%ce%af%cf%84%ce%b5-%cf%84%ce%b9-%cf%83%cf%87%ce%ad%cf%83%ce%b7-%ce%ad%cf%87%ce%bf%cf%85%ce%bd-%cf%84%ce%b1-%ce%bc%ce%b5%ce%bb%ce%bf%ce%bc%ce%b1%ce%ba%ce%ac%cf%81%ce%bf%ce%bd%ce%b1-%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T08:07:35+00:00"/>
    <meta property="og:title" content="Δείτε τι σχέση έχουν τα μελομακάρονα με τη «μακαρία»"/>
    <meta property="og:description" content="Τα μελομακάρονα είναι συνυφασμένα στο μυαλό όλων όλων μας με τη γλύκα των Χριστουγέννων. Το σιροπιαστό και πλούσιο σε γεύση έδεσμα, αποτελεί αναπόσπαστο κομμάτι κάθε χριστουγεννιάτικου τραπεζιού, από που όμως προέκυψε η ονομασία τους;"/>
  </head>
  <body>
    <article>
      <h1>Δείτε τι σχέση έχουν τα μελομακάρονα με τη «μακαρία»</h1>
      <address>
        <time datetime="2019-11-20T08:07:35+00:00">20 Nov 2019, 08:07</time>
      </address>
      <p>
        <b>Τα μελομακάρονα είναι συνυφασμένα στο μυαλό όλων όλων μας με τη γλύκα των Χριστουγέννων. Το σιροπιαστό και πλούσιο σε γεύση έδεσμα, αποτελεί αναπόσπαστο κομμάτι κάθε χριστουγεννιάτικου τραπεζιού, από που όμως προέκυψε η ονομασία τους;</b>
      </p>
      <p>Τα μελομακάρονα έχουν ετυμολογικά αρχαιοελληνική προέλευση, αν στο πρώτο άκουσμά του, το όνομά τους παραπέμπει στο «ιταλικό» μακαρόνι. Στα λεξικά αναφέρεται ότι η λέξη «μακαρόνι» παράγεται από τη μεσαιωνική ελληνική λέξη «μακαρωνία», ένα νεκρώσιμο δείπνο με βάση τα ζυμαρικά, όπου μακάριζαν το νεκρό.</p>
      <p>Η μακαρωνία με τη σειρά της έρχεται από την αρχαία ελληνική λέξη «μακαρία», που δεν ήταν άλλο από την ψυχόπιτα, δηλαδή, ένα κομμάτι άρτου, στο σχήμα του σύγχρονου μελομακάρονου, το οποίο το προσέφεραν μετά την κηδεία.</p>
      <p>Αργότερα, όταν η μακαρία περιλούστηκε με σιρόπι μελιού ονομάστηκε: μέλι+μακαρία = μελομακάρονο και καθιερώθηκε ως γλύκισμα του 12ημέρου, κυρίως από τους Μικρασιάτες Έλληνες και με το όνομα «φοινίκια».</p>
      <p>Οι Λατίνοι και αργότερα οι Ιταλοί χρησιμοποιούσαν τη λέξη μακαρωνία ως maccarone που τελικά κατέληξε να σημαίνει το σπαγγέτι, ενώ από το μεσαίωνα και μετά, στη Γαλλία και την Αγγλία, ένα είδος αμυγδαλωτού μπισκότου ονομάστηκε «macaroon», το οποίο είναι το γνωστό σε όλους σήμερα «μακαρόν».</p>
    </article>
  </body>
</html>