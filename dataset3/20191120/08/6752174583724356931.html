<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-hatszazotven-devizahiteles-csalad-lakhatasat-oldhatja-meg-egy-torvenyjavaslat/"/>
    <meta property="og:site_name" content="lokál"/>
    <meta property="article:published_time" content="2019-11-20T08:29:28+00:00"/>
    <meta property="og:title" content="Hatszázötven devizahiteles család lakhatását oldhatja meg egy törvényjavaslat"/>
    <meta property="og:description" content="Hatszázötven korábbi devizahiteles család lakhatását oldhatja meg végérvényesen az a törvényjavaslat, amelyet kedden fogadott el az Országgyűlés; az új rendelkezések az eszközkezelő programot egészítik ki - közölte a nemzeti vagyonnal kapcsolatos parlamenti ügyekért felelős államtitkár a Magyar Nemz"/>
  </head>
  <body>
    <article>
      <h1>Hatszázötven devizahiteles család lakhatását oldhatja meg egy törvényjavaslat</h1>
      <address><time datetime="2019-11-20T08:29:28+00:00">20 Nov 2019, 08:29</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/07/Soroks%C3%A1r-ingatlan_010_KB-1280x853.jpg"/>
      </figure>
      <p>
        <b>Hatszázötven korábbi devizahiteles család lakhatását oldhatja meg végérvényesen az a törvényjavaslat, amelyet kedden fogadott el az Országgyűlés; az új rendelkezések az eszközkezelő programot egészítik ki – közölte a nemzeti vagyonnal kapcsolatos parlamenti ügyekért felelős államtitkár a Magyar Nemzettel.</b>
      </p>
      <p>A szerdai lapszámban megjelent interjúban Fónagy János azt mondta: a módosítás nyomán azok az eszközkezelős ügyfelek is jelezhetik, hogy visszavásárolnák a bankok által elvett otthonukat, akik bár megfeleltek a feltételeknek, a korábbi határidőig mégsem válaszoltak az erről szóló megkeresésre.</p>
      <p>Az államtitkár úgy fogalmazott: a családok, legyenek bármilyen helyzetben, számíthatnak a Fidesz-KDNP-kormányra. A baloldal viszont több mint egymillió családot taszított lakhatási válságba – tette hozzá.</p>
      <p>Az érintettek december 15-éig levelet kapnak a Nemzeti Eszközkezelő Zrt.-től, amelyre a kézhezvételt követő harminc naptári napon belül válaszolniuk kell. A döntés megkönnyítéséért a társaság telefonon is megkeresi majd az ügyfeleket.</p>
      <p>Az ajánlatot elfogadók közül a részletfizetést választók március elsejétől az ingatlan tulajdonosává válnak, egyösszegű visszavásárlás esetén pedig szerződést kötnek – közölte Fónagy János.</p>
      <p>További fontos kedvezmény, hogy a részletben fizetők ingatlanjára a tulajdonjog bejegyzésétől számított három éven belül semmilyen tartozás miatt nem indulhat végrehajtási eljárás.</p>
      <p>Amennyiben valaki a mostani megkeresésre sem reagál, úgy június elsejétől háromszorosára emelkedik a bérleti díja – mondta az államtitkár a Magyar Nemzetnek.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-fidesz-a-momentum-az-uj-szdsz/">Fidesz: A Momentum az új SZDSZ</a>
        </li>
        <li>
          <a href="https://www.lokal.hu/2019-11-karacsony-mindennap-soforrel-jar/">Karácsony mindennap sofőrrel jár</a>
        </li>
        <li>
          <a href="https://www.lokal.hu/2019-11-lelepleztek-igy-hazudik-karacsony-gergely-fotok/?preview_id=1061531&amp;preview_nonce=cf03fca5da&amp;_thumbnail_id=1061660&amp;preview=true">Leleplezték! Így hazudik Karácsony Gergely – Fotók!</a>
        </li>
        <li>
          <a href="https://www.lokal.hu/2019-11-karacsony-folyamatosan-hazudik/">Karácsony folyamatosan hazudik</a>
        </li>
        <li>
          <a href="https://www.lokal.hu/2019-11-nem-teljesitette-elso-vallalasait-az-uj-fopolgarmester/">Nem teljesítette első vállalásait az új főpolgármester</a>
        </li>
      </ul>
    </article>
  </body>
</html>