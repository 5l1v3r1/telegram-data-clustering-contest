<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/trabzon-da-hava-sicakligi-sifirin-altina-dustu-h697760.html"/>
    <meta property="og:site_name" content="61 SAAT"/>
    <meta property="article:published_time" content="2019-11-20T08:49:05+00:00"/>
    <meta property="og:title" content="Trabzon'da hava sıcaklığı sıfırın altına düştü"/>
    <meta property="og:description" content=" Doğu Karadeniz Bölgesinde hava sıcaklıkları mevsim normalleri civarında seyrederken 3 ilde geceleri sıcaklık değerleri sıfırın altına düştü."/>
  </head>
  <body>
    <article>
      <h1>Trabzon'da hava sıcaklığı sıfırın altına düştü</h1>
      <h2> Doğu Karadeniz Bölgesinde hava sıcaklıkları mevsim normalleri civarında seyrederken 3 ilde geceleri sıcaklık değerleri sıfırın altına düştü. </h2>
      <address>
        <time datetime="2019-11-20T08:49:05+00:00">20 Nov 2019, 08:49</time>
      </address>
      <p>Meteoroloji 11. Bölge Müdürlüğü ekiplerince yapılan son değerlendirmelere göre, bölgede hava parçalı, çok bulutlu geçecek. Hava sıcaklıkları mevsim normalleri civarında seyrederken rüzgâr batı ve güney batılı yönlerden hafif kuvvette esecek.<br/>Bölgede gece en düşük hava sıcaklığı Bayburt merkez ve Demirözü ilçesinde eksi 3, Aydıntepe ilçesinde eksi 5, <b><b>Trabzon</b></b> Altındere’de 4, Artvin Borçka’da sıfır, Giresun Alucra’da eksi 7, Gümüşhane Kelkit’te eksi 3 ve Rize Çayeli’de 3 derece olarak ölçüldü.<br/>Gün içerisinde beklenilen sıcaklık değerleri ise; <b><b>Trabzon</b></b>’da 16, Artvin’de 15, Bayburt’ta 11, Giresun’da 16, Gümüşhane’de 13, Rize’de 17 derece.<br/>Öte yandan bölgede sonbahar mevsiminin son günlerinde doğada çeşitli renklere bürünen yapraklar, birbirinden farklı desen ve motifleriyle ilgi çekiyor. Sonbahar mevsiminin en belirgin özelliklerinden biri doğadaki renk cümbüşü, ağaçların yaprakları yeşilden parlak sarıya, turuncuya, kırmızıya ve kahverengiye doğru renk değiştirirken ortaya görsel şölen sunuyor.</p>
    </article>
  </body>
</html>