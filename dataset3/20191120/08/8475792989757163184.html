<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/uppsala/efterlyst-hittades-pa-ikeas-sangavdelning"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T08:22:44+00:00"/>
    <meta property="og:title" content="Efterlyst hittades på Ikeas sängavdelning i Uppsala"/>
    <meta property="og:description" content="En efterlyst person hittades tidigt i morse på sängavdelningen på Ikea i Uppsala. Polisen misstänker att han kom till varuhuset redan på tisdagskvällen."/>
  </head>
  <body>
    <article>
      <h1>Efterlyst hittades på Ikeas sängavdelning i Uppsala</h1>
      <address><time datetime="2019-11-20T08:22:44+00:00">20 Nov 2019, 08:22</time> by <a rel="author">TT, Astrid Iselidh</a></address>
      <p>
        <b>En efterlyst person hittades tidigt i morse på sängavdelningen på Ikea i Uppsala. Polisen misstänker att han kom till varuhuset redan på tisdagskvällen.</b>
      </p>
      <p>– Han var inte medveten om att han observerats så troligen låg han och sov, säger Tobias Ahlén, presstalesperson vid polisregion Mitt.</p>
      <p>Det var varuhusets personal som larmade polis efter att de upptäckt den sovande mannen i sängavdelningen vid 05-tiden. När polis kom dit kunde de konstatera att den trötte mannen var anhållen i sin frånvaro och efterlyst.</p>
      <p>Han omhändertogs och kördes till Stockholm där brottet han misstänks för begåtts. Vilken typ av brott det handlar om är oklart.</p>
      <p>– Jag har inga uppgifter om att han ska ha gjort motstånd alls, säger Tobias Ahlén.</p>
      <p>Enligt polisen fanns inga tecken på inbrott.</p>
      <p>– Inga larm eller så hade gått så det tyder på att han varit där hela natten.</p>
    </article>
  </body>
</html>