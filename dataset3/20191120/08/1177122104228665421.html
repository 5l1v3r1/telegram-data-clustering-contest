<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/razboi-energetic-----kievul-acuza-moscova-gazprom-pune-condiii-inacceptabile-pentru-continuarea-tranzitului-gazelor-148697.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T08:53:00+00:00"/>
    <meta property="og:title" content="RĂZBOI ENERGETIC /// Kievul acuză Moscova: Gazprom pune CONDIȚII inacceptabile pentru continuarea tranzitului gazelor"/>
    <meta property="og:description" content="Rusia pune condiții inacceptabile pentru un nou acord privind tranzitul gazelor ruse pe teritoriul Ucrainei, a declarat Alexei Orjely, ministrul ucrainean al energiei, pe postul tv ICTV. Ministrul a atras atenția asupra faptului că Gazprom a propus să se încheie un nou contract sau să se extindă acordul actual pentru o perioadă de numai un an și a cerut Ucrainei să renunte la toate procesele intentate in instantele europene impotriva Rusiei."/>
  </head>
  <body>
    <article>
      <h1>RĂZBOI ENERGETIC /// Kievul acuză Moscova: Gazprom pune CONDIȚII inacceptabile pentru continuarea tranzitului gazelor</h1>
      <address>
        <time datetime="2019-11-20T08:53:00+00:00">20 Nov 2019, 08:53</time>
      </address>
      <p>
        <b>Rusia pune condiții inacceptabile pentru un nou acord privind tranzitul gazelor ruse pe teritoriul Ucrainei, a declarat Alexei Orjely, ministrul ucrainean al energiei, pe postul tv ICTV. Ministrul a atras atenția asupra faptului că Gazprom a propus să se încheie un nou contract sau să se extindă acordul actual pentru o perioadă de numai un an și a cerut Ucrainei să renunte la toate procesele intentate in instantele europene impotriva Rusiei.</b>
      </p>
      <p>Gazprom a trimis recent propunerile sale catre Naftogaz. Compania ucraineană nu a răspuns oficial.</p>
      <p>Contractul actual pentru tranzitul de gaze prin Ucraina expiră la 31 decembrie 2019. Cele cateva runde de consultări pentru prelungirea sa nu au adus la niciun rezultat, deși Rusia, Ucraina și UE își declară interesul pentru a continua tranzitul.</p>
      <p>Președintele rus Vladimir Putin a cerut anterior „anularea” pretentiilor financiare ale Naftogaz catre Gazprom, promitand ca, in schimb, Rusia va oferi discont la pretul gazelor pentru Ucraina.</p>
      <p>În Ucraina, propunerea de anulare a creanțelor este considerata inacceptabila, dupa ce Curtea de Arbitraj de la Stockholm a dispus ca Gazprom să plătească Naftogaz peste 2,5 miliarde de dolari.</p>
      <p>La începutul lunii noiembrie, Naftogaz a demarat un nou proces la tribunalul de arbitraj în care cere Gazprom aproape 12 miliarde pentru încălcarea condițiilor de tranzit. Gazprom a initiat la randul sau o contraplangere.</p>
      <p>Conform unor relatari, subiectul tranzitului de gaze ar putea fi ridicat la întâlnirea liderilor din Ucraina, Rusia, Franța și Germania, de pe 9 decembrie de la Paris.<br/>Autoritățile germane au susținut în mod repetat că continuarea tranzitului de gaze prin Ucraina este o condiție pentru lansarea gazoductului Nord Stream-2, care este acum în curs de finalizare în Marea Baltică. Ucraina și alte câteva țări europene, precum și Statele Unite, se tem că Rusia ar putea folosi această nouă conductă de gaz pentru a furniza combustibil către Europa ocolind Ucraina.</p>
      <p>
        <a href="http://www.paginaderusia.ro/kiev-gazprom-pune-conditii-inacceptabile-pentru-continuarea-tranzitului-gazelor/">http://www.paginaderusia.ro/</a>
      </p>
    </article>
  </body>
</html>