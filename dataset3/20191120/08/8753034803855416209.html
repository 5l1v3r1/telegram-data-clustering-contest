<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/QoXnnA/slik-reagerer-fotball-verdenen-paa-mourinho-ansettelsen"/>
    <meta property="og:site_name" content="Aftenbladet"/>
    <meta property="article:published_time" content="2019-11-20T08:12:46+00:00"/>
    <meta property="og:title" content="Slik reagerer fotball-verdenen på Mourinho-ansettelsen"/>
    <meta property="og:description" content="– Mourinho og Spurs. Som utgangspunkt et av de mest ubegripelige stilskiftene i nyere PL-historie."/>
  </head>
  <body>
    <article>
      <h1>Slik reagerer fotball-verdenen på Mourinho-ansettelsen</h1>
      <h2>– Mourinho og Spurs. Som utgangspunkt et av de mest ubegripelige stilskiftene i nyere PL-historie.</h2>
      <address><time datetime="2019-11-20T08:12:46+00:00">20 Nov 2019, 08:12</time> by <a rel="author">Lars Sørnes</a></address>
      <p>José Mourinho tar over Tottenham. Det bekreftes dagen etter at klubben sparket Mauricio Pochettino. Lørdag leder han laget mot West Ham.</p>
      <h4>Spår konflikt</h4>
      <p>Reaksjonene lar ikke vente på seg. Tidligere Liverpool-spiller og nå Sky Sports-ekspert, Jamie Carragher, mener José Mourinho tar med seg den ene tingen som Tottenham mangler: Sølvtøy.</p>
      <p>– Folk stiller spørsmål ved jobben han gjorde i Manchester United, men karrieren hans som helhet har vært enormt vellykket. Og det er en ting Tottenham har manglet, sier Carragher til <a href="https://www.skysports.com/football/news/11675/11865330/jose-mourinho-appointed-tottenham-head-coach">Sky Sports</a>.</p>
      <p>– Selv om Pochettino har gjort det bra, så har de ikke klart det siste for å hente et trofé. Og det er det Mourinho gjør når han går til en klubb, legger han til.</p>
      <aside>
        <a href="https://www.aftenbladet.no/article/sa-2GgR6B.html">Mourinho blir ny Tottenham-manager</a>
      </aside>
      <p>«The Special One» har vunnet trofeer med alle klubbene han har vært trener for siden han vant Champions League og hjemlig serie med Porto da han slo gjennom som trener i 2004. Siden den gang har han vunnet Premier League tre ganger med Chelsea over to perioder, vunnet ligaen med Real Madrid og vunnet «the treble» med Inter.</p>
      <p>Tidligere Tottenham-spiller og Sky Sports-kommentator, Jamie Redknapp, tror José Mourinho kan havne i konflikt med formann Daniel Levy.</p>
      <p>– Er han riktig match med Tottenham? Det er interessant, siden Jose liker å bruke penger og Daniel ikke gjør det, sier Redknapp til <a href="https://www.skysports.com/football/news/11675/11865330/jose-mourinho-appointed-tottenham-head-coach">Sky Sports</a>.</p>
      <hr/>
      <h3>Fakta: José Mourinho</h3>
      <p>Fullt navn: José Mario dos Santos Felix Mourinho</p>
      <p>Alder: 56 (født 26. januar 1963 i Setubal, Portugal)</p>
      <p>Tidligere klubber som trener: Benfica (2000), União de Leiria (2001-2002), Porto (2002-2004), Chelsea (2004-2007), Inter (2008-2010), Real Madrid (2010-2013), Chelsea (2013-2015), Manchester United (2016-2018).</p>
      <p>MERITTER:</p>
      <p>* Seriemester (8): Porto (2003, 2004), Chelsea (2005, 2006, 2015), Inter (2009, 2010), Real Madrid (2012).</p>
      <p>* Champions League: (2): Porto (2004), Inter (2010).</p>
      <p>* UEFA-cupen/europaligaen (2): Porto (2003), Manchester United (2017).</p>
      <p>* Cupmester (4): Porto (2003), Chelsea (2007), Inter (2010), Real Madrid (2011).</p>
      <p>* Ligacupmester (4): Chelsea (2005, 2007, 2015), Manchester United (2017).</p>
      <p>* Har også vunnet supercupen i Portugal, England, Italia og Spania.</p>
      <p>* Aktuell: Ble onsdag ansatt som trener for Tottenham</p>
      <p>
        <i>Kilde: NTB</i>
      </p>
      <hr/>
      <h4>– Ubegripelig stilskifte</h4>
      <p>José Mourinho har stått uten jobb siden han fikk sparken som trener i Manchester United i desember i fjor. Pochettino var den heteste kandidaten til å ta over for portugiseren i Manchester, før Solskjær til slutt fikk den jobben permanent.</p>
      <aside>
        <a href="https://www.aftenbladet.no/article/sa-BRe5w7.html">Forrige sesong ledet han Tottenham til Champions League-finale. Nå er han ferdig i klubben.</a>
      </aside>
      <p>Mourinho har signert en kontrakt som varer ut 2022/23-sesongen. Tidligere Premier League-proff Brede Hangeland reagerer på følgende måte:</p>
      <figure>
        <iframe data-src="https://twitter.com/HangelandTV2/status/1197056843207598080?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Tottenham-supporter og TV 2-profil Jon Hartvig Børrestad tror vi går en spennende tid i møte:</p>
      <figure>
        <iframe data-src="https://twitter.com/TV2_Jon/status/1197043860058333185?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Fotballekspert og oddsekspert Morten Langli setter spørsmålstegn til hvilke krav som er satt til portugiseren.</p>
      <figure>
        <iframe data-src="https://twitter.com/skolemorten/status/1197054026703134721?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>
        <a href="https://www.aftenbladet.no/article/sa-6je5zr.html">Sterke scener i Premier League – Tottenham-stjerne gikk gråtende av banen</a>
      </aside>
      <h4>Nevnte Spurs som tittelkandidat</h4>
      <p>Da José Mourinho ble ansatt som ekspert for Sky Sports før sesongen, nevnte han Tottenham blant tittelkandidatene til årets sesong.</p>
      <p>– Det er fire. Manchester City, Tottenham, Liverpool og Manchester Citys B-lag, sa Mourinho om hvem han så på som tittelkandidater, dagen etter at Tottenham hadde sesongåpnet med 3-1 seier hjemme mot Aston Villa.</p>
    </article>
  </body>
</html>