<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cati-bani-primeste-inna-pentru-un-concert-cati-lei-primeste-pentru-fiecare-secunda-de-cantat-20096329"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T08:56:08+00:00"/>
    <meta property="og:title" content="Câți bani primește Inna pentru un concert. Câți lei primește pentru fiecare SECUNDĂ de cântat"/>
    <meta property="og:description" content="Inna este una dintre cele mai iubite și apreciate artiste, atingând succesul atât în România, cât și internațional. Pentru a-și îndeplini visul, vedeta a"/>
  </head>
  <body>
    <article>
      <h1>Câți bani primește Inna pentru un concert. Câți lei primește pentru fiecare SECUNDĂ de cântat</h1>
      <address><time datetime="2019-11-20T08:56:08+00:00">20 Nov 2019, 08:56</time> by <a rel="author">Loredana T.</a></address>
      <p>Inna este una dintre cele mai iubite și apreciate artiste, atingând succesul atât în România, cât și internațional. Pentru a-și îndeplini visul, vedeta a muncit foarte mult și încă o face, iar remunerația este pe măsură. Inna are cerințe stricte când vine vorba de confortul ei și al membrilor echipei, pe lângă suma colosală, care ajunge la 20.000 de euro.</p>
      <p>Cântăreața cere pentru un program de 40 de minute între 15.000-20.000 de euro, însă s-a ajuns și la 35.000 de euro. La ultima sumă, artista câștigă pe minut 875 de euro, adică 14.5 euro pe secundă, echivalentul a 70 de lei/ secundă.</p>
      <p>Mai mult de atât, Inna cere camere de 5 stele, pentru ea și pentru cei din echipă, aproximativ 16 persoane, dar și asigurarea mesei. Dacă concertul se află destul de departe de București, vedeta solicită bilete de avion care să-i asigure transportul până în orașul în care va cânta, potrivit Viva.ro.</p>
      <h3>Inna și-a auzit piesa în serialul produs de Eva Longoria</h3>
      <p>Inna este una dintre cele mai de succes artiste și se bucură deja de admirația tuturor. Ultima realizare bifată de cântăreață are legătură cu seriale și jocuri celebre. Recent, artista a rămas fără cuvinte atunci când și-a auzit piesa „Tu Manera”, care are 27 de milioane de vizualizări pe Youtube, în serialul Grand Hotel, produs de Eva Longoria.</p>
      <p><i><b>„Am rămas surprinsă, era o scenă în care două personaje din film discutau şi era aşa un background şi a trebuit să dau înapoi pentru că nu mi-a venit să cred că se întâmplă lucrul ăsta”</b></i><i><b>, </b></i>a explicat Inna. <b>(VEZI AICI: <a href="https://www.cancan.ro/cum-s-a-filmat-in-masina-celebra-blogerita-din-moldovainainte-sa-moara-in-accidentul-teribil-rudele-si-apropiatii-vedetei-nu-isi-revin-din-soc-20077406">CUM S-A FILMAT ÎN MAȘINĂ CELEBRA BLOGERIȚĂ DIN REP. MOLDOVA, INNA, ÎNAINTE SĂ MOARĂ ÎN ACCIDENTUL TERIBIL. RUDELE ȘI APROPIAȚII VEDETEI NU ÎȘI REVIN DIN ȘOC</a>)</b></p>
      <p>Mai mult decât atât, piesa artistei a fost aleasă și în cel mai nou joc al celebrei serii „Need for Speed”. <i><b>„M-am trezit cu foarte multe story-uri de la fanii mei cum că este pe Need for Speed, este un joc pe care îl jucam şi eu în copilărie. Mă simt extraordinar de împlinită, mă simt fericită, cred că pot spune că trăiesc cea mai intensă perioada din viaţa mea pentru că asta este muzica pe care am scris-o eu din sufletul meu, bineînţeles alături de colegul meu drag, David”</b></i><i><b>, </b></i>a mai spus Inna.</p>
    </article>
  </body>
</html>