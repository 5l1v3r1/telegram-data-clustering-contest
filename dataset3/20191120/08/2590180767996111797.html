<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184507/%E0%A6%A6%E0%A6%BF%E0%A6%A8%E0%A6%BE%E0%A6%9C%E0%A6%AA%E0%A7%81%E0%A6%B0%E0%A7%87-%E0%A6%9F%E0%A7%8D%E0%A6%B0%E0%A6%BE%E0%A6%95%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%A6%E0%A7%81%E0%A6%87-%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="somoynews.tv"/>
    <meta property="article:published_time" content="2019-11-20T08:53:00+00:00"/>
    <meta property="og:title" content="দিনাজপুরে ট্রাকচাপায় যুবলীগের দুই কর্মী নিহত"/>
    <meta property="og:description" content="দিনাজপুরে বালুবাহী ট্রাকচাপায় দুই যুবলীগকর্মী নিহত হয়েছেন। মঙ্গলবার রাত"/>
  </head>
  <body>
    <article>
      <h1>দিনাজপুরে ট্রাকচাপায় যুবলীগের দুই কর্মী নিহত</h1>
      <address><time datetime="2019-11-20T08:53:00+00:00">20 Nov 2019, 08:53</time> by <a rel="author">সময় সংবাদ</a></address>
      <p><b>দিনাজপুরে বালুবাহী ট্রাকচাপায় দুই যুবলীগকর্মী নিহত হয়েছেন। মঙ্গলবার রাত ১০টার দিকে চিরিরবন্দর উপজেলার খেরকাটীতে এ দুর্ঘটনা ঘটে। নিহতরা হলেন- আশিকুর রহমান (৩৫) ও চন্দ্র রায় (৩০)। তারা দুজনেই যুবলীগকর্মী বলে জানিয়েছেন স্থানীয়রা।</b><br/><br/>চিরিরবন্দর থানার ভারপ্রাপ্ত কর্মকর্তা (ওসি) সুব্রত কুমার সরকার জানান, রাত ১০টার দিকে চিরিরবন্দর উপজেলার খেরকাটি গ্রামের কাঁকড়া নদী থেকে একটি বালুবাহী ট্রাক মোহনপুর ব্রিজের দিকে যাচ্ছিল। পথে ওই এলাকায় ট্রাকটি বিপরীত দিক থেকে আসা একটি মোটরসাইকেলে চাপা দেয়। এতে দু’জন গুরুতর আহত হন। তাদের উদ্ধার করে চিরিরবন্দর উপজেলা স্বাস্থ্য কমপ্লেক্সে নিলে সেখানে দায়িত্বরত চিকিৎসক দু’জনকেই মৃত ঘোষণা করেন। নিহতরা যুবলীগের রাজনীতির সঙ্গে জড়িত বলে স্থানীয়রা পুলিশকে নিশ্চিত করেন।</p>
    </article>
  </body>
</html>