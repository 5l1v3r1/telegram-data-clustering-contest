<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121029/seksafera-na-podkarpaciu-nowe-szokujace-informacje.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T08:59:00+00:00"/>
    <meta property="og:title" content="Seksafera na Podkarpaciu. Nowe, szokujące informacje"/>
    <meta property="og:description" content="Wysocy rangą policjanci, którzy mieli sprzedawać się za ochronę seksbiznesu, usłyszeli zarzuty – pisze &quot;Rzeczpospolita&quot;."/>
  </head>
  <body>
    <article>
      <h1>Seksafera na Podkarpaciu. Nowe, szokujące informacje</h1>
      <address>
        <time datetime="2019-11-20T08:59:00+00:00">20 Nov 2019, 08:59</time>
      </address>
      <h4>Wysocy rangą policjanci, którzy mieli sprzedawać się za ochronę seksbiznesu, usłyszeli zarzuty – pisze "Rzeczpospolita".</h4>
      <p>Dziennik informuje, że prokuratura rozliczyła funkcjonariuszy publicznych, którzy mieli roztaczać parasol ochronny nad ukraińskimi sutenerami z Podkarpacia. Chodzi o braci Jewgienija i Aleksieja R.</p>
      <p>Gazeta ustaliła, że wysocy rangą policjanci mieli przyjmować łapówki w szokującej formie. "W zamian za przymknięcie oczu na lewe interesy policjanci mieli korzystać z usług prostytutek, tancerek erotycznych i imprez, jakie fundowali im w swoich agencjach bracia R." – czytamy.</p>
      <p>"Rz" pisze, że zarzuty korupcji, nadużycia uprawnień, a także zdrady tajemnic usłyszeli we wtorek czterej byli i obecni policjanci Centralnego Biura Śledczego Policji. Chodzi o obecnego naczelnika zarządu CBŚP w Rzeszowie Piotra J. i dwóch byłych naczelników tego oddziału: Damiana W. i Krzysztofa B., a także Roberta P., byłego szefa delegatury rzeszowskiego CBA. Zarzuty postawił im małopolski wydział Prokuratury Krajowej.</p>
      <p>Według "Rzeczpospolitej" funkcjonariusze mieli korzystać z pakietu usług w lokalach braci R. przez kilka lat. W zamian za to roztaczali parasol ochronny nad przestępczą działalnością sutenerów z Ukrainy.</p>
      <footer>/ Źródło: <a href="http://www.rp.pl/">Rzeczpospolita<br/></a>/ dcy</footer>
    </article>
  </body>
</html>