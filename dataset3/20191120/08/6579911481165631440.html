<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23502217-cupa-davis-canada-calificat-sferturi-victorii-pentru-spania-franta-rezultate-complete.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T08:55:00+00:00"/>
    <meta property="og:title" content="​Cupa Davis: Canada s-a calificat în sferturi; Victorii pentru Spania și Franța - Rezultate complete"/>
    <meta property="og:description" content="Canada este prima calificată în sferturile de finală ale Cupei Davis, după ce a învins cu 2-1 formaţia Statelor Unite, marţi la Madrid, obţinând astfel cea de-a doua victorie"/>
  </head>
  <body>
    <article>
      <h1>​Cupa Davis: Canada s-a calificat în sferturi; Victorii pentru Spania și Franța - Rezultate complete</h1>
      <address><time datetime="2019-11-20T08:55:00+00:00">20 Nov 2019, 08:55</time> by <a rel="author">Diana Ene</a></address>
      <p><b>​Canada este prima calificată în sferturile de finală ale Cupei Davis, după ce a învins cu 2-1 formaţia Statelor Unite, marţi la Madrid, obţinând astfel cea de-a doua victorie în această competiţie rezervată echipelor naţionale masculine de tenis, scrie <a href="https://www.agerpres.ro/sport-extern/2019/11/20/tenis-cupa-davis-canada-prima-calificata-in-sferturile-de-finala--405957">Agerpres.<br/></a></b><br/>Ca şi în confruntarea cu Italia, desfăşurată luni, canadienii au câştigat cele două meciuri de simplu, prin Vasek Pospisil, care a dispus cu7-6 (7/5), 7-6 (9/7) de Reilly Opelka, şi Denis Shapovalov, învingător cu 7-6 (8/6), 6-3 în faţa lui Taylor Fritz.<br/><br/>Însă, de această dată, reprezentanţi "frunzei de arţar" au declarat forfait înaintea meciului de dublu, oferindu-le astfel americanilor victoria la masa verde (6-0, 6-0).<br/><br/>Marţi şi-a făcut debutul în competiţie şi echipa ţării gazdă, Spania, care a învins cu 2-1 Rusia, graţie victoriilor obţinute de Rafael Nadal, numărul unu mondial, în faţa lui Karen Hacianov (6-3, 7-6), şi a cuplului Marc Granollers/Feliciano Lopez, în partida cu Andrei Rublev şi Haren Hacianov (6-7, 7-6).<br/><br/>Începând din acest an, Cupa Davis se dispută după un nou format, cu un turneu final la care participă 18 echipe, repartizate în şase grupe. Primele clasate în fiecare grupă şi cele mai bune două formaţii de pe locul secund se califică în sferturile de finală.<br/><br/><b>Rezultate înregistrate marţi:<br/><br/>GRUPA A<br/></b><br/><b>Franţa - Japonia 2-1<br/></b><br/>Jo-Wilfried Tsonga (Franţa) - Yasutaka Uchiyama (Japonia) 6-2, 6-1<br/>Yoshihito Nishioka (Japonia) - Gael Monfils (Franţa) 7-5, 6-2<br/>Pierre-Hugues Herbert/Nicolas Mahut (Franţa) - Ben McLachlan/Yasutaka Uchiyama (Japonia) 6-7 (4), 6-4, 7-5<br/><br/><b>GRUPA B<br/></b><b><br/></b><b>Spania - Rusia 2-1<br/></b><br/>Andrei Rublev (Rusia) - Roberto Bautista Agut (Spania) 3-6, 6-3, 7-6 (0)<br/>Rafael Nadal (Spania) - Karen Hacianov (Rusia) 6-3, 7-6 (7)<br/>Marcel Granollers/Feliciano Lopez (Spania) - Karen Hacianov/Andrei Rublev (Rusia) 6-4, 7-6 (5)<br/><br/><b>GRUPA C<br/></b><b><br/></b><b>Argentina - Chile 3-0<br/></b><br/>Guido Pella (Argentina) - Nicolas Jarry (Chile) 6-4, 6-3<br/>Diego Schwartzman (Argentina) - Cristian Garin (Chile) 6-2, 6-2<br/>Maximo Gonzalez/Leonardo Mayer (Argentina) - Nicolas Jarry/Hans Podlipnik-Castillo (Chile) 6-3, 7-5<br/><b><br/>GRUPA D<br/></b><b><br/></b><b>Australia - Columbia 3-0<br/></b><br/>Nick Kyrgios (Australia) - Alejandro Gonzalez (Columbia) 6-4, 6-4<br/>Alex de Minaur (Australia) - Daniel Elahi Galan (Columbia) 6-4, 6-3<br/>John Peers/Jordan Thompson (Australia) - Juan-Sebastian Cabal/Robert Farah (Columbia) 6-3, 3-6, 7-6 (6)<br/><b><br/>GRUPA E<br/></b><b><br/></b><b>Kazahstan - Olanda 2-1<br/></b><br/>Mihail Kukuşkin (Kazahstan) - Botic van de Zandschulp (Olanda) 6-2, 6-2<br/>Robin Haase (Olanda) - Alexander Bublik (Kazahstan) 7-5, 3-6, 7-6 (5)<br/>Alexander Bublik/Mihail Kukuşkin (Kazahstan) - Robin Haase/Jean-Julien Rojer (Olanda) 6-4, 7-6 (2)<br/><b><br/>GRUPA F<br/></b><b><br/></b><b>Canada - SUA 2-1<br/></b><br/>Vasek Pospisil (Canada) - Reilly Opelka (SUA) 7-6 (5), 7-6 (7)<br/>Denis Shapovalov (Canada) - Taylor Fritz (SUA) 7-6 (6), 6-3<br/>Sam Querrey/Jack Sock (SUA) - Vasek Pospisil/Denis Shapovalov (Canada) 6-0, 6-0 (la masa verde)</p>
    </article>
  </body>
</html>