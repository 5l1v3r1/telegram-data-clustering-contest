<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904461/angeli-o-koestert-goede-herinneringen-aan-psv-ik-kom-graag-nog-eens-terug-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T08:30:00+00:00"/>
    <meta property="og:title" content="Angeliño over PSV-tijd: 'Klein iets, maar natuurlijk waardeerde ik dat enorm'"/>
    <meta property="og:description" content="Angeliño denkt met veel plezier terug aan zijn tijd bij PSV. De Spaanse vleugelverdediger heeft naar eigen zeggen veel te danken aan zijn twee Nederlandse clubs - hij speelde ook bij NAC Breda - en is samen met PSV aan het kijken naar een datum voor een afscheid. &quot;Ik volg het voetbal in Nederland zeker nog. Ik denk dat blessures een belangrijke reden zijn voor de situatie bij PSV en daar kun je niet veel aan doen&quot;, begint Angeliño in gesprek met het Eindhovens Dagblad. &quot;Als je je beste spelers verliest, is het nu eenmaal lastig. Steven (Bergwijn, red.) was vorig seizoen al belangrijk voor ons, net zoals Donyell (Malen, red.). PSV gaat zich zeker weer herpakken en dat verdient iedereen bij de club ook. Ik kom graag nog eens terug.&quot;"/>
  </head>
  <body>
    <article>
      <h1>Angeliño over PSV-tijd: 'Klein iets, maar natuurlijk waardeerde ik dat enorm'</h1>
      <address>
        <time datetime="2019-11-20T08:30:00+00:00">20 Nov 2019, 08:30</time>
      </address>
      <p>
        <b>Angeliño denkt met veel plezier terug aan zijn tijd bij PSV. De Spaanse vleugelverdediger heeft naar eigen zeggen veel te danken aan zijn twee Nederlandse clubs - hij speelde ook bij NAC Breda - en is samen met PSV aan het kijken naar een datum voor een afscheid.</b>
      </p>
      <p>"Ik volg het voetbal in Nederland zeker nog. Ik denk dat blessures een belangrijke reden zijn voor de situatie bij PSV en daar kun je niet veel aan doen", begint Angeliño in gesprek met het <i>Eindhovens Dagblad</i>. "Als je je beste spelers verliest, is het nu eenmaal lastig. Steven (Bergwijn, red.) was vorig seizoen al belangrijk voor ons, net zoals Donyell (Malen, red.). PSV gaat zich zeker weer herpakken en dat verdient iedereen bij de club ook. Ik kom graag nog eens terug."</p>
      <p>"Mark van Bommel stuurde me een felicitatie-appje toen ik in september als invaller mijn debuut had gemaakt. Het is misschien een klein iets, maar natuurlijk waardeerde ik dat enorm", vervolgt de verdediger. "Dankzij mijn tijd bij NAC en PSV ben ik hier gekomen en ik zal dat altijd aan iedereen blijven vertellen. De Eredivisie heeft mij gevormd. Mijn periode bij PSV koester ik, ook als is de spannende kampioensrace vorig seizoen niet goed afgelopen. We hadden echt een prima jaar en het is jammer dat we dat niet konden bekronen."</p>
      <p><b>Afscheid</b><br/>Angeliño en PSV zijn aan het kijken naar een datum voor een eventueel afscheid in het Philips Stadion. "De club heeft me een tijd geleden al uitgenodigd en we kijken naar een mogelijke datum. Het is alleen niet makkelijk om binnen het drukke schema van Manchester City iets af te kunnen spreken. Ik zeg het hier ook nog maar een keer, dat ik de supporters van PSV enorm dankbaar ben. Net als bij NAC heb ik me er van de eerste tot de laatste seconde thuis gevoeld."</p>
    </article>
  </body>
</html>