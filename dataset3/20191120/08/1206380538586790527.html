<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/na-verejne-prednasce-ubodal-utocnik-syna-prezidenta"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T08:16:00+00:00"/>
    <meta property="og:title" content="Na veřejné přednášce ubodal útočník syna prezidenta"/>
    <meta property="og:description" content="Obrovská tragédie se stala na veřejné přednášce na klinice v Berlíně. Neznámý útočník pobodal řečníka, kterým měl být syn bývalého německého prezidenta Richarda von Weizsäckera. Podle německých médií není znám motiv útočníka. Útočník měl napadnout ještě dalšího muže, který se snažil bránit syna prezidenta."/>
  </head>
  <body>
    <article>
      <h6 class="kicker">německo v šoku</h6>
      <h1>Na veřejné přednášce ubodal útočník syna prezidenta</h1>
      <address><time datetime="2019-11-20T08:16:00+00:00">20 Nov 2019, 08:16</time> by <a rel="author">Markéta Kuča</a></address>
      <p>
        <b>Obrovská tragédie se stala na veřejné přednášce na klinice v Berlíně. Neznámý útočník pobodal řečníka, kterým měl být syn bývalého německého prezidenta Richarda von Weizsäckera. Podle německých médií není znám motiv útočníka. Útočník měl napadnout ještě dalšího muže, který se snažil bránit syna prezidenta.</b>
      </p>
      <p>Na veřejné přednášce v Berlíně došlo k útoku, při kterém vážným zraněním podlehl syn bývalého německého prezidenta Richarda von Weizsäckera. Lékař Fritz von Weizsäcker zemřel i přes rychlou první pomoc zdravotníků.</p>
      <p>Berlínská policie o útoku informovala na Twitteru s tím, že podezřelého muže z útoku zadržela. List Der Tagesspiegel napsal, že útočník von Weizsäckera ubodal nožem. Podle agentury DPA se devětapadesáti­letého muže snažil chránit policista z publika, který skončil s vážnými poraněními.</p>
      <p>Útok na lékaře, se odehrál před sedmou hodinou večerní a podle policie prozatím není znám motiv. Veřejné přednášky se zúčastnilo zhruba dvacet lidí, ze kterých nebyl nikdo další zraněn.</p>
    </article>
  </body>
</html>