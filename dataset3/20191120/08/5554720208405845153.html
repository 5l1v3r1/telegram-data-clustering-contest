<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/150-indians-deported-from-us-land-at-delhi-airport/273141/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-20T08:11:37+00:00"/>
    <meta property="og:title" content="अमेरिका ने 150 भारतीय नागरिकों को वापस भारत भेजा"/>
    <meta property="og:description" content="अमेरिका ने वीजा नियमों में उल्लंघन करने वालों तथा अवैध तरीके से अमेरिका में प्रवेश करने वाले करीब 150 भारतीय लोगों को वापस भारत भेजा"/>
  </head>
  <body>
    <article>
      <h1>अमेरिका ने 150 भारतीय नागरिकों को वापस भारत भेजा</h1>
      <address><time datetime="2019-11-20T08:11:37+00:00">20 Nov 2019, 08:11</time> by <a rel="author">JKR Staff</a></address>
      <p>अमेरिका ने वीजा नियमों में उल्लंघन करने वालों तथा अवैध तरीके से अमेरिका में प्रवेश करने वाले करीब 150 भारतीय लोगों को वापस भारत भेजा जो बुधवार की सुबह दिल्ली हवाई अड्डा पहुंचे। इन लोगों ने अमेरिका में कथित तौर पर अवैध तरीके से प्रवेश किया था।</p>
      <figure>
        <img src="http://www.jantakareporter.com/wp-content/uploads/2017/09/delhiairport.jpg"/>
        <figcaption>फाइल फोटो: AFP</figcaption>
      </figure>
      <p>समाचार एजेंसी पीटीआई की रिपोर्ट के मुताबिक, एक अधिकारी ने बताया कि इन लोगों को लेकर एक विशेष विमान दिल्ली हवाई अड्डे के टर्मिनल संख्या तीन पर सुबह 6 बजे पहुंचा। यह विमान बांग्लादेश होते हुए भारत आया है। अधिकारी ने बताया कि सभी 150 भारतीय टर्मिनल पर हैं और आव्रजन विभाग जरूरी कागजी काम कर रहा है। उन्होंने बताया कि ये लोग सुबह 11 बजे के बाद एक-एक करके हवाई अड्डे से बाहर आएंगे।</p>
      <p>अधिकारी ने बताया कि इन भारतीयों ने या तो वीजा नियमों का उल्लंघन किया था या फिर उन्होंने अवैध तरीके से अमेरिका में प्रवेश किया था।</p>
      <p>इससे पहले मेक्सिको आव्रजन प्रशासन ने 18 अक्टूबर को एक महिला समेत 300 से ज्यादा भारतीय लोगों को भारत वापस भेजा थाक्योंकि ये लोग अवैध तरीके से मैक्सिकों में घुसे थे और अमेरिका जाने की ताक में थे। अमेरिका में अवैध तरीके से घुसने वालों का एक बड़ा हिस्सा मैक्सिको के रास्ते ही वहां जाता है।</p>
    </article>
  </body>
</html>