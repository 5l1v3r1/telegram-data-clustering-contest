<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904453/koeman-trapt-meteen-weer-op-de-rem-boadu-en-stengs-nog-niet-ek-waardig-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T08:11:00+00:00"/>
    <meta property="og:title" content="Droom voor Stengs en Boadu: 'Dat ik Cal aan m'n zijde had, maakte het makkelijker'"/>
    <meta property="og:description" content="AZ-spelers Myron Boadu en Calvin Stengs maakten tegen Estland hun debuut voor het Nederlands elftal en lieten beiden een prima indruk achter. De aanvallers konden rekenen op waardering van ploeggenoot Ron Vlaar. &quot;Het is geweldig dat Calvin en Myron hun debuut hebben gemaakt, zeker als je ziet waar zij vandaan komen en welke wegen zij na hun blessures hebben bewandeld&quot;, vertelt Vlaar tegen De Telegraaf. &quot;Het is een fantastische beloning en direct eigenlijk ook weer een nieuwe start. Met alle nieuwe uitdagingen die erbij komen nu zij international zijn. Daar zullen zij ook weer mee om moeten gaan.&quot; Stengs en Boadu samen naar de NOS: &quot;Ik had het gevoel dat ik onwennig begon&quot;"/>
  </head>
  <body>
    <article>
      <h1>Droom voor Stengs en Boadu: 'Dat ik Cal aan m'n zijde had, maakte het makkelijker'</h1>
      <address>
        <time datetime="2019-11-20T08:11:00+00:00">20 Nov 2019, 08:11</time>
      </address>
      <p>
        <b>AZ-spelers Myron Boadu en Calvin Stengs maakten tegen Estland hun debuut voor het Nederlands elftal en lieten beiden een prima indruk achter. De aanvallers konden rekenen op waardering van ploeggenoot Ron Vlaar.</b>
      </p>
      <p>"Het is geweldig dat Calvin en Myron hun debuut hebben gemaakt, zeker als je ziet waar zij vandaan komen en welke wegen zij na hun blessures hebben bewandeld", vertelt Vlaar tegen <i>De Telegraaf</i>. "Het is een fantastische beloning en direct eigenlijk ook weer een nieuwe start. Met alle nieuwe uitdagingen die erbij komen nu zij international zijn. Daar zullen zij ook weer mee om moeten gaan."</p>
      <p>Voor Stengs was het feest helemaal compleet toen hem duidelijk werd dat ook Boadu na rust zijn debuut mocht maken. "Ik ben blij voor Myron dat hij heeft gescoord en ik ben blij dat ik mijn debuut heb gemaakt. Maar ik vond dat ik getemd speelde, onwennig ook en slordig. Misschien dat ik teveel ging nadenken, wilde er een te mooie avond van maken. Terwijl ik net als bij AZ gewoon mijn ding had moeten doen. Maar de blijdschap overheerst."</p>
      <p>Ook Boadu kan zijn blijdschap na afloop niet verbergen. "Het was prachtig. Super. Leerzaam. En extra speciaal dat Calvin en ik dit samen hebben mogen meemaken. Dat ik Cal aan mijn zijde had, maakte het makkelijker. Voor mij zijn de spelers van Oranje gewoon sterren. Maar ze deden gewoon normaal... De volgende keer loop je toch anders naar binnen. Hoewel ik dan nog steeds de jongste ben."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904436/oranje-spelers-tipten-debutanten-boadu-en-stengs-gewoon-schijt-hebben-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>