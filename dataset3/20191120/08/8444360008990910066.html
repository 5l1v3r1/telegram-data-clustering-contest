<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/politikh/i-tiletheasi-tou-tsipra-sto-open/2919500/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T08:19:03+00:00"/>
    <meta property="og:title" content="Η τηλεθέαση του Τσίπρα στο OPEN"/>
    <meta property="og:description" content="Η συνέντευξη που παραχώρησε την Τρίτη (19/11/2019) ο πρώην πρωθυπουργός Αλέξης Τσίπρας στον τηλεοπτικό σταθμό Open συζητείται ακόμα και σήμερα."/>
  </head>
  <body>
    <article>
      <h1>Η τηλεθέαση του Τσίπρα στο OPEN</h1>
      <h2>Η συνέντευξη που παραχώρησε την Τρίτη (19/11/2019) ο πρώην πρωθυπουργός Αλέξης Τσίπρας στον τηλεοπτικό σταθμό Open συζητείται ακόμα και σήμερα.</h2>
      <address><time datetime="2019-11-20T08:19:03+00:00">20 Nov 2019, 08:19</time> by <a rel="author">Newsit Newsroom</a></address>
      <p>Ποια ήταν όμως η τηλεθέαση που έκανε ο τηλεοπτικός σταθμός Open την ώρα της συνέντευξης; Πόσο κράτησε το κοινό ο Αλέξης Τσίπρας ο οποίος μίλησε για όλους και για όλα στην δημοσιογράφο Νίκη Λυμπεράκη;</p>
      <p>Σύμφωνα με τα επίσημα στοιχεία της Nielsen το τέταρτο πριν ξεκινήσει η συνέντευξη το Open είχε στο λεγόμενο δυναμικό κοινό ποσοστό 12,1% και στο σύνολο 10,5%.</p>
      <p>Με το που ξεκίνησε η συνέντευξη και από τις 19:50 έως τις 21:00, όσο δηλαδή κράτησε η συνέντευξη το ποσοστό έπεσε λίγο. Στο δυναμικό κοινό έκανε 8,8% και στο σύνολο 9,9%.</p>
      <p>Και επειδή και στον πρώην πρωθυπουργό αλλά και σε όσους ασχολούνται με τα media αρέσουν οι αριθμοί που αποτυπώνουν την τηλεθέαση ας θυμηθούμε ότι:</p>
      <p>Τον περασμένο Μάϊο στον Alpha <a href="https://www.newsit.gr/melas-blogposts/ti-tiletheasi-ekane-i-synenteyksi-tsipra-ston-alpha/2779444/">η συνέντευξη που είχε παραχωρήσει στον Αντώνη Σρόιτερ</a> είχε κάνει 29,3% στο γενικό σύνολο και 26,9% στο δυναμικό κοινό.</p>
      <p>Στην συνέντευξη που είχε παραχωρήσει τον περασμένο Ιούνιο <a href="https://www.newsit.gr/politikh/ti-tiletheasi-ekane-o-tsipras-stin-ert/2796247/">στην ΕΡΤ και στον Σεραφείμ Κοτρώτσο</a> είχε σημειώσει επίδοση 10,6% στο σύνολο για την ΕΡΤ σε ώρα prime time, και στο δυναμικό κοινό το ποσοστό άγγιξε μετά βίας το 6% κάνοντας 5,9%.</p>
      <p>Ένα μήνα μετά τον Ιούλιο του 2019 <a href="https://www.newsit.gr/melas-blogposts/synenteyksi-tsipra-ston-skai-xtypise-kokkino-i-tiletheasi-6/2816488/">σε συνέντευξη που είχε δώσει στον ΣΚΑΙ</a> είχε σπάσει τα κοντέρ σημειώνοντας 38,05% στο γενικό σύνολο φτάνοντας έως 41,7%, ενώ στο δυναμικό κοινό σημείωσε 27,5% φτάνοντας έως και 32,9%. Αυτή βέβαια ήταν περισσότερο μια μονομαχία, παρά μια συνέντευξη…</p>
    </article>
  </body>
</html>