<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/entertainment/news/591893/%E0%A6%AA%E0%A7%8D%E0%A6%B0%E0%A6%A4%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0-%E2%80%98%E0%A6%AB%E0%A7%8D%E0%A6%B0%E0%A7%8B%E0%A6%9C%E0%A7%87%E0%A6%A8-%E0%A6%9F%E0%A7%81%E2%80%99-%E0%A6%86%E0%A6%B0-%E2%80%98%E0%A6%AB%E0%A7%8B%E0%A6%B0%E0%A7%8D%E0%A6%A1-%E0%A6%AD%E0%A6%BE%E0%A6%B0%E0%A7%8D%E0%A6%B8%E0%A7%87%E0%A6%B8-%E0%A6%AB%E0%A7%87%E0%A6%B0%E0%A6%BE%E0%A6%B0%E0%A6%BF%E2%80%99"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T08:22:00+00:00"/>
    <meta property="og:title" content="প্রতীক্ষার ‘ফ্রোজেন টু’ আর ‘ফোর্ড ভার্সেস ফেরারি’ লড়াই"/>
    <meta property="og:description" content="২০১৩ সালে সাড়া জাগানো অ্যানিমেশন ছবি &amp;lsquo;ফ্রোজেন&amp;rsquo;-এর কথা নতুন করে বলার অপেক্ষা রাখে না। দর্শক-সমালোচক সব মহলের মন জয় করার পাশাপাশি ছবিটি বিশ্বব্যাপী আয় করেছিল ১.২ বিলিয়ন ডলার। এছাড়া দু&amp;rsquo;টি ক্যাটাগরিতে অস্কারও জয় করেছে ছবিটি।স্বাভাবিকভাবেই এ ছবির সিক্যুয়েলের জন্য মুখিয়ে..."/>
  </head>
  <body>
    <article>
      <h1>প্রতীক্ষার ‘ফ্রোজেন টু’ আর ‘ফোর্ড ভার্সেস ফেরারি’ লড়াই</h1>
      <address><time datetime="2019-11-20T08:22:00+00:00">20 Nov 2019, 08:22</time> by <a rel="author">বিনোদন রিপোর্ট</a></address>
      <figure>
        <img src="http://cdn.banglatribune.com/contents/cache/images/1100x0x1/uploads/media/2019/11/20/3a7c19adca833a22f46b81359ad1a6a4-5dd4f99e31098.jpg"/>
      </figure>
      <p><b>২০১৩ সালে সাড়া জাগানো অ্যানিমেশন ছবি ‘ফ্রোজেন’-এর কথা নতুন করে বলার অপেক্ষা রাখে না। দর্শক-সমালোচক সব মহলের মন জয় করার পাশাপাশি ছবিটি বিশ্বব্যাপী আয় করেছিল ১.২ বিলিয়ন ডলার।</b> <br/>এছাড়া দু’টি ক্যাটাগরিতে অস্কারও জয় করেছে ছবিটি।<br/>স্বাভাবিকভাবেই এ ছবির সিক্যুয়েলের জন্য মুখিয়ে থাকবেন দর্শকরা। সময়টা একটু বেশি লেগে গেলেও অবশেষে দর্শকদের অপেক্ষার অবসান ঘটতে যাচ্ছে। ২২ নভেম্বর বিশ্বব্যাপী মুক্তি পাচ্ছে ‘ফ্রোজেন টু’। একই দিনে বাংলাদেশের স্টার সিনেপ্লেক্সেও মুক্তি পাচ্ছে ছবিটি।<br/>অন্যদিকে, গাড়ির জগতে বিখ্যাত দুই নাম ফোর্ড ও ফেরারি। প্রতিষ্ঠাতাদের নামেই ব্র্যান্ড দু’টি। তীব্র প্রতিদ্বন্দ্বিতা ছিল তাদের মধ্যে। কার রেসিং প্রতিযোগিতায় কে কাকে পেছনে ফেলে এগিয়ে যাবে সেই চেষ্টায় মত্ত থাকতেন। তাদের সেই প্রতিযোগিতার গল্প এবার দেখা যাবে চলচ্চিত্রে। ছবির নাম ‘ফোর্ড ভার্সেস ফেরারি’।<br/>জেমস ম্যানগোল্ড পরিচালিত এ ছবিটিও স্টার সিনেপ্লেক্সে মুক্তি পাবে ২২ নভেম্বর। এমনটাই নিশ্চিত করেছে ঢাকার স্টার সিনেপ্লেক্স কর্তৃপক্ষ।</p>
      <footer>/এমএম/এমওএফ/</footer>
    </article>
  </body>
</html>