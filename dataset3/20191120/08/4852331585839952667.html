<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/windows-10-20h1-build-19028-insider-novita/?utm_source=feedburner&amp;utm_medium=feed&amp;utm_campaign=Feed:+Webnews"/>
    <meta property="og:site_name" content="Webnews"/>
    <meta property="article:published_time" content="2019-11-20T08:47:00+00:00"/>
    <meta property="og:title" content="Windows 10 20H1 build 19028 agli Insider: novità"/>
    <meta property="og:description" content="Microsoft ha distribuito agli Insider la nuova build 19028 di Windows 10 20H1; tra le novità solamente correttivi ed ottimizzazioni."/>
  </head>
  <body>
    <article>
      <h1>Windows 10 20H1 build 19028 agli Insider: novità</h1>
      <h2>Microsoft ha distribuito agli Insider la nuova build 19028 di Windows 10 20H1; tra le novità solamente correttivi ed ottimizzazioni.</h2>
      <address><time datetime="2019-11-20T08:47:00+00:00">20 Nov 2019, 08:47</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/recensioni/produttore/microsoft/">Microsoft</a> continua con il lavoro di sviluppo di <b>Windows 10 20H1</b>, il prossimo grande step funzionale di <a href="https://www.webnews.it/speciale/windows-10/">Windows 10</a>. La casa di Redmond ha distribuito agli <b>Insider</b> del Fast Ring, nella serata di ieri, la nuova <b>build 19028</b>. La novità è che non ci sono novità. Il change log mette in evidenza solamente un lista di correttivi e di ottimizzazioni. La mancanza di novità non deve stupire. Come è emerso nel corso delle passate settimane, la casa di Redmond ha deciso di modificare i <a href="https://www.webnews.it/2019/10/28/windows-10-microsoft-cambia-ciclo-sviluppo/">cicli di sviluppo</a> del suo sistema operativo per avvicinarli ancora di più a quelli di Azure.</p>
      <p>Questo significa che una versione <b>RTM</b> di Windows 10 20H1 arriverà già nel corso del mese di dicembre. Si è appreso, inoltre, che lo sviluppo a livello di funzionalità è stato concluso già in estate. Microsoft, dunque, non implementerà ulteriori grosse novità anche se qualche piccola nuova funzionalità di contorno potrà essere sempre introdotta. Avendo chiuso la fase di implementazione delle maggiori novità, dunque, il gigante del software si sta adesso concentrando sulla risoluzione dei problemi.</p>
      <p>Ecco perchè tutte le ultime build di sviluppo rilasciate, compresa questa, presentano per lo più solamente correttivi. Con l’arrivo della versione RTM per la fine dell’anno, è possibile che Window 10 20H1 possa debuttare anche prima del previsto.</p>
      <p>Notizie in tal senso non ce ne sono. Possibile anche che Microsoft voglia comunque riservarsi alcuni mesi di test ulteriori per affinare l’aggiornamento, eliminando ogni possibile piccolo problema per garantire ai suoi utenti la migliore esperienza d’uso possibile. Se ne saprà di più sicuramente nel corso delle prossime settimane.</p>
      <p>Per quanto riguarda questa build, permangono ancora alcuni <b>problemi noti</b>. Dunque, il suggerimento è quello di sperimentarla solamente all’interno di macchine adibite ai test.</p>
      <p>Se vuoi aggiornamenti su <i>Windows 10</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>