<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/hristika/oikonomia/125632/dieyrynsi-tis-forologikis-basis-epibolis-toy-enfia"/>
    <meta property="og:site_name" content="Insider"/>
    <meta property="article:published_time" content="2019-11-20T08:00:00+00:00"/>
    <meta property="og:title" content="Διευρύνεται η φορολογική βάση επιβολής του ΕΝΦΙΑ"/>
    <meta property="og:description" content="Η επέκταση της επιβολής του φόρου στα εκτός σχεδίου ακίνητα και οικόπεδα αναμένεται να γίνει με το τρίτο κύμα αλλαγής των αντικειμενικών αξιών."/>
  </head>
  <body>
    <article>
      <h1>Διευρύνεται η φορολογική βάση επιβολής του ΕΝΦΙΑ</h1>
      <h2>Η επέκταση της επιβολής του φόρου στα εκτός σχεδίου ακίνητα και οικόπεδα αναμένεται να γίνει με το τρίτο κύμα αλλαγής των αντικειμενικών αξιών.</h2>
      <address><time datetime="2019-11-20T08:00:00+00:00">20 Nov 2019, 08:00</time> by <a rel="author">Θανάσης Κουκάκης</a></address>
      <p>Η Κομισιόν με τη σημερινή της έκθεση της στο πλαίσιο της ενισχυμένης μεταμνημονιακής εποπτείας αναμένεται να ανακοινώσει συμφωνία με την ελληνική κυβέρνηση για<b> διεύρυνση της φορολογικής βάσης επιβολής του ΕΝΦΙΑ κατά 20% το 2020</b>, μετά την άσκηση προσαρμογής και διεύρυνσης του συστήματος αντικειμενικών αξιών τον ερχόμενο Μάιο.</p>
      <p>Η επέκταση της επιβολής του φόρου στα <b>εκτός σχεδίου ακίνητα</b> και οικόπεδα αναμένεται να γίνει με το τρίτο κύμα αλλαγής των αντικειμενικών αξιών και τα έσοδα θα χρησιμοποιηθούν για να καλύψουν μέρος του πιθανού δημοσιονομικού κενού που «βλέπουν» οι δανειστές για το 2020, λόγω της μείωσης των<b> φορολογικών συντελεστών </b>και των <b>φοροελαφρύνσεων.</b></p>
      <p>Αυτό πολύ απλά σημαίνει ότι περισσότεροι ιδιοκτήτες ακινήτων θα κληθούν να μοιραστούν το λογαριασμό του φόρου καθώς, όπως είναι γνωστό μέχρι σήμερα, ακίνητα μεγάλης αξίας, τα οποία όμως βρίσκονται σε περιοχές όπου δεν ισχύει το σύστημα αντικειμενικού προσδιορισμού, πληρώνουν μικρό ΕΝΦΙΑ. <b>Για αυτούς τους ιδιοκτήτες ακινήτων έρχονται μεγάλες επιβαρύνσεις.</b></p>
      <p>Η κυβέρνηση έχει δεσμευτεί και για μια πιο δίκαιη μοιρασιά του ΕΝΦΙΑ το 2020, ενώ ήδη ο υπουργός Οικονομικών Χρήστος Σταϊκούρας έχει δεσμευθεί και για περαιτέρω μείωσή του μετά τη φετινή μείωση κατά 22%.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/oikonomia/124390/staikoyras-pithani-nea-meiosi-toy-enfia-kata-10-2020"/>
        <a href="https://www.insider.gr/hristika/symvoyles/124309/pos-tha-glitosete-hrono-kai-talaiporia-stin-pliromi-toy-enfia"/>
        <a href="https://www.insider.gr/eidiseis/oikonomia/121824/enfia-pos-oi-tropopoiitikes-diloseis-meionoyn-foro"/>
      </related>
    </article>
  </body>
</html>