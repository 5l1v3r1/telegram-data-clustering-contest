<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/rizzoli-piccona-dogma-infallibilita-arbitri-aia-pronta-cambiare/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-20T08:00:24+00:00"/>
    <meta property="og:title" content="Rizzoli piccona il dogma dell’infallibilità degli arbitri. L’AIA pronta a cambiare?"/>
    <meta property="og:description" content="Il vertice di Roma tra AIA (con Rizzoli) e le componenti della Serie A ha portato un cambiamento di rilievo sul dogma dell'infallibilità degli arbitri"/>
  </head>
  <body>
    <article>
      <h1>Rizzoli piccona il dogma dell’infallibilità degli arbitri. L’AIA pronta a cambiare?</h1>
      <h2>«In Napoli-Atalanta il gioco andava interrotto» ammette pubblicamente il designatore</h2>
      <address><time datetime="2019-11-20T08:00:24+00:00">20 Nov 2019, 08:00</time> by <a rel="author" href="https://www.pianetagenoa1893.net/" target="_blank">Alessandro Legnazzi</a></address>
      <p>É successo qualcosa di rilevante nel vertice di Roma tra l’AIA e le principali componenti del mondo della Serie A: Nicola Rizzoli ha assestato la prima picconata al dogma dell’infallibilità degli arbtri. Lo ha fatto a modo suo, rispondendo con imperturbabile serenità a altro un emiliano, piuttosto puntuto dopo Napoli-Atalanta: «<i>Il gioco andava interrotto</i>». Quattro parole che tranquillizzano Carlo Ancelotti e forse aprono un nuovo corso: gli arbitri non parleranno in tv ma forniranno le opportune spiegazioni alle decisioni di campo su un apposito sito internet. Una novità confermata anche da Marcello Nicchi, numero uno AIA.</p>
      <p>Francamente non se ne può più del mutismo arbitrale e dei (maxi) processi del lunedì che spesso e volentieri si trasformano in tonnare d’opinione. É giusto che il designatore Rizzoli apra al cambiamento. Se così sarà, se i fischietti del calcio inizieranno a spiegare in qualche modo e in qualche luogo le dinamiche di una scelta controversa, questa sarà la più grande conquista del <a href="https://www.pianetagenoa1893.net/primo-piano/var-riduce-errori-pero-arbitri-migliorare/">Var</a>. La video assistenza ha avuto un impatto ottimale al debutto in A prima di andare in sofferenza nelle ultime due stagioni a causa di continui cambiamenti di protocollo. Il Var, strumento incontrovertibile ma certamente perfezionabile, può trovare il riscatto scucendo le bocche degli arbitri.</p>
      <p>Sarebbe il primo passo verso un cambiamento storico che può vedere la Serie A come campionato pioniere. La classe arbitrale, con le sue delucidazioni ai casi che creano maggiore contraddittorio, può favorire la crescita del movimento calcistico. Tutti, addetti ai lavori e giornalisti compresi, entrerebbero più facilmente nella testa (e negli occhi) del direttore di gara senza, però, spegnere le polemiche e i vittimismi che ormai sono un vizio del patrimonio calcistico italiano. «<i>A volte siamo noi allenatori a esagerare</i>» ha bisbigliato Montella, tecnico della Fiorentina, a termine di un vertice sulla redenzione professionale, più che sul Var.</p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/de-laurentiis-il-napoli-restera-in-ritiro-fino-a-domenica/"/>
        <a href="https://www.pianetagenoa1893.net/primo-piano/gazzetta-dello-sport-giua-quarto-uomo-di-lecce-sassuolo/"/>
        <a href="https://www.pianetagenoa1893.net/primo-piano/correva-lanno-2010-parma-e-genoa-pareggiarono-1-1-un-incontro-condizionato-dagli-errori-dellarbitro-rizzoli/"/>
        <a href="https://www.pianetagenoa1893.net/primo-piano/var-riduce-errori-pero-arbitri-migliorare/"/>
        <a href="https://www.pianetagenoa1893.net/notizie/corso-arbitri-a-genova/"/>
        <a href="https://www.pianetagenoa1893.net/primo-piano/manganiello-arbitrera-cagliari-genoa/"/>
      </related>
    </article>
  </body>
</html>