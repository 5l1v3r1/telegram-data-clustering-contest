<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/valogatott/potselejtezos-a-magyar-valogatott-ellenuk-jatszhatunk-az-eb-reszvetelert"/>
    <meta property="og:site_name" content="csakfoci.hu"/>
    <meta property="article:published_time" content="2019-11-20T08:59:51+00:00"/>
    <meta property="og:title" content="EB 2020: Pótselejtezős a magyar válogatott az NL-ben – ők lehetnek az ellenfelek"/>
    <meta property="og:description" content="A magyar labdarúgó-válogatott márciusban pótselejtezőre kényszerül, az ellenfél kilétére a november 22-i, délben kezdődő sorsoláson derül fény."/>
  </head>
  <body>
    <article>
      <h1>EB 2020: Pótselejtezős a magyar válogatott az NL-ben – ők lehetnek az ellenfelek</h1>
      <address><time datetime="2019-11-20T08:59:51+00:00">20 Nov 2019, 08:59</time> by <a rel="author">csakfoci.hu</a></address>
      <p>
        <b>
          <b>A magyar labdarúgó-válogatott márciusban pótselejtezőre kényszerül, az ellenfél kilétére a november 22-i, délben kezdődő sorsoláson derül fény.</b>
        </b>
      </p>
      <p>Mint ismert, a magyar válogatott 2-0-ra kikapott Wales ellen kedd este, így nem jutott ki egyenes ágon a 2020-as Európa-bajnokságra, ám a remény még továbbra is él, <b>Marco Rossi</b> szövetségi kapitány csapata ugyanis a tavaly őszi Nemzetek Ligája alapján még a márciusi pótselejtezőn kvalifikálhatja magát a részben budapesti rendezésű kontinenstornára.</p>
      <blockquote>
        <b>Ehhez két meccset kell majd nyernie, az ellenfelek a pénteki sorsoláson derülnek ki,</b>
      </blockquote>
      <p>az első találkozót mindenképpen idegenben játssza a nemzeti együttes, mivel  a Nemzetek Ligájában a legjobb helyezést elérő csapat fogadja a legrosszabb helyezésűt, a második legjobb helyezésű pedig a harmadik legjobb helyezésűt, a magyar válogatott ezért nem lehet pályaválasztó az elődöntőben.</p>
      <hr/>
      <h3>A 2020-as Eb biztos pótselejtezős csapatai a Nemzetek Ligája alapján:</h3>
      <p>A divízió: Izland<br/>B divízió: Bosznia-Hercegovina, Szlovákia, Írország, Észak-Írország<br/>C divízió: Skócia, Norvégia, Szerbia<br/>D divízió: Georgia, Észak-Macedónia, Koszovó, Fehéroroszország</p>
      <h3>feltöltéssel (a divízió a pénteki sorsoláson dől el):</h3>
      <p>Bulgária, Izrael, MAGYARORSZÁG, Románia (A vagy C divízió)</p>
      <hr/>
      <p>
        <i>Ennek alapján tehát, amennyiben Magyarországot sorsolják a C divízió szabad helyére, akkor <b>Skócia–Magyarország</b>, ha Bulgáriát sorsolják a C divízió szabad helyére, akkor <b>Izrael-Magyarország</b>, ha Izraelt sorsolják a C divízió szabad helyére, akkor <b>Bulgária-Magyarország</b>, ha pedig Romániát sorsolják a C divízió szabad helyére, akkor <b>Izland-Magyarország</b> mérkőzést rendeznek a pótselejtező elődöntőjében.</i>
      </p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/valogatott/sallai-ot-pontos-passzunk-nem-volt-barath-nem-mondanam-hogy-elfogyott-volna-a-csapat"><pic src="http://www.csakfoci.hu/wp-content/uploads/2019/11/dsc_0307-1280x640.jpg"/><br/></a><b><a href="http://www.csakfoci.hu/magyar-foci/valogatott/sallai-ot-pontos-passzunk-nem-volt-barath-nem-mondanam-hogy-elfogyott-volna-a-csapat">Sallai: “Öt pontos passzunk nem volt”; Baráth: “Nem mondanám, hogy elfogyott volna a csapat”<br/></a></b>A magyar válogatott két játékosa, Sallai Roland és Baráth Botond értékelte a Wales ellen elszenvedett kétgólos vereséget.</td>
        </tr>
      </table>
    </article>
  </body>
</html>