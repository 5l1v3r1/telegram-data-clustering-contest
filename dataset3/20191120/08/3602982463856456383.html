<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/federer-denkt-nog-aan-pensioen-stop-als-lichaam-wil/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T08:32:17+00:00"/>
    <meta property="og:title" content="Federer denkt nog niet aan pensioen: ‘Ik stop pas als mijn lichaam dat wil’"/>
    <meta property="og:description" content="Roger Federer stelde zichzelf in 2009 voor het eerst de vraag hoe lang zijn tennisloopbaan nog zou duren. 10 jaar later is de inmiddels 38-jarige Zwitser nog steeds van de partij en hij is nog niet van plan te stoppen. “Het hangt helemaal af van mijn gezondheid. Op dit moment zie ik nog geen reden…"/>
  </head>
  <body>
    <article>
      <h1>Federer denkt nog niet aan pensioen: ‘Ik stop pas als mijn lichaam dat wil’</h1>
      <address>
        <time datetime="2019-11-20T08:32:17+00:00">20 Nov 2019, 08:32</time>
      </address>
      <p>
        <b>Roger Federer stelde zichzelf in 2009 voor het eerst de vraag hoe lang zijn tennisloopbaan nog zou duren. 10 jaar later is de inmiddels 38-jarige Zwitser nog steeds van de partij en hij is nog niet van plan te stoppen.</b>
      </p>
      <p>"Het hangt helemaal af van mijn gezondheid. Op dit moment zie ik nog geen reden met pensioen te gaan, dat doe ik pas als mijn lichaam dat aangeeft", aldus Federer tegen verslaggevers in Zuid-Amerika waar hij wat wedstrijden op uitnodiging speelt. "Ik had echt niet gedacht dat ik nog zou tennissen op mijn 35ste en 36ste, maar zo zie je maar hoe het loopt."<br/><br/><b>2019 zonder Grand Slam-titel<br/></b>Federer won in januari 2018 voor het laatst een grandslamtoernooi, de Australian Open. Daarna verzekerde hij zich nog wel van 7 ATP-titels. "Ik weet niet hoe het einde van mijn tennisloopbaan er uit zal zien. Het zal vast een beetje emotioneel worden, maar ik hoop ook leuk.”<br/><br/>De Zwitser liep zaterdag tijdens de ATP-Finals een finaleplaats mis, doordat hij in de halve finale verloor van latere winnaar Stefanos Tsitsipas.</p>
    </article>
  </body>
</html>