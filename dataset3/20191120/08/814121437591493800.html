<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10271451/niemcy-syn-bylego-prezydenta-smiertelnie-dzgniety-nozem.html"/>
    <meta property="og:site_name" content="Wprost"/>
    <meta property="article:published_time" content="2019-11-20T08:08:00+00:00"/>
    <meta property="og:title" content="Niemcy. Syn byłego prezydenta śmiertelnie dźgnięty nożem"/>
    <meta property="og:description" content="Nie Fritz von Weizsäcke, żyje syn byłego prezydenta RFN Richarda von Weizsäckera. Jak donosi Zeit Online, 59-letni mężczyzna został dźgnięty nożem podczas wykładu. Zmarł na miejscu."/>
  </head>
  <body>
    <article>
      <h1>Niemcy. Syn byłego prezydenta śmiertelnie dźgnięty nożem</h1>
      <address>
        <time datetime="2019-11-20T08:08:00+00:00">20 Nov 2019, 08:08</time>
      </address>
      <p>
        <b>Nie Fritz von Weizsäcke, żyje syn byłego prezydenta RFN Richarda von Weizsäckera. Jak donosi Zeit Online, 59-letni mężczyzna został dźgnięty nożem podczas wykładu. Zmarł na miejscu.</b>
      </p>
      <p>W wykładzie, który odbywał się w berlińskiej klinice w Charlottenburgu, uczestniczyło około 20 osób. W pewnym momencie jedna z nich rzuciła się na Fritza von Weizsäckera z nożem. Interweniował policjant, który prywatnie uczestniczył w prelekcji. Mężczyzna został ranny. Życia syna byłego prezydenta nie udało się uratować.</p>
      <p>Napastnika udało się zatrzymać uczestnikom wykładu. Mężczyzna został przekazany policji. Przesłuchiwano go w nocy. Na razie nie jest znana jego tożsamość ani motywy działania.</p>
      <p>Fritz von Weizsäcker od 2005 roku pracował jako główny lekarz w Klinice Chorób Wewnętrznych w Schlosspark-Klinik w Berlinie-Charlottenburgu. We wtorek wieczorem prowadził wykład poświęcony schorzeniom wątroby.</p>
      <related>
        <h4>Czytaj także:</h4>
        <a href="https://www.wprost.pl/swiat/10271422/francja-okaleczone-zwloki-ciezarnej-kobiety-znalezione-w-lesie-w-poblizu-trwalo-polowanie.html"/>
      </related>
      <footer>Źródło: <a href="https://www.zeit.de/">↪</a></footer>
    </article>
  </body>
</html>