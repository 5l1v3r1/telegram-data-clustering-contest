<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/scen/plats-pa-scen-for-houellebecq-och-alla-andra-forfattare/"/>
    <meta property="og:site_name" content="DN.SE"/>
    <meta property="article:published_time" content="2019-11-20T08:34:06+00:00"/>
    <meta property="og:title" content="Plats på scen för Houellebecq – och alla andra författare"/>
    <meta property="og:description" content="Ytterligare en bok blir teaterföreställning. Den här gången Michel Houellebecqs ”Serotonin”."/>
  </head>
  <body>
    <article>
      <h1>Plats på scen för Houellebecq – och alla andra författare</h1>
      <address><time datetime="2019-11-20T08:34:06+00:00">20 Nov 2019, 08:34</time> by <a rel="author" href="https://www.dn.se/av/johan-hilton/" target="_blank">Johan Hilton</a></address>
      <p>
        <b>Ytterligare en bok blir teaterföreställning. Den här gången Michel Houellebecqs ”Serotonin”.</b>
      </p>
      <p>Ibland får man känslan av att svenska teaterinstitutioner ser sig själva som forntidens videobutiker. Först kom biofilmen, sedan videokassetten. Först kommer boken, sedan teaterföreställningen.</p>
      <p>Det är inget nytt, trenden har pågått i åtminstone 15, 20 år. Men har vi inte snart nått en gräns för hur många pocketsuccéer som ska upp på scen innan det framstår som ett inverterat utfall för klimatångest? Allt ska återvinnas! </p>
      <p><b>När Kulturhuset Stadsteatern</b> nu lägger vantarna på Michel Houellebecqs senaste roman ”Serotonin” – premiär våren 2020 – sker tillkännagivandet med ett triumfatoriskt tonfall. Det kan säkert bli utmärkt teater, gudarna ska veta att fjolårets ”Underkastelse” var strålande.</p>
      <p>Men när man tittar på Stadsteaterns repertoar de senaste åren: Knausgård, Ferrante, Tikkanen, Lindroth, Ajvide Lindqvist, Bechdel, Witt-Brattström, Louis, Strindberg, Fogelström, Alakoski, Lindgren, Johnson, Enquist, Ende, Bergman...</p>
      <p>En nåd att stilla bedja om: snälla, lägg krutet på mer nyskriven dramatik.</p>
    </article>
  </body>
</html>