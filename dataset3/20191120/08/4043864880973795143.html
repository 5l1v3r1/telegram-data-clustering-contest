<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232483/"/>
    <meta property="og:site_name" content="Українська правда"/>
    <meta property="article:published_time" content="2019-11-20T08:10:46+00:00"/>
    <meta property="og:title" content="Зеленський зацікавився ідеєю ранкового &quot;шоу&quot;"/>
    <meta property="og:description" content="Президент Володимир Зеленський замислився над ідеєю проводити онлайн ранкову зарядку: “Якщо люди хочуть, якщо онлайн зарядка – це прикольно. Можна о 7-й ранку – дивіться самі. А це класно. Мені цікаво. Я не зможу прогуляти”.   "/>
  </head>
  <body>
    <article>
      <h1>Зеленський зацікавився ідеєю ранкового "шоу"</h1>
      <address>
        <time datetime="2019-11-20T08:10:46+00:00">20 Nov 2019, 08:10</time>
      </address>
      <p>Президент Володимир Зеленський замислився над ідеєю проводити онлайн ранкову зарядку.</p>
      <p>Під час <a href="https://www.facebook.com/president.gov.ua/videos/424095304941051/?__tn__=%2CdkC-R&amp;eid=ARD9Cohm_4jsWQjfxHo12cj4U8CnUHCUWAjzg9oylLAzVgbUf9BofmNlyTQleLSdFId1CuuVh0S4VDBf&amp;hc_ref=ARQNDAQ1Shq3FocQZ8s4G_8hOvfEx3_MU-bvqWAkqELeXFE-hKEl_GAvrwBh2bEhWfk">зустрічі</a> з молоддю в рамках Всеукраїнського форуму "Україна зростає разом зі мною" школяр із Кривого Рогу зазначив, що щоб країна була більш спортивна, можна зробити зарядку з президентом.</p>
      <p>Інші підтримали, що онлайн можна й о 6-й ранку займатися.</p>
      <p>Дружина президента Олена відповіла: "Була така ідея – але, мені здається, це схоже на радянські часи, коли є генеральний секретар – і Гімн співати ще після цього".</p>
      <p>Але сам Володимир Зеленський сказав: "Якщо люди хочуть, якщо онлайн зарядка – це прикольно. Можна о 7-й ранку – дивіться самі. А це класно. Мені цікаво. Я не зможу прогуляти".   </p>
      <p>Олена Зеленська пожартувала: "Можна пілотну (зарядку) зробити, з Кривого Рогу почнемо".</p>
      <p>Президент же додав, що "шкільна олімпіада" може стимулювати місцеву владу підготувати стадіони й спортивні майданчики для школярів.  </p>
      <footer>Олена Рощенко, УП</footer>
      <related>
        <a href="https://www.pravda.com.ua/news/2019/11/20/7232490/"/>
        <a href="https://www.pravda.com.ua/news/2019/11/20/7232487/"/>
        <a href="https://www.pravda.com.ua/news/2019/11/20/7232486/"/>
      </related>
    </article>
  </body>
</html>