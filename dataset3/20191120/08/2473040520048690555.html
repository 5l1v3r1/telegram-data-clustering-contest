<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/246992/qualcomm-se-asteapta-ca-vanzarile-de-telefoane-5g-sa-se-dubleze-in-2021.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T08:21:13+00:00"/>
    <meta property="og:title" content="Qualcomm se asteapta ca vanzarile de telefoane 5G sa se dubleze in 2021"/>
    <meta property="og:description" content="Grupul american Qualcomm Inc., cel mai mare producator mondial de chipuri pentru telefoane mobile, a declarat marti ca se asteapta ca producatorii de smartphone-uri din intreaga lume sa livreze 450 milioane de telefoane 5G in anul 2021 si alte 750 de unitati in 2022, transmite Reuters."/>
  </head>
  <body>
    <article>
      <h1>Qualcomm se asteapta ca vanzarile de telefoane 5G sa se dubleze in 2021</h1>
      <address>
        <time datetime="2019-11-20T08:21:13+00:00">20 Nov 2019, 08:21</time>
      </address>
      <p>
        <b>Grupul american Qualcomm Inc., cel mai mare producator mondial de chipuri pentru telefoane mobile, a declarat marti ca se asteapta ca producatorii de smartphone-uri din intreaga lume sa livreze 450 milioane de telefoane 5G in anul 2021 si alte 750 de unitati in 2022, transmite Reuters.</b>
      </p>
      <p>Potrivit Qualcomm, adoptarea tehnologiei 5G va fi mai rapida decat cea a tehnologiei 4G datorita momentului in care se comercializeaza aceasta tehnologie in China si a faptului ca sunt disponibile chipset-uri pe diferite segmente de pret, scrie Agerpres.</p>
      <blockquote>Comparativ cu precedentele prognoze ale Qualcomm, care pentru 2020 mizau pe vanzari de telefoane 5G cuprinse intre 175 si 335 milioane dispozitive, noile estimari indica o dublare (crestere de 125%) a vanzarilor de telefoane 5G in 2021.</blockquote>
      <p>Analistii urmaresc cu atentie estimarile facute de Qualcomm privind vanzarile de smartphone-uri, avand in vedere relatia stransa a grupului american cu producatorii de telefoane.</p>
      <p>Separat, dupa inchiderea burselor, operatorul american de telefonie mobila Verizon Communications Inc a dat si el publicitatii propriile estimari conform carora veniturile sale pe segmentul 5G ar urma sa creasca anul viitor in conditiile in care intentioneaza sa lanseze servicii 5G in peste 30 de orase.</p>
      <p>
        <a href="https://www.wall-street.ro/articol/Auto/246868/piata-auto-in-primele-10-luni-167-000-de-masini-noi-versus-370-000-rulate.html">Citeste si:<br/>Ce masini noi cumpara romanii. Top vanzari</a>
      </p>
      <figure>
        <img src="https://img.wall-street.ro/image_thumbs/thumbs/7f9/7f9a997413153ff48c7d29852c432f27-400x250-00-65.jpg?v=1573835258"/>
      </figure>
      <p>Urmatoarea generatie de telefoane inteligente 5G ar urma sa permita utilizatorilor sa urmareasca fisiere video sau sa joace jocuri pe retelele de telefonie mobila la o calitate cel putin la fel de buna cu cea oferita de o conexiune Wi-Fi.</p>
      <p>Qualcomm si rivalii sai vor profita de o adoptare mai rapida a tehnologiei 5G pentru ca telefoanele mobile vor avea nevoie de mai multe chipuri pentru a putea oferi o viteza mai mare.</p>
      <footer>Sursa foto: By TATSIANAMA / Shutterstock</footer>
    </article>
  </body>
</html>