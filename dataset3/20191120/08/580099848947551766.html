<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/spor/trabzonsporda-galatasaray-maci-oncesi-nwakaeme-sosa-ve-hosseini-kart-sinirinda/haber-1023496"/>
    <meta property="og:site_name" content="Akşam"/>
    <meta property="article:published_time" content="2019-11-20T08:56:00+00:00"/>
    <meta property="og:title" content="Trabzonspor'da Galatasaray maçı öncesi Nwakaeme, Sosa ve Hosseini kart sınırında"/>
    <meta property="og:description" content="Süper Ligde bu hafta MKE Ankaragücüne konuk olacak Trabzonsporda 3 kritik futbolcu sarı kart sınırında bulunuyor. Nwakaeme, Sosa ve Hosseini kart görmeleri halinde gelecek hafta oynanacak Galatasaray maçında forma giyemeyecek."/>
  </head>
  <body>
    <article>
      <h1>Trabzonspor'da Galatasaray maçı öncesi Nwakaeme, Sosa ve Hosseini kart sınırında</h1>
      <h2>Süper Ligde bu hafta MKE Ankaragücüne konuk olacak Trabzonsporda 3 kritik futbolcu sarı kart sınırında bulunuyor. Nwakaeme, Sosa ve Hosseini kart görmeleri halinde gelecek hafta oynanacak Galatasaray maçında forma giyemeyecek.</h2>
      <address>
        <time datetime="2019-11-20T08:56:00+00:00">20 Nov 2019, 08:56</time>
      </address>
      <p>
        <b>TM Dijital Haber Merkezi</b>
      </p>
      <p>Rüya gibi biten milli maçlar arasından sonra gözler yeniden Süper Lige çevrilirken, Başakşehir ve Göztepe karşısında 5 puan kaybeden Trabzonsporun Alanyasporu tek golle devirmesi Karadeniz Fırtınasını zirve yarışında tuttu.</p>
      <p>
        <b>NWAKAEME ALARMI</b>
      </p>
      <p>25.dakikada Abdülkadir Parmakın kırmızı gördüğü, fakat 67.dakikada kazanılan penaltı atışını gole çevirerek 3 puanın sahibi olan Trabzonspor her ne kadar Ankaragücü deplasmanında kötü sürpriz yaşamak istemese de Ünal Karaman ve öğrencilerinin aklının bir tarafında Galatasaray maçının olduğu belirtildi. Lider Sivassporun sadece 2 puan gerisinde olan Bordo mavililerde Ankaragücü maçı öncesi Anthony Nwakaeme alarmı verilirken, tecrübeli teknik direktör Karamanın Nijeryalı yıldızla sık sık görüştüğü ifade edildi.</p>
      <p>
        <b>SOSA VE HOSSEINI DE KART SINIRINDA</b>
      </p>
      <p>Şu ana kadar oynadığı 19 maçta 3 gol 3 asistlik performans sergileyen Nwakaemenin 3 sarı kartı bulunurken, 30 yaşındaki orta sahanın Galatasaray maçı öncesinde kart konusunda uyarıldığı kaydedildi. Takımın en etkili silahlarından biri olan Nijeryalının oyun içerisinde sakin kalmasını isteyen Ünal Karamanın golü erken bulup rahatlama planları yaptığı bildirilirken, Anthony Nwakaemenın yanı sıra Hosseini ve Jose Sosanın da kart sınırında olması teknik heyeti kaygılandırdığı ifade edildi.</p>
    </article>
  </body>
</html>