<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/geen-categorie/1266210/opruimgoeroe-marie-kondo-opent-webshop-met-troep-fans-zijn-boos.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-20T08:52:29+00:00"/>
    <meta property="og:title" content="Opruimgoeroe Marie Kondo opent webshop met troep: fans zijn boos"/>
    <meta property="og:description" content="Opruimgoeroe Marie Kondo, die altijd voorschrijft dat je weg moet gooien wat 'geen vreugde oproept', is nu een webshop begonnen waarin ze hele dure,..."/>
  </head>
  <body>
    <article>
      <h1>Opruimgoeroe Marie Kondo opent webshop met troep: fans zijn boos</h1>
      <address><time datetime="2019-11-20T08:52:29+00:00">20 Nov 2019, 08:52</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Opruimgoeroe Marie Kondo, die altijd voorschrijft dat je weg moet gooien wat ‘geen vreugde oproept’, is nu een webshop begonnen waarin ze hele dure, nutteloze spullen verkoopt. Fans zijn boos over zoveel hypocrisie.</p>
      <p>Kondo maakte furore met haar opruimboeken en Netflix-serie waarin ze iedereen adviseerde zoveel mogelijk overbodige spullen weg te gooien. Het werd een hype. Over de hele wereld wilden mensen minimalistisch leven volgens de regels van de Japanse goeroe. Dat de vrouw nu een slaatje probeert te slaan uit haar beroemdheid door juist de spullen te verkopen waarvan ze eerder zei dat je ze weg moest gooien, schiet veel fans in het verkeerde keelgat.</p>
      <p>Ze verkoopt onder andere een stemvork van 75 dollar, een bronzen gereedschapshouder van 275 dollar, een bronzen soeplepel van 96 dollar en een simpele opbergdoos van 75 dollar. Toch allemaal spullen die niet direct nodig zijn en volgens haar eigen filosofie dus weg zouden moeten.</p>
      <p>Op social media wordt boos gereageerd. “Gooi je idiote rommel weg, zodat je achteraf mijn idiote rommel kunt kopen. Ongelofelijk,” klinkt het. En: “Marie Kondo die stomme spullen verkoopt die je niet nodig hebt is mijn favoriete verrassende wending van 2019.” </p>
      <p>Het excuus van de Japanse? De spullen in haar webshop ‘roepen wel vreugde op’ en mag je dus gerust kopen.</p>
      <figure>
        <iframe data-src="https://twitter.com/knguyen/status/1196796874818293761?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PJVogt/status/1196789671977725953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/adrianmckinty/status/1196769094965575680?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>