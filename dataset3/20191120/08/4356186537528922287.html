<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%bd%d0%be%d0%b2%d0%b8%d1%82%d0%b5-%d0%b7%d0%b2%d0%b5%d0%b7%d0%b4%d0%b8-%d0%bd%d0%b0-%d0%bf%d0%b0%d0%b9%d0%bd%d0%b5%d1%80-%d0%b7%d0%b0%d0%b2%d0%b7%d0%b5%d1%85%d0%b0-%d1%82%d0%be%d0%bf-%d0%bf/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-20T08:36:27+00:00"/>
    <meta property="og:title" content="Новите звезди на „Пайнер“ завзеха топ позиции"/>
    <meta property="og:description" content="Новите изпълнители в музикална компания “Пайнер” генерират все по-голям интерес от страна на потребителите в YouTube Music."/>
  </head>
  <body>
    <article>
      <h1>Новите звезди на „Пайнер“ завзеха топ позиции</h1>
      <address><time datetime="2019-11-20T08:36:27+00:00">20 Nov 2019, 08:36</time> by <a rel="author">Signal.bg</a></address>
      <p>Новите изпълнители в музикална компания “Пайнер” генерират все по-голям интерес от страна на потребителите в YouTube Music. Тази седмица сред най-предпочитаните заглавия са тези на Денис Теофиков, Малката и Емрах, които се нареждат до големите имена като Преслава, Галин, Илиян, Теди Александрова и Джена.</p>
      <p>Топ 5 PlanetaOfficial се оглавява от “Катастрофа” на Денис Теофиков. Видеото донесе на младия изпълнител невероятен успех и само няколко дни след появата си, застана на върха в българския трендинг в мрежата за видеосподеляне. Атаката от него продължи и с дуета с Малката, озаглавен “Полудяваш”, който влиза в чарта като ново предложение.</p>
      <p>Второто място е резервирано за друг рекордьор в музикалните класации, а именно дуетът на Преслава и Галин “Така ни се пада”. “Нова магистрала 20-19” пък събра Илиян, Теди Александрова ft. Амет в интересна колаборация, а римейкът на големия хит от близкото минало им отрежда третата позиция в Топ 5 PlanetaOfficial – YouTube Music.</p>
      <p>Есента очевидно е подвластна на дуетите и съвсем не е случайно, че “На твое място” на Емрах и Тони Стораро e четвърти. Най-новият клип на Джена “Вижте го, жени” определено също привлече вниманието на изкушените от попфолка, които му отредиха петото място.</p>
    </article>
  </body>
</html>