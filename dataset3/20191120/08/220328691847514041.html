<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/rabotnitsite-da-vzimat-bolnichni-po-dogovora-s-kabinet-407164.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T08:54:00+00:00"/>
    <meta property="og:title" content="Болнични да се дават само по договора с кабинет"/>
    <meta property="og:description" content="Това съветва председателят на партия КОД и бивш здравен министър Петър Москов"/>
  </head>
  <body>
    <article>
      <h1>Болнични да се дават само по договора с кабинет</h1>
      <address><time datetime="2019-11-20T08:54:00+00:00">20 Nov 2019, 08:54</time> by <a rel="author">Редактори, кадър бТВ</a></address>
      <p>Хората не трябва да бъдат ощетявани чрез болничните листове. Тази далавера се прекратява по прост начин - всяко едно българско предприятие по закон има сключен договор с кабинет или служба по трудова медицина, ако е нужно, но собственикът на това предприятие може да задължи през трудовия договор работниците си да минават преглед там. Това каза председателят на партия КОД и бивш здравен министър Петър Москов пред бТВ.</p>
      <p>В още 5 европейски държави има практика да не се плаща първия ден от болничния, но то няма да се случи. Тази далавера се прекратява по прост начин - всяко едно българско предприятие по закон има сключен договор с кабинет и служба по трудова медицина, ако е нужно, но собственикът на това предприятие може да задължи през трудовия договор работниците си да минават преглед там, уточни Москов.</p>
      <p>Болничният е осигурителен риск, за който ние плащаме всеки месец. Правете разлика между политика и пропаганда. Цялото говорене по този казус е по-скоро пропаганда, категоричен бе той.</p>
      <p>От гледна точка на конкретиката на случая с починалото 3-годишно детенце - моята молба е да се изчака одитът преди да се говори за лекарска грешка и др. Нищо няма да спре мъката на тези хора. Не е хубаво да се говори, когато не знаеш фактите. Медицинското поведение на лекарите и сестрите е едно и то ще стане ясно, каза той. Припомни, че преди 2 г. като здравен министър е искал болниците да лекуват всеки пациент комплексно, но тогава идеята не била приета. Според него и бюджетът, който се предвижда за следващата година за здравеопазване, нямало да реши нещата, защото се налива в нещо със сгрешен модел.</p>
      <p>КОД е дясна консервативна политическа сила, което означава, че е различна от всички утопии, през които минахме до момента. Защо сега? Съзнателно. Човек, когато прави нещо ново има нужда от дистанция и яснота, че прави неща за хората, не за себе си. КОД не е поредната партия в дясно. Тя застава зад ценностите на силната държавност и гарантира среда за образование, здравеопазване и икономическа сигурност. Трябва да има силна демократична сила в дясно, различна от ГЕРБ. Учредителите на партията са над 4 хил. души. Не очаквайте, че след като целия ми политически път е бил свързан с много битки с хората с много пари, това формирование ще разчита на новите промени в закона, които позволяват дарения от фирми, каза Москов за партията, която учреди - КОД. Допълни, че първите избори, на които ще се кандидатират са през 2021 г. за парламента.</p>
      <p>Не общувам с т.нар. десни. Нямам намерение да ги коментирам, имат собствените си поддръжници. Местните избори обаче казват това - ГЕРБ губи в дясно, а тези гласове не се преливат в десницата, каза той. Според него хората не искат промяна, каквато се пропагандирала от партиите на последните избори, а искали да се запази това, което е било досега и да е ясно накъде се върви.</p>
    </article>
  </body>
</html>