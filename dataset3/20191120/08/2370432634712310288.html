<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/ellada/489987-kairos-3-500-keraynoi-mexri-to-proi-tis-tetartis-pos-exelissetai-to-kyma-kakokairias/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-20T08:34:12+00:00"/>
    <meta property="og:title" content="Καιρός: 3.500 κεραυνοί μέχρι το πρωί της Τετάρτης – Πώς εξελίσσεται το κύμα κακοκαιρίας"/>
    <meta property="og:description" content="Οι βροχές και οι καταιγίδες δεν λένε να κοπάσουν και οι επόμενες ώρες μέχρι αργά το βράδυ της Τετάρτης θα είναι δύσκολες για πολλές περιοχές της χώρας. Η"/>
  </head>
  <body>
    <article>
      <h6 class="kicker">104 χιλιοστά βροχής στη Μεσσηνία</h6>
      <h1>Καιρός: 3.500 κεραυνοί μέχρι το πρωί της Τετάρτης – Πώς εξελίσσεται το κύμα κακοκαιρίας</h1>
      <address><time datetime="2019-11-20T08:34:12+00:00">20 Nov 2019, 08:34</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/ellada/489987-kairos-3-500-keraynoi-mexri-to-proi-tis-tetartis-pos-exelissetai-to-kyma-kakokairias/#">Facebook 0</a>
        </li>
        <li>
          <a href="https://www.eleftherostypos.gr/ellada/489987-kairos-3-500-keraynoi-mexri-to-proi-tis-tetartis-pos-exelissetai-to-kyma-kakokairias/#">Twitter</a>
        </li>
        <li>
          <a href="https://www.eleftherostypos.gr/ellada/489987-kairos-3-500-keraynoi-mexri-to-proi-tis-tetartis-pos-exelissetai-to-kyma-kakokairias/#">LinkedIn</a>
        </li>
        <li>
          <a href="https://www.eleftherostypos.gr/ellada/489987-kairos-3-500-keraynoi-mexri-to-proi-tis-tetartis-pos-exelissetai-to-kyma-kakokairias/#">Περισσότερα</a>
        </li>
      </ul>
      <p>Οι βροχές και οι καταιγίδες δεν λένε να κοπάσουν και οι επόμενες ώρες μέχρι αργά το βράδυ της Τετάρτης θα είναι δύσκολες για πολλές περιοχές της χώρας.</p>
      <p>Η Πέμπτη θα είναι η δύσκολη μέρα για την Αττική σύμφωνα και με το έκτακτο δελτίο επιδείνωσης της ΕΜΥ. Στο βόρειο Ιόνιο, την Ήπειρο, τη δυτική Μακεδονία και μέχρι τις απογευματινές ώρες στα Δωδεκάνησα λίγες νεφώσεις παροδικά αυξημένες. Στις υπόλοιπες περιοχές της χώρας, νεφώσεις με βροχές και καταιγίδες οι οποίες κατά διαστήματα θα είναι ισχυρές στην κεντρική, τηνανατολική Μακεδονία, τη Θράκη και πιθανώς στα νησιά του βορειοανατολικού Αιγαίου.</p>
      <p>Από το απόγευμα της Πέμπτης και από τα νοτιοδυτικά τα φαινόμενα προβλέπεται να είναι κατά τόπους έντονα στην Πελοπόννησο, τη δυτική Κρήτη και από αργά το βράδυ στις Κυκλάδες και τα νότια τμήματα της Εύβοιας και της ανατολικής Στερεάς.Οι άνεμοι θα πνέουν, στα δυτικά από δυτικές διευθύνσεις 3 με 5 μποφόρ. Στα ανατολικά από νότιες διευθύνσεις με την ίδια ένταση και στο Αιγαίο τοπικά 6 μποφόρ.Η θερμοκρασία δεν θα σημειώσει αξιόλογη μεταβολή.</p>
      <p>Στο μάτι της κακοκαιρίας είναι σήμερα Τετάρτη η Πελοπόννησος και η δυτική Ελλάδα. Εντυπωσιακές είναι οι καταγραφές του μετεωρολογικού σταθμού στα Αρφαρά Μεσσηνίας όπου σε διάστημα 3 ωρών (06:50 – 09:50) έπεσαν 104 χιλιοστά βροχής.</p>
      <p>Παράλληλα σύμφωνα με το σύστημα ανίχνευσης κεραυνών «ΖΕΥΣ», μέχρι τις 10:00 το πρωί έχουν καταγραφεί 3.500 κεραυνοί εντός της Ελληνικής επικράτειας.</p>
      <figure>
        <img src="https://www.eleftherostypos.gr/wp-content/uploads/2019/11/keraunoi.png"/>
      </figure>
      <ul>
        <li/>
        <li/>
        <li/>
      </ul>
      <p>Τα κατά τόπους έντονα φαινόμενα θα συνεχιστούν έως τις βραδινές ώρες, στη Στερεά, στην Πελοπόννησο και κυρίως στην Κεντρική-Ανατολική Μακεδονία και στη Θράκη, ενώ σύμφωνα με τα προγνωστικά στοιχεία κατά τη διάρκεια της Πέμπτης 21/11 νέο κύμα έντονων βροχοπτώσεων και τοπικών καταιγίδων θα προσεγγίσει τη χώρα μας από τα Νοτιοδυτικά.</p>
      <h3>Η πρόγνωση του καιρού για την Τετάρτη</h3>
      <p>Τοπικά ισχυρές βροχοπτώσεις και σποραδικές καταιγίδες στο Ιόνιο, και στο μεγαλύτερο μέρος της δυτικής και βορειοδυτικής χώρας, αναμένονται την Τετάρτη. Στην υπόλοιπη χώρα αναμένονται νεφώσεις με λίγες βροχές ή καταιγίδες τοπικού χαρακτήρα έως και τις πρωινές ώρες.</p>
      <p>Σταδιακά τα φαινόμενα της Δυτικής Ελλάδας θα κινηθούν ανατολικότερα και θα επηρεάσουν αρκετές περιοχές της ηπειρωτικής χώρας με την έντασή τους σταδιακά να μειώνεται. Παράλληλα, σχετικά αυξημένες θα είναι οι συγκεντρώσεις σκόνης στην ατμόσφαιρα, δημιουργώντας το φαινόμενο των λασποβροχών.</p>
      <p>Η θερμοκρασία θα κυμανθεί στη Δυτική Μακεδονία από 5 έως 16 βαθμούς, στη Βόρεια Ελλάδα από 8 έως 19, στην Ήπειρο από 10 έως 21 βαθμούς, στην Κεντρική Ελλάδα από 9 έως 22, στη Δυτική και Νότια Ελλάδα από 15 έως 21 βαθμούς, στα υπόλοιπα ηπειρωτικά από 11 έως 23 βαθμούς, στα νησιά του Ιονίου από 16 έως 21 βαθμούς, και στα νησιά του Αιγαίου από 12 έως 23 βαθμούς Κελσίου.</p>
      <p>Οι άνεμοι στο Βόρειο Αιγαίο θα πνέουν από ανατολικές έως νοτιοανατολικές διευθύνσεις με εντάσεις έως 5 και τοπικά 6 μποφόρ, και στο Νότιο Αιγαίο από νότιες έως νοτιοανατολικές διευθύνσεις με ίδιες εντάσεις. Στο Ιόνιο οι άνεμοι θα πνέουν αρχικά από νότιες διευθύνσεις και βαθμιαία από μεταβλητές διευθύνσεις με εντάσεις έως 4 μποφόρ.</p>
      <p>
        <b>Αναλυτικά η πρόγνωση από την ΕΜΥ:</b>
      </p>
      <p>
        <b>Αττική</b>
      </p>
      <p>Καιρός: Νεφώσεις παροδικά αυξημένες με τοπικές βροχές και σποραδικές καταιγίδες.<br/>Άνεμοι : Νότιοι νοτιοανατολικοί 4 με 5 μποφόρ.<br/>Θερμοκρασία: Από 14 έως 20 βαθμούς Κελσίου.</p>
      <p>
        <b>Θεσσαλονίκη</b>
      </p>
      <p>Καιρός: Νεφώσεις με τοπικές βροχές και σποραδικές καταιγίδες ,πρόσκαιρα ισχυρές με εξασθένηση από το βράδυ.<br/>Άνεμοι : Νοτιοανατολικοί 4 με 6 με βαθμιαία εξασθένηση από το απόγευμα.<br/>Θερμοκρασία: Από 10 έως 18 βαθμούς Κελσίου.</p>
      <p>
        <b>Μακεδονία, Θράκη</b>
      </p>
      <p>Καιρός: Νεφώσεις με βροχές. Σποραδικές καταιγίδες θα εκδηλωθούν στη Μακεδονία. Τα φαινόμενα θα είναι κατά τόπους έντονα στη Μακεδονία , από το μεσημέρι όμως στη δυτική Μακεδονία θα εξασθενήσουν.<br/>Άνεμοι : Ανατολικοί νοτιοανατολικοί 4 με 5 και στα θαλάσσια 6 μποφόρ.<br/>Θερμοκρασία: Από 10 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>
        <b>Νησιά Ιονίου, Ήπειρος, Δυτική Στερεά, Δυτική Πελοπόννησος</b>
      </p>
      <p>Καιρός: Νεφώσεις με βροχές και καταιγίδες κατά τόπους ισχυρές. Εξασθένηση των φαινομένων από τα βορειοδυτικά μετά το μεσημέρι.<br/>Άνεμοι : Νοτιοανατολικοί 5 με 6 και το πρωί στο Ιόνιο 7 μποφόρ που γρήγορα θα στραφούν σε νότιους νοτιοδυτικούς και θα εξασθενήσουν.<br/>Θερμοκρασία: Από 14 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>Θεσσαλία, Ανατολική Στερεά, Εύβοια, Ανατολική Πελοπόννησος</b>
      </p>
      <p>Καιρός: Νεφώσεις με βροχές και σποραδικές καταιγίδες.<br/>Άνεμοι : Νοτιοανατολικοί 4 με 6 μποφόρ.<br/>Θερμοκρασία: Από 12 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>
        <b>Κυκλάδες, Κρήτη</b>
      </p>
      <p>Καιρός: Nεφώσεις παροδικά αυξημένες με πιθανότητα μεμονωμένων καταιγίδων από το μεσημέρι.<br/>Άνεμοι : Νοτιοανατολικοί 4 με 5 μποφόρ.<br/>Θερμοκρασία: Από 16 έως 22 βαθμούς Κελσίου.</p>
      <p>
        <b>Νησιά Ανατολικού Αιγαίου, Δωδεκάνησα</b>
      </p>
      <p>Καιρός: Αραιές νεφώσεις που βαθμιαία στα βόρεια θα πυκνώσουν και από αργά το απόγευμα θα σημειωθούν τοπικές βροχές.<br/>Άνεμοι : Νοτιοανατολικοί 4 με 6 μποφόρ.<br/>Θερμοκρασία: Από 16 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/ellada/489987-kairos-3-500-keraynoi-mexri-to-proi-tis-tetartis-pos-exelissetai-to-kyma-kakokairias/#">Facebook 0</a>
        </li>
        <li>
          <a href="https://www.eleftherostypos.gr/ellada/489987-kairos-3-500-keraynoi-mexri-to-proi-tis-tetartis-pos-exelissetai-to-kyma-kakokairias/#">Twitter</a>
        </li>
        <li>
          <a href="https://www.eleftherostypos.gr/ellada/489987-kairos-3-500-keraynoi-mexri-to-proi-tis-tetartis-pos-exelissetai-to-kyma-kakokairias/#">LinkedIn</a>
        </li>
        <li>
          <a href="https://www.eleftherostypos.gr/ellada/489987-kairos-3-500-keraynoi-mexri-to-proi-tis-tetartis-pos-exelissetai-to-kyma-kakokairias/#">Περισσότερα</a>
        </li>
      </ul>
    </article>
  </body>
</html>