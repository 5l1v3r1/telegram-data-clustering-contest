<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391424-%d7%93%d7%99-%d7%a2%d7%9d-%d7%94%d7%a9%d7%a7%d7%a8%d7%99%d7%9d-%d7%93%d7%a8%d7%a2%d7%99-%d7%97%d7%95%d7%a9%d7%a3-%d7%9e%d7%94-%d7%9c%d7%a4%d7%99%d7%93-%d7%94%d7%a6%d7%99%d7%a2-%d7%9c%d7%95"/>
    <meta property="og:site_name" content="סרוגים"/>
    <meta property="article:published_time" content="2019-11-20T08:40:25+00:00"/>
    <meta property="og:title" content="&quot;די עם השקרים!&quot; דרעי חושף מה לפיד הציע לו"/>
    <meta property="og:description" content="יו&quot;ר ש&quot;ס אריה דרעי מאשים את יאיר לפיד כי הוא הסיבה לכישלון המגעים להרכבת ממשלה: &quot;הייתם מוכנים לתת לנו הכל; הסיבה היחידה שאין ממשלת אחדות היא כי אתה"/>
  </head>
  <body>
    <article>
      <h1>"די עם השקרים!" דרעי חושף מה לפיד הציע לו</h1>
      <h2>יו"ר ש"ס אריה דרעי מאשים את יאיר לפיד כי הוא הסיבה לכישלון המגעים להרכבת ממשלה: "הייתם מוכנים לתת לנו הכל; הסיבה היחידה שאין ממשלת אחדות היא כי אתה מונע מגנץ להסכים למתווה הנשיא"</h2>
      <address><time datetime="2019-11-20T08:40:25+00:00">20 Nov 2019, 08:40</time> by <a rel="author">, חדשות סרוגים</a></address>
      <p>היום האחרון למנדט של <u><a href="https://www.srugim.co.il/391381-%d7%9c%d7%90%d7%97%d7%a8-%d7%94%d7%a4%d7%99%d7%a6%d7%95%d7%a5-%d7%91%d7%9e%d7%92%d7%a2%d7%99%d7%9d-%d7%9e%d7%a8%d7%aa%d7%95%d7%9f-%d7%a4%d7%92%d7%99%d7%a9%d7%95%d7%aa-%d7%91%d7%91%d7%99%d7%aa-%d7%94">בני גנץ להקים ממשלה</a></u>, ובמערכת הפוליטית נמשכים חילופי ההאשמות בין המפלגות השונות מדוע אין ממשלת אחדות.</p>
      <figure>
        <img src="https://www.srugim.co.il/i/wp-content/uploads/2019/11/%D7%A8%D7%99%D7%91%D7%9C%D7%99%D7%9F-%D7%A0%D7%AA%D7%A0%D7%99%D7%94%D7%95-%D7%9E%D7%90%D7%A8%D7%A7-%D7%A0%D7%99%D7%99%D7%9E%D7%9F-%D7%9C%D7%A2%D7%9E-3__w1980.jpg"/>
      </figure>
      <h4>עוד באותו נושא</h4>
      <h4>עד לפקיעת המנדט: מרתון פגישות בבית הנשיא</h4>
      <p>לכתבה המלאה בסרוגים &gt;</p>
      <p>בעקבות הודעת הליכוד, כי גנץ סרב למתווה הנשיא, פרסם יו"ר 'יש עתיד' ח"כ יאיר לפיד (כחול לבן) ציוץ בטוויטר בו תקף את נתניהו: "שיא חדש. אחרי שסירב לכל הצעה לאחדות ששמנו בפניו ביבי אומר ״גנץ סירב״. אין לאיש הזה גבול. ליברמן יודע את האמת. ביבי צמוד לבלוק החרדי-משיחי. מוביל לבחירות בכל הכוח."</p>
      <p>בתגובה לדברים נזעק יו"ר ש"ס השר אריה דרעי שהאשים את לפיד כי הוא המונע את ממשלת האחדות:</p>
      <p>"יאיר, די עם השקרים! הייתם מוכנים לתת לנו הכל, ולחתום לנו על שמירת הסטטוס קוו ככתבו ולשונו כדי שנעזוב את נתניהו ונצטרף אליכם."</p>
      <p>"הסיבה היחידה שאין ממשלת אחדות היא כי אתה מונע מגנץ להסכים למתווה הנשיא ומתעקש שנתניהו יהיה שני ברוטציה."</p>
      <h3>הליכוד: גנץ אשם. כחול לבן: נתניהו אשם</h3>
      <p>מוקדם יותר היום כאמור, האשים הליכוד את גנץ בפיצוץ המגעים לממשלת אחדות: "ביום שבו מדינת ישראל נלחמת נגד כוחות הטרור באזורנו, אנו מקווים שאביגדור ליברמן לא יתן את ידו לממשלת מיעוט שתלויה בתומכי טרור.</p>
      <p>גנץ דחה את מתווה הנשיא ואת התנאים שהציב ליברמן בסדר הרוטציה. גנץ אמר לראש הממשלה נתניהו בפגישתם שבכוונתו להקים ממשלת מיעוט שנשענת על תומכי הטרור.</p>
      <p>גנץ ולפיד שיקרו במצח נחושה לבוחריהם כשאמרו ״לא ננהל משא ומתן עם המפלגות הערביות, לא נעשה גוש חוסם איתן״. ראש הממשלה נתניהו צדק באזהרתו. ממשלת מיעוט כזאת היא סכנה למדינת ישראל בכל עת, ובוודאי בעת הזאת."</p>
      <p>בתגובה השיבו ב'כחול לבן': "ביום שבו מדינת ישראל נלחמת נגד כוחות טרור באזורנו, בליכוד בהובלת נתניהו לא מפסיקים להשתמש בזה לפוליטיקה צינית. בושה וחרפה.</p>
      <p>נתניהו, אם באמת אכפת לך מאזרחי ישראל – ותר על הבלוק, ותר על החסינות ובוא למו״מ ישיר".</p>
    </article>
  </body>
</html>