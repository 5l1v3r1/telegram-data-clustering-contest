<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/magazine/maude-lores-bonney-1.4896591"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-20T08:47:55+00:00"/>
    <meta property="og:title" content="Maude 'Lores' Bonney, chi è l'aviatrice dei record celebrata da Google"/>
    <meta property="og:description" content="Un doodle speciale per questa pioniera dei cieli: fu la prima donna a volare da sola dall'Australia all'Inghilterra"/>
  </head>
  <body>
    <article>
      <h1>Maude 'Lores' Bonney, chi è l'aviatrice dei record celebrata da Google</h1>
      <h2>Un doodle speciale per questa pioniera dei cieli: fu la prima donna a volare da sola dall'Australia all'Inghilterra</h2>
      <address><time datetime="2019-11-20T08:47:55+00:00">20 Nov 2019, 08:47</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4896598.1574239676!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Il doodle dedicato a Maude 'Lores' Bonney</figcaption>
      </figure>
      <p>Roma, 20 novembre 2019 - Un <b>doodle</b> in onore dell'<b>aviatrice Maude 'Lores' Bonney</b>. Così, in occasione del 122° anniversario della sua nascita, <b>Google</b> celebra la pioniera del volo: fu la prima donna a percorrere <b>da sola la tratta dall'Australia all'Inghilterra</b>, nel 1933. Ma questo non fu il solo record stabilito da questa regina dei cieli.</p>
      <p>Nata a Pretoria, in Sudafrica, il 20 novembre del 1897, Bonney si trasferì da piccola con la famiglia in Australia. Iniziò ad appassionarsi di volo nel 1928 dopo aver conosciuto l'aviatore Bert Hinkler, cugino di suo marito, e iniziò a prendere lezioni per pilotare di nascosto. Il marito lo scoprì e decise di regalarle <b>un aereo personale</b>, un de Havilland DH.60 Moth, chiamato <b>'My Little Ship'</b>. E fu con questo che 'Lores' Bonney il suo <b>primo volo in solitaria</b>, impiegando 15 ore per andare da Brisbane, nel Queensland, a Wangaratta, nello stato di Victoria. Sempre a bordo di quell'aereo divenne la prima donna a <b>circumnavigare l'Australia</b> in volo per un totale di ben 12.800 chilometri, e poi la prima donna a volare dall’Australia al Sudafrica. Quindi, nel 1933, arrivò l'impresa che la rese famosa: i 20.000 chilometri che separano l’Australia dall’Inghilterra</p>
      <p>Lo scoppio della Seconda Guerra Mondiale bloccò le sue imprese nei cieli, per le quali <b>re Giorgio V</b> la nominò <b>membro dell’Ordine dell’Impero britannico</b> e in onore di quel volo le fu intitolato un trofeo, che viene ancora oggi assegnato ogni anno alle migliori aviatrici britanniche. E' morta nel 1994 in Australia, all'età di 96 anni.</p>
      <figure>
        <img src="https://cdn.quotidiano.net/polopoly_fs/1.4896660!/httpImage/image.jpg_gen/derivatives/fullsize/image.jpg"/>
        <figcaption>L'aviatrice Maude 'Lores' Bonney (Wikipedia)</figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>