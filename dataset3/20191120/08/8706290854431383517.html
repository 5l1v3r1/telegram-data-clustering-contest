<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/lifestyle/685420/i-emilia-klark-exomologeitai-meta-to-game-of-thrones-me-piesan-na"/>
    <meta property="og:site_name" content="enikos.gr"/>
    <meta property="article:published_time" content="2019-11-20T08:27:00+00:00"/>
    <meta property="og:title" content="Η Εμίλια Κλαρκ εξομολογείται: Μετά το Game of Thrones με πίεσαν να κάνω γυμνές σκηνές"/>
    <meta property="og:description" content="Ο ρόλος της Εμίλια Κλαρκ ως Καλίσι στο &quot;Game of Thrones&quot; ξεκίνησε με πολλές γυμνές σκηνές για την ηθοποιό..."/>
  </head>
  <body>
    <article>
      <h1>Η Εμίλια Κλαρκ εξομολογείται: Μετά το Game of Thrones με πίεσαν να κάνω γυμνές σκηνές</h1>
      <address>
        <time datetime="2019-11-20T08:27:00+00:00">20 Nov 2019, 08:27</time>
      </address>
      <p>Ο ρόλος της<a href="http://www.enikos.gr/lifestyle/683925/protagonistria-tou-game-of-thrones-thelei-na-ginei-o-epomenos-tze"> Εμίλια Κλαρκ </a>ως Καλίσι στο "Game of Thrones" ξεκίνησε με πολλές γυμνές σκηνές για την ηθοποιό. Όμως, μετά την πρώτη σεζόν της άκρως επιτυχημένης σειράς του HBO, άρχισε να έχει λόγο στο πόσο και αν θα κάνει γυμνές σκηνές. Η ίδια αναφέρει ότι ένιωθε άβολα όταν έπρεπε να είναι ολόγυμνη στα γυρίσματα.</p>
      <p>Ήταν μόλις 23 ετών όταν ξεκίνησε στο<a href="http://www.enikos.gr/international/648505/i-emilia-klark-apochaireta-tin-kalisi-i-sygkinitiki-anartisi-sto-"> GOT</a> και μερικές φορές έκλαιγε πριν ξεκινήσει το γύρισμα κάποιων "τρομακτικών" γυμνών σκηνών.</p>
      <p>"Είπα ναι στη δουλειά αυτή και όταν μου έστειλαν τα σενάρια και άρχισα να τα διαβάζα είπα 'α, να η παγίδα!' Όμως, είχα μόλις βγει από την δραματική σχολή και το προσέγγισα ως δουλειά: αν το λέει το σενάριο, τότε ξεκάθαρα είναι απαραίτητο. Έτσι ήταν και εγώ αυτό θα κάνω και όλα θα πάνε καλά. " λέει η <a href="http://www.enikos.gr/international/650089/giati-i-emilia-klark-eipe-ochi-stis-peninta-apochroseis-tou-gkri">Κλαρκ.</a></p>
      <p>Όπως αποκαλύπτει η διάσημη ηθοποιός μετά το τέλος της σειράς, αρκετοί παραγωγοί της ζήτησαν να βγάλει τα ρούχα της για ταινίες, αλλά η Κλαρκ δεν είναι διατεθειμένη να πει ναι.</p>
      <p>"Ξέρω πια τι νιώθω άνετα να κάνω και σε τι θα πω ναι. Έχω κάνει αρκετούς καβγάδες κατά τη διάρκεια γυρισμάτων και έχω πει 'όχι το σεντόνι να μείνει πάνω μου' και μου απαντούσαν 'δεν θες να απογοητεύσεις τους θαυμαστές σου από το Game of Thrones'. Η απόκρισή μου σε αυτό είναι 'να πατέ να #$%'" δήλωσε η Εμίλια Κλαρκ.</p>
      <p>Μάλιστα, ανέφερε ότι ο συμπρωταγωνιστής της Τζέισον Μομόα ήταν αυτός που την ενθάρρυνε να μιλήσει όταν η ίδια ένιωθε ότι οι γυμνές σκηνές στο GOT την έκαναν να αισθάνεται άσχημα και φυσικά και όποιο άλλο project έκανε παράλληλα.</p>
      <p>"Περνάει η πρώτη σεζόν της σειρά και δεν είχα ιδέα τι έκανα. Δεν είχα ιδέα τι ήταν τίποτα από αυτά. Δεν είχα ξαναβιώσει άλλα ανάλογα γυρίσματα, είχα κάνει μόνο δύο ταινίες πριν από αυτό και ξαφνικά ήμουν ολόγυμνη μπροστά σε όλους αυτούς τους ανθρώπους και δεν ξέρω τι έπρεπε να κάνω, δεν ξέρω τι περίμεναν από εμένα και δεν ξέρω τι θέλουν και δεν ξέρω τι θέλω εγώ. Ανεξάρτητα αν υπήρχε γύμνια ή όχι, θα είχα περάσει αυτήν την πρώτη σεζόν σκεπτόμενη αν δικαιούμαι να ζητήσω οτιδήποτε" σχολίασε.</p>
      <p>Όταν ο Shepard την ρωτάει για τη σκηνή όπου ο Khal Drogo, βιάζει την Daenerys την πρώτη νύχτα του γάμου της, η Κλαρκ απαντάει "Εκείνος έκλαιγε περισσότερο από εμένα. Μόνο τώρα συνειδητοποιώ πόσο τυχερή ήμουν με αυτό, γιατί αυτό μπορεί να είχε εξελιχθεί με πολλούς, πολλούς διαφορετικούς τρόπους. Επειδή ο Τζέισον είχε εμπειρία, ήταν ένας έμπειρος ηθοποιός που είχε κάνει πολλά πράγματα πριν μπει σε αυτό, και μου έλεγε 'γλυκιά μου, αυτό έπρεπε να είναι έτσι, αυτό δεν έπρεπε να είναι έτσι και εγώ θα βεβαιωθώ ότι έτσι θα γίνει. Ζητούσε ρόμπα για να με σκεπάσει επειδή έτρεμα. Ήταν τόσο καλός και νοιαζόταν για εμένα".</p>
      <p>Πηγή: CNN, Guardian</p>
      <related>
        <h4>σχετικά άρθρα</h4>
        <a href="http://www.enikos.gr/lifestyle/683925/protagonistria-tou-game-of-thrones-thelei-na-ginei-o-epomenos-tze%0A%20%20%20%20%0A"/>
        <a href="http://www.enikos.gr/lifestyle/683458/entyposiaki-i-tzenifer-aniston-stin-paralavi-vraveiou-gia-tin-kar%0A%20%20%20%20%0A"/>
        <a href="http://www.enikos.gr/lifestyle/682559/ereipio-o-mathiou-peri-apo-ta-filarakia-entoni-anisychia-gia-tin-%0A%20%20%20%20%0A"/>
        <a href="http://www.enikos.gr/lifestyle/682517/i-antzelina-tzoli-photografizetai-gymni-kai-entyposiazei-photo%0A%20%20%20%20%0A"/>
        <a href="http://www.enikos.gr/lifestyle/681774/i-tzenifer-aniston-epestrepse-me-nea-seira-video%0A%20%20%20%20%0A"/>
        <a href="http://www.enikos.gr/lifestyle/681096/ologymni-sto-instagram-i-emili-ratakofski-photo%0A%20%20%20%20%0A"/>
        <a href="http://www.enikos.gr/lifestyle/685409/travmatismos-gia-tin-chali-beri-sta-gyrismata-tis-tainias-bruised%0A%20%20%20%20%0A"/>
        <a href="http://www.enikos.gr/lifestyle/685235/afti-i-diagonizomeni-apochorise-apo-to-gntm-video%0A%20%20%20%20%0A"/>
        <a href="http://www.enikos.gr/lifestyle/685243/chamos-sto-spiti-tou-gntm-agrios-kavgas-metaxy-tis-katias-kai-tis%0A%20%20%20%20%0A"/>
      </related>
    </article>
  </body>
</html>