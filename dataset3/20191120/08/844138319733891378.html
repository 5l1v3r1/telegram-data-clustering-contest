<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://doma.markiza.sk/aktualne/1982689_slovenska-snubenica-juana-zo-skrytej-vasne-ktory-z-bratov-reyesovcov-sa-jej-pacil-najviac"/>
    <meta property="og:site_name" content="markíza"/>
    <meta property="article:published_time" content="2019-11-20T08:00:00+00:00"/>
    <meta property="og:title" content="Slovenská snúbenica Juana: Ktorý z bratov Reyesovcov sa jej páčil najviac?"/>
    <meta property="og:description" content="Bude svadba na Slovensku?"/>
  </head>
  <body>
    <article>
      <h1>Slovenská snúbenica Juana: Ktorý z bratov Reyesovcov sa jej páčil najviac?</h1>
      <h2>Bude svadba na Slovensku?</h2>
      <address><time datetime="2019-11-20T08:00:00+00:00">20 Nov 2019, 08:00</time> by <a rel="author">jt</a></address>
      <p>Pred pár dňami prekvapil populárny kubánsky herec <b>Mario Cimarro</b>, alias nezabudnuteľný Juan zo <i><b>Skrytej vášne</b></i>, svojich fanúšikov radostnou správou, že požiadal o ruku finalistku Miss Slovensko z roku 2015, 27-ročnú <b>Bronislavu Gregušovú</b>, do ktorej sa zahľadel počas minuloročnej návštevy Slovenska.</p>
      <p>Dvojica sa zasnúbila na romantickom mieste - pri vodopádoch Iguazú a spoločnosť im robili aj Bronine najbližšie osoby - sestra a kamarátka.</p>
      <p>Pred pár hodinami na sociálnej sieti Broňa odpovedala fanúšikom, že keďže nevie španielsky, s Mariom komunikuje iba po anglicky. Na tému svadby sa vyjadrila, že ešte nevedia, kde sa uskutoční ich svadba a či to bude vôbec na Slovensku. Zároveň na jednu z otázok prezradila, že ako 13-ročná tiež sledovala Skrytú vášeň a fandila všetkým trom párom.</p>
      <p>A čo hovorí na výrazný vekový rozdiel medzi ňou a Mariom? "Vzhľadom na to, že Mario sa udržuje v top forme a musím uznať, že má lepšiu kondičku ako ja, tak musím povedať, že vek je len číslo," tvrdí budúca pani Cimarrová.</p>
      <figure>
        <embed-post data-src="https://www.instagram.com/p/B4stBAGB_FD" data-service="Instagram"/>
      </figure>
      <p>Zdroj: Instagram/mariocimarro</p>
    </article>
  </body>
</html>