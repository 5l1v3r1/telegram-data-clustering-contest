<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259921/to-patriko-toy-xitler-tha-ginei-astynomiko-tmima"/>
    <meta property="og:site_name" content="LiFO"/>
    <meta property="article:published_time" content="2019-11-20T08:49:00+00:00"/>
    <meta property="og:title" content="Το πατρικό του Χίτλερ θα γίνει αστυνομικό τμήμα"/>
    <meta property="og:description" content="Μετά από μακρά διαμάχη, αποφάσισαν τι θα γίνει με το σπίτι του Χίτλερ"/>
  </head>
  <body>
    <article>
      <h1>Το πατρικό του Χίτλερ θα γίνει αστυνομικό τμήμα</h1>
      <h2>Μετά από μακρά διαμάχη, αποφάσισαν τι θα γίνει με το σπίτι του Χίτλερ</h2>
      <address><time datetime="2019-11-20T08:49:00+00:00">20 Nov 2019, 08:49</time> by <a rel="author">NEWSROOM</a></address>
      <p>
        <b>Το κτίριο όπου ο ηγέτης των Ναζί<a href="https://www.lifo.gr/tags/%CE%A7%CE%AF%CF%84%CE%BB%CE%B5%CF%81"> Αδόλφος Χίτλερ</a> γεννήθηκε στην Αυστρία, θα μετατραπεί σε αστυνομικό τμήμα, ανακοίνωσαν αξιωματούχοι.</b>
      </p>
      <p>Ο υπουργός Εσωτερικών Βόλφγκανγκ Πεσόρν, δήλωσε ότι θα είναι ένα «αδιαμφισβήτητο μήνυμα» ότι το ακίνητο δεν μνημονεύει τον ναζισμό.</p>
      <p>Ο Χίτλερ πέρασε τις πρώτες εβδομάδες της ζωής του σε ένα διαμέρισμα στο κτήριο του 17ου αιώνα στην πόλη Μπράουναου αμ Ιν και μέσα στα χρόνια, το μέλλον του ακινήτου, έχει αποτελέσει αντικείμενο μακράς διαμάχης. Για δεκαετίες, η κυβέρνηση το νοίκιασε από τον πρώην ιδιοκτήτη του σε μια προσπάθεια να σταματήσει ο ακροδεξιός τουρισμός που το είχε μετατρέψει σε «αξιοθέατο».</p>
      <p>Η κυβέρνηση ανέλαβε την ιδιοκτησία του σπιτιού το 2016 με υποχρεωτική εντολή αγοράς, αξίας 810.000 ευρώ. Υπήρξε ευρύτατη συζήτηση και διαφωνία στην Αυστρία σχετικά με την τύχη του κτιρίου. Κάποιοι ζήτησαν να καταστραφεί, ενώ άλλοι ισχυρίστηκαν ότι πρέπει να χρησιμοποιούνται για φιλανθρωπικό έργο ή ένα κτίριο υψηλού συμβολισμού.</p>
      <p>Σε δήλωσή του την Τρίτη, ο Πεσόρν δήλωσε ότι η «μελλοντική χρήση του από την αστυνομία θα πρέπει να στείλει ένα αδιαμφισβήτητο μήνυμα ότι αυτό το κτίριο δεν θα προκαλέσει ξανά τη μνήμη του Ναζισμού».</p>
      <p>Ο Χίτλερ γεννήθηκε στην πόλη όπου ο πατέρας του είχε βρεθεί για δουλειά, στις 20 Απριλίου 1889. Η οικογένεια παρέμεινε σε ένα διαμέρισμα στο κτίριο για μερικές εβδομάδες μετά τη γέννησή του πριν μετακομίσει σε άλλη διεύθυνση στην περιοχή. Άφησαν την πόλη για ο Χίτλερ ήταν τριών ετών.</p>
    </article>
  </body>
</html>