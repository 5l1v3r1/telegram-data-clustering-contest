<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/ukrayina-ne-otrimala-ponad-35-milyoniv-dolariv-viyskovoyi-dopomogi-ssha-vidoma-prichina/"/>
    <meta property="og:site_name" content="Прямий"/>
    <meta property="article:published_time" content="2019-11-20T08:57:00+00:00"/>
    <meta property="og:title" content="Україна не отримала понад 35 мільйонів доларів військової допомоги США: відома причина"/>
    <meta property="og:description" content="Україна не отримала понад 35 мільйонів доларів із загального обсягу американської військової допомоги, виділення якої раніше припинялося президентом США"/>
  </head>
  <body>
    <article>
      <h1>Україна не отримала понад 35 мільйонів доларів військової допомоги США: відома причина</h1>
      <address>
        <time datetime="2019-11-20T08:57:00+00:00">20 Nov 2019, 08:57</time>
      </address>
      <p>
        <b>Україна не отримала понад 35 мільйонів доларів із загального обсягу американської військової допомоги, виділення якої раніше припинялося президентом США Дональдом Трампом.</b>
      </p>
      <p>Про це повідомляє <a href="https://www.latimes.com/politics/story/2019-11-19/documents-show-nearly-40-million-in-ukraine-aid-delayed-despite-white-house-assurances">газета</a> Los Angeles Times з посиланням на документи, які виявилися у розпорядженні газети про витрати Пентагону.</p>
      <p>Повідомляється, що ці кошти мали були піти на придбання озброєнь, включаючи гранатомети, на засоби зв'язку, а також на оснащення бойових кораблів ВМС України. Видання пише, що члени Конгресу США поінформовані про ситуацію, що склалася, і вимагають від Міноборони пояснень, чому частина цих грошей не дійшла до України, хоча фінансовий рік у США завершився 30 вересня.</p>
      <p>Прессекретар Пентагону Карла Глісон підтвердила газеті, що Україні ще треба перевести 36 млн доларів. При цьому підполковник відмовилася назвати причину, по якій кошти досі не були відправлені в Київ. Вона лише зазначила, що Україна отримає ці гроші "протягом наступних кількох тижнів".</p>
      <p>Нагадаємо, що Генеральний інспектор Міністерства оборони США Гленн Файн <a href="https://prm.ua/u-minoboroni-ssha-vidmovilis-rozsliduvati-zatrimku-viyskovoyi-dopomogi-ukrayini-cnn/">відмовився розслідувати причини затримки виділення Вашингтоном військової допомоги Україні.</a></p>
      <p>Також заступник помічника держсекретаря США з питань Європи та Євразії Джордж Кент і повірений у справах США в Україні Вільям Тейлор під час надавання показів у справі про імпічмент Дональду Трампу у Конгресі США заявили, що <a href="https://prm.ua/impichment-trampa-kent-i-teylor-zayavili-shho-dopomoga-ukrayini-zalezhala-vid-rozsliduvannya-proti-baydena/">військова допомога Україні залежала від розслідування проти Хантера Байдена</a>.</p>
      <p>Раніше видання The Washington Post писало, що <a href="https://prm.ua/tramp-vidchuvav-nenavist-do-ukrayini-z-pershih-dniv-u-bilomu-domi-the-washington-post/">президент США Дональд Трамп відчував ненависть до України з найперших днів в Білому домі.</a></p>
      <p>Нагадаємо, <a href="https://prm.ua/trampa-zvinuvatili-u-gotovnosti-viddati-ukrayinu-na-potalu-rosiyi/">у Сенаті США звинуватили Дональда Трампа у готовності віддати Україну "на поталу" Росії</a>.</p>
      <p>Також заступник помічника держсекретаря США Джордж Кент під час надання закритих показань Конгресу, заявив що прем'єр-міністр Угорщини <a href="https://prm.ua/putin-i-orban-vplinuli-na-negativne-stavlennya-trampa-do-ukrayini-zmi/">Віктор Орбан і президент РФ Володимир Путін зіграли чималу роль у формуванні негативного сприйняття Дональдом Трампом України</a>.</p>
      <related>
        <h4>Схожі новини</h4>
        <a href="https://prm.ua/peredani-rosiyeyu-ukrayinski-korabli-pryamuyut-do-ochakova-shema-marshrutu-i-video/"/>
        <a href="https://prm.ua/chotiri-senatori-zvernulis-do-pentagonu-shhodo-roz-yasnennya-pro-viyskovu-dopomogu-ukrayini/"/>
        <a href="https://prm.ua/ukrayina-i-frantsiya-spilno-vigotovlyatimut-suchasni-patrulni-kateri-dlya-potreb-dpsu-video/"/>
      </related>
    </article>
  </body>
</html>