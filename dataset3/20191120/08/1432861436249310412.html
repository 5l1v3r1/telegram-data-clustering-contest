<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/kvalifikaciite-za-evro-2020-priklyuchiha---vsichko-koeto-trqbva-da-znaete-1407927.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T08:59:00+00:00"/>
    <meta property="og:title" content="Квалификациите за Евро 2020 приключиха - всичко, което трябва да знаете"/>
    <meta property="og:description" content="Квалификациите за Европейското първенство по футбол през 2020 г приключиха с изиграването на последните десет срещи"/>
  </head>
  <body>
    <article>
      <h1>Квалификациите за Евро 2020 приключиха - всичко, което трябва да знаете</h1>
      <address><time datetime="2019-11-20T08:59:00+00:00">20 Nov 2019, 08:59</time> by <a rel="author">Sportlive.bg</a></address>
      <p>Квалификациите за Европейското първенство по футбол през 2020 г. приключиха с изиграването на последните десет срещи. Във вторник вечерта драма имаше единствено в група Е, където три отбора спориха за второто място, осигуряващо участие на Евро 2020.</p>
      <p>
        <b>Уелс спечели последния квалификационен билет за Евро 2020</b>
      </p>
      <p>В крайна сметка Уелс успя да си гарантира билет за шампионата на Стария континент след успех с 2:0 над прекия си конкурент Унгария с два гола на полузащитника Арън Рамзи. Третият отбор с шансове за класиране - Словакия, също спечели двубоя си срещу Азербайджан, но това не бе достатъчно на тима предвид успеха на Уелс в другия двубой.</p>
      <p>В другите мачове големите фаворити постигнаха категорични победи. Световният шампион от 2014-а Германия разгроми Северна Ирландия с 6:1 (хеттрик на Серж Гнабри), Холандия победи Естония с 5:0 (хеттрик на Джорджиньо Вайналдум), Белгия бе безкомпромисен срещу Кипър с 6:1, а Русия надви Сан Марино с 0:5 като гост. В другите срещи: Северна Македония 1:0 Израел, Латвия 1:0 Австрия, Полша 3:2 Словения, Шотландия 3:1 Казахстан.</p>
      <p>
        <b>20/24 за Евро 2020</b>
      </p>
      <p>Така вече 20 отбора от общо 24 се класираха за Евро 2020. Това са Германия, Англия, Австрия, Белгия, Италия, Хърватия, Дания, Исландия, Франция, Холандия, Полша, Португалия, Чехия, Русия, Швеция, Турция, Украйна, Швейцария и Уелс. Шестте водачи - Италия, Англия, Белгия, Испания, Украйна и Германия, не могат да се паднат в една група на жребия, който ще бъде теглен на 30 ноември в Букурещ. </p>
      <p>Германия<br/>Англия<br/>Австрия<br/>Белгия<br/>Италия<br/>Хърватия<br/>Дания<br/>Испания<br/>Финландия<br/>Франция<br/>Холандия<br/>Полша<br/>Португалия<br/>Чехия<br/>Русия<br/>Швеция<br/>Турция<br/>Украйна<br/>Швейцария<br/>УелсГерманияГерманияАнглияАвстрияШестте водачи - Италия, Англия, Белгия, Испания, Украйна и Германия, не могат да се паднат в една група на жребия, който ще бъде теглен на 30 ноември в Букурещ.</p>
      <figure>
        <iframe data-src="https://twitter.com/ItalianoCalcio/status/1196922145642893313?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>България и Евро 2020</b>
      </p>
      <p>Що се отнася до българския национален отбор, той ще има втори шанс да се класира за Европейското първенство. Както е известно, става въпрос за баражите, за които се класирахме през Лигата на нациите. Добрите новини за България са, че след класирането на Уелс през квалификациите, сега страната ни има шанс да е домакин в полуфиналната среща на 26 март.</p>
      <p>При победа България може да е домакин и във втория двубой, който ще се изиграе пет дни по-късно. "Лъвовете" ще попаднат или в поток С, или в поток А, като това ще бъде определено чрез жребий измежду нас, Унгария, Израел и Румъния. Жребият ще бъде изтеглен в петък в Нион.</p>
      <p>
        <b>Ето и всички потоци:</b>
      </p>
      <p><b>Поток А:</b> Исландия, <i>три отбора измежду Унгария/България/Израел/Румъния</i></p>
      <p><b>Поток В:</b> Босна и Херцеговина, Словакия, Ейре, Северна Ирландия</p>
      <p><b>Поток С:</b> Шотландия, Норвегия, Сърбия, <i>един измежду Унгария/България/Израел/Румъния</i></p>
      <p><b>Поток D:</b> Грузия, Северна Македония, Косово, Беларус.</p>
      <p>Поток B и D вече са ясни, тъй като се определят от позициите на отборите от 1 до 4. В поток B двубоите са Босна и Херцеговина - Северна Ирландия и Словакия - Ейре. В поток D мачовете са Грузия - Беларус и Северна Македония - Косово.</p>
      <figure>
        <iframe data-src="https://twitter.com/arturpetrosyan/status/1196917998638030848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Още по темата</h4>
        <a href="https://www.sportlive.bg/worldfootball/england/Fenove-na-Angliq-i-Kosovo-pqha-F***-Serbia-pridruzheno-s-nacistki-pozdravi-1407770.html"/>
        <a href="https://www.sportlive.bg/bgfootball/national-team/Trqbva-li-da-tormozim-tozi-otbor-s-isterii-za-evropejsko-pyrvenstvo-1407750.html"/>
        <a href="https://www.sportlive.bg/worldfootball/italy/Manchini-Neka-vidim-kakvo-shte-se-sluchi-na-Evro-2020-1407633.html"/>
        <a href="https://www.sportlive.bg/worldfootball/worldfootballother/Bejl-s-bezcenen-syvet-kym-mladite-zvezdi-na-Uels-predi-sydbonosniq-mach-1407614.html"/>
      </related>
    </article>
  </body>
</html>