<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-a-kepmutato-ellenzeki-partok-egyetlen-beremelest-sem-szavaztak-meg/"/>
    <meta property="og:site_name" content="lokál"/>
    <meta property="article:published_time" content="2019-11-20T08:48:03+00:00"/>
    <meta property="og:title" content="A képmutató ellenzéki pártok egyetlen béremelést sem szavaztak meg"/>
    <meta property="og:description" content="A Fidesz képmutatónak tartja az ellenzéki pártok viselkedését a szociális ágazatban dolgozókkal, mivel korábban egyetlen többlettámogatást és béremelést sem szavaztak meg - közölte a kormánypárt kedden az MTI-vel."/>
  </head>
  <body>
    <article>
      <h1>A képmutató ellenzéki pártok egyetlen béremelést sem szavaztak meg</h1>
      <address><time datetime="2019-11-20T08:48:03+00:00">20 Nov 2019, 08:48</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/11/00-Lokal-Honlap-400-x-266-1108-1-1280x851.jpg"/>
      </figure>
      <p>
        <b>A Fidesz képmutatónak tartja az ellenzéki pártok viselkedését a szociális ágazatban dolgozókkal, mivel korábban egyetlen többlettámogatást és béremelést sem szavaztak meg – közölte a kormánypárt kedden az MTI-vel.</b>
      </p>
      <p>“A képmutató ellenzéki pártok – miközben most az önkormányzatokban saját maguknak sorra emelik a fizetéseiket – a parlamentben egyetlen többlettámogatást, béremelést és a munkavállalókat segítő adócsökkentést sem szavaztak meg az elmúlt években” – fogalmaz a Fidesz közleménye. Felidézték: a szociális dolgozók bére 2010 óta átlagosan 84 százalékkal emelkedett, 2020-ban 413 milliárd forinttal többet fordítanak a szociális szolgáltatásokra, mint amennyit a baloldal fordított erre 2010-ben.</p>
      <p>Az ellenzéket most sem a szociális dolgozók, a pedagógusok vagy más közszolgálati dolgozók sorsa érdekli, csak a hatalom és a pénz, politikai akciókat készítenek elő, azokhoz fűtik a baloldali szakszervezeteket – írták közleményükben.</p>
      <p>A Jobbik, az MSZP, a DK, az LMP és a Párbeszéd politikusai előzőleg közösen álltak ki a szociális ágazatban dolgozók béremelése és sztrájkjoguk gyakorlásának biztosítása mellett, miután a Magyar Köztisztviselők, Közalkalmazottak és Közszolgálati Dolgozók (MKKSZ), valamint a Szociális Ágazatban Dolgozók Szakszervezetének (SZÁD) vezetőivel tárgyaltak.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-fidesz-a-momentum-az-uj-szdsz/">Fidesz: A Momentum az új SZDSZ</a>
        </li>
        <li>
          <a href="https://www.lokal.hu/2019-11-karacsony-mindennap-soforrel-jar/">Karácsony mindennap sofőrrel jár</a>
        </li>
        <li>
          <a href="https://www.lokal.hu/2019-11-lelepleztek-igy-hazudik-karacsony-gergely-fotok/?preview_id=1061531&amp;preview_nonce=cf03fca5da&amp;_thumbnail_id=1061660&amp;preview=true">Leleplezték! Így hazudik Karácsony Gergely – Fotók!</a>
        </li>
        <li>
          <a href="https://www.lokal.hu/2019-11-karacsony-folyamatosan-hazudik/">Karácsony folyamatosan hazudik</a>
        </li>
        <li>
          <a href="https://www.lokal.hu/2019-11-nem-teljesitette-elso-vallalasait-az-uj-fopolgarmester/">Nem teljesítette első vállalásait az új főpolgármester</a>
        </li>
      </ul>
    </article>
  </body>
</html>