<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/screening-oncologici-asl-vc-invita-a-non-trascurare-la-prevenzione/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-20T08:44:41+00:00"/>
    <meta property="og:title" content="Screening oncologici: Asl Vc invita a non trascurare la prevenzione"/>
    <meta property="og:description" content="Screening oncologici: Asl Vc invita a non trascurare la prevenzione. Sono troppo pochi i vercellesi che utilizzano le visite gratuite disponibili."/>
  </head>
  <body>
    <article>
      <h1>Screening oncologici: Asl Vc invita a non trascurare la prevenzione</h1>
      <h2>Sono troppo pochi i vercellesi che utilizzano le visite gratuite disponibili.</h2>
      <address>
        <time datetime="2019-11-20T08:44:41+00:00">20 Nov 2019, 08:44</time>
      </address>
      <figure>
        <img src="https://notiziaoggivercelli.it/media/2017/11/ospedale_vercelli-650x345.jpg"/>
      </figure>
      <p>Screening oncologici: Asl Vc invita a non trascurare la prevenzione. Sono troppo pochi i vercellesi che utilizzano le visite gratuite disponibili.</p>
      <h3>Screening oncologici: Asl Vc invita a non trascurare la prevenzione</h3>
      <p>Molti non dedicano mai abbastanza tempo alla propria salute quando stanno bene… Invece è fondamentale servirsi di tutti gli strumenti per individuare in tempo problemi di natura oncologica, specie se messi a disposizione gratis, ecco le indicazioni dell’Asl in proposito, con i programmi disponibili.</p>
      <h3>Conoscere l’offerta</h3>
      <p>Coinvolgere i cittadini per orientare una scelta importante. È con questo proposito che l’Asl di Vercelli in questi giorni ha scelto di avviare una campagna volta a indagare la conoscenza e l’utilizzo delle campagne di screening oncologico.</p>
      <p>Un tema molto importante che coinvolge una fascia ampia di popolazione e che da quanto emerge dai dati dell’ASL vede ancora un numero basso di adesioni.</p>
      <h3>Visite per mille donne</h3>
      <p>In questa prima fase si comincerà con un campione di 1000 donne che rientrano nelle fasce d’età per i quali è previsto lo screening mammografico e del collo dell’utero. All’indagine si potrà aderire anche on line direttamente sul sito dell’Asl di Vercelli nella sezione screening.</p>
      <p>12 quesiti a risposta multipla a cui è possibile rispondere in breve tempo. L’obiettivo è capire meglio le scelte dei cittadini, ma soprattutto analizzare il contesto e le criticità in modo da apportare correttivi: La conoscenza del programma “Prevenzione Serena”, le ragioni per le quali l’invito ai controlli di prevenzione non viene accolto, le eventuali motivazioni di una scelta diversa.<br/>L’indagine è anonima e i dati trattati vengono raccolti esclusivamente per ragioni statistiche e di ricerca.</p>
      <h3>Gli screening disponibili</h3>
      <p>Ricordiamo che sono tre i programmi di screening previsti:</p>
      <p>
        <b>Screening Mammografico:</b>
      </p>
      <p>Rivolto alle donne nella fascia di età 50-69 anni, ogni 2 anni su invito.<br/>Alle donne nella fascia di età 70-75 ogni 2 anni su adesione spontanea.<br/>Alle donne nella fascia di età 45-49 ogni anno su adesione spontanea in seguito a lettera informativa.</p>
      <p><b>Screening del collo dell’utero:</b><br/>Rivolto a tutte le donne nella fascia di età 25-64 anni.<br/>Vengono invitate a fare un pap test le donne di età compresa tra 25 e 29 anni ogni 3 anni.<br/>Per le donne di età compresa tra i 30-64 anni viene proposto il test HPV ogni 5 anni.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/convegno-aism-sulla-sclerosi-multipla/"/>
      </related>
      <p><b>Screening del colon-retto</b> avviene attraverso:</p>
      <p>* Sigmoidoscopia Flessibile: uomini e donne a 58 anni di età. Per tale test, al ricevimento della lettera che invita a fissare un appuntamento è necessario telefonare al nr verde 800 364 036 nei giorni indicati di ricevimento al pubblico o per fissarlo in altra data. L’esame non potrà essere effettuato nel caso ci si presenti presso l’Ospedale indicato senza aver contattato preventivamente il numero verde.<br/>L’esame viene eseguito presso la Struttura di Gastroenterologia dell’Ospedale Sant’ Andrea e presso l’Ospedale di Borgosesia.</p>
      <h3>Come contattare il servizio</h3>
      <p>Se i cittadini Interessati non hanno ricevuto la lettera possono contattare il nostro servizio di screening richiedere di essere inseriti o prendere un appuntamento. Di seguito i riferimenti:<br/>Tel 0161/ 593283 – 593281- 593188 – E-mail screening@aslvc.piemonte.it La segreteria si trova presso l’Ospedale S. Andrea, piano terra percorso D. La segreteria è aperta al pubblico ( lunedì e mercoledì ) dalle 9 alle 12 e dalle 14 alle 15 e venerdì dalle 9 alle 11. Le prenotazioni per gli esami si effettuano telefonando al n. verde 800-364 036 il Lunedì e il Mercoledì dalle 9 alle 12 e dalle 14 alle 15. Il venerdì dalle 9 alle 11.</p>
    </article>
  </body>
</html>