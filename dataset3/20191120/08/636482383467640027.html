<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/vaccin-hpv-totul-despre-vaccinul-impotriva-virusului-hpv-20096325"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T08:31:43+00:00"/>
    <meta property="og:title" content="Vaccin HPV. Totul despre vaccinul împotriva virusului HPV"/>
    <meta property="og:description" content="Vaccin HPV. Vaccinul împotriva visrusului HPV, Human Papilloma Virus, va fi distribuit gratuit, în România, începând din ianuarie 2020. Iată ce trebuie să"/>
  </head>
  <body>
    <article>
      <h1>Vaccin HPV. Totul despre vaccinul împotriva virusului HPV</h1>
      <address><time datetime="2019-11-20T08:31:43+00:00">20 Nov 2019, 08:31</time> by <a rel="author">Alina S.</a></address>
      <p>
        <b>Vaccin HPV. Vaccinul împotriva visrusului HPV, Human Papilloma Virus, va fi distribuit gratuit, în România, începând din ianuarie 2020. Iată ce trebuie să știi despre vacinul anti HPV</b>
      </p>
      <p>Vaccinarea împotriva HPV este însă singura metodă de prevenție împotriva tuturor bolilor provocate de infecția cu HPV din serotipurile incluse în vaccin, nu doar cancerul de col uterin. Cabinetul medicului de familie este locul <b><a href="https://www.cancan.ro/vaccin-hpv-unde-se-face-si-de-la-ce-varsta-este-recomandat-20095735">unde se face vaccinul HPV</a></b> cel mai adesea, iar, potrivit Ministerului Sănătății, din 2020, acest vaccin va fi gratuit.</p>
      <h3>Vaccin HPV. Cum funcționează și unde se face</h3>
      <p>Vaccinul se poate face la orice vârstă, indiferent dacă s-a început sau nu viață sexuală. Cel mai indicat este că persoanele de sex feminin să fie vaccinate împotriva cancerului de col uterin începând cu vârstă de 12 ani, astfel încât ele să fie protejate înainte de a-și începe viață sexuală. Se recomanda că vaccinul să fie administrat în intervalul de vârstă de 9-26 ani fiindcă s-a demonstrat că răspunsul imun al organismului la administrarea vaccinului este mai crescut în intervalul 9-15 ani iar persoanele din intervalul 15-26 ani sunt cele mai expuse contactării HPV prin activitate sexuală.</p>
      <p>Vaccinarea constă în trei doze care sunt injectate în braț într-o perioadă de 6 luni : la „momentul 0”, apoi la 2 luni și la 6 luni după prima doză.</p>
      <p>În România, vaccinarea gratuită antiHPV va demara în luna ianuarie a anului 2020</p>
      <p>Ministerul Sănătății a finalizat licitația pentru achiziția dozelor de vaccin antiHPV, iar primele 20 000 de doze vor fi distribuite începând de săptămâna viitoare la direcțiile de sănătate publică.</p>
      <p>Acordul Cadru încheiat de MS cu furnizorul pentru o perioadă de 4 ani prevede ca numărul dozelor de vaccin să poată fi suplimentat până la 2 100 000, în funcție de cerere și derularea campaniei de vaccinare.</p>
      <p>De asemenea, campania de vaccinare va fi precedată de o campanie de informare și conștientizare a publicului cu privire la pericolul reprezentat de HPV și protecția oferită de vaccin, precum și de susținere a medicilor și farmaciștilor în transmiterea informațiilor clare și corecte despre vaccinarea împotriva HPV derulată de către furnizorul de vaccin.</p>
      <p>Ministerul Sănătății face apel la părinți să solicite informații medicilor de familie și către medicii de familie să se informeze cu privire la vaccinarea antiHPV și să transmită aceste informații transparent și corect către părinți.</p>
      <h3>Infecția cu HPV și cancerul de col uterin</h3>
      <p>Infecția cu virusul HPV este una dintre cele mai frecvent întâlnite în întreaga lume. Studiile arată că toate femeile active din punct de vedere sexual sunt vulnerabile în fața unei posibile infecții cu acest virus, iar 8 din 10 femei vor contracta cel puțin un tip HPV, la un moment dat, pe parcursul vieții. În prezent, există peste 120 de tipuri HPV, iar infecțiile produse de acestea sunt de cele mai multe ori asimptomatice, ceea ce înseamnă că putem fi infectați cu acest virus fără ca măcar să știm. Dintre acestea, aproximativ 40 produc infecții în zona genitală a femeilor și a bărbaților și se clasifică în două mari categorii:</p>
      <ul>
        <li>HPV cu risc redus de a cauza cancer, dar care pot, totuși, provoca alte boli, precum verucile genitale ce apar în zona anogenitală, dar și în zona orală. Dintre aceste genotipuri, tulpinile 6 și 11 cauzează aproximativ 90% dintre toate cazurile de veruci genitale.</li>
        <li>HPV cu risc oncogen crescut: infecția persistentă cu tipurile cu risc cancerigen crescut poate produce leziuni precanceroase sau cancer de col uterin (la femei). Mai mult, virusurile papiloma umane produc infecții în special în zona anogenitală și în cavitatea bucală și pot cauza cancer vulvar, vaginal, anal, penian, dar și, conform unor date recente, cancer orofaringian. Tipurile oncogenice, sau cu risc înalt sunt: 16, 18, 31, 33, 35, 45, 52 și 58.</li>
      </ul>
      <p>Modalitatea cea mai frecventă de transmitere a virusului HPV este cea sexuală. Orice act sexual poate cauza contaminarea partenerului cu HPV. Foarte important de reținut mi se faptul că infecția se poate transmite și în absența unui act sexual, prin contactul direct cu zona infectată a partenerului.</p>
      <h3>Tipuri de vaccin HPV</h3>
      <p>În prezent, există trei tipuri de vaccinuri împotriva HPV:</p>
      <ul>
        <li>HPV bivalent – protejează împotriva tulpinilor 16 și 18 (responsabile pentru aproximativ 70% din cancerele de col uterin)</li>
        <li>HPV tetravalent – eficient împotriva tulpinilor 6, 11, 16 și 18 (oferă, în plus, protecție împotriva verucilor genitale)</li>
        <li>HPV nonavalent – asigură protecție împotriva genotipurilor 6, 11, cât și împotriva tulpinilor cu risc oncogen crescut 16, 18, 31, 33, 45, 52, 58. Acest vaccin poate proteja împotriva a aproximativ 90% din cazurile de cancer de col uterin, a 95% din cazurile de cancer anal provocate de infecția cu HPV, a 90% din cancerele vulvare, a 85% din cazurile de cancer vaginal și a 90% din cazurile de veruci genitale.</li>
      </ul>
      <h3>Vaccin HPV reacții adverse</h3>
      <p>Vaccinurile, ca orice alt medicament, pot avea şi efecte secundare. Cele mai frecvent întâlnite efecte secundare ale vaccinului anti-HPV sunt: durere, roşeaţă sau edem (umflătură) la locul înţepăturii, durere de cap sau senzaţie de oboseală, senzaţie de greaţă, dureri musculare sau articulare.</p>
      <p>În situaţii foarte rare, după vaccinare se pot produce reacţii alergice severe (anafilactice). Tocmai de aceea, ca în cazul oricărui alt medicament, persoanelor care prezintă alergii severe la oricare dintre componentele unui vaccin nu trebuie să li se administreze vaccinul respectiv.</p>
      <p>Vaccinarea anti-HPV a fost introdusă în urmă cu aproximativ de 10 ani, timp în care profilul său de siguranță și de eficacitate  a fost stabilit în urma unor studii clinice ce au analizat peste 25000 de femei și bărbați.  Siguranța vaccinării a continuat să fie evaluată în numeroase studii de supraveghere, ulterioare autorizării, la aproximativ 1,700.000 de persoane.</p>
    </article>
  </body>
</html>