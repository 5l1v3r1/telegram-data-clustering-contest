<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904459/nog-wachten-op-nieuw-stadion-club-brugge-veel-kosten-oplapwerken-jan-breydel-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T08:15:00+00:00"/>
    <meta property="og:title" content="Nog wachten op nieuw stadion Club Brugge: ‘Veel kosten oplapwerken Jan Breydel’"/>
    <meta property="og:description" content="Het blijft nog sowieso wachten op een nieuw stadion voor Club Brugge tot 2023. Het Nieuwsblad meldt dat Cercle en Club een nieuwe gebruiksovereenkomst met de stad Brugge hebben getekend. Er zullen echter ook oplapwerken uitgevoerd moeten worden aan het Jan Breyedelstadion."/>
  </head>
  <body>
    <article>
      <h1>Nog wachten op nieuw stadion Club Brugge: ‘Veel kosten oplapwerken Jan Breydel’</h1>
      <address>
        <time datetime="2019-11-20T08:15:00+00:00">20 Nov 2019, 08:15</time>
      </address>
      <p>
        <b>Het blijft nog sowieso wachten op een nieuw stadion voor Club Brugge tot 2023. Het Nieuwsblad meldt dat Cercle en Club een nieuwe gebruiksovereenkomst met de stad Brugge hebben getekend. Er zullen echter ook oplapwerken uitgevoerd moeten worden aan het Jan Breyedelstadion.</b>
      </p>
      <p>Club Brugge en de stad Brugge wachten al twee jaar op een uitspraak over de plannen voor een nieuw stadion, maar binnenkort zal het Jan Breydelstadion opgelapt worden. ‘De stad, die eigenaar is van het stadion, laat voor 96.000 euro aanpassingen uitvoeren aan de elektrische basisinstallatie in alle tribunes om in orde te zijn met de nieuwe wettelijke normen die binnenkort van kracht zijn’, klinkt het.</p>
      <p>De stad Brugge neemt ook een klein deeltje voor zijn rekening. ‘Zelf betalen Club en Cercle daarbovenop nog eens 44.000 euro aan aanpassingen die nodig zijn voor specifieke installaties, zoals ledboarding en geluid. Ten slotte neemt stad ook de kosten voor beperkte maar dringende werken aan de oosttribune voor haar rekening.’</p>
      <p><b>Nieuw stadion</b><br/>“We hebben het stadion grondig laten inspecteren met drones en klimmers. Met de stabiliteit zit het goed, maar er moeten wel voor 14.000 euro herstellingen aan het beton worden uitgevoerd”, zegt schepen Franky Demon (CD&amp;V), bevoegd voor Sport aan Het Nieuwsblad. Nog meer investeringen zijn niet gepland. “Want we gaan er nog altijd van uit dat Club Brugge over enkele jaren kan verhuizen naar een nieuw stadion.”</p>
      <aside>Lees meer<br/><a href="https://www.voetbalprimeur.be/nieuws/904303/openda-heeft-boodschap-voor-clement-en-club-brugge-dat-zou-ik-willen-.html?itm_source=www.voetbalprimeur.be&amp;itm_medium=highlighted-content">Openda heeft boodschap voor Clement en Club Brugge: ‘Dat zou ik willen’</a></aside>
    </article>
  </body>
</html>