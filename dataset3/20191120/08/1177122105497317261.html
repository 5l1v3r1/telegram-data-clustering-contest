<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/rusia-lui-putin-----prejudiciul-cauzat-de-corupie-in-primele-opt-luni-ale-anului-2019-se-ridica-la-13-miliarde-de-euro-148719.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T08:08:00+00:00"/>
    <meta property="og:title" content="RUSIA LUI PUTIN /// Prejudiciul cauzat de corupție în primele opt luni ale anului 2019 se ridică la 1,3 miliarde de euro"/>
    <meta property="og:description" content="Prejudiciul total cauzat de corupție în primele opt luni ale anului 2019 în Rusia se ridică la aproximativ 102 miliarde de ruble, respectiv 1,3 miliarde de euro la cursurile de schimb actuale."/>
  </head>
  <body>
    <article>
      <h1>RUSIA LUI PUTIN /// Prejudiciul cauzat de corupție în primele opt luni ale anului 2019 se ridică la 1,3 miliarde de euro</h1>
      <address>
        <time datetime="2019-11-20T08:08:00+00:00">20 Nov 2019, 08:08</time>
      </address>
      <p>
        <b>Prejudiciul total cauzat de corupție în primele opt luni ale anului 2019 în Rusia se ridică la aproximativ 102 miliarde de ruble, respectiv 1,3 miliarde de euro la cursurile de schimb actuale.</b>
      </p>
      <p>Statistica respectivă a fost citată de Dmitry Sevastianov, directorul adjunct al Secției pentru Combaterea Folosirii Improprii a Fondurilor Bugetare din cadrul Direcției Generale pentru Securitate Economică a Rusiei și de Luptă contra Corupției, potrivit publicației Kommersant.</p>
      <p>Astfel, suma medie care se scurge de la buget, la diverse nivele, a ajuns la aproximativ 180 de milioane de euro pe lună, adică 6 milioane de euro pe zi și aproximativ 250,000 de euro pe oră.</p>
      <p>Prejudiciul total cauzat de corupție în primele opt luni ale anului se ridică la nivelul întregului buget anual al provinciei Voronezh din Rusia (1,4 miliarde EURO, de două ori mai mult decât bugetele anuale ale unor provincii precum Bryansk și Vladimir (800 milioane euro și aproape de 10 de ori mai mult decât bugetul regiunii Kalmyk sau al Regiunii Autonome Evreiești (150 milioane de EURO, respectiv 135 milioane de euro).</p>
      <p>Guvernul de la Moscova a reușit să recupereze doar un sfert din daunele cauzate de corupție, adică 380 milioane euro din 1,3 miliarde de Euro, a menționat Sevastianov.</p>
      <p>Acesta a mai declarat că au fost condamnați aproximativ o mie de oficiali și au fost confiscate proprietăți în valoare de 21 milioane de euro.</p>
      <p>Numărul infracțiunilor de corupție a crescut cu 4,7%. În perioada ianuarie – august 2019, au fost identificate 18.400 de cazuri de corupție, dintre care 5.500 la scară largă sau foarte largă.</p>
      <p>Au fost cercetate peste 15.000 de infracțiuni: 1.600 dintre acestea au fost comise de grupuri de persoane care s-au asociat anterior în acest sens, existând 632 de grupări infracționale organizate, conform statisticilor Ministerului de Interne de la Moscova.</p>
      <p>evz.ro</p>
    </article>
  </body>
</html>