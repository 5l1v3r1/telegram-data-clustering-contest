<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/taiiland-aziya-frantzisk-1618385.html"/>
    <meta property="og:site_name" content="Cross"/>
    <meta property="article:published_time" content="2019-11-20T08:47:00+00:00"/>
    <meta property="og:title" content="Папата кацна в Тайланд"/>
    <meta property="og:description" content="/КРОСС/ Папа Франциск кацна в Тайланд – първият етап от азиатската обиколка, която ще стигне до в Япония и носи послание за междурелигиозен диалог и ядрено разоръжаване."/>
  </head>
  <body>
    <article>
      <h1>Папата кацна в Тайланд</h1>
      <address>
        <time datetime="2019-11-20T08:47:00+00:00">20 Nov 2019, 08:47</time>
      </address>
      <p>/КРОСС/ Папа Франциск кацна в Тайланд – първият етап от азиатската обиколка, която ще стигне до в Япония и носи послание за междурелигиозен диалог и ядрено разоръжаване.</p>
      <p>Понтифът кацна на международното летище „Дон Муанг“ в Банкок, предаде АФП</p>
      <p>Това ще бъде третото пътуване на папата до Азия – и неговото 32-ро в чужбина – отвеждащо го в две държави с мнозинство от будисти и с католическо малцинство, и двете евангелизирани от йезуитските мисионери през 16 век.</p>
      <figure>
        <img src="http://www.cross.bg/../../../photo_new_gallery/2019/11/20/c5ac8d83910dfacde9d268fb79181f18.jpg"/>
      </figure>
      <p>Франциск е първият понтиф от близо четири десетилетия, посетил Тайланд, където близо 400 000-католическата общност представлява малко повече от 0,5 процента от населението.</p>
      <figure>
        <img src="http://www.cross.bg/../../../photo_new_gallery/2019/11/20/306d066a4d79b5f62b5b594c31d1d7ea.jpg"/>
      </figure>
      <h3>Последното посещение от понтиф в Тайланд беше през 1984 г. от папа Йоан Павел II.</h3>
      <p>Преди заминаването си Франсциск похвали страната в Югоизточна Азия като „многоетническа нация“ и се надява пътуването му да засили връзките на приятелство на католическата общност с „много будистки братя и сестри“.</p>
      <p>„Вярвам, че моето посещение ще помогне да се подчертае значението на междурелигиозния диалог, взаимното разбирателство и братското сътрудничество“, каза папата във видеото, отбелязващо посещението му на 20-23 ноември.</p>
      <p>В четвъртък той ще се срещне с 20-тия Върховен патриарх – ръководител на будисткото духовенство на Тайланд – в храм.</p>
      <p>Той също ще има срещи с премиера на Тайланд и крал Маха Ваджиралонгкорн.</p>
      <p>Денят му ще завърши със светена литургия на националния стадион, където се очаква да присъстват десетки хиляди души от много сфери на живота, включително етнически християни от Северен Тайланд, виетнамски католически бежанци, живеещи в Банкок, и вярващи от цяла Югоизточна Азия.</p>
      <p>В петък денят на папата ще бъде запълнен със срещи със свещеници и епископи на Тайланд и ще завърши с младежки ориентирана меса в катедрала.</p>
      <p>В събота той ще отлети за Япония и ще посети Хирошима и Нагасаки, двата опустошени града, когато САЩ пуснаха атомни бомби в края на Втората световна война през 1945 година. Повече от 140 000 души бяха убити в Хирошима, докато пристанищният град Нагасаки претърпя смъртта на 74 000 души.</p>
      <p>Папата, който преди години се надяваше да бъде мисионер в Япония, отправя решителни призиви за забрана на „аморалното“ използване на ядрено оръжие.</p>
      <p>От избирането на Франциск преди шест години той извърши две пътувания до Азия, като посети Филипините и Шри Ланка през 2014 г., следвани от Мианмар и Бангладеш през 2017 година.</p>
    </article>
  </body>
</html>