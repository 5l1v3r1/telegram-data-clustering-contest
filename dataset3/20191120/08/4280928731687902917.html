<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/popularteknik/arets-julklapp-mobilladan-6979117"/>
    <meta property="og:site_name" content="Ny Teknik"/>
    <meta property="article:published_time" content="2019-11-20T08:12:00+00:00"/>
    <meta property="og:title" content="Årets julklapp: Mobillådan"/>
    <meta property="og:description" content="En låda för att lägga ifrån sig mobiltelefonen i har utsetts till årets julklapp av HUI. Den anspråkslösa lådan kan enligt institutet skapa bättre balans i livet."/>
  </head>
  <body>
    <article>
      <h1>Årets julklapp: Mobillådan</h1>
      <address><time datetime="2019-11-20T08:12:00+00:00">20 Nov 2019, 08:12</time> by <a rel="author">TT</a></address>
      <slideshow>
        <figure>
          <img src="https://medier.talentum.com/ponIltIpIv-1574233809/media/Nyteknik/99bleu-aretsjulklapp-2019-mobilladan.jpg/binary/original/aretsjulklapp-2019-mobilladan.jpg"/>
          <figcaption>HUI:s analytiker Saga Bowallius presenterar årets julklapp – en mobillåda. Foto: Anders Wiklund/TT</figcaption>
        </figure>
        <figure>
          <img src="https://medier.talentum.com/ponIltIpIv-1574250329/media/Nyteknik/a23gwx-191120-aretsjulklappuv5-1109139-a002nl.jpg/binary/original/191120-aretsjulklappuv5-1109139-a002nl.jpg"/>
          <figcaption>Årets julklapp 2019 är en mobillåda. Foto: Anders Wiklund/TT</figcaption>
        </figure>
      </slideshow>
      <h4>En låda för att lägga ifrån sig mobiltelefonen i har utsetts till årets julklapp av HUI. Den anspråkslösa lådan kan enligt institutet skapa bättre balans i livet.</h4>
      <p>– Det var ett självklart val, säger Saga Bowallius, analytiker vid HUI.</p>
      <p>Det är 32:a året i rad som Handelns utredningsinstitut, HUI, utsett årets julklapp. Valet av lådan, en parkeringsplats för mobilen, motiveras med att den kan hjälpa människor att hitta balans mellan ständig uppkoppling och skärmfri tid.</p>
      <p>– Vi tycker att det är en bra symbol för de trender vi ser i samhället. Vi ser exempelvis böcker på temat hur vi påverkas av telefoner och appar som kan reglera vår skärmtid och att det har fått ett uppsving. Det är den trenden vi vill fånga, säger Saga Bowallius.</p>
      <related>
        <a href="https://www.nyteknik.se/popularteknik/80-procent-kanner-ekonomisk-stress-av-barnens-dyra-teknik-6940797"/>
      </related>
      <p>Kriterierna som måste uppfyllas är att produkten ska vara en nyhet eller ha väckt nytt intresse under året.</p>
      <p>Den ska också svara för ett högt försäljningsvärde eller säljas i stort antal. Slutligen ska den representera den tid vi lever i.</p>
      <p>Men vilken julklapp vill svenskarna helst ha? Prisjämförelsesajten Pricerunner har i samarbete med Kantar Sifo frågat 1 000 svenskar och frågat vad de helst vill ha. I topp hamnar boken.</p>
      <p>”Då talar vi om en fysisk bok. Mest intressant är att det är unga människor i åldern 18–29 år som allra helst vill ha böcker. På julen verkar vi vilja ha en paus från alla digitala och sociala medier”, skriver Nicklas Storåkers, vd, i ett pressmeddelande.</p>
      <hr/>
      <h3>Fakta: Det vill svenskarna ha i julklapp</h3>
      <p>1. Böcker 19 procent</p>
      <p>2. Kläder 17 procent</p>
      <p>3. Pengar 16 procent</p>
      <p>4. Presentkort till underhållning 13 procent</p>
      <p>5. Presentkort till resor 12 procent</p>
      <p>6. Trädningskläder och löparskor 11 procent</p>
      <p>7. Presentkort till shopping 10 procent</p>
      <p>8. Dekoration och heminredning 8 procent</p>
      <p>9. Köksmaskiner och kökstillbehör 8 procent</p>
      <p>10. Makeup och parfymer 7 procent</p>
      <p>11. Verktyg 7 procent</p>
      <p>12. Smycken 6 procent</p>
      <p>13. Trädgårdsutrustning 6 procent</p>
      <p>14. Mobiltelefon 5 procent</p>
      <p>15. Underkläder 5 procent</p>
      <p>16. Skor 5 procent</p>
      <p>17. Väska 4 procent</p>
      <p>18. Dator 4 procent</p>
      <p>19. Surfplatta 4 procent</p>
      <p>20. Hörlurar 4 procent</p>
      <p>Källa: PriceRunner/Kantar SIFO</p>
      <hr/>
      <related>
        <h4>Relaterade artiklar</h4>
        <a href="https://www.nyteknik.se/ingenjorskarriar/det-vill-anstallda-fa-i-julklapp-av-sin-arbetsgivare-6941479"/>
        <a href="https://www.nyteknik.se/popularteknik/8-prylar-du-ska-ha-koll-pa-infor-black-friday-och-den-du-inte-ska-kopa-6939392"/>
        <a href="https://www.nyteknik.se/popularteknik/tagresan-tippas-bli-arets-julklapp-6979097"/>
        <a href="https://www.nyteknik.se/popularteknik/80-procent-kanner-ekonomisk-stress-av-barnens-dyra-teknik-6940797"/>
        <a href="https://www.nyteknik.se/popularteknik/test-nintento-switch-lite-en-nedbantad-nintendo-switch-borde-bli-arets-julklapp-6973009"/>
      </related>
    </article>
  </body>
</html>