<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121020/czarnecki-nie-ma-watpliwosci-to-bedzie-trudniejsza-kadencja-dla-pis.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T08:11:00+00:00"/>
    <meta property="og:title" content="Czarnecki nie ma wątpliwości: To będzie trudniejsza kadencja dla PiS"/>
    <meta property="og:description" content="To będzie trudniejsza kadencja dla PiS – uważa europoseł PiS Ryszard Czarnecki."/>
  </head>
  <body>
    <article>
      <h1>Czarnecki nie ma wątpliwości: To będzie trudniejsza kadencja dla PiS</h1>
      <address>
        <time datetime="2019-11-20T08:11:00+00:00">20 Nov 2019, 08:11</time>
      </address>
      <h4>To będzie trudniejsza kadencja dla PiS – uważa europoseł PiS Ryszard Czarnecki.</h4>
      <p>Europoseł Prawa i Sprawiedliwości był gościem Konrada Piaseckiego w porannym programie TVN24. Czarnecki zgodził się z dziennikarzem, że obecna kadencja będzie dla partii rządzącej kadencją trudniejszą. Wyjaśnił, że nie chodzi tu o wymiar międzynarodowy, bo - w jego ocenie - relacje z Unią Europejską będą lepsze niż dotychczas.</p>
      <p>– Natomiast w wymiarze gospodarczym będzie trudniejsza, z racji okoliczności zewnętrznych. Spowolnienie gospodarcze – my sobie z tym radzimy doskonale, nasi sąsiedzi, bliżsi, dalsi mniej, no ale Polska nie jest samotną wyspą. Z tym też się będziemy musieli zmierzyć – mówił.</p>
      <p>– Ale w wymiarze właśnie wewnątrzpolitycznym, nazwijmy to, niewątpliwie będzie to kadencja trudniejsza – dodał.</p>
      <p>O tym, że druga kadencja będzie dla Prawa i Sprawiedliwości dużo trudniejsza, mówił wcześniej senator tej partii Jan Maria Jackowski. Podkreślał, że skończył się dotychczasowy komfort rządzenia.</p>
      <footer>/ Źródło: 300polityka.pl, tvn24 <br/>/ api</footer>
      <related>
        <h4>Czytaj także</h4>
        <a href="https://www.dorzeczy.pl/kraj/117352/komfort-rzadzenia-sie-skonczyl-szczere-slowa-senatora-pis-dotychczasowy-styl-bedzie-musial-ulec-zmianie.html"/>
      </related>
    </article>
  </body>
</html>