<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/s-teresa-auto-in-fiamme-sulla-ss114-tanta-paura-ma-nessun-ferito.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T08:37:50+00:00"/>
    <meta property="og:title" content="S. Teresa. Auto in fiamme sulla Ss114: tanta paura ma nessun ferito"/>
    <meta property="og:description" content="L'incendio è stato spento con un estintore. Sul posto anche i Vigili del Fuoco"/>
  </head>
  <body>
    <article>
      <h1>S. Teresa. Auto in fiamme sulla Ss114: tanta paura ma nessun ferito</h1>
      <address><time datetime="2019-11-20T08:37:50+00:00">20 Nov 2019, 08:37</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>L'incendio è stato spento con un estintore. Sul posto anche i Vigili del Fuoco</i>
      </p>
      <p>S. TERESA – Un incendio sviluppatosi improvvisamente dal vano motore di una Ford Fiesta in transito sulla Statale 114 ha provocato momenti di grande paura questa mattina nella cittadina jonica.</p>
      <p>La conducente del mezzo, accortasi di quanto stava accadendo, è riuscita a accostare all’altezza dell’incrocio tra la via Regina Margherita e la via Pozzo Lazzaro. Sono quindi intervenuti alcuni passanti che, utilizzando un estintore preso in un bar nelle vicinanze, hanno domato le fiamme evitando che distruggessero completamente l’autovettura. A provocare il rogo potrebbe essere stato un corto circuito.</p>
      <p>Sul posto sono giunti poco dopo anche i Vigili del Fuoco, che hanno completato le operazioni di messa in sicurezza. Presenti anche i carabinieri della locale stazione e gli agenti della Polizia municipale, che hanno disciplinato la circolazione.</p>
    </article>
  </body>
</html>