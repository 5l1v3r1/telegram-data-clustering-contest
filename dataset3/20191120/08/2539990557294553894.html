<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2406709,El-Euro-2020-Walijczycy-dopieli-swego-Ramsey-strzela-na-wage-awansu"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T08:27:00+00:00"/>
    <meta property="og:title" content="El. Euro 2020: Walijczycy dopięli swego. Ramsey strzela na wagę awansu"/>
    <meta property="og:description" content="Znamy już dwadzieścia reprezentacji, które zagrają na Euro 2020. Awans do turnieju finałowego we wtorek wywalczyła Walia. Bohaterem spotkania został Aaron Ramsey. Czterech ostatnich uczestników wyłonią wiosenne baraże. "/>
  </head>
  <body>
    <article>
      <h1>El. Euro 2020: Walijczycy dopięli swego. Ramsey strzela na wagę awansu</h1>
      <address>
        <time datetime="2019-11-20T08:27:00+00:00">20 Nov 2019, 08:27</time>
      </address>
      <p>
        <b>Znamy już dwadzieścia reprezentacji, które zagrają na Euro 2020. Awans do turnieju finałowego we wtorek wywalczyła Walia. Bohaterem spotkania został Aaron Ramsey. Czterech ostatnich uczestników wyłonią wiosenne baraże. </b>
      </p>
      <ul>
        <li>
          <b>Jedyną zagadką przed ostatnią serią spotkań była kwestia, która z drużyn dołączy do Chorwacji i awansuje z grupy E</b>
        </li>
        <li>
          <b>Szanse miały Węgry i Walia, które rywalizowały bezpośrednio, oraz Słowacy, którzy podejmowali Azerów i musieli wygrać oraz liczyć na remis w Cardiff</b>
        </li>
        <li>
          <b>Wcześniej kwalifikację, poza Polską zdobyły też: Austria, Belgia, Rosja, Włochy, Hiszpania, Ukraina, Anglia, Czechy, Francja, Turcja, Finlandia, Szwecja, Austria, Chorwacja, Holandia, Niemcy, Portugalia, Szwajcaria i Dania</b>
        </li>
      </ul>
      <p>
        <b>&gt;&gt;&gt; <a href="https://polskieradio24.pl/5/4147/Artykul/2281057,El-Euro-2020-kiedy-nastepny-mecz-Polakow-TERMINARZ-i-TABELA">TERMINARZ I TABELA GRUPY G EL. EURO 2020</a> </b>
      </p>
      <related>
        <a href="https://polskieradio24.pl/43/7669"/>
      </related>
      <p>Słowacy swoje zadanie wykonali, ale na Millenium Stadium los im nie sprzyjał. Półfinaliści Euro 2016, którzy przed listopadowymi spotkaniami zajmowali czwartą pozycję w tabeli, wygrali z Węgrami 2:0 po trafieniach występującego w Juventusie Turyn Aarona Ramseya i zostali 20. uczestnikiem przyszłorocznych ME.</p>
      <figure>
        <iframe data-src="https://twitter.com/UEFAEURO/status/1196915130015133696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Belgowie urządzili sobie ostre strzelanie w meczu z Cyprem. Choć pierwsi stracili gola, to wygrali 6:1 i dołączyli do Włochów jako drugi zespół, który w kwalifikacjach nie stracił choćby punktu. Do tego wrażenie robi bilans bramkowy 10 występów: 40-3.<br/><br/>Równie efektownie zakończyli eliminacje Niemcy i Holendrzy. Mistrzowie świata z 2014 roku choć przegrywali z Irlandią Północną 0:1, to ostatecznie zwyciężyli 6:1, m.in. po trzech bramkach mającego świetną jesień Serge'a Gnabry'ego oraz innego zawodnika Bayernu Monachium Leona Goretzki. "Pomarańczowi" natomiast rozgromili Estończyków 5:0, a hat-trickiem popisał się pomocnik Liverpoolu Georginio Wijnaldum.</p>
      <figure>
        <iframe data-src="https://twitter.com/UEFAEURO/status/1196919779875000320?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Przyszłoroczne mistrzostwa Europy, które potrwają od 12 czerwca do 12 lipca, nie mają jednego czy dwóch państw-gospodarzy. Mecze odbędą się w 12 miastach - od Hiszpanii po Azerbejdżan. Wezmą w nich udział 24 reprezentacje.<br/><br/>Do 20 reprezentacji wyłonionych w eliminacjach dołączą cztery poprzez baraże Ligi Narodów. Zagrają w nich, poza Macedonią Północną i Izraelem z "polskiej" grupy, także m.in. współgospodarze imprezy, czyli Węgrzy, Rumuni, Szkoci i Irlandczycy. Dodatkową szansę otrzymają też: Islandia, Bułgaria, Bośnia i Hercegowina, Irlandia Płn., Serbia, Słowacja, Norwegia, Gruzja, Kosowo i Białoruś. Na podstawie wyników LN zostaną one podzielone na cztery grupy, w których rozegrane zostaną półfinały i finał.<br/><br/>Losowanie fazy grupowej odbędzie się jednak już 30 listopada w Bukareszcie, jednym z miast-gospodarzy turnieju.</p>
      <p><b>Wyniki wtorkowych meczów 10. kolejki oraz końcowe tabele grup eliminacji ME 2020:</b><br/><br/><b>grupa C</b><br/>Holandia - Estonia 5:0 (2:0)<br/>Niemcy - Irlandia Północna 6:1 (2:1)<br/>grupa E<br/>Walia - Węgry 2:0 (1:0)<br/>Słowacja - Azerbejdżan 2:0 (1:0)</p>
      <p>1. Niemcy 8 7 0 1 30-7 21 - awans<br/>2. Holandia 8 6 1 1 24-7 19 - awans<br/>3. Irlandia Płn. 8 4 1 3 9-13 13<br/>4. Białoruś 8 1 1 6 4-16 4<br/>5. Estonia 8 0 1 7 2-26 1</p>
      <p><b>grupa G</b><br/>Macedonia Północna - Izrael 1:0 (1:0)<br/>Łotwa - Austria 1:0 (0:0)<br/>Polska - Słowenia 3:2 (1:1)</p>
      <p>1. Polska 10 8 1 1 18-5 25 - awans<br/>2. Austria 10 6 1 3 19-9 19 - awans<br/>3. Słowenia 10 4 2 3 16-11 14<br/>4. Macedonia Płn. 10 4 2 4 12-13 14<br/>5. Izrael 10 3 2 5 16-18 11<br/>6. Łotwa 10 1 0 9 3-28 3</p>
      <p><b>grupa I</b><br/>Belgia - Cypr 6:1 (4:1)<br/>San Marino - Rosja 0:5 (0:2)<br/>Szkocja - Kazachstan 3:1 (0:1)</p>
      <p>1. Belgia 10 10 0 0 40-3 30 - awans<br/>2. Rosja 10 8 0 2 33-8 24 - awans<br/>3. Szkocja 10 5 0 5 16-19 15<br/>4. Cypr 10 3 1 6 15-20 10<br/>5. Kazachstan 10 3 1 6 13-17 10<br/>6. San Marino 10 0 0 10 1-51 0</p>
      <p><b>grupa A</b><br/>M Z R P bramki pkt<br/>1. Anglia 8 7 0 1 37-6 21 - awans<br/>2. Czechy 8 5 0 3 13-11 15 - awans<br/>3. Kosowo 8 3 2 3 13-16 11<br/>4. Bułgaria 8 1 3 4 6-17 6<br/>5. Czarnogóra 8 0 3 5 3-22 3</p>
      <p><b>grupa B</b><br/>1. Ukraina 8 6 2 0 17-4 20 - awans<br/>2. Portugalia 8 5 2 1 22-6 17 - awans<br/>3. Serbia 8 4 2 2 17-17 14<br/>4. Luksemburg 8 1 1 6 7-16 4<br/>5. Litwa 8 0 1 7 5-25 1</p>
      <p><b>grupa D</b><br/>1. Szwajcaria 8 5 2 1 19-6 17 - awans<br/>2. Dania 8 4 4 0 23-6 16 - awans<br/>3. Irlandia 8 3 4 1 7-5 13<br/>4. Gruzja 8 2 2 4 7-11 8<br/>5. Gibraltar 8 0 0 8 3-31 0</p>
      <p><b>grupa E</b><br/>1. Chorwacja 8 5 2 1 17-7 17 - awans<br/>2. Walia 8 4 2 2 10-6 14 - awans<br/>3. Słowacja 8 4 1 3 13-11 13<br/>4. Węgry 8 4 0 4 8-11 12<br/>5. Azerbejdżan 8 0 1 7 5-18 1</p>
      <p><b>grupa F</b><br/>1. Hiszpania 10 8 2 0 31-5 26 - awans<br/>2. Szwecja 10 6 3 1 23-9 21 - awans<br/>3. Norwegia 10 4 5 1 19-11 17<br/>4. Rumunia 10 4 2 4 17-15 14<br/>5. Malta 10 1 0 9 3-27 3<br/>6. Wyspy Owcze 10 1 0 9 4-30 3</p>
      <p><b>grupa H</b><br/>1. Francja 10 8 1 1 25-6 25 - awans<br/>2. Turcja 10 7 2 1 18-3 23 - awans<br/>3. Islandia 10 6 1 3 14-11 19<br/>4. Albania 10 4 1 5 16-14 13<br/>5. Andora 10 1 1 8 3-20 4<br/>6. Mołdawia 10 1 0 9 4-26 3<br/><br/><b>grupa J</b><br/>1. Włochy 10 10 0 0 37-4 30 - awans<br/>2. Finlandia 10 6 0 4 16-10 18 - awans<br/>3. Grecja 10 4 2 4 12-14 14<br/>4. Bośnia i Herc. 10 4 1 5 20-17 13<br/>5. Armenia 10 3 1 6 14-25 10<br/>6. Liechtenstein 10 0 2 8 2-31 2</p>
      <p>kp</p>
      <related>
        <a href="https://www.polskieradio.pl/5/4147/Artykul/2406451,Polska-Slowenia-Lewandowski-poprowadzil-kadre-do-zwyciestwa"/>
      </related>
      <related>
        <a href="https://www.polskieradio.pl/5/4147/Artykul/2406625,El-Euro-2020-Piotr-Zielinski-optymista-Ta-druzyna-ma-duzo-jakosci"/>
      </related>
    </article>
  </body>
</html>