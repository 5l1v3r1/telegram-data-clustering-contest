<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techzine.be/blogs/infrastructure/48652/toepassingen-waar-digital-signage-een-essentieel-onderdeel-is/"/>
    <meta property="og:site_name" content="Techzine"/>
    <meta property="article:published_time" content="2019-11-20T08:00:39+00:00"/>
    <meta property="og:title" content="Toepassingen waar digital signage een essentieel onderdeel is"/>
    <meta property="og:description" content="Digital signage kent een steile opmars om onze vraag naar informatie te stillen. We zijn het gewoon om op elk moment de meest recente informatie op onze"/>
  </head>
  <body>
    <article>
      <h1>Toepassingen waar digital signage een essentieel onderdeel is</h1>
      <address><time datetime="2019-11-20T08:00:39+00:00">20 Nov 2019, 08:00</time> by <a rel="author">Techzine Redactie</a></address>
      <p>
        <b>Digital signage kent een steile opmars om onze vraag naar informatie te stillen. We zijn het gewoon om op elk moment de meest recente informatie op onze smartphone te hebben. Die informatie verschijnt nu voortaan steeds meer rondom ons.</b>
      </p>
      <p>Een digitaal scherm past overal om informatie te tonen. Je kent ongetwijfeld de klassieke plaatsen zoals luchthavens, hotels en ziekenhuizen, waar er overal schermen hangen om je te informeren. In dit stuk gaan we dieper in op de diverse verticale markten waarin digital signage alomtegenwoordig is of in de nabije toekomst sterk zal groeien.</p>
      <p>Behoor jij niet tot één van die markten? Dan nog bestaat de kans dat een digitaal informatiebord wel wat kan betekenen. Iedereen die iets wil laten zien aan zijn cliënteel, zoals promo’s, sponsors, richtlijnen of andere informatie, heeft iets aan digital signage. Start eerst klein met een proof-of-concept, doe de berekening en pak het daarna groots aan.</p>
      <h3>Titel</h3>
      <p>De meest voor de hand liggende plaats waar digital signage boomt, is de transportsector. Of het nu aan een bus-, metro- treinhalte of de luchthaven is, je wil altijd de meest accurate en up-to-date informatie hebben om ervoor te zorgen dat je op je bestemming raakt. Het merendeel van die info kan je ook prima op je smartphone vinden, maar directe visibiliteit kan het verschil maken tussen op tijd of te laat. Deze markt is een van de belangrijkste voortrekkers van digital signage.</p>
      <figure>
        <img src="https://cdn6.tz.nl/wp-content/uploads/2019/11/ID_Digital-Signage_features_03_M01_High-Brightness_1559524894317-1182x856.jpg"/>
      </figure>
      <p>Een andere die dat vandaag maar beperkt doet, is de educatiemarkt. De meeste universiteiten en hogescholen hebben digitale panelen om leerlingen (en leerkrachten) informatie te verschaffen. Door de dikwijls grote complexen is informatie essentieel om overal op tijd te geraken.</p>
      <p>Bij lager en middelbaar onderwijs is digital signage haast onbestaande. Ondanks dat de schaal, en bijgevolg de kost, veel kleiner is dan hoger onderwijs, is er maar een beperkte vorm van digitale informatie die wordt meegedeeld. Beperkte budgetten zijn dikwijls de belangrijkste reden waarom daarin (nog) niet wordt geïnvesteerd.</p>
      <h3>Titel</h3>
      <p>Bruno Cornut, Key Accountmanager B2B Belux bij LG, legt uit: “De retailsector is een belangrijke groeipoot voor de digital signage-markt. Door de extreme groei binnen e-commerce moeten fysieke winkels zich vandaag differentiëren. Eén van de meest succesvolle methodes is digitale informatie in de winkels en vitrines om tijdelijke promoties, acties en nieuwe artikelen aantrekkelijk te presenteren. Denk daarbij aan bijvoorbeeld kledingwinkels, apothekers, reisbureaus, (fastfood)restaurants, elektronica- en sportwinkels.”</p>
      <p>Publieke plaatsen omarmen vandaag steeds meer digital signage om informatie door te geven aan bezoekers. Het zorgt ervoor dat de receptie wordt ontlast met eenvoudige vragen naar bepaalde balies, data of andere zaken. Gemeentehuizen ondergaan vandaag een digitale transformatie, wat handig samengaat met digitale informatieborden om diensten te automatiseren. Andere sectoren, zoals bioscopen, musea of sportfaciliteiten, omarmen ook steeds meer digital signage.</p>
      <p>Wanneer we een niveau hoger kijken, hebben militaire instanties, politie en brandweer potentieel heel wat interessante mogelijkheden. Naast informatiepanelen om snel op interventies te reageren, kunnen ook control rooms met een videowall heel wat informatie presenteren. Bepaalde digital signage-modellen hebben flinterdunne schermranden tot 0,9 millimeter. Twee monitoren naast elkaar resulteert in een bezel van 1,8 millimeter, die je toelaat om het grote beeld als één te ervaren. De LG 55VH7B/VM5B is zo’n toestel met een dunne schermrand die 24/7 beeld kan weergeven.</p>
      <h3>Titel</h3>
      <p>Cornut kijkt ook naar de hospitality-sector waar er een grote vraag is naar digitale informatie. “Omdat die informatie elke minuut verandert en bekend moet worden gemaakt, is digital signage de meest evidente optie. Ziekenhuizen tonen graag waar je naartoe moet op digitale borden en hotels of cruiseschepen maken je verblijf graag zo aangenaam mogelijk met een slim digital signage-toestel op je hotelkamer, met tal van à la carte mogelijkheden en een persoonlijke begroeting.”</p>
      <p>Tot slot omarmen steeds meer bedrijven digitale informatieborden terwijl ze digitaal transformeren. In plaats van bulletins via e-mail wordt er steeds meer gebruik gemaakt van digital signage doorheen het bedrijf om werknemers te informeren rond activiteiten, verplichtingen, bepaalde routes of andere zaken. In bepaalde sectoren zoals finance, publishing, media en construction worden digitale informatieborden nog veel dieper in het bedrijf geïntegreerd. Vergaderzalen omarmen vandaag al talrijke digital signage-mogelijkheden zoals de LG TR3B met zijn 84-inch Ultra HD aanraakscherm.</p>
      <p>Digital signage heeft zijn plaats in heel wat verticale sectoren, elk met een andere nood aan informatie om te presenteren. Door de toenemende flexibele vormen van digital signage, de flexibiliteit van bijhorende software en de explosie aan informatie, wordt iedereen binnen elke verticale sector verplicht om goed na te denken over wat er nodig is om de volgende stap te zetten binnen de digitale transformatie.</p>
      <related>
        <h4>Gerelateerd:</h4>
        <a href="https://www.techzine.be/reviews/24716/lg-65ul3e-review-groots-informatiepaneel.html"/>
      </related>
      <p>
        <b>
          <i>Dit is een redactionele bijdrage in samenwerking met LG. Via </i>
        </b>
        <a href="https://www.lgsolutions.be/">
          <b>
            <i>deze link</i>
          </b>
        </a>
        <b>
          <i> vind je meer informatie over de oplossingen van het bedrijf.</i>
        </b>
      </p>
    </article>
  </body>
</html>