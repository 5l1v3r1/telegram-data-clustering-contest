<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/plesalka-mu-je-usla-nazaj-v-rusijo-250438"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T08:24:00+00:00"/>
    <meta property="og:title" content="Plesalka mu je ušla nazaj v Rusijo"/>
    <meta property="og:description" content="Ko je pritegnila njegovo pozornost in mu spodnesla tla pod nogami, se je Polini Glen verjetno smejalo do ušes. Srce ji je namreč podaril eden največjih hollywoodskih zvezdnikov, ki je tudi dvakrat ..."/>
  </head>
  <body>
    <article>
      <h1>Plesalka mu je ušla nazaj v Rusijo</h1>
      <h2>Johnny Depp je spet samski. Slava in boj z bivšo ženo sta bila za Polino preveč.</h2>
      <address><time datetime="2019-11-20T08:24:00+00:00">20 Nov 2019, 08:24</time> by <a rel="author">T. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/18/1687039.jpg"/>
          <figcaption>Johnny je želel spoznati njene starše. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/18/1687041.jpg"/>
          <figcaption>Lily Rose se je zvezdniku rodila iz dolgoletnega razmerja z Vaneso Paradis. FOTO: guliver/cover images</figcaption>
        </figure>
        <figure>
          <img src="https://www.slovenskenovice.si/images/slike/2019/11/18/1687038.jpg"/>
          <figcaption>Polina ni zdržala. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/11/18/1687037.jpg"/>
          <figcaption>Polini ni bilo pogodu, saj je energijo še vedno izgubljal za spor z Amber Heard. FOTO: guliver/getty images</figcaption>
        </figure>
      </slideshow>
      <p>Ko je pritegnila njegovo pozornost in mu spodnesla tla pod nogami, se je <b>Polini Glen</b> verjetno smejalo do ušes. Srce ji je namreč podaril eden največjih hollywoodskih zvezdnikov, ki je tudi dvakrat osvojil naziv najbolj seksi moškega na svetu.</p>
      <figure>
        <img src="https://www.slovenskenovice.si/images/slike/2019/11/18/1687041.jpg"/>
        <figcaption>Lily Rose se je zvezdniku rodila iz dolgoletnega razmerja z Vaneso Paradis. FOTO: guliver/cover images</figcaption>
      </figure>
      <p>Čeprav bi bil 56-letni <b>Johnny Depp </b>po letih lahko njen oče, saj je njegova hči <b>Lily Rose</b> le štiri leta mlajša od 24-letne Poline, starostna razlika vitke ruske go-go plesalke nikakor ni motila. Potem ko sta že najmanj pol leta živela skupaj in sta že resno govorila o poroki, jo je zmotilo nekaj drugega – njegova slava, zaradi katere se je pozornost medijev usmerila tudi vanjo, ter vojna z bivšo ženo <b>Amber Heard</b>, ki ji ni videti konca. Vse to je za Polino postalo tako moteče, da je spakirala kovčke in pobegnila nazaj v domovino.</p>
      <figure>
        <img src="https://www.slovenskenovice.si/images/slike/2019/11/18/1687038.jpg"/>
        <figcaption>Polina ni zdržala. FOTO: instagram</figcaption>
      </figure>
      <p>Igralčevi romanci z mlado Rusinjo so mediji prišli na sled šele na začetku letošnje pomladi, čeprav naj bi se spoznala že leto prej. In četudi si je zvezdnik še lizal rane zaradi zakona z Amber, ki se je končal peklensko z obtožbami zaradi nasilja v družini, je<b> </b>odprl srce za novo ljubezen.<br/><br/>Povezava med njima je bila hitra in močna, saj je ona že po nekaj tednih zaživela skupaj v Johnnyjevi hollywoodski vili, poleg tega ji je zvezdnik hitro dal vedeti, da je precej več od bežne afere in so njegovi nameni resni. Pogovarjala sta se o poroki, Johnny je tudi na vsak način želel, da odpotujeta v Rusijo, saj je želel spoznati njene starše.</p>
      <figure>
        <img src="https://www.slovenskenovice.si/images/slike/2019/11/18/1687037.jpg"/>
        <figcaption>Polini ni bilo pogodu, saj je energijo še vedno izgubljal za spor z Amber Heard. FOTO: guliver/getty images</figcaption>
      </figure>
      <p>Ko je vest o njuni romanci obkrožila svet, se je brž pojavi šepet, da je mlada rjavolaska z Deppom le zaradi njegove slave in denarja. Njeni prijatelji so takšna namigovanja odločno zavrnili, saj da je dekle, ki stoji z obema nogama trdno na tleh, in ji je Deppov zvezdniški status prej minus kot prednost.</p>
      <blockquote>32 let razlike je bilo med njima.</blockquote>
      <p>Ves čas, ko sta živela skupaj, je poskušala ostati čim bolj v senci. Čeprav bi ji Johnny dal vse, je živela kot prej – hodila v službo plesne koreografinje in domov. A Johnnyjeva slava je postala preveč zanjo. Ker je bil ves čas z mislimi pri sporu z Amber, se Polina ni v celoti predala razmerju. Nazadnje je rešitev videla le še v odhodu od njega in vrnitvi v Rusijo. »Tukaj poskuša ostati skrita pred mediji. Prijateljem govori, da so bili njeni načrti za poroko z Johnnyjem norost,« je še razkril neimenovani vir. </p>
    </article>
  </body>
</html>