<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/oos_okupanty_11_raziv_obstrilyaly_ukrainski_pozytsii_331190.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T08:17:00+00:00"/>
    <meta property="og:title" content="ООС: окупанти 11 разів обстріляли українські позиції"/>
    <meta property="og:description" content="19 листопада збройні формування Російської Федерації 11 разів порушили режим припинення вогню."/>
  </head>
  <body>
    <article>
      <h1>ООС: окупанти 11 разів обстріляли українські позиції</h1>
      <h2>19 листопада збройні формування Російської Федерації 11 разів порушили режим припинення вогню.</h2>
      <address>
        <time datetime="2019-11-20T08:17:00+00:00">20 Nov 2019, 08:17</time>
      </address>
      <figure>
        <img src="https://galinfo.com.ua/media/gallery/intxt/r/a/rankovezvedennja.jpg"/>
        <figcaption>Ранкове зведення із зони ООС</figcaption>
      </figure>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно.</p>
      <p>В районі відповідальності оперативно-тактичного угруповання "СХІД" російські окупаційні війська здійснили 5 обстрілів:</p>
      <ul>
        <li>двічі біля Водяного – з мінометів калібру 82 мм, гармат БМП-1, ручних протитанкових гранатометів та великокаліберних кулеметів;</li>
        <li>неподалік Старогнатівки – з автоматичних гранатометів і стрілецької зброї;</li>
        <li>поблизу Березового – з СПГ і великокаліберних кулеметів;</li>
        <li>біля Гнутового – з автоматичних гранатометів.</li>
      </ul>
      <p>В районі відповідальності оперативно-тактичного угруповання "ПІВНІЧ" зафіксовано 6 ворожих обстрілів:</p>
      <ul>
        <li>неподалік Кримського – з ручних протитанкових і підствольних гранатометів та стрілецької зброї;</li>
        <li>двічі поблизу Південного – з ручних і станкових протитанкових гранатометів;</li>
      </ul>
      <p>біля Залізного – з РПГ;</p>
      <ul>
        <li>поблизу Луганського – з СПГ та великокаліберних кулеметів;</li>
        <li>неподалік Кіндрашівської Нової – зі стрілецької зброї.</li>
      </ul>
      <p>Вчора, 19 листопада, втрат внаслідок обстрілів серед особового складу Об'єднаних сил не було.</p>
      <p>З початку цієї доби російські окупаційні війська один раз порушили режим припинення вогню. Противник, з гармат БМП-1 та великокаліберних кулеметів, обстріляв наші позиції у районі Березового. Втрат немає.</p>
      <p>Нагадаємо, як повідомляло Гал-інфо, в зоні ООС <a href="https://galinfo.com.ua/news/v_zoni_oos_zbyly_vorozhyy_bezpilotnyk_331182.html">збили ворожий безпілотник</a>.</p>
    </article>
  </body>
</html>