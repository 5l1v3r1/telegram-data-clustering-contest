<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/20/scoppia-una-bombola-del-gas-feriti-5-pompieri-e-tre-poliziotti-137-954821.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T08:02:51+00:00"/>
    <meta property="og:title" content="Scoppia una bombola del gas: feriti 5 pompieri e due poliziotti"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">reggio calabria</h6>
      <h1>Scoppia una bombola del gas: feriti 5 pompieri e due poliziotti</h1>
      <h2>L'esplosione causata da una bombola del gas surriscaldatasi per un incendio. Le persone coinvolte non sono gravi</h2>
      <address>
        <time datetime="2019-11-20T08:02:51+00:00">20 Nov 2019, 08:02</time>
      </address>
      <p>È di sette feriti il bilancio di un'esplosione avvenuta la notte scorsa a Reggio Calabria, all'interno di un negozio.</p>
      <p>Si tratta di cinque vigili del fuoco e di due agenti di polizia, arrivati sul posto per domare un incendio.</p>
      <p>Lo scoppio è stato prodotto da una bombola del gas, che era all'interno del locale, surriscaldatasi per via delle fiamme.</p>
      <p>Le persone coinvolte hanno riportato fratture, contusioni e ustioni, ma non sarebbero in pericolo di vita.</p>
      <p>Secondo quanto riferito dagli stessi Vigili del fuoco su Twitter, ai pompieri, ricoverati in ospedale, sono stati assegnati tra i 5 e i 20 giorni di prognosi.</p>
      <p>Per i poliziotti, investiti dall'esplosione mentre erano all'esterno dell'edificio, ferite più lievi.</p>
      <p>(Unioneonline/l.f.)</p>
    </article>
  </body>
</html>