<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%cf%8c%ce%b5%ce%b4%cf%81%ce%bf%cf%82-%ce%ba%ce%b1%cf%84%ce%b1%cf%83%cf%84%ce%b7%ce%bc%ce%b1%cf%84%ce%b1%cf%81%cf%87%cf%8e%ce%bd-%ce%b5%cf%83%cf%84%ce%af%ce%b1%cf%83%ce%b7%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T08:18:28+00:00"/>
    <meta property="og:title" content="Πρόεδρος καταστηματαρχών εστίασης: «Θα προσφύγουμε στο ΣτΕ για τον αντικαπνιστικό»"/>
    <meta property="og:description" content="Ενάντια στην εφαρμογή των αποφάσεων που πήρε η κυβέρνηση Μητσοτάκη σχετικά με το κάπνισμα, τέθηκε η Πρόεδρος του Πανελληνίου Συνδέσμου Καταστημάτων Εστίασης και Διασκέδασης."/>
  </head>
  <body>
    <article>
      <h1>Πρόεδρος καταστηματαρχών εστίασης: «Θα προσφύγουμε στο ΣτΕ για τον αντικαπνιστικό»</h1>
      <address>
        <time datetime="2019-11-20T08:18:28+00:00">20 Nov 2019, 08:18</time>
      </address>
      <p>
        <b>Ενάντια στην εφαρμογή των αποφάσεων που πήρε η κυβέρνηση Μητσοτάκη σχετικά με το κάπνισμα, τέθηκε η Πρόεδρος του Πανελληνίου Συνδέσμου Καταστημάτων Εστίασης και Διασκέδασης.</b>
      </p>
      <p>«Φαίνεται ότι ο νόμος αυτός δεν είναι για να προστατεύσει την υγεία, αλλά για να εισπράττουν χιλιάρικα από τα μαγαζιά. Θα κλείσουν τα μαγαζιά για να ωριμάσει η αντικαπνιστική εργασία; Δεν θέλουμε το κάπνισμα, εντάξει, αλλά με προδιαγραφές. Έχω 35.000 εγγεγραμμένα καταστήματα και τα πρώτα δείγματα που έρχονται για τον τζίρο είναι μείωση στο 35%» δήλωσε μεταξύ άλλων η Νίκη Κωνσταντίου στον Alpha 98,9 και την εκπομπή «<b>Ραντάρ</b>», με τους <b>Τάκη</b> <b>Χατζή</b> και <b>Δήμο</b> <b>Βερύκιο</b> και αποκάλυψε:</p>
      <p>«Θα προσφύγουμε στο <b>Συμβούλιο της Επικρατείας</b> με ευρωπαϊκά παραδείγματα, όπως ακόμα και στην Αγγλία υπάρχουν λέσχες, αυτό της Σουηδίας που πήρε παράταση μέχρι το 2025 για την ολική εφαρμογή του, το Λουξεμβούργο έχει σε δύο ζώνες της ημέρας απαγόρευση καπνίσματος και όχι τις υπόλοιπες, την Ουγγαρία, την Τσεχία, τις Βρυξέλλες κλπ. »</p>
    </article>
  </body>
</html>