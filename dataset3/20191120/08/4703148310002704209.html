<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/nemzetkozi-foci/angol-foci/premier-league-jose-mourinhot-neveztek-ki-a-bl-csapat-elere-hivatalos"/>
    <meta property="og:site_name" content="csakfoci.hu"/>
    <meta property="article:published_time" content="2019-11-20T08:14:47+00:00"/>
    <meta property="og:title" content="Premier League: José Mourinhót nevezték ki a BL-csapat élére – hivatalos"/>
    <meta property="og:description" content="A Tottenham Hotspur labdarúgócsapata José Mourinhót nevezte ki vezetőedzőnek, mindössze pár órával azt követően, hogy megvált Mauricio Pochettinótól."/>
  </head>
  <body>
    <article>
      <h1>Premier League: José Mourinhót nevezték ki a BL-csapat élére – hivatalos</h1>
      <address><time datetime="2019-11-20T08:14:47+00:00">20 Nov 2019, 08:14</time> by <a rel="author">csakfoci.hu</a></address>
      <p>
        <b>
          <b>A Tottenham Hotspur labdarúgócsapata José Mourinhót nevezte ki vezetőedzőnek, mindössze pár órával azt követően, hogy megvált Mauricio Pochettinótól.</b>
        </b>
      </p>
      <p>A londoni klub szerda reggel jelentette be az 56 éves portugál érkezését, akivel a 2022/23-as szezon végéig szóló szerződést kötöttek. Daniel Levy klubelnök közölte: <b>Mourinho</b> a sportág egyik legsikeresebb edzője, aki rengeteg tapasztalattal rendelkezik.</p>
      <hr/>
      <p><i>“Óriási stratéga és képes motiválni a csapatát. Minden klubnál sikereket ért el, amelyeket edzett. Hiszünk abban, hogy képes energiát és hitet hozni az öltözőbe”</i> – nyilatkozta.</p>
      <hr/>
      <figure>
        <embed-post data-src="https://www.instagram.com/p/B5FjnZeAn8Z" data-service="Instagram"/>
      </figure>
      <p>Mourinho korábban már két angol klubnál dolgozott: előbb a Chelsea-nél két részletben, majd legutóbb a Manchester Unitednél, ahonnan tavaly decemberében kellett távoznia. Elődje, a 47 éves argentin Mauricio Pochettino 2014 nyarától irányította a Tottenhamet, amely vezetésével az angol élvonal egyik meghatározó csapatává vált, bár a most zajló idényben 12 fordulót követően csak a 14. helyen áll a Premier League tabelláján.</p>
      <p>A londoni együttesnek Pochettinóval sem sikerült ugyan trófeát nyernie, de idén tavasszal története során először a Bajnokok Ligájában döntőt játszhatott, ahol a Liverpoollal szemben maradt alul. (MTI)</p>
    </article>
  </body>
</html>