<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082021-kozhna-pyata-shkola-ukrayini-doluchitsya-do-programi-scho-dozvolit-shkolyaram-mandruvati-krayinoyu.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-20T08:08:00+00:00"/>
    <meta property="og:title" content="У 2020 році школярі подорожуватимуть Україною: держава виділить на це 500 мільйонів"/>
    <meta property="og:description" content="  В 2020 році кожна п’ята школа у країні буде задіяна у «Програмі мобільності молоді», яка передбачає для школярів мандрівки Україною. За інформацією Міністерства фінансів, для цього з державного"/>
  </head>
  <body>
    <article>
      <h1>У 2020 році школярі подорожуватимуть Україною: держава виділить на це 500 мільйонів</h1>
      <address><time datetime="2019-11-20T08:08:00+00:00">20 Nov 2019, 08:08</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574091334_programa-moblnost-molod.jpg"/>
      </figure>
      <p>
        <b>Кожна п’ята українська школа буде задіяна у «Програмі мобільності молоді»</b>
      </p>
      <p>В 2020 році кожна п’ята школа у країні буде задіяна у «Програмі мобільності молоді», яка передбачає для школярів мандрівки Україною. За інформацією Міністерства фінансів, для цього з державного бюджету у наступному році виділять 500 млн грн.</p>
      <p>У рамках цієї програми діти з різних регіонів країни зможуть здійснювати навчальні мандрівки Україною та ділитись новими враженнями з іншими учнями. Дане нововведення стосуватиметься також дітей з тимчасово окупованих територій.</p>
      <blockquote>Але це більше, ніж просто мандрування. До цієї програми будуть залучені діти з тимчасово окупованих територій України, яким відкриються нові куточки нашої країни і нові можливості для подальшого навчання і пошуків роботи в різних регіонах, які вже не будуть чужими і незнайомими, - йдеться у повідомленні на сторінці у Фейсбуці Мінфіну.</blockquote>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a></p>
    </article>
  </body>
</html>