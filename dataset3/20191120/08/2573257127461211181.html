<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/phishing-e-black-friday-627054"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T08:10:21+00:00"/>
    <meta property="og:title" content="Amazon in pericolo con il Black Friday: ecco come riconoscere le truffe"/>
    <meta property="og:description" content="In occasione del Black Friday i tentativi di phishing potrebbero aumentare in maniera consistente, dunque, è opportuno riconoscerli senza difficoltà ed evitarli così da non correre alcun rischio."/>
  </head>
  <body>
    <article>
      <h1>Amazon in pericolo con il Black Friday: ecco come riconoscere le truffe</h1>
      <h2>In occasione del Black Friday i tentativi di phishing potrebbero aumentare in maniera consistente, dunque, è opportuno riconoscerli senza difficoltà ed evitarli così da non correre alcun rischio.</h2>
      <address><time datetime="2019-11-20T08:10:21+00:00">20 Nov 2019, 08:10</time> by <a rel="author">Giorgia Leanza</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/truffe-online4.png"/>
      </figure>
      <p>Il termine <b>phishing</b> è ormai abbastanza conosciuto dalla maggior parte degli utenti ma è sempre fondamentale ribadirne le caratteristiche e diffondere quei consigli utili ad evitarlo; in quanto non esiste ancora un metodo in grado di ostacolare i cyber-criminali oltre la prevenzione. La <a href="https://www.tecnoandroid.it/2019/11/19/phishing-prosciugare-carte-e-conti-626509">truffa online</a> che circola via email è solita nascondersi dietro comunicazioni accattivanti o intimidatorie, infatti tra i tentativi di frode più diffusi vi è la classica mail circa la sospensione improvvisa della carta di credito e il solito messaggio riguardante la possibilità di ottenere<b> premi o buoni sconto</b>. Quale migliore occasione, dunque, per i cyber-criminali se non il <b>Black Friday</b>?</p>
      <h3>Phishing e Black Friday: ecco come affrontare gli attacchi phishing!</h3>
      <p>Il Black Friday potrebbe indurre i cyber-criminali ad intensificare gli <b>attacchi phishing</b> allo scopo di colpire quanti più utenti. E’ molto importante, quindi, riconoscere quei messaggi inaffidabili dai quali è opportuno sfuggire così da non correre alcun rischio.</p>
      <p>Il phishing, infatti, si presenta sempre tramite messaggi che è possibile identificare per via di alcune caratteristiche costanti. Ad esempio, ogni email phishing contiene<b> file o link</b> che inviano le vittime a <b>siti clone</b> e la contestuale richiesta di <b>fornire informazioni sensibili</b>. I messaggi dietro i quali si nasconde tale invito variano, ma mantengono sostanzialmente la stessa struttura. Infatti, spesso si tratta di messaggi che arrivano a nome di aziende, marchi conosciuti o banche e che comunicano all’utente di poter riscuotere un buono sconto o un premio; o di aver riscontrato un problema nella <a href="https://www.tecnoandroid.it/2019/11/19/postepay-carte-azzerate-utenti-in-pericolo-per-la-nuova-truffa-626134">modalità di pagamento</a> utilizzata durante gli acquisti.</p>
      <p>Le comunicazioni ufficiali, però, non contengono mai la richiesta di aggiornare o fornire i propri dati sensibili o le proprie credenziali utilizzando link o file già presenti nel messaggio. Dunque, in questi casi è opportuno <b>cestinare quanto ricevuto</b> e procedere senza dar adito alla comunicazione, e quindi senza fornire le informazioni richieste.</p>
    </article>
  </body>
</html>