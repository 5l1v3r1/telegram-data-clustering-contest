<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/sade-ifran-nar-ungdomar-kastade-agg-fick-kaken-sonderslagen/"/>
    <meta property="og:site_name" content="DN.SE"/>
    <meta property="article:published_time" content="2019-11-20T08:43:13+00:00"/>
    <meta property="og:title" content="Sade ifrån när ungdomar kastade ägg – fick käken sönderslagen"/>
    <meta property="og:description" content="Sex personer har gripits misstänkta för en rå misshandel i Borås. De misstänkta uppges vara mycket unga."/>
  </head>
  <body>
    <article>
      <h1>Sade ifrån när ungdomar kastade ägg – fick käken sönderslagen</h1>
      <address><time datetime="2019-11-20T08:43:13+00:00">20 Nov 2019, 08:43</time> by <a rel="author" href="https://www.dn.se/av/carl-cato/" target="_blank">Carl Cato</a></address>
      <p>
        <b>En ung man sade ifrån när ett ungdomsgäng kastade ägg mot hans bil. Ungdomarna svarade med att utsätta honom för en brutal misshandel.<br/>Nu har sex misstänkta gripits, enligt <a href="http://www.bt.se/boras/just-nu-sex-unga-personer-anhallna-efter-for-overfallet-pa-norrby/">Borås Tidning</a> är de mycket unga. </b>
      </p>
      <p>Den otäcka misshandeln inträffade i Boråsstadsdelen Norrby, en lördagskväll mitt i oktober. Ett gäng på uppemot 15 ungdomar kastade ägg mot en bil och när föraren, en ung man, sade ifrån blev han utsatt för en grov misshandel.</p>
      <p><b>Polisen i Borås</b> har kallat händelsen för ”mycket rå”.</p>
      <p>– Han har en fraktur på käkbenet, utslagna tänder, svullnad i ansiktet, smärta i rygg och revben, har polisen Jan Johansson sagt till <a href="http://www.bt.se/boras/man-grovt-misshandlad-av-ungdomsgang-pa-norrby/">Borås Tidning</a>.</p>
      <p>Mannen fördes till sjukhus och fick genomgå en akut operation för frakturen på käkbenet.</p>
      <p><b>Nu skriver BT</b> att sex personer har gripits i en stor polisinsats på tisdagen. Det rör sig om mycket unga personer som på olika sätt misstänks för inblandning i misshandeln.</p>
      <p>– Jag kan bekräfta att vi hämtade in sex personer i går och jag kan säga att flertalet är väldigt unga. Vi har rubricerat händelsen som grov misshandel och medhjälp till grov misshandel, säger Anna Arvidsson, biträdande åklagare, till Borås Tidning.</p>
      <p>Hon vill dock inte berätta hur gamla de misstänkta är.</p>
    </article>
  </body>
</html>