<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76777-Zuzana-Plackova-bude-mat-vlastnu-reality-show-na-Jojke-Odkryje-svoje-sukromie-hadky-nervozitu-aj-pracovny-zivot"/>
    <meta property="og:site_name" content="REFRESHER"/>
    <meta property="article:published_time" content="2019-11-20T08:58:00+00:00"/>
    <meta property="og:title" content="Zuzana Plačková bude mať vlastnú reality show na Jojke. Odkryje svoje súkromie, hádky, nervozitu aj pracovný život"/>
    <meta property="og:description" content="Už 27. novembra si na TV Joj môžeš pozrieť premiérový prvý diel reality show InstaQueen, kde sa v hlavnej úlohe predstaví influencerka Zuzana Plačková."/>
  </head>
  <body>
    <article>
      <h1>Zuzana Plačková bude mať vlastnú reality show na Jojke. Odkryje svoje súkromie, hádky, nervozitu aj pracovný život</h1>
      <address><time datetime="2019-11-20T08:58:00+00:00">20 Nov 2019, 08:58</time> by <a rel="author">Viktor Kniš</a></address>
      <p>
        <b>Už 27. novembra si na TV Joj môžeš pozrieť premiérový prvý diel reality show InstaQueen, kde sa v hlavnej úlohe predstaví influencerka Zuzana Plačková.</b>
      </p>
      <p><b>Zuzana Plačková</b> na svojom instagramovom profile oznámila veľkú novinku, ktorú pred tým avizovala ako zásadný projekt. Bude mať vlastnú reality show na Jojke s názvom <b>InstaQueen</b> s veľavravným podtitulom<i> „neobyčajný život instagramovej kráľovnej.“</i> Podľa jej vlastných slov odhalí svoje súkromie, resp. manželský život a tiež pracovnú časť: <i>„Táto reality show skúma môj život, ako žijem, čo robím a napríklad aj to, aká som nerváčka alebo ako sa hádam s Reném,“</i> prezrádza Plačková na Instagrame. </p>
      <related>
        <a href="https://refresher.sk/65370-Preco-patri-Zuzana-Plackova-k-najsledovanejsim-slovenskym-influencerom-Viac-ako-500tisic-followerov-sa-da-lahko-vysvetlit"/>
      </related>
      <p>Influencerka priznáva, že je to jej splnený televízny sen.<i> „Ja som vyšla ako reality hviezdička z Hotela Paradise,“</i> priznáva v súvislosti s tým, ako sa stala slávnou. Podľa jej vlastných slov prebiehalo natáčanie ešte v lete a mali by sme sa dočkať jednej epizódy, ktorá je zatiaľ pripravená. Na základe toho bude môcť televízia aj samotná hlavná aktérka zhodnotiť, či je o show záujem a aká je odozva od ľudí. </p>
      <p>Premiéra je naplánovaná na 27. novembra na TV Joj v čase od 21:35. Zatiaľ nevieme, akým spôsobom bude celý formát fungovať, keďže sa však Zuzana Plačková kamery nebojí, určite sa majú jej fanúšikovia aj hejteri na čo tešiť. </p>
      <figure>
        <img src="https://i.refresher.sk/public/vik/nov_2019/Collage_Fotorwq.jpg"/>
        <figcaption>
          <cite>queen.plackova/IG</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>