<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/crime/na-bukovini-skoeno-rozbiyniy-napad-na-podruzhzhya-vimagali-groshi-380562"/>
    <meta property="og:site_name" content="Погляд"/>
    <meta property="article:published_time" content="2019-11-20T08:04:00+00:00"/>
    <meta property="og:title" content="На Буковині скоєно розбійний напад на подружжя, вимагали гроші"/>
    <meta property="og:description" content="Двоє невідомих осіб в масках проникли до житла 53-річного чоловіка та 55-річної дружини села Луковиця Глибоцького району Чернівецької області, застосовавши фізичну силу вимагали у потерпілих грошові кошти"/>
  </head>
  <body>
    <article>
      <h1>На Буковині скоєно розбійний напад на подружжя, вимагали гроші</h1>
      <h2>Двоє невідомих осіб в масках проникли до житла 53-річного чоловіка та 55-річної дружини села Луковиця</h2>
      <address>
        <time datetime="2019-11-20T08:04:00+00:00">20 Nov 2019, 08:04</time>
      </address>
      <p>Сьогодні, 20 листопада, на спецлінію 102 надійшло повідомлення від голови Луковецької сільської ради, що двоє невідомих осіб в масках проникли до житла 53-річного чоловіка та 55-річної дружини села Луковиця Глибоцького району Чернівецької області, застосовавши фізичну силу вимагали у потерпілих грошові кошти. Про це повідомляє ГУНП в Чернівецькій області.</p>
      <p>Побивши власника та його дружину, яку в подальшому зачинили в підвалі зловмисники пригрожували йому та почали вимагати гроші. Чоловіку вдалося втекти та покликати на допомогу. У цей час нападники не заволодівши цінними речами та коштами з місця події зникли.</p>
      <p>На місце події одразу виїхало керівництво обласного управління Нацполіції, слідчо-оперативні групи ГУНП та Глибоцького відділення поліції, управління карного розшуку, кінологи, а також криміналістична лабораторія.</p>
      <p>Поліцейські відпрацьовують район вчинення злочину. Проводиться огляд місця події, подворовий обхід прилеглої території, встановлюються й опитуються можливі свідки та очевидці.</p>
      <p>На пошуки зловмисників орієнтовано особовий склад усіх підрозділів поліції області. Потерпілих доставлено до лікарні швидкої медичної допомоги міста Чернівці з тілесними ушкодженнями.</p>
      <p>За вказаним фактом слідчі внесли відомості до Єдиного реєстру досудових розслідувань за частиною 3 статті 187 (Розбій) Кримінального кодексу України.</p>
      <figure>
        <iframe src="https://www.youtube.com/embed/hoOcd0SYs24" width="695" height="391" data-service="Youtube" scrolling="no"/>
      </figure>
      <related>
        <h4>Схожі записи</h4>
        <a href="https://pogliad.ua/news/crime/na-bukovini-u-garazhi-znayshli-tilo-cholovika-z-ranoyu-golovi-360344"/>
        <a href="https://pogliad.ua/news/crime/u-magali-misceviy-zhitel-rozgulyuvav-po-vulici-z-pistoletom-380411"/>
        <a href="https://pogliad.ua/news/crime/u-vizhnickomu-rayoni-policeyski-viyavili-nezakonne-perevezennya-derevini-379984"/>
        <a href="https://pogliad.ua/news/crime/u-kelmeneckomu-rayoni-zlovmisnik-obikrav-privatniy-avtomobil-379825"/>
      </related>
    </article>
  </body>
</html>