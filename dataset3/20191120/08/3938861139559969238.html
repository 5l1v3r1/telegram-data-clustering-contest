<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_hudozhnik-stav-miljonerom-za-zhittya/938985"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T08:20:00+00:00"/>
    <meta property="og:title" content="Художник став мільйонером за життя"/>
    <meta property="og:description" content="У Парижі відкрили першу виставку художника-сюрреаліста 25-річного каталонського художника Сальвадора Далі 20 листопада 1929 року. Через кілька років Сальвадор Далі стає популярним митцем і мільйонером ще за життя. Талант Сальвадора до малювання проявився у досить юному віці. Уже в ..."/>
  </head>
  <body>
    <article>
      <h1>Художник став мільйонером за життя</h1>
      <address><time datetime="2019-11-20T08:20:00+00:00">20 Nov 2019, 08:20</time> by <a rel="author">Ольга Васьків</a></address>
      <figure>
        <img src="https://static2.gazeta.ua/img2/cache/preview/938/938985_w_300.jpg?v=0"/>
        <figcaption>У Парижі відкрили першу виставку Сальвадора Далі. Фото: www.vintag.es</figcaption>
      </figure>
      <p>У Парижі відкрили першу виставку художника-сюрреаліста <b>25-річного каталонського художника Сальвадора Далі 20 листопада 1929 року.</b> Через кілька років Сальвадор Далі стає популярним митцем і мільйонером ще за життя.</p>
      <p>Талант Сальвадора до малювання проявився у досить юному віці. Уже в чотирирічному віці він, з дивною для такої маленької дитини старанністю, намагався малювати. Першу свою картину Сальвадор Далі намалював, коли йому було шість років.</p>
      <p>У 1929 році картини Сальвадора Далі почали приносити йому популярність, вирішив взяти участь у виставці. В центральній галереї Гоеманса виставили 11 робіт митця, серед них: "Портрет Поля Елюара", "Загадка бажання", "Великий мастурбатор". На картині "Святе серце" є надпис:" Іноді я заради задоволення плюю на портрет своєї матері". Після виставки батьки Далі позбавляють сина спадщини.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_ak-viglyadav-salvador-dali-u-molodi-roki-ridkisni-fotografiyi/629447"/>
      </related>
      <p>У 1929 році Далі закохався в жінку — Олену Дьякову або Галу. У той час вона була дружиною письменника Поля Елюара, але стосунки її з чоловіком на той час вже були прохолодними. Гала стала музою, натхненням генія Далі. Серед найвідоміших полотен - "Постійність пам'яті" з незвичайно м'якими, годинниками, які розпливаються.</p>
      <p>У 1940 році Далі втік з зайнятої нацистами Франції, емігрував до США. Він написав книгу "Таємне життя Сальвадора Далі". Ближче до 80-х років у Далі почалися проблеми із здоров'ям. Помер 23 січня 1989 року. Його тіло забальзамували, на його прохання, і протягом тижня він лежав у музеї у Фігерасі. Сальвадора Далі поховали в центрі музею його імені під плитою, що немає жодних позначок.</p>
      <blockquote>Сальвадор Далі - каталонський художник, скульптор, гравер, письменник, один з <a href="https://gazeta.ua/articles/history/_ak-viglyadav-salvador-dali-u-molodi-roki-ridkisni-fotografiyi/629447">найвидатніших сюрреалістів </a>ХХ століття. Незмінними темами його творінь були руйнування, тлінність, смерть та світ сексуальних переживань людини.</blockquote>
    </article>
  </body>
</html>