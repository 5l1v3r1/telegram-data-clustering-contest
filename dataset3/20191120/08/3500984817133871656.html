<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/taycan-bude-mit-minimalne-dva-mesice-zpozdeni"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-20T08:37:07+00:00"/>
    <meta property="og:title" content="Taycan bude mít minimálně dva měsíce zpoždění"/>
    <meta property="og:description" content="Problémy s produkcí elektromobilů nemá očividně jen Tesla. I pro Porsche to je větší výzva, než původně čekali."/>
  </head>
  <body>
    <article>
      <h1>Taycan bude mít minimálně dva měsíce zpoždění</h1>
      <address><time datetime="2019-11-20T08:37:07+00:00">20 Nov 2019, 08:37</time> by <a rel="author">Jakub Mokříš</a></address>
      <p>
        <b>Problémy s produkcí elektromobilů nemá očividně jen Tesla. I pro Porsche to je větší výzva, než původně čekali.</b>
      </p>
      <figure>
        <img src="https://elektrickevozy.cz/wp-content/uploads/2019/09/porsche-taycan-wallpaper-768x432.jpg"/>
      </figure>
      <p>A vlastně se zpoždění tak nějak táhnou celým trhem. Audi se svým “konkurentem” Tesly, e-tronem, mělo také zpoždění a to kvůli softwarovému problému. Následovalo pak také zpoždění dodávek vozů zákazníkům. Podobné problémy pak potkaly i Jaguar s modelem I-Pace. V každém případě je třeba konstatovat, že Tesla jednoznačně vede a zpoždění v řádu týdnů lze u ní považovat za úspěch.</p>
      <p>Jeden ze zákazníků se na Facebooku pochlubil emailem, který dostal od norského zastoupení značky Porsche. Automobilka mu píše, že navzdory tomu, že se její zaměstnanci snaží udělat maximum, tak budou mít dodávky vozů <a href="https://elektrickevozy.cz/vyhledavani?cx=016661124573860668506%3Ajtdusjivx1a&amp;cof=FORID%3A10&amp;ie=UTF-8&amp;q=taycan">Taycan</a> zpoždění osm až deset týdnů. Je to prý díky tomu, že výroba je velice složitá.</p>
      <p>V podobném znění je i text, který se objevil na webu automobilky. Zatím není jasné, jestli se problém týká pouze Norska nebo půjde o globální záležitost. Každopádně to ukazuje, že i taková kvalitní značka, jakou Porsche beze sporu je, může mít problémy s dodáním vozu zákazníkovi včas.</p>
      <footer>Zdroj: <a href="https://insideevs.com/news/383171/porsche-taycan-delivery-delay/">insideevs</a></footer>
    </article>
  </body>
</html>