<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/msi-wprowadza-do-polski-serie-kart-geforce-gtx-16-super/"/>
    <meta property="og:site_name" content="CHIP"/>
    <meta property="article:published_time" content="2019-11-20T08:38:06+00:00"/>
    <meta property="og:title" content="MSI wprowadza do Polski serię kart GeForce GTX 16 SUPER"/>
    <meta property="og:description" content="Nowa linia kart GeForce GTX 16 SUPER działa w oparciu o architekturę Turing. Producent wyposażył karty w ulepszony system chłodzenia Nowa linia kart GeForce GTX 16 SUPER działa w oparciu o architekturę Turing. Producent wyposażył karty w ulepszony system chłodzenia i wszystkie rozwiązania niezbędne do gamingowych doświadczeń. Najnowsza karta Nvidii zadebiutowała pod koniec października. Wśród firm, które przygotowały własne egzemplarze jest m.in. MSI. GeForce GTX 16 SUPER ma 6 GB pamięci GDDR6. Karta została stworzona w oparciu o architekturę Turing TU116-300 z 1408 rdzeniami CUDA i 48 jednostkami ROP. Bazowa częstotliwość zegara wynosi 1530 MHz, ale można ją podwyższyć do 1830 MHz. Według producenta GeForce 16 SUPER ma 1,4 razy większą sprawność energetyczną w porównaniu z poprzednią generacją. Przekłada się to także na niższą temperaturę i mniejszy hałas podczas pracy. W porównaniu do oryginalnej serii GTX, seria SUPER pozwala osiągnąć o połowę wyższą wydajność. Karta jest wyposażona w 3 złącza DisplayPort…"/>
  </head>
  <body>
    <article>
      <h1>MSI wprowadza do Polski serię kart GeForce GTX 16 SUPER</h1>
      <address><time datetime="2019-11-20T08:38:06+00:00">20 Nov 2019, 08:38</time> by <a rel="author">Sylwia Zimowska</a></address>
      <p>
        <b>Nowa linia kart GeForce GTX 16 SUPER działa w oparciu o architekturę Turing. Producent wyposażył karty w ulepszony system chłodzenia i wszystkie rozwiązania niezbędne do gamingowych doświadczeń.</b>
      </p>
      <p>Najnowsza karta Nvidii zadebiutowała pod koniec października. Wśród firm, które przygotowały własne egzemplarze jest m.in. MSI. GeForce GTX 16 SUPER ma 6 GB pamięci GDDR6. Karta została stworzona w oparciu o architekturę Turing TU116-300 z 1408 rdzeniami CUDA i 48 jednostkami ROP. Bazowa częstotliwość zegara wynosi 1530 MHz, ale można ją podwyższyć do 1830 MHz.</p>
      <p>Według producenta GeForce 16 SUPER ma 1,4 razy większą sprawność energetyczną w porównaniu z poprzednią generacją. Przekłada się to także na niższą temperaturę i mniejszy hałas podczas pracy. W porównaniu do oryginalnej serii GTX, seria SUPER pozwala osiągnąć o połowę wyższą wydajność. Karta jest wyposażona w 3 złącza DisplayPort i jedno HDMI.</p>
      <figure>
        <iframe src="https://www.youtube.com/embed/AbiV2gixB04" width="640" height="360" data-service="Youtube" scrolling="no"/>
      </figure>
      <p>Za chłodzenie układu odpowiada siódma generacja MSI TWIN FROZR. Nowe wentylatory TORX 3.0 z systemem dwóch różnych rodzajów łopatek przyspieszają przepływ powietrza do powiększonego radiatora. W momencie niskiego obciążenia, technologia MSI zatrzymuje wentylator, co redukuje poziom wywoływanego przez kartę hałasu. Jak na typowego przedstawiciela sekcji gamingowej, nie mogło zabraknąć też podświetlenia RGB, którym można sterować przy użyciu oprogramowania Mystic Light.</p>
      <p>W serii GTX SUPER 16 znajdziemy także dwa inne modele. Pierwszy to Ventus XS, czyli mniejsza wersja podstawowego Ventusa z podwójnym wentylatorem TORX 2.0. Dla jeszcze mniejszych konstrukcji producent przygotował kartę GTX 16 SUPER AERO ITX wyposażoną w jeden wentylator. Wszystkie karty można kontrolować przy pomocy platformy Dragon Center. Polskie ceny GTX Super 16 przedstawiają się następująco:</p>
      <ul>
        <li>MSI GeForce GTX 1660 Super Gaming X – ok. 1219 zł</li>
        <li>MSI GeForce GTX 1660 Super Ventus XS – ok. 1099 zł</li>
        <li>MSI GeForce GTX 1660 Super AERO ITX – ok. 1099 zł</li>
      </ul>
      <p>
        <b>→W naszych <a href="https://www.chip.pl/ranking/karty-graficzne/">rankingach kart graficznych</a> możecie sprawdzić, w jaki model warto zainwestować.</b>
      </p>
      <p>0 +1 +3</p>
    </article>
  </body>
</html>