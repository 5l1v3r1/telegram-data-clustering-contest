<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zsu-pochali-dvostoronni-taktichni-navchannya-foto/"/>
    <meta property="og:site_name" content="Прямий"/>
    <meta property="article:published_time" content="2019-11-20T14:27:00+00:00"/>
    <meta property="og:title" content="ЗСУ почали двосторонні тактичні навчання: фото"/>
    <meta property="og:description" content="На полігоні 235-го міжвидового центру підготовки військових частин і підрозділів Збройних сил України Широкий лан почалися двосторонні батальйонні"/>
  </head>
  <body>
    <article>
      <h1>ЗСУ почали двосторонні тактичні навчання: фото</h1>
      <address>
        <time datetime="2019-11-20T14:27:00+00:00">20 Nov 2019, 14:27</time>
      </address>
      <p>
        <b>На полігоні 235-го міжвидового центру підготовки військових частин і підрозділів Збройних сил України Широкий лан почалися двосторонні батальйонні тактичні навчання.</b>
      </p>
      <p>Про це повідомляє <a href="http://www.mil.gov.ua/news/2019/11/20/na-poligoni-shirokij-lan-rozpochalisya-dvostoronni-bataljonni-taktichni-navchannya/">пресслужба</a> Міноборони.</p>
      <p>Як зазначається, у навчаннях бере участь 57 окрема мотопіхотна бригада імені кошового отамана Костя Гордієнка оперативного командування "Південь" Сухопутних військ ЗСУ.</p>
      <p>"Крім звичних завдань, цього разу головна мета - перевірка готовності командного складу всіх рівнів для прийняття конкретних рішень у складних непередбачуваних ситуаціях сучасного бою", - йдеться у повідомленні.</p>
      <p>У відомстві додали, що такий формат навчань дозволяє в штучно створених умовах приймати рішення та аналізувати їх ефективність, спираючись на наявний технічний і людський ресурс підрозділу.</p>
      <p>Так, у перший день навчань командири уточнювали завдання своїх і доданих підрозділів, визначали основні етапи дій у наступі, обороні, контрнаступі. Керівники навчань особливу увагу приділили питанню взаємодії між підрозділами, а також виконання завдань за ввідними.</p>
      <p>"Особливість цих навчань полягає в необхідності самостійного прийняття рішень командирами рівня взвод - рота - батальйон під час зміни і коректування тактичної обстановки. Такий формат навчань найбільш наближений до ситуацій, які найчастіше виникають у ході реальних бойових дій", - заявив начальник управління підготовки - заступник командувача військами оперативного командування Південь полковник Андрій Грицьків.</p>
      <figure>
        <img src="https://prm.ua/wp-content/uploads/2019/11/navchannya2.jpg"/>
      </figure>
      <figure>
        <img src="https://prm.ua/wp-content/uploads/2019/11/navchannya3.jpg"/>
      </figure>
      <figure>
        <img src="https://prm.ua/wp-content/uploads/2019/11/nachannya1.jpg"/>
      </figure>
      <p>Раніше повідомлялося, що <a href="https://prm.ua/v-ukrayini-rozpochalis-mizhnarodni-viykovi-navchannya-klenova-arka-2019/">у Житомирі відкрилося двотижневе командно-штабне навчання "Кленова арка – 2019", у якому беруть участь близько 300 військовослужбовців із 9 країн.</a></p>
      <p>Нагадаємо, <a href="https://prm.ua/rosiyska-federatsiya-pochala-viyskovi-navchannya-v-chornomu-mori/">Російська Федерація почала у Чорному морі проведення військових навчань, в яких задіяні понад 10 кораблів та авіація.</a></p>
      <related>
        <h4>Схожі новини</h4>
        <a href="https://prm.ua/frantsiya-nimechchina-britaniya-i-ssha-vislovili-spivchuttya-z-privodu-smerti-polkovnika-yevgena-korostelova/"/>
        <a href="https://prm.ua/u-viyskoviy-chastini-na-lvivshhini-stalas-pozhezha-ye-zagibliy-ta-postrazhdaliy/"/>
        <a href="https://prm.ua/rosiyska-federatsiya-pochala-viyskovi-navchannya-v-chornomu-mori/"/>
      </related>
    </article>
  </body>
</html>