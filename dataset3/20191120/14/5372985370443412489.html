<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/bassano/altopiano/rapina-in-sala-slot-il-dipendente-era-complice-dei-banditi-1.7790106"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-20T14:28:25+00:00"/>
    <meta property="og:title" content="Rapina in sala slot Il dipendente era complice dei banditi"/>
    <meta property="og:description" content="."/>
  </head>
  <body>
    <article>
      <h1>Rapina in sala slot <br/>Il dipendente era <br/>complice dei banditi</h1>
      <address>
        <time datetime="2019-11-20T14:28:25+00:00">20 Nov 2019, 14:28</time>
      </address>
      <p><b>ASIAGO. </b>Sarebbe stato un dipendente infedele di una sala slot a rivelare a due banditi dettagli importanti per riuscire a mettere a segno una rapina, e ora i carabinieri sono arrivati anche a lui e lo hanno arrestato. I militari della stazione di Mestrino (Padova)  hanno chiuso il cerchio sulla rapina avvenuta lo scorso settembre ai danni della sala slot Vtl «Las Vegas» che si trova nella zona industriale del paese.<br/>Oltre a Enrico Berto, arrestato il 6 ottobre scorso e ritenuto responsabile dell’agguato armato messo a segno ai danni del titolare, i carabinieri per oltre un mese hanno lavorato per identificare gli altri due complici che lo avrebbero aiutato a impossessarsi di 8.000 euro e a fuggire. È stato così sottoposto agli obblighi di presentazione quotidiana alla polizia giudiziaria il dipendente, C.A., di 47 anni, originario di Asiago e residente a Padova, e Giovanni Sicilia, 40enne di Grottaglie (Taranto) entrambi destinatari della misura richiesta dal pm Roberto Piccione e firmata dal Gip Elena Lazzarin.</p>
    </article>
  </body>
</html>