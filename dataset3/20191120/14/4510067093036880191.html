<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/patru-jucatori-de-la-csm-oradea-convocati-la-prima-reprezentativa-de-polo-a-tarii-152927.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-20T14:35:00+00:00"/>
    <meta property="og:title" content="Patru jucători de la CSM Oradea, convocați la prima reprezentativă de polo a țării la Campionatul European"/>
    <meta property="og:description" content="Vicecampioana națională la polo, formația CSM Oradea, va avea patru jucători la prima reprezentativă a țării, înaintea Campionatului European. Vlad Georgescu, Silvian Colodrovschi, Vlad Dragomirescu și Roland Szabo au fost convocați pentru acțiunile lotului național, care vor debuta pe 25 noiembrie."/>
  </head>
  <body>
    <article>
      <h1>Patru jucători de la CSM Oradea, convocați la prima reprezentativă de polo a țării la Campionatul European</h1>
      <address><time datetime="2019-11-20T14:35:00+00:00">20 Nov 2019, 14:35</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://www.ebihoreanul.ro/modules/news/files/polo-generic-201119.JPG"/>
        <figcaption>(foto: generic, arhivă)</figcaption>
      </figure>
      <p>Patru jucători de la CSM Oradea se numără printre cei 18 poloişti români convocaţi la lotul naţional de seniori pentru acțiunile primei reprezentative.</p>
      <p>Pentru stagiul de pregătire şi participarea la Campionatul European a primei reprezentative a ţării noastre, Federaţia Română de Polo i-a convocat şi pe jucătorii orădeni Vlad Georgescu, Silvian Colodrovschi, Vlad Dragomirescu şi Roland Szabo.</p>
      <p>Cei patru poloiştii de la CSM Oradea se alătură, astfel, jucătorilor: Marius Ţic, Andrei Prioteasa, Tudor Fulea, Alexandru Ghiban, Gheorghe Mihnea, Victor Antipa şi Nicolae Oanţă (de la Steaua Bucureşti), Şerban Abrudan şi David Bota (de la Dinamo Bucureşti), Tudor Popescu (de CSM Corona Braşov), Cosmin Radu (de la Mladost Zagreb), Tiberiu Negrean (e la Spandau 04 Berlin), Robert Gergelify (de la Szentes) şi Levente Vancsik (de la Debrecen), convocaţi şi ei pentru acţiunile echipei naţionale a României din perioada 25 noiembrie 2019 și 27 ianuarie 2020.</p>
      <p>Reunirea lotului naţional va avea loc luni, 25 noiembrie, de la ora 8, la INMS (Institutul Național de Medicină Sportivă) Bucureşti, unde vor fi efectuate analizele medicale. De aici, lotul se va deplasa la Focşani.</p>
      <p>Programul echipei naţionale în această iarnă cuprinde un cantonament la Focşani, în perioada 25 noiembrie şi 11 decembrie, un cantonament la Bucureşti, în perioada 12 şi 24 decembrie, un turneu în Georgia, în intervalul 26-31 decembrie, cantonament la Izvorani şi turneu în Slovacia, în perioada 2-12 ianuarie, respectiv participarea la Campionatul European de polo, din 12 şi până în 27 ianuarie.</p>
    </article>
  </body>
</html>