<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/hdp-sine-i-millet-kararini-acikladi-cekilmiyoruz"/>
    <meta property="og:site_name" content="CNN Türk"/>
    <meta property="article:published_time" content="2019-11-20T14:02:44+00:00"/>
    <meta property="og:title" content="HDP sine-i millet kararını açıkladı: Çekilmiyoruz"/>
    <meta property="og:description" content="HALKLARIN Demokratik Partisi (HDP) belediyelere..."/>
  </head>
  <body>
    <article>
      <h1>HDP sine-i millet kararını açıkladı: Çekilmiyoruz</h1>
      <h2>HALKLARIN Demokratik Partisi (HDP) belediyelere kayyum ataması sonrası yapılan toplantıda, sine-i millet (çekilme) kararını açıkladı. HDP Eş Genel Başkanları Pervin Buldan ve Sezai Temelli imzası ile yayımlanan bildiride erken seçim çağrısında bulunularak, parlamentodan çekilme olmayacağı vurgulandı.</h2>
      <address><time datetime="2019-11-20T14:02:44+00:00">20 Nov 2019, 14:02</time> by <a rel="author">DHA</a></address>
      <p><a href="https://www.cnnturk.com/haberleri/hdp">HDP</a> Eş Genel Başkanları <a href="https://www.cnnturk.com/haberleri/pervin-buldan">Pervin Buldan</a> ve Sezai Temelli, HDP'li bazı belediyelere kayyum atanması sonrası parti milletvekilleri, Merkez Yürütme Kurulu (MYK) ve parti yönetimi ile bir araya geldi. Toplantıda, kayyum atamalarına karşı partinin politik tutumu değerlendirildi. Yapılan değerlendirme sonrası partinin 12 maddelik tutum belgesi Buldan ve Temelli imzası ile yayımlanan bildiride açıklandı. Bildiride şu ifadelere yer verildi:</p>
      <p>"<a href="https://www.cnnturk.com/haberleri/turkiye">Türkiye</a> halklarının <a href="https://www.cnnturk.com/haberleri/ak-parti">AK Parti</a>-<a href="https://www.cnnturk.com/haberleri/mhp">MHP</a> sultasından kurtulması için erken seçim istiyoruz. Bu bir erken seçim çağrısıdır, bu bir meydan okumadır. 'Hodri meydan' diyoruz. Bütün muhalefeti erken seçim talebi etrafında toplanmaya davet ediyoruz. HDP hiçbir alandan çekilmeyecek. HDP'nin belediyelerden ve parlamentodan çekilmesi görüşü çeşitli alanlarda ifade edilmektedir. Unutulmamalı ki HDP bu kazanımları kolay elde etmedi. Çekilmeyi bu zorba saray rejimi istemektedir. HDP çekilmeyecektir. Çekilmeyeceğiz, eksiklikler olmuştur, sorumlusu biz ve susanlardır. Eş Başkanlık mor çizgimizdir ve bizim için ilkeseldir. 31 Mart seçim sonuçlarını tanımayan AK Parti, toplumsal meşruiyeti kalmadığını ilan etmiştir. Gelin yan yana duralım bu gidişe 'dur' diyelim. HDP umuttur, bu umudu hiçbir güç söndüremeyecektir. Demokratik siyasetten hiçbir güç geri adım attıramayacaktır."</p>
      <related>
        <h4>ilgili haberler</h4>
        <a href="https://www.cnnturk.com/video/ekonomi/erdogandan-yatirimciya-cagri"/>
        <a href="https://www.cnnturk.com/turkiye/turkmenistan-uyruklu-feto-suphelisi-tutuklandi"/>
        <a href="https://www.cnnturk.com/video/turkiye/efsane-cumaya-dikkat"/>
      </related>
    </article>
  </body>
</html>