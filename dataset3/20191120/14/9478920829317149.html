<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/ellada/politiki/f-gennimata-i-ellada-den-antechei-alles-mories/"/>
    <meta property="og:site_name" content="ert.gr"/>
    <meta property="article:published_time" content="2019-11-20T14:49:52+00:00"/>
    <meta property="og:title" content="Φ. Γεννηματά: «Η Ελλάδα δεν αντέχει άλλες Μόριες»"/>
    <meta property="og:description" content="«Η Ελλάδα δεν αντέχει άλλες Μόριες», δήλωσε η πρόεδρος του Κινήματος Αλλαγής, Φώφη Γεννηματά, μετά την επίσκεψή της στο κέντρο φιλοξενίας προσφύγων και μεταναστών στα Διαβατά Θεσσαλονίκης."/>
  </head>
  <body>
    <article>
      <h1>Φ. Γεννηματά: «Η Ελλάδα δεν αντέχει άλλες Μόριες»</h1>
      <address><time datetime="2019-11-20T14:49:52+00:00">20 Nov 2019, 14:49</time> by <a rel="author">Αλέκα Σταυροπούλου</a></address>
      <p>«Η Ελλάδα δεν αντέχει άλλες Μόριες», δήλωσε η πρόεδρος του Κινήματος Αλλαγής, <b>Φώφη Γεννηματά</b>, μετά την επίσκεψή της στο κέντρο φιλοξενίας προσφύγων και μεταναστών στα Διαβατά Θεσσαλονίκης.</p>
      <p>Ερωτηθείσα για το σχέδιο που ανακοίνωσε η κυβέρνηση για τη διαχείριση του προσφυγικού/μεταναστευτικού, η πρόεδρος του<b> ΚΙΝΑΛ</b> τόνισε πως πρόκειται για ένα σχέδιο «που απ’ ό,τι φαίνεται δεν απαντά και δεν λύνει τα προβλήματα όλων αυτών των περιοχών».</p>
      <p><b>Η κ. Γεννηματά</b> αναφέρθηκε στα Διαβατά, λέγοντας όπως και πολλές άλλες περιοχές της χώρας μας έχουν σηκώσει πολύ μεγάλο βάρος και προσέθεσε: «Η Ελλάδα δεν αντέχει άλλες Μόριες. Έρχεται χειμώνας και τα πράγματα θα γίνουν πιο δύσκολα. Μην ρίχνουμε νερό στο μύλο της ακροδεξιάς που καραδοκεί.»</p>
      <p>«Η κυβέρνηση έχει ευθύνη να δώσει λύσεις τώρα», υπογράμμισε η κ. Γεννηματά, και προσέθεσε: «Και κυρίως έχει υποχρέωση να εξασφαλίσει ότι η Ευρωπαϊκή Ένωση και κάθε χώρα μέλος θα αναλάβουν τις ευθύνες που τους αναλογούν γιατί το προσφυγικό – μεταναστευτικό δεν είναι ένα θέμα της Ελλάδας, είναι ένα θέμα της Ευρώπης.»</p>
      <p>Πηγή: ΑΠΕ-ΜΠΕ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/politiki/p-geroylanos-den-eimai-melos-toy-pasok-gia-na-me-diagrapsoyn-audio/"/>
        <a href="https://www.ert.gr/perifereiakoi-stathmoi/patrai-fofi-gennimata-stin-perifereiaki-syndiaskepsi/"/>
        <a href="https://www.ert.gr/eidiseis/ellada/kinonia/nekro-vrefos-9-minon-sti-lesvo-video/"/>
        <a href="https://www.ert.gr/eidiseis/ellada/kinonia/se-monastiri-toy-nomoy-acha%ce%90as-oi-protoi-prosfyges-video/"/>
        <a href="https://www.ert.gr/eidiseis/diethni/evropi/allileggyi-apo-to-eyropaiko-koinovoylio-gia-to-metanasteytiko-kai-tin-kypro/"/>
        <a href="https://www.ert.gr/perifereiakoi-stathmoi/pirgos/filoxenia-prosfygon-apo-chthes-sti-filothei/"/>
      </related>
    </article>
  </body>
</html>