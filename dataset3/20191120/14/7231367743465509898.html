<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/gruppo-fos-presentata-domanda-di-ammissione-in-borsa-debutta-il-26-novembre/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T14:48:01+00:00"/>
    <meta property="og:title" content="Gruppo FOS: presentata domanda di ammissione in borsa, debutta il 26 novembre"/>
    <meta property="og:description" content="L’operazione avverrà interamente mediante aumento di capitale: è previsto il collocamento a investitori istituzionali e professionali italiani ed esteri per max. 2.500.000 azioni ordinarie con una raccolta massima di circa €5 mln, ad un prezzo compreso tra 2,25 e 3 Euro per azione."/>
  </head>
  <body>
    <article>
      <h1>Gruppo FOS: presentata domanda di ammissione in borsa, debutta il 26 novembre</h1>
      <h2>L’operazione avverrà interamente mediante aumento di capitale: è previsto il collocamento a investitori istituzionali e professionali italiani ed esteri per max. 2.500.000 azioni ordinarie con una raccolta massima di circa €5 mln, ad un prezzo compreso tra 2,25 e 3 Euro per azione.</h2>
      <address><time datetime="2019-11-20T14:48:01+00:00">20 Nov 2019, 14:48</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>FOS, innovativa PMI genovese attiva nella progettazione e nello sviluppo di servizi e prodotti digitali per grandi gruppi industriali anche internazionali e per la Pubblica Amministrazione, comunica di aver presentato a Borsa Italiana la domanda di ammissione alle negoziazioni delle proprie azioni ordinarie e dei warrant sul mercato AIM Italia,dedicato alle piccole e medie imprese ad alto potenziale di crescita.</p>
      <p>L’operazione, rimarca la società, avverrà interamente mediante aumento di capitale allo scopo di accelerare il percorso di crescita dell’azienda per linee esterne e di supportare gli investimenti in ricerca e sviluppo, col fine di consolidare e migliorare il proprio posizionamento sul mercato.</p>
      <p>L’operazione di quotazione prevede un collocamento a investitori istituzionali e professionali italiani ed esteri per massime 2.500.000 azioni ordinarie con una raccolta massima di circa 5 milioni di Euro ad un prezzo compreso tra 2,25 Euro e 3,0 Euro per azione. È prevista inoltre l’assegnazione gratuita di massimi 1.625.000 Warrant, uno per ogni quattro azioni possedute da tutti gli azionisti al momento dell’inizio delle negoziazioni.</p>
      <p>Dato il successo del collocamento, il book degli ordini è stato chiuso anticipatamente nella giornata del 19 novembre.</p>
      <p>Nel processo di ammissione alla quotazione la Società è affiancata da Integrae SIM in qualità di Nominated Advisor e Global Coordinator, da Emintad Italy in qualità di financial advisor, dallo studio legale LCA, da Deloitte come società di revisione e consulente fiscale.</p>
      <p>Il debutto a Piazza Affari è previsto per il 26 novembre 2019.</p>
      <p>FOS è stata fondata a Genova nel 1999 ed è a capo di un Gruppo che opera attraverso tre linee di business (Information technology, Telecomunicazione e Ingegneria) e affianca importanti gruppi dell’industria, del settore healthcare, trasporti, finanziario e della pubblica amministrazione.</p>
      <p>Nel 2018, il Gruppo ha contabilizzato un fatturato di circa 10 milioni di Euro e conta circa 130 addetti distribuiti in 7 sedi – Genova, Milano, Roma, Caserta, Benevento, Bolzano e Vilnius (Lituania) – e 6 laboratori di ricerca.</p>
    </article>
  </body>
</html>