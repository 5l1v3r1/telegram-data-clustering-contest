<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/football/omades/Olympiakos/epistolh-kokkalh-se-marinakh.5643427.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-20T14:06:00+00:00"/>
    <meta property="og:title" content="Επιστολή Κόκκαλη σε Μαρινάκη"/>
    <meta property="og:description" content="Ο Σωκράτης Κόκκαλης με προσωπική του επιστολή απάντησε στον Βαγγέλη Μαρινάκη, μετά την επιστολή της Θρύλος ΑΕ για το θέμα που προέκυψε με το προπονητικό κέντρο στο Ρέντη."/>
  </head>
  <body>
    <article>
      <h1>Επιστολή Κόκκαλη σε Μαρινάκη</h1>
      <h2>Ο Σωκράτης Κόκκαλης με προσωπική του επιστολή απάντησε στον Βαγγέλη Μαρινάκη, μετά την επιστολή της Θρύλος ΑΕ για το θέμα που προέκυψε με το προπονητικό κέντρο στο Ρέντη.</h2>
      <address><time datetime="2019-11-20T14:06:00+00:00">20 Nov 2019, 14:06</time> by <a rel="author">Sport24</a></address>
      <p>Συνεχίζεται η <a href="https://www.sport24.gr/football/omades/Olympiakos/olympiakos-sta-akra-marinakhs-kokkalhs.5643239.html">κόντρα του Σωκράτη Κόκκαλη με τον Βαγγέλη Μαρινάκη</a>, καθώς ο πρώτος εξέδωσε απάντηση με τη μορφή επιστολής προς τον ιδιοκτήτη της ΠΑΕ <a href="https://www.sport24.gr/football/omades/Olympiakos/">Ολυμπιακός</a>, μετά την επιστολή της Θρύλος ΑΕ για το θέμα που προέκυψε με το προπονητικό κέντρο στο Ρέντη.</p>
      <p>
        <b>Αναλυτικά η επιστολή:</b>
      </p>
      <p>"<i>Κύριε Μαρινάκη,</i></p>
      <p>
        <i>ΦΤΑΝΕΙ ΠΙΑ!</i>
      </p>
      <p>
        <i>Οι συνεχείς απαράδεκτοι και συκοφαντικοί ισχυρισμοί σου εις βάρος μου, οι άθλιες επιθέσεις εναντίον της οικογένειάς μου και οι βρώμικες μεθοδεύσεις κατά των επιχειρήσεων που συμμετέχω, με αποκορύφωμα το χθεσινό οχετό από τα Μέσα που έχεις εξαγοράσει δεν θα μείνουν πλέον αναπάντητα.</i>
      </p>
      <p>
        <i>Παρέλαβα έναν Ολυμπιακό ερείπιο και σου παρέδωσα ένα ΜΕΓΑΛΟ Ολυμπιακό με πρωταθλήματα, κύπελλα, σύγχρονο γήπεδο, προπονητικό κέντρο, ακαδημίες, σχολές και γραφεία.</i>
      </p>
      <p>
        <i>Για να γίνουν όλα αυτά, που ήταν μία προσπάθεια ιδιαίτερη δύσκολη, εκτός από εκατοντάδες εκατομμύρια ευρώ, διέθεσα πολύ χρόνο, έλαβα κρίσιμες πρωτοβουλίες και δύσκολες αποφάσεις γιατί πάνω από όλα είχα το συμφέρον του Ολυμπιακού.</i>
      </p>
      <p>
        <i>Από την πρώτη μέχρι την τελευταία στιγμή ήμουν προσωπικά Πρόεδρος και ο μέτοχος του Ολυμπιακού χωρίς να κρύβομαι πίσω από offshore εταιρείες και παρένθετα πρόσωπα.</i>
      </p>
      <p>
        <i>Βλέπω ότι εσύ χρησιμοποιείς τον Ολυμπιακό και ΜΜΕ που ελέγχεις ως ασπίδα προσωπικής σου προστασίας, εργαλεία προώθησης προσωπικών σου συμφερόντων και πολιτικών φιλοδοξιών.</i>
      </p>
      <p>
        <i>Ο Ολυμπιακός ανήκει στο λαό του, είναι πιο μεγάλος από μένα και σίγουρα από σένα.</i>
      </p>
      <p><i>Μην συνεχίζεις να τον μικραίνεις</i>".</p>
      <h3>ΙΔΟΥ ΚΑΙ Η ΕΠΙΣΤΟΛΗ:</h3>
      <figure>
        <img src="https://www.sport24.gr/osfp/article5643464.ece/BINARY/w620/epistoli_kokkali.jpg"/>
      </figure>
      <p>
        <u>ΔΙΑΒΑΣΤΕ ΑΚΟΜΑ</u>
      </p>
      <h4>
        <a href="https://www.sport24.gr/football/omades/Olympiakos/olympiakos-o-kokkalhs-petaei-tis-akadhmies-apo-to-renth.5642963.html">Έξωση του Κόκκαλη στις Ακαδημίες από τον Ρέντη, οργισμένη απάντηση του Ολυμπιακού</a>
      </h4>
    </article>
  </body>
</html>