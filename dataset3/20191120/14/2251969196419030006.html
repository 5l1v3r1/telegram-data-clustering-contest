<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/festa-della-rosa-a-la-serra-il-ricavato-alla-croce-verde/1327195/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T14:34:30+00:00"/>
    <meta property="og:title" content="Festa della rosa a La Serra, il ricavato alla Croce verde"/>
    <meta property="og:description" content="CIVITANOVA - L'appuntamento, per l'evento organizzato dall'Inner Wheel 209, è per domani, alle 20,30, nel locale di via Aldo Moro. I fondi raccolti saranno destinati all'acquisto di presidi sanitari per le ambulanze"/>
  </head>
  <body>
    <article>
      <h1>Festa della rosa a La Serra, il ricavato alla Croce verde</h1>
      <h2>CIVITANOVA - L'appuntamento, per l'evento organizzato dall'Inner Wheel 209, è per domani, alle 20,30, nel locale di via Aldo Moro. I fondi raccolti saranno destinati all'acquisto di presidi sanitari per le ambulanze</h2>
      <address><time datetime="2019-11-20T14:34:30+00:00">20 Nov 2019, 14:34</time> by <a rel="author">Giacomo Gardini</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Ffesta-della-rosa-a-la-serra-il-ricavato-alla-croce-verde%2F1327195%2F">Condividi114</a><a href="https://twitter.com/intent/tweet?text=Festa+della+rosa+a+La+Serra%2C+il+ricavato+alla+Croce+verde&amp;url=https%3A%2F%2Fwww.cronachemaceratesi.it%2F2019%2F11%2F20%2Ffesta-della-rosa-a-la-serra-il-ricavato-alla-croce-verde%2F1327195%2F">Tweet</a>Email114 Condivisioni</p>
      <p> </p>
      <p> </p>
      <p> </p>
      <p><b>In arrivo la ventesima edizione della “Festa della rosa”, evento benefico che contraddistingue il club Inner Wheel 209 del distretto di Civitanova.</b> In occasione dei vent’anni della ricorrenza, le socie del club, capitanate dalla presidente Gabriella Pizzarulli, hanno scelto una location di prestigio per valorizzare l’iniziativa e gli ospiti che ogni anno vi prendono parte. <b>Il ristorante “La serra” di Civitanova, in via Aldo Moro, è la sede scelta per ospitare l’evento, in un contesto davvero speciale, accogliente ed elegante.</b> <b>L’appuntamento è per domani, alle 20,30, per una piacevolissima cena in compagnia del pianista Roberto Vezzoso, che proporrà tantissimi successi di musica internazionale.</b> «Quest’anno le adesioni sono davvero tante – dice Roberta Pizzarulli, segretaria del club -, con il quasi sold out delle prevendite. <b>L’intero ricavato sarà devoluto al progetto di acquisto di presidi sanitari per le ambulanze della Croce verde di Civitanova.</b> Un grazie, sin da ora, a tutti gli ospiti per la loro solidarietà. Il divertimento è garantito».</p>
    </article>
  </body>
</html>