<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121075/ujawniono-nielegalne-kasyno-funkcjonariusze-zaatakowani-gazem-pieprzowym.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T14:54:00+00:00"/>
    <meta property="og:title" content="Ujawniono nielegalne kasyno. Funkcjonariusze zaatakowani gazem pieprzowym"/>
    <meta property="og:description" content="Funkcjonariuszy Krajowej Administracji Skarbowej ujawnili automaty do gier w nielegalnym salonie działającym na terenie powiatu nyskiego – podaje Izba Administracji Skarbowej w Opolu."/>
  </head>
  <body>
    <article>
      <h1>Ujawniono nielegalne kasyno. Funkcjonariusze zaatakowani gazem pieprzowym</h1>
      <address>
        <time datetime="2019-11-20T14:54:00+00:00">20 Nov 2019, 14:54</time>
      </address>
      <h4>Funkcjonariuszy Krajowej Administracji Skarbowej ujawnili automaty do gier w nielegalnym salonie działającym na terenie powiatu nyskiego – podaje Izba Administracji Skarbowej w Opolu.</h4>
      <p>Jak czytamy na stronie KAS, do ujawnienia nielegalnego salonu gier działającego na terenie powiatu nyskiego doszło pod koniec października.</p>
      <p>Funkcjonariusze skarbowi podeszli do drzwi czynnego salonu, którego wejście było monitorowane. Pomimo wielokrotnego wezwania do otwarcia drzwi lokalu i braku reakcji, funkcjonariusze musieli wyważyć drzwi – podano.</p>
      <p>W budynku sprawdzanym przez urzędników znaleziono automaty do gier. Kiedy funkcjonariusze podjęli próbę uruchomienia jednego z automatów, po udanej próbie w lokalu zaczął rozpylać się gaz. Trudności w oddychaniu, podrażnienia skóry i oczu spowodowały, że funkcjonariusze musieli przerwać czynności kontrolne i opuścić obiekt – czytamy dalej na stronie KAS.</p>
      <p>Po zabezpieczeniu pomieszczenia przez służby i wywietrzeniu lokalu funkcjonariusze opolskiej KAS przystąpili do przeszukania. W pomieszczeniu z automatami technik Policji ujawnił urządzenie z wmontowanym pojemnikiem gazu pieprzowego, zdalnie sterowanym, które było podłączone przewodami ze źródłem zasilania w drugim pomieszczeniu. Podsumowując, w wyniku przeprowadzonej akcji zatrzymano 3 automaty do gier, 900 zł w gotówce i urządzenie monitoringu – podają dalej służby.</p>
      <footer>/ Źródło: opolskie.kas.gov.pl <br/>/ zma</footer>
    </article>
  </body>
</html>