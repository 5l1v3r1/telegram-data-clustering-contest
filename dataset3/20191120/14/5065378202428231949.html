<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1031029/sok-stin-patra-tritekni-mitera-apopeirathike-na-aytoktonisei-otan-tin-apelysan-giati-zitise-adeia"/>
    <meta property="og:site_name" content="Newsbomb"/>
    <meta property="article:published_time" content="2019-11-20T14:27:13+00:00"/>
    <meta property="og:title" content="Σοκ στην Πάτρα: Τρίτεκνη μητέρα αποπειράθηκε να αυτοκτονήσει όταν την απέλυσαν γιατί ζήτησε άδεια"/>
    <meta property="og:description" content="Η 50χρονη μητέρα τριών παιδιών προσπάθησε να πέσει στο κενό λίγες ημέρες αφότου απολύθηκε – Την πρόλαβαν οι κόρες της"/>
  </head>
  <body>
    <article>
      <h1>Σοκ στην Πάτρα: Τρίτεκνη μητέρα αποπειράθηκε να αυτοκτονήσει όταν την απέλυσαν γιατί ζήτησε άδεια</h1>
      <h2>Η 50χρονη μητέρα τριών παιδιών προσπάθησε να πέσει στο κενό λίγες ημέρες αφότου απολύθηκε – Την πρόλαβαν οι κόρες της</h2>
      <address><time datetime="2019-11-20T14:27:13+00:00">20 Nov 2019, 14:27</time> by <a rel="author">Newsroom</a></address>
      <p><b>Τέλος στη ζωή της θέλησε να δώσει μια 50χρονη, μητέρα τριών παιδιών, μονογονεϊκής οικογένειας</b>, στην Πάτρα, γιατί πριν λίγες ημέρες απολύθηκε από τη δουλειά της, όπου παρείχε τις υπηρεσίες της για 10 ολόκληρα χρόνια.</p>
      <p><b>Η μητέρα ανέβηκε στην ταράτσα του σπιτιού της και ήθελε να πέσει στο κενό.</b> Την τελευταία στιγμή κατάφεραν να την αποτρέψουν οι κόρες της και οι συνδικαλιστές.</p>
      <p>Η γυναίκα εργαζόταν καθημερινά σε επιχείρηση τοπικών συμφερόντων. Σύμφωνα με το patrastimes.gr, <b>δεν έπαιρνε άδειες και ρεπό και όταν ένιωσε εξάντληση,</b> απευθύνθηκαν στους γιατρούς που <b>της έδωσαν 15νθήμερη άδεια</b>, λόγω της κακής κατάστασης στην οποία βρισκόταν ο οργανισμός της. Αυτό όμως <b>ήταν και η αρχή για τα δεινά της.</b></p>
      <p>Τα στελέχη του Εργατικού Κέντρου βρίσκονται στο πλευρό της μητέρας, μέχρι να πατήσει ξανά στα πόδια της, καθώς <b>βρίσκεται σε κακή ψυχολογική κατάσταση μετά την απόλυσή της από τον παιδικό της φίλο – εργοδότη.</b> Όμως, πολλά είναι τα περιστατικά των καταγγελιών για μη χορήγηση αδειών και ρεπό στο προσωπικό από πολλές τοπικές επιχειρήσεις με την απειλή της απόλυσης.</p>
      <p>Το εργατικό κέντρο καλεί το σύνολο των εργαζόμενων της περιοχής, να τηρεί τα συμφωνηθέντα με τους εργοδότες και να μην επιτρέπει με τεχνάσματα των εργοδοτών να χάνει τα νόμιμα ρεπό και τις άδειές του, ξεκαθαρίζοντας ότι απαγορεύονται οι απολύσεις κατά την διάρκεια των αναρρωτικών αδειών και αμέσως μετά την επιστροφή του προσωπικού στα πόστα του.</p>
      <p><i><b>Δείτε όλες τις τελευταίες</b></i> <a href="https://www.newsbomb.gr/oles-oi-eidhseis"><i><b>Ειδήσεις</b></i></a> <i><b>από την Ελλάδα και τον Κόσμο, τη στιγμή που συμβαίνουν, στο </b></i><i><b>Newsbomb</b></i><i><b>.</b></i><i><b>gr</b></i></p>
      <p>
        <i>
          <b>Διαβάστε επίσης:</b>
        </i>
      </p>
      <p>
        <a href="https://www.newsbomb.gr/ellada/story/1031001/epidoma-thermansis-anoixe-i-platforma-gia-tin-ypovoli-aitiseon">Επίδομα θέρμανσης: Άνοιξε η πλατφόρμα για την υποβολή αιτήσεων - Ποιοι θα το πάρουν</a>
      </p>
      <p>
        <a href="https://www.newsbomb.gr/kairos/story/1030984/ektakto-deltio-epideinosis-kairoy-pote-kai-poy-tha-xtypisei-i-nea-kakokairia">Έκτακτο δελτίο επιδείνωσης καιρού: Πότε και πού θα «χτυπήσει» η νέα κακοκαιρία</a>
      </p>
      <related>
        <a href="https://www.newsbomb.gr/ellada/story/1030997/protofanes-poini-fylakisis-se-pethameni-gia-aythaireto"/>
        <a href="https://www.newsbomb.gr/ellada/story/1031007/tragodia-sti-rodo-nekros-andras-mesa-se-aytokinito-poy-epese-sti-thalassa"/>
        <a href="https://www.newsbomb.gr/ellada/story/1031001/epidoma-thermansis-anoixe-i-platforma-pos-tha-kanete-tin-aitisi-poioi-kai-pote-tha-to-paroyn"/>
      </related>
    </article>
  </body>
</html>