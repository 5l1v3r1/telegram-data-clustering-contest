<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/corteva-agriscience-ogoloshu%d1%94-pro-re%d1%94stracziyu-v-ukra%d1%97ni-novogo-gerbiczidu-divikston-dlya-virobnikiv-risu/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-20T14:57:00+00:00"/>
    <meta property="og:title" content="Corteva Agriscience оголошує про реєстрацію в Україні нового гербіциду Дівікстон™ для виробників рису"/>
    <meta property="og:description" content="Corteva Agriscience оголошує про отримання державної реєстрації нового гербіциду Дівікстон™ з інноваційною молекулою Rinskor™ active для виробників рису в"/>
  </head>
  <body>
    <article>
      <h1>Corteva Agriscience оголошує про реєстрацію в Україні нового гербіциду Дівікстон™ для виробників рису</h1>
      <address>
        <time datetime="2019-11-20T14:57:00+00:00">20 Nov 2019, 14:57</time>
      </address>
      <figure>
        <img src="https://infoindustria.com.ua/wp-content/uploads/2019/11/Divikston-v-di%D1%97-1-e1574254623148.jpg"/>
      </figure>
      <p>
        <b>Corteva Agriscience оголошує про отримання державної реєстрації нового гербіциду Дівікстон™ з інноваційною молекулою Rinskor™ active для виробників рису в Україні</b>
      </p>
      <p><b>Київ, Україна, 20 листопада 2019 року</b> – Corteva Agriscience повідомила про державну реєстрацію в Україні нового гербіциду для захисту рису під торгівельною маркою Дівікстон™.  Новий препарат розроблено на основі інноваційної молекули Rinskor™ active. Це — активна речовина флорпірауксифен-бензил, що разом із іншою молекулою компанії — Arylex™ active — започаткували новий клас хімічних сполук – арілпіколінати, який в свою чергу входить до ауксинового механізму дії.  Гербіциди на основі цієї молекули вже зареєстровані та показують відмінні результати в посівах рису в провідних країнах світу, та очікується отримання реєстрації в країнах Європейського союзу та СНД.</p>
      <p>Дівікстон™ позиціонується як високоефективний післясходовий гербіцид з інноваційним та унікальним механізмом дії для контролю злакових, в тому числі резистентних, та основних болотних бур’янів у посівах рису. Препарат забезпечує покращений контроль особливо злакових бур’янів (видів курячого проса, проса рисового та рисовидного) в період їх активного росту, проявляє дуже швидкі симптоми дії та має розширене вікно застосування з високим рівнем безпечності для культури.</p>
      <p>Rinskor™ active дозволяє кардинально змінити ситуацію щодо контролю найбільш проблемних, в т.ч. резистентних однорічних злакових бур’янів, проявляючи швидку листкову дію з характерними ознаками та високим рівнем селективності. Препаративна форма є сумісною із більшістю засобів захисту рослин, що використовуються у посівах рису. Період використання гербіциду Дівікстон™ — починаючи від фази 2х листків (BBCH 12) до фази ВВСН 45 (перед виходом волоті зі стебла), що дозволяє використовувати препарат, в тому числі двократно. Гербіцид дієвий за прохолодних умов та не має обмежень у сівозміні. Препарат пропонується на ринок у рідкій високотехнологічній формуляції NeoEC™, з нормою використання 1,2 л/га та конкурентною вартістю захисту кожного гектару рису що вирощується в Україні.</p>
      <p>«Для Corteva Agriscience сезон 2020 року знову буде особливим. Його ми починаємо з черговою хвилею новинок ринку, отримавши в Україні реєстрації на препарати на основі молекул Rinskor™ active — гербіциду Дівікстон™, та Arylex™ active — гербіцидів Геліантекс™ для післясходового захисту посівів соняшнику, та Белкар™ — для захисту посівів ріпаку в осінній період, — сказав Сергій Бут, керівник відділу засобів захисту рослин Corteva Agriscience. – Сільськогосподарські підприємства, що вирощують рис в Херсонській та Одеській областях, з нетерпінням чекали реєстрації Дівікстон™, позаяк в рисосіючих регіонах зросла проблема резистентності у злакових видів бур’янів, існуючі рішення втрачають ефективність, що призводить до скорочення площ під рисом в країні та зниженням бізнес інтересу до цієї культури. Дівікстон™ має кардинально покращити життя тих, хто відповідальний за чистоту рисових полів та успішність технології вирощування загалом. Дівікстон™ продемонстрував виключно ефективні результати на дослідних ділянках та демо-полігонах в Україні, і ми впевнені, що виробники рису матимуть змогу отримати суттєве покращення технології вирощування, додаткову гнучкість та впевненість, безпечність для культури та сівозміни, разом із високими результатами власне гербіцидної дії із Дівікстон™».</p>
      <p>Поставка та початок продажів гербіциду Дівікстон™ заплановано на період березень-квітень 2020 року. Задля уникнення підробок Corteva Agriscience закликає фермерів та дистриб’юторів уникати будь-яких покупок продукції від неофіційних постачальників, що веде до негативних наслідків для фермерів як у фінансових втратах, так і в екологічних ризиках використання несертифікованих та неперевірених гербіцидів. З переліком офіційних дистрибьюторів ЗЗР можна ознайомитися на сайті компанії.</p>
      <p>
        <b> </b>
      </p>
      <p>
        <b>Про Corteva Agriscience</b>
      </p>
      <p>Corteva Agriscience – це публічна, глобальна, виключно сільськогосподарська компанія, яка надає фермерам у всьому світі найповніше портфоліо в галузі — включаючи збалансований та різноманітний вибір насіння, засобів захисту сільськогосподарських культур та цифрові рішення, орієнтовані на максимізацію продуктивності для підвищення врожайності та рентабельності. Будучи представленою одними з найвідоміших брендів у сільському господарстві та маючи провідний у галузі портфель продуктів та технологій, що має значні можливості до зростання, компанія прагне працювати з зацікавленими сторонами всієї продовольчої системи, виконуючи своє зобов’язання збагачувати життя тих, хто виробляє та тих, хто споживає, забезпечуючи розвиток майбутніх поколінь. Corteva Agriscience стала незалежною публічною компанією 1 червня 2019 року. Раніше компанія була сільськогосподарським підрозділом DowDuPont. Більш детальну інформацію можна знайти на сайті  <a href="https://www.corteva.com.ua/">www.corteva.com.ua</a></p>
      <p>® TM SM Торгові марки та знаки обслуговування Dow AgroSciences, DuPont або Pioneer, а також їх дочірніх компаній або їх відповідних власників.</p>
      <p>Слідкуйте за Corteva Agriscience у <a href="https://urldefense.proofpoint.com/v2/url?u=https-3A__www.facebook.com_Corteva_&amp;d=DwMFAg&amp;c=SYn0WtVaAsLcJhrKFw0Jt6Qt2vCzaeYTuMBgFt69hhQ&amp;r=R4OG3GYgY2ALNFlmMPKRVdVDc3omdCzrH-xpR70dqoU&amp;m=RMnacaVfmZAYBGu4V21KaHR6E63aIlLIF7M_U0JIJM8&amp;s=FY979KkrUTcs04kHqpE9qPWYNAAc9tldK_DTYC1kExU&amp;e=">Facebook</a>, <a href="https://urldefense.proofpoint.com/v2/url?u=https-3A__www.instagram.com_corteva_&amp;d=DwMFAg&amp;c=SYn0WtVaAsLcJhrKFw0Jt6Qt2vCzaeYTuMBgFt69hhQ&amp;r=R4OG3GYgY2ALNFlmMPKRVdVDc3omdCzrH-xpR70dqoU&amp;m=RMnacaVfmZAYBGu4V21KaHR6E63aIlLIF7M_U0JIJM8&amp;s=UMjKiRHRxHjYNadfJlNQqNgBPZs0fEtn1NWWOIBMopI&amp;e=">Instagram</a>, <a href="https://urldefense.proofpoint.com/v2/url?u=https-3A__www.linkedin.com_company_corteva_&amp;d=DwMFAg&amp;c=SYn0WtVaAsLcJhrKFw0Jt6Qt2vCzaeYTuMBgFt69hhQ&amp;r=R4OG3GYgY2ALNFlmMPKRVdVDc3omdCzrH-xpR70dqoU&amp;m=RMnacaVfmZAYBGu4V21KaHR6E63aIlLIF7M_U0JIJM8&amp;s=bmqG7Zmt-EiAkgAb-aNriHTynTqndIV_5ue-4EwjHGg&amp;e=">LinkedIn</a>, <a href="https://urldefense.proofpoint.com/v2/url?u=https-3A__twitter.com_corteva&amp;d=DwMFAg&amp;c=SYn0WtVaAsLcJhrKFw0Jt6Qt2vCzaeYTuMBgFt69hhQ&amp;r=R4OG3GYgY2ALNFlmMPKRVdVDc3omdCzrH-xpR70dqoU&amp;m=RMnacaVfmZAYBGu4V21KaHR6E63aIlLIF7M_U0JIJM8&amp;s=XfI9x0TFSLg2ODrbWrjs05AQd2l924PO4iNAkjHQOhs&amp;e=">Twitter</a> та <a href="https://urldefense.proofpoint.com/v2/url?u=https-3A__www.youtube.com_channel_UCbOwcjO4YSGOe8-2DgucxIkUQ&amp;d=DwMFAg&amp;c=SYn0WtVaAsLcJhrKFw0Jt6Qt2vCzaeYTuMBgFt69hhQ&amp;r=R4OG3GYgY2ALNFlmMPKRVdVDc3omdCzrH-xpR70dqoU&amp;m=RMnacaVfmZAYBGu4V21KaHR6E63aIlLIF7M_U0JIJM8&amp;s=BweeC3qY2HYI-q5gbv0286SNJNY-NkKd5Zpjn0VQw0c&amp;e=">YouTube</a>.</p>
    </article>
  </body>
</html>