<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/hitech/2019/11/20/lenovo-a-milano-primo-negozio-europeo_5117ee98-24a1-40ae-bda4-c096fef1f78a.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T14:37:46+00:00"/>
    <meta property="og:title" content="Lenovo, a Milano il primo negozio europeo"/>
    <meta property="og:description" content="Aprirà nei primi mesi del nuovo anno, tcnologia ma anche uno spazio d'incontro (ANSA)"/>
  </head>
  <body>
    <article>
      <h1>Lenovo, a Milano il primo negozio europeo</h1>
      <h2>Tecnologia ma anche uno spazio d'incontro</h2>
      <address><time datetime="2019-11-20T14:37:46+00:00">20 Nov 2019, 14:37</time> by <a rel="author">Redazione ANSA</a></address>
      <p>Milano apripista di Lenovo per l'Europa. Aprirà nei primi mesi del nuovo anno il primo negozio esclusivo del colosso cinese dei personal computer. Insieme alle aree dedicate a prodotti e soluzioni tecnologiche, saranno presenti anche zone di confronto e incontro dove poter giocare e intrattenersi, anche partecipando a eventi e iniziative culturali.</p>
      <p>"Siamo orgogliosi di aprire a Milano uno spazio di incontro tecnologico, sociale, culturale ma anche di svago, in cui le persone possano provare nuove esperienze con il mondo digitale - spiega Emanuele Baldi, Amministratore delegato e Country General Manager di Lenovo per l'Italia - Ci auguriamo con questa iniziativa di dare un contributo alla creazione di un ecosistema dedicato all'innovazione, che possa offrire a Milano ulteriore impulso verso l'apertura e la crescita internazionali".</p>
      <p>La multinazionale cinese aprirà il nuovo spazio nel centralissimo edificio su tre piani all'angolo fra corso Matteotti e via S. Pietro all'Orto.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>