<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ac%ce%be%ce%bf%ce%bd%ce%b1%cf%82-%ce%ac%ce%b3%ce%ba%cf%85%cf%81%ce%b1%cf%82-%ce%b9%cf%83%ce%bb%ce%b1%ce%bc%ce%b1%ce%bc%cf%80%ce%ac%ce%bd%cf%84-%ce%ba%ce%b1%cf%84%ce%ac-%cf%84%ce%bf%cf%85-%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T14:52:03+00:00"/>
    <meta property="og:title" content="Άξονας Άγκυρας-Ισλαμαμπάντ κατά του Ελληνισμού: Έκτακτη συνάντηση Αρχηγών ΕΔ Τουρκίας-Πακιστάν – Ετοιμάζουν σκηνικό σύγκρουσης στην Α. Μεσόγειο"/>
    <meta property="og:description" content="Πρώτοι είχαμε αναφέρει ότι οι Τούρκοι ετοιμάζουν πυρετωδώς και αυτοί τον δικό τους αμυντικό άξονα στην περιοχή, απέναντι σε (Ελλάδα-Ισραήλ-Αίγυπτο-Κύπρο) με χώρες που έχουν την ίδια θρησκεία και συμφέροντα."/>
  </head>
  <body>
    <article>
      <h1>Άξονας Άγκυρας-Ισλαμαμπάντ κατά του Ελληνισμού: Έκτακτη συνάντηση Αρχηγών ΕΔ Τουρκίας-Πακιστάν – Ετοιμάζουν σκηνικό σύγκρουσης στην Α. Μεσόγειο</h1>
      <address>
        <time datetime="2019-11-20T14:52:03+00:00">20 Nov 2019, 14:52</time>
      </address>
      <p>
        <b>Πρώτοι είχαμε αναφέρει ότι οι Τούρκοι ετοιμάζουν πυρετωδώς και αυτοί τον δικό τους αμυντικό άξονα στην περιοχή, απέναντι σε (Ελλάδα-Ισραήλ-Αίγυπτο-Κύπρο) με χώρες που έχουν την ίδια θρησκεία και συμφέροντα.</b>
      </p>
      <p>Το Πακιστάν είναι η δεύτερη χώρα σε αυτό το σχέδιο, καθώς Άγκυρα και Ισλαμπαμπάντ ετοιμάζουν μόνιμη παρουσία μονάδων επιφανείας και αεροσκαφών του πακιστανικού ΠΝ στην τουρκική επιχείρηση “Ασπίδα της Μεσογείου”, με την οποία ο Ερντογάν ευελπιστεί να υφαρπάξει θαλάσσια οικόπεδα από Ελλάδα και λοιπές χώρες.</p>
      <p>
        <b><a href="https://www.pentapostagma.gr/2019/11/%CF%80%CF%81%CF%89%CF%84%CE%BF%CF%86%CE%B1%CE%BD%CE%AE%CF%82-%CF%80%CF%81%CF%8C%CE%BA%CE%BB%CE%B7%CF%83%CE%B7-%CE%BF%CE%B9-%CF%84%CE%BF%CF%8D%CF%81%CE%BA%CE%BF%CE%B9-%CE%AD%CF%83%CF%84%CE%B5%CE%B9.html">Μάλιστα όπως είχε αναφέρει το Πενταπόσταγμα</a>, το Πακιστάν χωρίς να καταθέσει σχέδιο πτήσης έστειλε στο FIR Αθηνών ένα αεροσκάφος ναυτικής συνεργασίας και συλλογής πληροφοριών τύπου P-3 Orion. Το αεροσκάφος μπήκε στο FIR Αθηνών ανατολικά του Καστελόριζου, μετά συνέχισε στο FIR Λευκωσίας και κατόπιν επέστρεψε στην βάση του ακολουθώντας την ίδια πορεία αντίστροφα. </b>
      </p>
      <p>Το Πακιστάν κατά το μεγαλύτερο μέρος της τελευταίας δεκαετίας, έχει επιδιώξει να αποκτήσει μεγάλο αριθμό τουρκικών μη  επανδρωμένων εναέριων οχημάτων (UCAV), παρά τις πολυάριθμες διαμαρτυρίες των ΗΠΑ.</p>
      <p>
        <b>Μόλις πριν από μερικές εβδομάδες, οι αξιωματούχοι της αμυντικής βιομηχανίας του Πακιστάν, παρέλαβαν  την πρώτη παρτίδα  τουρκικών UAV (ANKA) από την τουρκική αεροδιαστημική βιομηχανία (TAI), σε τελετή που πραγματοποιήθηκε κατά τη διάρκεια της Διεθνούς Έκθεσης Άμυνας (IDEF) στην Κωνσταντινούπολη.</b>
      </p>
      <p>Το Ισλαμπαμπάντ θα παραλάβει επίσης τέσσερις τουρκικές φρεγάτες κλάσης ADA με δύο από αυτές να κατασκευάζονται  στο Πακιστάν, όπου θα είναι μεγαλύτερες σε μήκος από τις τουρκικές και θα έχουν περισότερους πυραύλους.</p>
      <p>Η συμφωνία  δείχνει την τεράστια πρόοδο του ΠΝ του Πακιστάν για να καταστήσει την χώρα αυτοδύναμη και να αποτελέσει πηγή δύναμης για αξιόπιστους φίλους όπως ο Ερντογάν.</p>
      <p>Η  Τουρκία επίσης έχει δεσμευτεί να αναβαθμίσει τα υποβρύχια Navos Agosta 90B του Πακιστάν με ειδικό πρόγραμμα νέας γενιάς τορπιλών Zargana και με σύστημα αντιμέτρων της  Aselsan κατά εχθρικών τορπιλών.</p>
      <p>Μέσα σε όλα αυτά, πριν λίγα μόλις 24ωρα, συναντήθηκαν ο αρχηγός του Γενικού Επιτελείου της Τουρκίας στρατηγός Γκεάν Γκάσαρ Γκιλέρ και ο αρχηγός του στρατού του Πακιστάν στρατηγός Qamar Javed Bajwa, στο αρχηγείο του στρατού του Πακιστάν.</p>
      <p>Σύμφωνα με τον εκπρόσωπο του πακιστανικού στρατού υποστράτηγο Ασίφ Γκάφορ, οι δύο ανώτατοι αξιωματικοί συζήτησαν την περιφερειακή ασφάλεια και βήματα για την περαιτέρω ενίσχυση της διμερούς αμυντικής συνεργασίας.</p>
      <p>
        <b>Η Άγκυρα και το Ισλαμαμπάντ έχουν ενισχύσει τη διμερή συνεργασία στον τομέα της άμυνας και της ασφάλειας τα τελευταία χρόνια. Εκεί συζητήθηκε και η αγορά από την Άγκυρα πακιστανικών αεροσκαφών  MFI-17 Super Mushshak.</b>
      </p>
      <p>
        <b>Έτσι γίνεται κατανοητό ότι εδώ έχουμε μια «σχέση» κάτι παραπάνω από φιλική, που αγγίζει τα όρια της αμυντικής συμμαχίας για κοινούς σκοπούς στην Μεσόγειο και τον Ινδικό Ωκεανό. </b>
      </p>
    </article>
  </body>
</html>