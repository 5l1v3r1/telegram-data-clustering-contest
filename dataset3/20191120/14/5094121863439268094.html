<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/muz-chtel-potrestat-neukaznenou-ridicku-nakonec-vsak-potrestal-sam-sebe-20191120.html"/>
    <meta property="og:site_name" content="Deník.cz"/>
    <meta property="article:published_time" content="2019-11-20T14:33:00+00:00"/>
    <meta property="og:title" content="Muž chtěl potrestat neukázněnou řidičku, nakonec však potrestal sám sebe"/>
    <meta property="og:description" content="Kladenští strážníci vyjížděli do Mostecké ulice, kde někdo zaparkoval auto na chodníku. Hlídka na místě zjistila, že vozidlo částečně blokuje chodník a ztěžuje průjezd ulicí. Také si všimli oranžovou barvou nastříkaného kříže na kapotě a části blatníku. Barva byla ještě mokrá."/>
  </head>
  <body>
    <article>
      <h1>Muž chtěl potrestat neukázněnou řidičku, nakonec však potrestal sám sebe</h1>
      <address><time datetime="2019-11-20T14:33:00+00:00">20 Nov 2019, 14:33</time> by <a rel="author">Jan Brabec</a></address>
      <p>U vozidla stál rozhořčený oznamovatel. „Na dotaz strážníků, zda neví, kdo škodu na vozidle způsobil, řekl, že on. Muže naštvalo, že řidič své vozidlo odstavil takovým způsobem a chtěl ho tak vytrestat, aby příště parkoval jak má,“ uvedla mluvčí Městské policie Kladno Alena Purkytová.</p>
      <p>Podle ní strážníci sehnali majitelku vozidla, která se během chvilky dostavila k autu. „Jak přestupek řidičky, tak také podezření z trestného činu poškozování cizí věci, si k dořešení převzali přivolaní policisté,“ dodala mluvčí. Vzít spravedlnost do svých rukou se tak muži nevyplatilo.</p>
      <figure>
        <img src="https://g.denik.cz/20/51/pomozte-pri-zachrane-sbirky-historickych-motocyklu-po-dedeckovi-06_denik-150-3x2.jpg"/>
      </figure>
      <aside>
        <a href="https://kladensky.denik.cz/zlociny-a-soudy/pomozte-pri-zachrane-sbirky-historickych-motocyklu-po-dedeckovi-20191120.html">Pomozte při záchraně sbírky historických motocyklů po dědečkovi Přečíst článek ›</a>
      </aside>
      <figure>
        <img src="https://g.denik.cz/38/d3/policie-nova-policejni-auto-ilustracni-1-x-denik-630-1-d190713w5uwn1_denik-150-3x2.jpg"/>
      </figure>
      <aside>
        <a href="https://kladensky.denik.cz/zlociny-a-soudy/krimi-mix-vykradena-dilna-a-ukradene-auto-20191120.html">KRIMI MIX: Vykradená dílna a ukradené auto Přečíst článek ›</a>
      </aside>
    </article>
  </body>
</html>