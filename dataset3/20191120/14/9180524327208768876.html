<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/jvc_nyakhallgato.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-20T14:10:00+00:00"/>
    <meta property="og:title" content="Nyakhallgatóval támad a JVC"/>
    <meta property="og:description" content="Az SP-A7WT egy hangszórókkal rendelkező nyakpánt, ami a fedetlen fülek irányába sugározza a hangokat."/>
  </head>
  <body>
    <article>
      <h1>Nyakhallgatóval támad a JVC</h1>
      <address><time datetime="2019-11-20T14:10:00+00:00">20 Nov 2019, 14:10</time> by <a rel="author" href="https://prohardver.hu/tag/elefant_2.html" target="_blank">elefant</a></address>
      <h3>Hi﻿r﻿de﻿tés﻿</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>A JVC bejelentette, hogy szokatlan audió eszközt dob piacra november végén: az SP-A7WT egy nyakpánt, amelybe gondosan pozicionált hangszórókat építettek, ezek pedig pontosan a fülek irányába sugározzák a hangokat, egyfajta "hangbuborékot" hozva létre a fej körül.</p>
      <figure>
        <img src="https://prohardver.hu/dl/cnt/2019-11/156445/jvc_sp-a7wt.jpg"/>
        <figcaption>JVC SP-A7WT</figcaption>
      </figure>
      <p>A gyártó állítása szerint az összhatás olyan, mintha egy hagyományos fejhallgató lenne rajtunk, azzal az aprócska különbséggel, hogy a füleket itt nem fedi semmi. A termékre a hangok Bluetooth vezeték nélküli technológia révén juttathatóak el. A gyártó elsősorban telefonok, illetve televíziókészülékek mellé ajánlja.</p>
      <p>A készülék dobozában található egy leginkább pendrive-ra hasonlító BT transmitter, amelyet a televíziók hátuljába kell dugni, így olyan eszközökkel együtt is használható, amelyek alapból nem támogatják eme eljárás használatát. A készülék rendelkezik beépített mikrofonnal, így headsetként is bevethető, akkumulátora 15 órányi működésre elegendő energia eltárolását szavatolja, a töltés pedig 3 órát vesz igénybe. A 83 gramm súyú JVC SP-A7WT ára 14 000 jen, azaz olyan 38 000 forint körül alakul majd.</p>
      <figure>
        <img src="https://prohardver.hu/dl/cnt/2019-11/156445/5.jpg"/>
      </figure>
    </article>
  </body>
</html>