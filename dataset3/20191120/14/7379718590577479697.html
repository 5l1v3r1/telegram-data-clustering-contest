<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/20/in-ungheria-una-donna-su-cinque-ha-subito-violenza"/>
    <meta property="og:site_name" content="euronews"/>
    <meta property="article:published_time" content="2019-11-20T14:43:02+00:00"/>
    <meta property="og:title" content="In Ungheria una donna su cinque ha subito violenza"/>
    <meta property="og:description" content="Abbiamo incontrato una vittima di violenza da parte del partner, che ci spiega come, durante il processo, si sentiva trattata come un &quot;oggetto di scena&quot;, non come un essere umano"/>
  </head>
  <body>
    <article>
      <h1>In Ungheria una donna su cinque ha subito violenza</h1>
      <address><time datetime="2019-11-20T14:43:02+00:00">20 Nov 2019, 14:43</time> by <a rel="author">Euronews </a></address>
      <p>Alcuni attivisti ungheresi chiedono la ratifica della <a href="https://rm.coe.int/1680464e9d">Convenzione di Istanbul sulla prevenzione e la lotta contro la violenza sulle donne</a>. L'anno scorso 27 donne sono state uccise dal loro partner o ex partner in soli 8 mesi. <b>Ogni cinque donne in Ungheria</b>, in parole povere, <b>una ha subito abusi fisici dal proprio partner</b>.</p>
      <p>Le ong per i diritti delle donne pensano che il cambiamento debba venire dall'alto, come ci spiega la presidente di <a href="http://nane.hu/regioldal/english/index.html">"Women for Women against Violence" NANE</a>, Judit Wirth:"Se le leggi attuali fossero applicate in modo efficace dalle autorità, la situazione migliorerebbe notevolmente.</p>
      <p>Erika Renner è stata aggredita, drogata e mutilata dal suo ex amante. Il procedimento penale si è protratto per sei anni e senza il suo intervento si sarebbe arrivati all'archiviazione. Dice che le autorità non hanno un'empatia di base e non tengono conto della situazione delle vittime. Questo atteggiamento scoraggia chiaramente le vittime dal presentare una denuncia.</p>
      <blockquote>Mi hanno trattata come un oggetto di scena, ero un oggetto nel mio stesso caso. Avevo solo doveri: l'obbligo di testimoniare, di dire la verità. E nel frattempo il sistema giuridico non era affatto interessato a me, come essere umano<cite>Erika Renner <br/>Vittima di violenza</cite></blockquote>
      <p>Secondo l'attivista per i diritti delle donne Wirth, la colpa di ciò non può essere attribuita a chi lavora nella magistratura, nella polizia o nella sfera sociale. "La lotta contro la violenza sulle donne è una professione a sé stante", dichiara ai nostri microfoni. "Le persone che lavorano in questo campo non ricevono alcuna formazione - si può chiaramente vedere il risultato nella pratica quotidiana".</p>
      <p>Il governo ungherese in passato offriva formazioni specifiche sul tema, per la polizia e la magistratura. Dopo la crisi migratoria, però, hanno deciso che queste ong sono portatrici di un'ideologia contraria agli interessi dello Stato ungherese.</p>
    </article>
  </body>
</html>