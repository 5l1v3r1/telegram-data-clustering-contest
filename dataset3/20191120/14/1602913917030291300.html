<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/un-pachet-de-41-5-din-carbochim-cel-mai-mare-producator-de-abrazive-din-romania-schimba-proprietarii-tranzactie-de-31-milioane-lei-18599064"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T14:07:50+00:00"/>
    <meta property="og:title" content="​Un pachet de 41,5% din Carbochim, cel mai mare producător de abrazive din România, schimbă proprietarii: tranzacţie de 31 milioane lei"/>
    <meta property="og:description" content="Un pachet de 2 milioane de acţiuni reprezentând 41,5% din capitalul social al Carbochim Cluj-Napoca (simbol bursier - CBC), cel mai mare producător de abrazive profesionale din România, şi-a schimbat miercuri proprietarii într-o tranzacţie în valoare de 30,9 milioane lei, potrivit datelor BVB."/>
  </head>
  <body>
    <article>
      <h1>​Un pachet de 41,5% din Carbochim, cel mai mare producător de abrazive din România, schimbă proprietarii: tranzacţie de 31 milioane lei</h1>
      <address><time datetime="2019-11-20T14:07:50+00:00">20 Nov 2019, 14:07</time> by <a rel="author" href="https://www.zf.ro/autor/tibi-oprea" target="_blank">Tibi Oprea</a></address>
      <p>Un pachet de 2 milioane de acţiuni reprezentând 41,5% din capitalul social al Carbochim Cluj-Napoca (simbol bursier - CBC), cel mai mare producător de abrazive profesionale din România, şi-a schimbat miercuri proprietarii într-o tranzacţie în valoare de 30,9 milioane lei, potrivit datelor BVB.</p>
      <p>Astfel, tranzacţia a fost realizată la un preţ de 15,1 lei pe unitate, respectiv cu 11% mai mare faţă de cel din şedinţa precedentă.</p>
      <p>Compania nu a anunţat vânzătorul sau cumpărătorul până la ora redactării acestei ştiri.</p>
      <p>Carbochim este deţinută în proporţie de 26,8% de către Carbo Europe Bucureşti şi în proporţie de 25,1% de către Mircea-Petro Ionescu, în timp ce Viorel Dorin Popoviciu are o participaţie de 13%, iar Gheorghe-Titus-Dan are un pachet de 13% din numărul de acţiuni.</p>
      <p>Acţiunile CBC se tranzacţionează pe segmentul principal al Bursei de la Bucureşti la acelaşi preţ cu cel de la finalul anului 2018, pe un rulaj de 19.757 lei. Emitentul are o capitalizare de 67 milioane lei.</p>
    </article>
  </body>
</html>