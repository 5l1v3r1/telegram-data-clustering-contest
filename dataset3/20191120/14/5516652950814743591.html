<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426181/mika-iatridh-h-eparath-nosos-antimetwpizetai-giati-exoyme-axioys-episthmones-axioys-anthrwpoys"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T14:40:01+00:00"/>
    <meta property="og:title" content="Μίκα Ιατρίδη: «Η επάρατη νόσος αντιμετωπίζεται γιατί έχουμε άξιους επιστήμονες, άξιους ανθρώπους»"/>
    <meta property="og:description" content="Στο 14ο Πανελλήνιο Συνέδριο Χειρουργικής Ογκολογίας παρευρέθηκε, πριν λίγες ημέρες, η Βουλευτής Δωδεκανήσου Μίκα Ιατρίδη, ανταποκρινόμενη στην πρόσκλη...- Μίκα Ιατρίδη: «Η επάρατη νόσος αντιμετωπίζεται γιατί έχουμε άξιους επιστήμονες, άξιους ανθρώπους» - Η ΡΟΔΙΑΚΗ"/>
  </head>
  <body>
    <article>
      <h1>Μίκα Ιατρίδη: «Η επάρατη νόσος αντιμετωπίζεται γιατί έχουμε άξιους επιστήμονες, άξιους ανθρώπους»</h1>
      <address>
        <time datetime="2019-11-20T14:40:01+00:00">20 Nov 2019, 14:40</time>
      </address>
      <p>Στο 14ο Πανελλήνιο Συνέδριο Χειρουργικής Ογκολογίας παρευρέθηκε, πριν λίγες ημέρες, η Βουλευτής Δωδεκανήσου Μίκα Ιατρίδη, ανταποκρινόμενη στην πρόσκληση του διακεκριμένου Δωδεκανήσιου συμπατριώτη της, Αμ. Επίκ. Καθηγητή Χειρουργικής του ΕΚΠΑ και Προέδρου της Ελληνικής Εταιρείας Χειρουργικής Ογκολογίας, κ. Ιωάννη Καραϊτιανού.</p>
      <p>Στον χαιρετισμό της, η Μίκα Ιατρίδη επεσήμανε ότι η επάρατη νόσος είναι μια από τις πιο δύσκολες ασθένειες, με σημαντικές κοινωνικές και οικονομικές επιπτώσεις. Πρόκειται για μια συνεχή μάχη με έναν αδυσώπητο αντίπαλο, τόνισε η Μίκα Ιατρίδη και στη μάχη αυτή, η ελληνική ιατρική κοινότητα ανταποκρίνεται με τρόπο επιστημονικό, κοινωνικό και βαθύτατα ανθρώπινο.</p>
      <p>«Είμαι βέβαιη ότι οι εκλεκτοί σύνεδροι, επιστήμονες εγνωσμένου κύρους, θα δώσουν μια πνοή αισιοδοξίας και προσδοκίας αντιμετώπισης του καρκίνου, με τις νέες μεθόδους που εφαρμόζονται στη χειρουργική ογκολογία», κατέληξε στον χαιρετισμό της, η Βουλευτής Δωδεκανήσου.</p>
      <figure>
        <img src="https://www.rodiaki.gr/medias/2019/11/20/e1bffbcb451b5dc48cc1c57800a2afa9.jpg"/>
      </figure>
    </article>
  </body>
</html>