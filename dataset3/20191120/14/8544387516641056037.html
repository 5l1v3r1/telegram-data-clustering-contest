<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/20/eksodos-sthn-athina-10-events-pou-aksizei-na-deis-21-11-24-11/"/>
    <meta property="og:site_name" content="neolaia.gr"/>
    <meta property="article:published_time" content="2019-11-20T14:40:23+00:00"/>
    <meta property="og:title" content="Έξοδος στην Αθήνα: 10 events που αξίζει να δεις (21/11 – 24/11)"/>
    <meta property="og:description" content="✔Πάρτυ Χωρισμένων @ Αρχιτεκτονική Γκάζι"/>
  </head>
  <body>
    <article>
      <h1>Έξοδος στην Αθήνα: 10 events που αξίζει να δεις (21/11 – 24/11)</h1>
      <h2>Οι προτάσεις του Neolaia.gr για πάρτι, lives, εκθέσεις, θέατρο &amp; σινεμά!</h2>
      <address><time datetime="2019-11-20T14:40:23+00:00">20 Nov 2019, 14:40</time> by <a rel="author">neolaia.gr Team</a></address>
      <h3>PARTIES🎈🤸‍♀️</h3>
      <figure>
        <img src="https://neolaia.gr/wp-content/uploads/2019/11/%CE%A0%CE%91%CE%A1%CE%A4%CE%A5.jpg"/>
      </figure>
      <p>
        <b>✔Πάρτυ Χωρισμένων @ Αρχιτεκτονική Γκάζι</b>
      </p>
      <figure>
        <img src="https://neolaia.gr/wp-content/uploads/2019/11/%CF%80%CE%B1%CF%81%CF%84%CF%85-%CF%87.png"/>
      </figure>
      <p>
        <b>Facebook Photo</b>
      </p>
      <p>Την <b>Παρασκευή 22 Νοεμβρίου</b>, οι (φρέσκο)χωρισμένοι γιορτάζουν σε ένα πάρτι αφιερωμένο σε όλους τους μοναχικούς καβαλάρηδες!</p>
      <p>Είσαι, λοιπόν, φοιτητής και χώρισες πρόσφατα; Έλα στο πάρτι Χωρισμένων της Αρχιτεκτονικής για να περάσεις την πιο ωραία Παρασκευή της ζωής σου!</p>
      <p>Μετά τα το Sold out Party του Οκτώβρη, η MAD Dreams Ξαναχτυπά με ένα ραντεβού – πάρτι για όλες τις πληγωμένες ψυχές και, όχι μόνο, για να γνωρίσουν νέα άτομα και να ξεπεράσουν τον/την μ@@ τον/την πρώην…</p>
      <p>Στην είσοδο, θα δωθούν βραχιολάκια GLOW ανάλογα με το Status σας.</p>
      <p>
        <b>Πράσινο βραχιόλι: Ελεύθερος – Χωρισμένος</b>
      </p>
      <p>
        <b>Κόκκινο Βραχιόλι: Δεσμευμένος – Παντόφλα</b>
      </p>
      <p>
        <b>Άλλο χρώμα:  Είναι σε περίπλοκη κατάσταση…</b>
      </p>
      <p>Επίσης, ανάλογα με το βραχιολάκι θα δωθούν δώρα έκπληξη!</p>
      <p>
        <b>Μουσική: Hard Ελληνικά , Trash , House , Trap</b>
        <br/>
        <b>Djs: TBA</b>
      </p>
      <p>
        <b>22/11, Ελασιδών 6 (Πειραιώς 116, Γκάζι), Αθήνα, Ώρα: 11 μ.μ. – 5:30 π.μ., Είσοδος: 4 ευρώ.</b>
      </p>
      <p>
        <b>✔Vault 88: Dj Rush @ 6 d.o.g.s</b>
      </p>
      <figure>
        <img src="https://neolaia.gr/wp-content/uploads/2019/11/Dj-Vault.png"/>
      </figure>
      <p>
        <b>Dj Rush</b>
      </p>
      <p>Tην <b>Παρασκευή 22 Νοεμβρίου</b>, τα decks του <b>Six Dogs</b> αναλαμβάνει ο θρυλικός του χώρου <b>Dj Rush, </b>σε ένα ακόμα πάρτι που υπόσχεται πολύ χορό και διασκέδαση!</p>
      <p>To όνομα του <b>Dj Rush</b> περιγράφει εμβληματικά έναν άνθρωπο που δεν περιορίστηκε καλλιτεχνικά σε κανένα σημείο της καριέρας του, παρουσιάζοντας τρία διαφορετικά alias, το <b>Major Rush</b>, το<b> Russian Roulette</b> και το <b>The Drum Major</b>.</p>
      <p>H μουσική του συνδυάζει αρμονικά jazz, disco, funk και soul ήχους, ενώ τα shows του έχουν αφήσει εποχή στα σημαντικότερα dancefloors της Ευρώπης και όχι μόνο.</p>
      <p>Μαζί του εμφανίζονται ο resident του Vault 88, <b>Cirkle,</b> ο συνιδρυτής των analogue a.metz και οι <b>Desmond Kind</b> και Bio από την Athens Rave Culture.</p>
      <p>
        <b>22/11, 6 d.o.g.s, Αβραμιώτου 6 – 8, Μοναστηράκι, Ώρα: 00:00, Eίσοδος: 10 ευρώ.</b>
      </p>
      <p>
        <b>✔Cosmonauts x Under Black Helmet @ Temple Athens</b>
      </p>
      <figure>
        <img src="https://neolaia.gr/wp-content/uploads/2019/11/5555-1.png"/>
      </figure>
      <p>
        <b>Facebook Photo</b>
      </p>
      <p>Μετά το άκρως επιτυχημένο πρώτο United in Techno, οι<b> Cosmonauts</b> επιστρέφουν το<b> Σάββατο 23 Νοεμβρίου 2019</b> στο <b>Temple Athens</b> με ένα clubnight «φωτιά» και καλεσμένο τον<b> Under Black Helmet,</b> έναν απ’τους ενεργότερους εκπροσώπους της Code is Law.</p>
      <p>Μαζί του οι: Jokasti &amp; Nek [Mord], Jerm [Analogue] κα Saniter &amp; Theremin, για μα ζεστάνουν τη βραδιά, όπως μόνο αυτοί ξέρουν.</p>
      <p>
        <b>23</b>
        <b>/11, Temple Athens, Ιάκχου 17, Γκάζι, Ώρα έναρξης: 24:00, Είσοδος: Από 8 ευρώ.</b>
      </p>
      <h3>LIVES🎤</h3>
      <p>
        <b>✔Deerhunter live @ Fuzz Live Music Club </b>
      </p>
      <figure>
        <img src="https://neolaia.gr/wp-content/uploads/2019/11/Deerhunter-fb.png"/>
      </figure>
      <p>
        <b>Facebook Photo</b>
      </p>
      <p>Οι Αμερικανοί <b>Deerhunter</b>, μία από τις καλύτερες μπάντες των τελευταίων 15 ετών, έρχονται <b>για πρώτη φορά</b> στην Ελλάδα, την <b>Πέμπτη 21 Νοεμβρίου,</b> στο <b>Fuzz Live Music Club</b>, για μία συναυλία που προβλέπεται συναρπαστική!</p>
      <p>Από το ξεκίνημά τους, το 2001 στην Atlanta των ΗΠΑ, δεν συμβιβάστηκαν ποτέ με οποιαδήποτε μόδα και συγκεκριμένο ήχο. Κέρδισαν άμεσα μία πρωτοφανή κριτική αποδοχή, ακόμα και με τις πιο πρώιμες κυκλοφορίες τους, θέτοντας τα δικά τους όρια που εκτείνονται από την psych-pop και το alt-rock έως την experimental lo-fi και το noise rock, εξερευνώντας ταυτόχρονα το garage rock και το shoegaze, με μια μόνιμη υπερβατική προσέγγιση την οποία οι ίδιοι ονομάζουν «ambient punk».</p>
      <p>Η προπώληση ξεκινάει στα <b>23 ευρώ</b> και για περιορισμένο αριθμό εισιτηρίων.</p>
      <p>Μετά την εξάντλησή τους, θα συνεχιστεί στα <b>25 ευρώ.</b> Στο ταμείο, η τιμή θα είναι 28 ευρώ.</p>
      <p>
        <b>Διάθεση εισιτηρίων:</b>
      </p>
      <p>Τηλεφωνικά / στο 11876</p>
      <p>
        <b>21/11, Fuzz Live Music Club, Πειραιώς 209 και Πατριάρχου Ιωακείμ 1, Ταύρος, 21 0345 0817, Ώρα: 20:00.</b>
      </p>
      <p>
        <b>✔ ΛΑΡΓΚΟ @ Gagarin205</b>
      </p>
      <figure>
        <img src="https://neolaia.gr/wp-content/uploads/2019/11/DSC03225-2-2.jpg"/>
      </figure>
      <p>
        <b>ΛΑΡΓΚΟ</b>
      </p>
      <p>Έχοντας βρεθεί σε μικρά και μεγάλα stages σε όλη την Ελλάδα, το πολύ αγαπημένο και φημισμένο για τις livάρες του συγκρότημα από τη Θεσσαλονίκη, οι <b>Λάργκο</b>, επανέρχεται δριμύτερο στο προσκήνιο δυο χρόνια μετά την κυκλοφορία του πρώτου δίσκου (<b>EP,</b> ένας χαμούλης με το τραγούδι <i>«Απ’ την αρχή του κόσμου»</i>) και κυκλοφορεί το δεύτερο άλμπουμ του με τίτλο <b>«Τα Λάθη».</b></p>
      <p>Το τραγούδι «Περιπατητές του Κόσμου», οι Λάργκο συνυπογράφουν μαζί με το hip hop συγκρότημα <b>Social Waste,</b> οι οποίοι επιμελήθηκαν τους στίχους και τις ερμηνείες, ενώ στον δίσκο συναντάμε επίσης και μια διασκευή του συγκροτήματος σε ένα ακυκλοφόρητο τραγούδι του Θανάση Παπακωνσταντίνου με τίτλο «ο λαγός».</p>
      <p>Την <b>Παρασκευή</b><b>22 Νοεμβρίου, </b>λοιπόν, οι <b>ΛΑΡΓΚΟ </b>ανεβαίνουν στη σκηνή του <b>Gagarin205 </b>για να παρουσιάσουν τον καινούριο τους δίσκο με τίτλο <b>«Τα Λάθη» </b>και να μας ταξιδέψουν για ακόμη μια φορά με τα υπέροχα κομμάτια και τον κοινωνικό τους στίχο, ενώ guest στο live θα κάνει ο<b> Χρήστος και ο Λεωνίδας από τους Social Waste, αλλά και οι Rebeltes.</b></p>
      <p>
        <b>22/11, Gagarin205, Λεωφόρος Λιοσίων 205, Αθήνα, Εισιτήρια: Προπώληση: 8 ευρώ, Ταμείο: 10 ευρώ, Ώρα: 21:00.</b>
      </p>
      <p>
        <b>✔Larry Gus Live @ Romantso</b>
      </p>
      <figure>
        <img src="https://neolaia.gr/wp-content/uploads/2019/11/2910_Larry_Gus_1-640x406-640x406.jpg"/>
      </figure>
      <p>
        <b>Larry Gus</b>
      </p>
      <p>Την <b>Παρασκευή 22 Νοεμβρίου</b> και μόλις έναν μήνα μετά την επίσημη κυκλοφορία του<b> Subservient</b> («Υποτακτικός»), του τέταρτου άλμπουμ του στην DFA, o <b>Larry Gus</b> επιστρέφει στο <b>Romantso</b> για μια μεγάλη, εκρηκτική και αποκλειστική live παρουσίαση του νέου του σόου, με επιλογές από ολόκληρη τη δισκογραφία του, ενώ special guest εμφανίσεις θα κάνουν καλοί φίλοι, όπως Άγγελος Κυρίου, Anna Vs June, αλλά και ο χορευτής/χορογράφος, Κώστας Τσιούκας, με τον οποίον είχαν πολύ πρόσφατα δουλέψει και για το ανατρεπτικό ανέβασμα της Ζιζέλ στο περσινό Φεστιβάλ Αθηνών.</p>
      <p>Στο νέο του άλμπουμ με τίτλο, <b>Subservient,</b> ο <b>Larry Gus</b> αφήνει στην άκρη τα samples, ακολουθεί έναν ακόμα πιο ποπ προσανατολισμό απ’ ό,τι στις προηγούμενες δουλειές του, επιλέγει να παίξεις όλα τα όργανα μόνος του και μιλά για τον καθημερινό αγώνα του να είναι πατέρας, σύντροφος, καλλιτέχνης και άνθρωπος το 2019.</p>
      <p>
        <b>22/11, Bios. Ρομάντσο, Αναξαγόρα 3-5, Αθήνα, Ώρα: 21:00, Eίσοδος: 8 ευρώ.</b>
      </p>
      <h3>Έκθεση φωτογραφίας 📷</h3>
      <p>
        <b>✔ «Βαλκάνια: Κοινές Διαδρομές» @ Ανώτατη Σχολή Καλών Τεχνών</b>
      </p>
      <figure>
        <img src="https://neolaia.gr/wp-content/uploads/2019/11/Common-Routes-%CE%A4%CF%8C%CE%BB%CE%B7%CF%82-%CE%A7%CE%B1%CF%84%CE%B6%CE%B7%CE%B3%CE%BD%CE%B1%CF%84%CE%AF%CE%BF%CF%85-3.jpg"/>
      </figure>
      <p>
        <b>Common Routes – Τόλης Χατζηγνατίου</b>
      </p>
      <p>Το<b> Σάββατο 23 Νοεμβρίου 2019</b>, η ομάδα <b>Common Routes</b> παρουσιάζει το τέταρτο φωτογραφικό της οδοιπορικό στα Βαλκάνια, στο πλαίσιο του project<b> «Βαλκάνια: Κοινές Διαδρομές» (Common Routes IV: Albania)</b> στην <b>ΑΣΚΤ (Ανώτατη Σχολή Καλών Τεχνών).</b></p>
      <p>Μετά τις αποστολές σε Τουρκία, Σερβία – Βοσνία Ερζεγοβίνη και Ρουμανία, οι φωτογράφοι <b>Γιώργος Ασημακόπουλος, Χαρά Έρτσου, Τάσος Κουτσιαύτης, Δημοσθένης Μαραγκός, Μιχάλης Νικολαίδης, Γιώργος Τσακανίκας και Τόλης Χατζηγνατίου</b> ταξίδεψαν τον Νοέμβριο του 2018 στη Αλβανία, καλύπτοντας φωτογραφικά 1.300 περίπου οδικά χιλιόμετρα. Κύριοι σταθμοί του φωτογραφικού μας οδοιπορικού στην Αλβανία ήταν οι πόλεις Τίρανα, Σκόδρα, Φουσέ-Αρέζ, χωριά της βόρειας Αλβανίας (όπως Qerret, Puke κλπ) Κούκες, Επισκοπή, Λίμνη Οχρίδας, Κορυτσά, Μπόγκραντεζ και Μπεράτ.</p>
      <p>Το φωτογραφικό οδοιπορικό <b>«Common Routes/ Balkan Project»</b> έχει σαν στόχο να αναδείξει κοινούς προβληματισμούς, κοινά συναισθήματα, κοινά ιδανικά με επίκεντρο τον ίδιο τον Άνθρωπο και με φόντο το πολυδιάστατο μωσαϊκό πολιτισμού των Βαλκανίων. Παράγοντες, όπως το περιβάλλον μέσα στο οποίο ζούμε, η κουλτούρα, η ιστορία κάθε λαού επηρεάζει την συμπεριφορά μας συνθέτοντας έτσι ένα πάζλ διαφορετικότητας αλλά και γνώσης για τον ταξιδιώτη που επισκέπτεται διαφορετικούς τόπους. Υπάρχει όμως και κάτι άλλο, πάνω από την διαφορετικότητα του κάθε τόπου, όχι εθνικό, όχι πρόσκαιρο κάτι που έχει να κάνει με την φύση μας και την κοινή μας πορεία ως άνθρωποι.</p>
      <figure>
        <img src="https://neolaia.gr/wp-content/uploads/2019/11/Common-Routes-%CE%93%CE%B9%CF%8E%CF%81%CE%B3%CE%BF%CF%82-%CE%91%CF%83%CE%B7%CE%BC%CE%B1%CE%BA%CF%8C%CF%80%CE%BF%CF%85%CE%BB%CE%BF%CF%82-3-640x427-640x427.jpg"/>
      </figure>
      <p>
        <b>Common Routes – Γιώργος Ασημακόπουλος</b>
      </p>
      <p>Η έκθεση θα διεξαχθεί στην <b>Ανωτάτη Σχολή Καλών Τεχνών</b> και θα διαρκέσει <b>από 23 Νοεμβρίου έως 1 Δεκεμβρίου 2019</b>. Τα εγκαίνια θα πραγματοποιηθούν 23/11, ημέρα Σάββατο και ώρα έναρξης 19.00.</p>
      <p>
        <b>Η φωτογραφική ομάδα Common Routes αποτελείται από τους φωτογράφους:</b>
      </p>
      <p>
        <i>Γιώργος Ασημακόπουλος</i>
        <br/>
        <i>Χαρά Έρτσου</i>
        <br/>
        <i>Τάσος Κουτσιαύτης</i>
        <br/>
        <i>Δημοσθένης Μαραγκός</i>
        <br/>
        <i>Μιχάλης Νικολαίδης</i>
        <br/>
        <i>Γιώργος Τσακανίκας</i>
        <br/>
        <i>Τόλης Χατζηγνατίου</i>
      </p>
      <p>
        <b>23/11 – 01/12, Ανώτατη Σχολή Καλών Τεχνών, Πειραιώς 256, Αθήνα, Ώρα: 19:00.</b>
      </p>
      <h3>Σινεμά📽</h3>
      <p>
        <b>✔ «The Irishman»</b>
      </p>
      <figure>
        <iframe src="https://www.youtube.com/embed/WHXxVmeGQUc" width="1280" height="720" data-service="Youtube" scrolling="no"/>
      </figure>
      <p>Ο <b>«The Irishman» («Ιρλανδός»)</b> αποτελεί την επική κινηματογραφική πραγματεία του γνωστού σκηνοθέτη, Μάρτιν Σκορτσέζε, πάνω στο οργανωμένο έγκλημα και τη μαφία.</p>
      <p>Η ιστορία παρακολουθεί έναν εκτελεστή της μαφίας, ο οποίος ανακαλεί τις δεκαετίες των 60s και 70s, τότε που ήταν το «δεξί χέρι» του συνδικαλιστή, Τζίμι Χόφα.</p>
      <p>Πρόκειται για μια από τις πιο πολυαναμενόμενες ταινίες της χρονιάς, η οποία μας λέει την ιστορία ενός βετεράνου του Β’ Παγκόσμιου Πολέμου, του Φρανκ Σίραν, ενός απατεώνα και εκτελεστή που συνεργάστηκε με διαβόητες μορφές του εγκλήματος στη μεταπολεμική Αμερική.</p>
      <p><b>Σκηνοθεσία:</b> Μάρτιν Σκορτσέζε</p>
      <p><b>Πρωταγωνιστούν:</b> Ρόμπερτ Ντε Νίρο, Τζο Πέσι, Αλ Πατσίνο, Άννα Πάκουιν</p>
      <p>
        <b>✔ «Υπάρχει Θεός, το Όνομά της Είναι Πετρούνια»</b>
      </p>
      <figure>
        <iframe src="https://www.youtube.com/embed/l_jCaETHAT0" width="953" height="721" data-service="Youtube" scrolling="no"/>
      </figure>
      <p>Σε μια μικρή πόλη, κάπου στη Βόρεια Μακεδονία, ο αγιασμός των υδάτων είναι από τις πιο σημαντικές στιγμές για την κοινότητα, δεδομένου ότι επικρατεί η πεποίθηση πως το πρόσωπο που πιάνει τον σταυρό, θα έχει ευλογία και καλή τύχη στην υπόλοιπη ζωή του.</p>
      <p>Κόντρα σε ό,τι ορίζει η παράδοση, λοιπόν, μια άνεργη ανύπαντρη γυναίκα βουτάει στο νερό και πιάνει τον σταυρό, ενώ οι άντρες, εξοργισμένοι που έμειναν με άδεια χέρια, την κατηγορούν για «ασέβεια».</p>
      <p>Η γυναίκα, ωστόσο, αρνείται να παραδώσει τον σταυρό, καθώς είναι πια έτοιμη να αντιμετωπίσει τα έμφυλα στερεότυπα ενός κόσμου, γεμάτου με απαρχαιωμένες αντιλήψεις.</p>
      <p><b>Σκηνοθεσία:</b> Τεόνα Στρούγκαρ Μιτέβσκα</p>
      <p><b>Πρωταγωνιστούν:</b> Ζόρικα Νούσεβα, Λαμπίνα Μιτέβσκα</p>
      <h3>ΘΕΑΤΡΟ 🎬</h3>
      <p>
        <b>✔«Το Τέλος του Έρωτα» </b>
        <b>@ Θέατρο Δεκατέσσερα</b>
      </p>
      <figure>
        <img src="https://neolaia.gr/wp-content/uploads/2019/11/%CE%A4%CE%9F-%CE%A4%CE%95%CE%9B%CE%9F%CE%A3-%CE%A4%CE%9F%CE%A5-%CE%95%CE%A1%CE%A9%CE%A4%CE%91-1-2.jpg"/>
      </figure>
      <p>Στο έργο του Γάλλου συγγραφέα και χορογράφου, <b>Pascal Ramber, </b>οι δύο πρωταγωνιστές της ιστορίας, ο Σταν και η Όντρεϊ, συναντιούνται για να δώσουν τέλος στη σχέση τους. Έχοντας ως όπλο τους τον λόγο, ο οποίος εκτοξεύεται παραληρηματικά και προσγειώνεται ανελέητα στα σώματά τους, κατακερματίζουν ο ένας τον άλλον, οικοδομώντας μιαν “αστική” τραγωδία. Είναι μια ακτινογραφία λόγου και σώματος, το χρονικό ενός χωρισμού σε απευθείας μετάδοση, Είναι η δολοφονία του John Lennon από το ρεβόλβερ του Mark David Chapman, μπροστά απο το Dakota Building. Γιατί ίσως αυτή είναι η αναπόδραστη μοίρα του έρωτα. Να δολοφονείται εν ψυχρώ, εκεί που δεν το περιμέναμε. Ξανά και ξανά.</p>
      <p><b>Ερμηνεία:</b> Θωμάς Καζάσης, Φένια Σχοινά</p>
      <p><b>Σκηνοθεσία:</b> Ανδρέας Καννελόπουλος</p>
      <p>
        <b>«Το τέλος του Έρωτα», Θέατρο Δεκατέσσερα, Καλλιρόης 10, Αθήνα, Τηλ. | 693 219 5393, Ημέρες &amp; ώρες παραστάσεων: Πέμπτη &amp; Παρασκευή στις 21:15, Τιμές εισιτηρίων: Γενική Είσοδος: 12€, Μειωμένο: 8€, Ατέλειες: 5€, Προπώληση εισιτηρίων, Viva.gr</b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/20/eksodos-sthn-athina-10-events-pou-aksizei-na-deis-21-11-24-11/"/>
        <a href="https://neolaia.gr/neo/live-paw-volta"/>
        <a href="https://neolaia.gr/2019/11/20/public-kai-media-markt-se-thesi-etimotitas-gia-black-friday-2019/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/13/friends-reunion-under-way/"/>
        <a href="https://neolaia.gr/neo/seires-dvd"/>
        <a href="https://neolaia.gr/2019/10/25/eisai-foititis-anakalipse-ti-einai-auto-pou-hriazese-perisotero/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/10/17/i-anazitisi-idiaiterou-mathimatos-mporei-na-krivei-idieteres-ekplikseis/"/>
      </related>
    </article>
  </body>
</html>