<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/sumski-kopy-zatrymaly-ymovirnyh-avtougonshchykiv"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-20T14:17:00+00:00"/>
    <meta property="og:title" content="Сумські копи затримали ймовірних автозлодіїв"/>
    <meta property="og:description" content="Подія сталася днями, біля торговельний центру, на проспекті Михайла Лушпи. Інспектори отримали повідомлення від 26-річного чоловіка про крадіжку його особистих речей з автомобіля. На місці заявник розповів інспекторам, що, припаркував свій легковик та й пішов собі в справах. Повернувшись, він виявив відсутність сумки з документами, грошима та мобільним телефоном. Й от тоді він згадав, що на стоянці помітив підозрілий транспортний засіб Daewoo Lanos. Увагу водія привернув яскравий золотистий колір самої автівки та те, що в ній знаходилися підозрілі чоловіки в капюшонах."/>
  </head>
  <body>
    <article>
      <h1>Сумські копи затримали ймовірних автозлодіїв</h1>
      <address>
        <time datetime="2019-11-20T14:17:00+00:00">20 Nov 2019, 14:17</time>
      </address>
      <p>Подія сталася днями, біля торговельний центру, на проспекті Михайла Лушпи. Інспектори отримали повідомлення від 26-річного чоловіка про крадіжку його особистих речей з автомобіля. На місці заявник розповів інспекторам, що, припаркував свій легковик та й пішов собі в справах. Повернувшись, він виявив відсутність сумки з документами, грошима та мобільним телефоном. Й от тоді він згадав, що на стоянці помітив підозрілий транспортний засіб Daewoo Lanos. Увагу водія привернув яскравий золотистий колір самої автівки та те, що в ній знаходилися підозрілі чоловіки в капюшонах.</p>
      <p>Охоронці порядку одразу почали відпрацьовувати територію обласного центру, адже зловмисники могли продовжувати вчиняти протиправні дії. Згодом, біля торговельного центру, на вулиці Кооперативній, вартові порядку виявили автомобіль Daewoo Lanos, схожий за описом. У транспортному засобі інспектори виявили двох 18-річних молодиків. Під час спілкування вони помітно нервували. У ході проведення поверхневої перевірки у водія патрульні виявили чималу кількість грошових коштів та пристрій, ймовірно, для сканування сигналу автосигналізації транспортних засобів. А під час візуального огляду самого автомобіля, у бардачку, інспектори виявили мобільний телефон, схожий на викрадений.</p>
      <p>Патрульні викликали на місце слідчо-оперативну групу Сумського відділу поліції.</p>
      <p>Наразі по даному факту слідчі відкрили кримінальне провадження за ознаками ст. 185 (Крадіжка) ККУ.</p>
    </article>
  </body>
</html>