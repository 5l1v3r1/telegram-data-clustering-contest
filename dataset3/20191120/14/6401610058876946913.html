<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/stikstofcrisis-tweede-kamer-houdt-vast-aan-stikstofpolitiek-geeft-wel-ruimte-aan-woningbouw/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-20T14:00:28+00:00"/>
    <meta property="og:title" content="Stikstofcrisis: Tweede Kamer houdt vast aan stikstofpolitiek, geeft wel ruimte aan woningbouw"/>
    <meta property="og:description" content="De Tweede Kamer heeft zojuist een motie van PvdA-Kamerlid William Moorlag aangenomen waarin wordt bepleit dat de ‘stikstofruimte’ die vrijkomt door het verlagen van de maximumsnelheid moet worden ingezet om de woningbouw vlot te trekken. Eerder vandaag werd bericht dat het bouwen van 75.000 woningen waarschijnlijk niet gaat lukken. Wel wordt er een begin gemaakt om de woningnood op te lossen en dat is natuurlijk goed nieuws. De motie van Moorlag houdt in feite vast aan de bestaande wet- en regelgeving aangaande stikstof en was om die reden waarschijnlijk aanleiding voor de PVV, FVD, CDA en de VVD om tegen de motie van de PvdA’er te stemmen. Het is niet onwaarschijnlijk dat deze partijen het voorstel he-le-maal niets vinden omdat zij veel liever de Natura2000-gebieden herdefiniëren om via die wijze ‘stikstofruimte’ te creëren. Moorlag gooit het echter over een andere boeg, zo schrijft hij in zijn Motie: “verzoekt de regering, te bewerkstelligen dat de ruimte die ontstaat door verlaging van de maximumsnelheid en…"/>
  </head>
  <body>
    <article>
      <h1>Stikstofcrisis: Tweede Kamer houdt vast aan stikstofpolitiek, geeft wel ruimte aan woningbouw</h1>
      <address><time datetime="2019-11-20T14:00:28+00:00">20 Nov 2019, 14:00</time> by <a rel="author">Teunis Dokter</a></address>
      <p>
        <b>De Tweede Kamer heeft zojuist een motie van PvdA-Kamerlid William Moorlag aangenomen waarin wordt bepleit dat de ‘stikstofruimte’ die vrijkomt door het verlagen van de maximumsnelheid moet worden ingezet om de woningbouw vlot te trekken. Eerder vandaag werd bericht dat het bouwen van 75.000 woningen </b>
        <a href="https://www.dagelijksestandaard.nl/2019/11/opnieuw-een-klap-voor-de-woningmarkt-bouw-75-000-woningen-gaat-komende-twee-jaar-niet-lukken/">
          <b>waarschijnlijk niet gaat lukken</b>
        </a>
        <b>. Wel wordt er een begin gemaakt om de woningnood op te lossen en dat is natuurlijk goed nieuws.</b>
      </p>
      <p>De motie van Moorlag houdt in feite vast aan de bestaande wet- en regelgeving aangaande stikstof en was om die reden waarschijnlijk aanleiding voor de PVV, FVD, CDA en de VVD om tegen de motie van de PvdA’er te stemmen. Het is niet onwaarschijnlijk dat deze partijen het voorstel he-le-maal niets vinden omdat zij veel liever <a href="https://www.dagelijksestandaard.nl/2019/11/stikstofcrisis-jesse-klaver-neemt-stelling-tegen-cda-en-vvd-om-opheffen-natura2000-status-wierdense-veld/"><b>de Natura2000-gebieden herdefiniëren</b></a> om via die wijze ‘stikstofruimte’ te creëren.</p>
      <p>Moorlag gooit het echter over een andere boeg, zo schrijft hij in zijn <a href="https://www.tweedekamer.nl/kamerstukken/detail?id=2019Z22172&amp;did=2019D46053"><b>Motie</b></a>:</p>
      <blockquote>“verzoekt de regering, te bewerkstelligen dat de ruimte die ontstaat door verlaging van de maximumsnelheid en beschikbaar is voor vergunningverlening bij voorrang wordt ingezet voor het op gang brengen van de woningbouw,”</blockquote>
      <p>De motie is met algemene stemmen aangenomen in de Tweede Kamer. Het betekent dat als er ruimte komt voor stikstofuitstoot binnen de huidige wet- en regelgeving, dat deze moet worden ‘besteed’ aan de woningbouw. Pech dus voor boeren, maar de Kamer heeft gesproken.</p>
      <p>De regering wordt oproepen vaart te maken met de vergunningsverlening voor bouwprojecten. Regeringspartijen VVD en CDA willen daar, zo lijkt het gezien de stemmingsuitslag, echter niet aan meewerken. Zij stemden ten slotte tegen het voorstel. Met de motie blijkt dat de stikstofpolitiek nog steeds springlevend is in de Tweede Kamer en de stikstofcrisis slechts een kwestie van tijd is alvorens deze weer oplaait.</p>
    </article>
  </body>
</html>