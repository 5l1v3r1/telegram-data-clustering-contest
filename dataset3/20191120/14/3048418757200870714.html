<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/20/bram-moszkowicz-wil-weer-aan-de-slag-als-advocaat/"/>
    <meta property="og:site_name" content="ThePostOnline"/>
    <meta property="article:published_time" content="2019-11-20T14:06:00+00:00"/>
    <meta property="og:title" content="Bram Moszkowicz wil weer aan de slag als advocaat"/>
    <meta property="og:description" content="Topadvocaat werd zes jaar geleden geschorst"/>
  </head>
  <body>
    <article>
      <h1>Bram Moszkowicz wil weer aan de slag als advocaat</h1>
      <h2>Topadvocaat werd zes jaar geleden geschorst</h2>
      <address><time datetime="2019-11-20T14:06:00+00:00">20 Nov 2019, 14:06</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Bram Moszkowicz wil weer aan de slag als advocaat, <a href="https://www.ad.nl/binnenland/bram-moszkowicz-wil-terugkeren-als-advocaat-verzoek-ingediend~aaf946fc/">meldt het <i>AD</i></a>. De in 2012 van het tableau geschrapte ex-strafpleiter heeft bij de Orde van Advocaten Midden-Nederland een verzoek daartoe ingediend.</p>
      <p>Moszkowicz wordt geadviseerd door advocaat en oud-deken van de Orde van Advocaten in Den Haag Ernst van Win. Hij bevestigt het verzoek van Moszkowicz, maar kan en wil er inhoudelijk nog niet op ingaan omdat het verzoek nog niet in behandeling is genomen. “We zijn er nu verder op aan het studeren.” Ook Moszkowicz wil om die reden nog niet reageren.</p>
      <p>Moszkowicz werd in 2012 geschorst omdat hij contante betalingen niet zou hebben gemeld aan de Orde van Advocaten, dat zijn bedrijfsvoering niet duidelijk was en dat hij diverse jaarrekeningen niet zou hebben overgelegd. Ook een aantal cliënten had zich over de raadsman beklaagd. In 2013 <a href="https://nieuws.tpo.nl/2012/10/30/tuchtrechter-oordeelt-vandaag-over-moszkowicz/">viel het doek ‘definitief’</a> toen het Hof van Discipline in hoger beroep zijn schorsing handhaafde.</p>
    </article>
  </body>
</html>