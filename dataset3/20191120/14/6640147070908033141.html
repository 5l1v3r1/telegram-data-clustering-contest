<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/il-lato-oscuro-della-luna-k-11/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T14:30:00+00:00"/>
    <meta property="og:title" content="Il lato oscuro della Luna e K-11 in arrivo con Sergio Bonelli Editore! | Cultura Pop"/>
    <meta property="og:description" content="Sergio Bonelli Editore ha presentato ufficialmente Il lato oscuro della Luna e K-11. Volume Primo, che debutteranno ufficialmente dal prossimo 28 novembre."/>
  </head>
  <body>
    <article>
      <h1>Il lato oscuro della Luna e K-11 in arrivo con Sergio Bonelli Editore! | Cultura Pop</h1>
      <address><time datetime="2019-11-20T14:30:00+00:00">20 Nov 2019, 14:30</time> by <a rel="author">https://www.facebook.com/phrancesco.cap</a></address>
      <p><b>Sergio Bonelli Editore</b>, attraverso un comunicato ufficiale, <b>ha presentato due nuove opere chiamate Il lato oscuro della Luna e K-11. Volume Primo</b>. Questi due fumetti arriveranno in libreria e in fumetteria a partire dal prossimo <b>28 novembre</b>.</p>
      <p>Leggi anche: <a href="https://www.tomshw.it/culturapop/sergio-bonelli-editore-novembre-fuoco/">Sergio Bonelli Editore, un novembre di fuoco con Lo Sconosciuto e Io sono Nathan Never!</a></p>
      <p>Scritta da Alessandro Bilotta e disegnata da Matteo Mosca, <b><a href="https://toms.it/9k46A">Il lato oscuro della Luna</a> racconta la storia dell’enigmatico satellite del nostro Pianeta e di un astronauta Lloyd</b>, che ha incoronato il suo sogno d’infanzia diventando appunto un conquistatore dello Spazio. L’astronauta, in viaggio per la Luna, si accorge che tutti i suoi compagni sono spariti dal nulla, senza lasciare alcuna traccia.</p>
      <p>Il lato oscuro della Luna, inoltre, trascinerà il lettore verso mete mai pensate prima, ponendolo naturalmente davanti a questo dilemma di difficile risoluzione. La copertina di questo primo volume è firmata da <b>Aldo Di Gennaro</b>.</p>
      <p>Oltre al <a href="https://toms.it/9k46A">Lato oscuro della Luna</a>, <b>il 28 novembre sarà il grande giorno di K-11. Volume Primo</b>, un’opera scritta da Matteo Casali e disegnata da Davide Gianfelice. La narrazione inizia alla conclusione della Seconda Guerra Mondiale, e precisamente quando un giovane soldato sovietico accetta di prendere parte a un progetto scientifico top-secret molto pericoloso. La copertina di questo volume, invece, è stata firmata da <b>Emiliano Mammucari</b>.</p>
      <p>Insomma, Sergio Bonelli Editore ha deciso di rinnovare ancora una volta il suo catalogo di prodotto, con opere a fumetti di indubbia qualità. Per chi fosse interessato, Il lato oscuro della Luna e K-11. Volume Primo saranno venduti rispettivamente a 20 e 16 euro. Non mancheranno dovuti aggiornamenti, continuate a seguirci.</p>
      <slideshow>
        <figure>
          <img src="https://www.tomshw.it/images/images/2019/11/il-lato-oscuro-della-luna-k11-64117.768x432.jpg"/>
        </figure>
        <figure>
          <img src="https://www.tomshw.it/images/images/2019/11/il-lato-oscuro-della-luna-k11-64116.768x432.jpg"/>
        </figure>
      </slideshow>
      <blockquote>Siete particolarmente interessati a Il Lato Oscuro della Luna? Potete acquistarlo a un interessante prezzo su Amazon al <a href="https://toms.it/9k46A">seguente indirizzo</a>.</blockquote>
    </article>
  </body>
</html>