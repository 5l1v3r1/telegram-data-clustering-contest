<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/fiul-lui-costel-corduneanu-arestat-preventiv-dupa-ce-a-fost-prins-cu-30-de-grame-de-heroina-20096496"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T14:43:01+00:00"/>
    <meta property="og:title" content="Fiul lui Costel Corduneanu, arestat preventiv după ce a fost prins cu 30 de grame de heroină"/>
    <meta property="og:description" content="Fiul unuia dintre liderii clanului Corduneanu a fost prins în județul Vaslui cu aproximativ 30 de grame de heroină. Alex Corduneanu a fost internat la"/>
  </head>
  <body>
    <article>
      <h1>Fiul lui Costel Corduneanu, arestat preventiv după ce a fost prins cu 30 de grame de heroină</h1>
      <address><time datetime="2019-11-20T14:43:01+00:00">20 Nov 2019, 14:43</time> by <a rel="author">A.N.</a></address>
      <p>
        <b>Fiul unuia dintre liderii clanului Corduneanu a fost prins în județul Vaslui cu aproximativ 30 de grame de heroină. Alex Corduneanu a fost internat la Institutul de Psihiatrie Socola și a fost arestat preventiv pentru 30 de zile.</b>
      </p>
      <p>Fiul lui Costel Corduneau, unul dintre liderii clanului Corduneanu din Iași, a fost prins de polițisti cu aproximativ 30 de grame de heroină asupra sa.</p>
      <p>Acesta ar fi fost descoperit în timpul unei acțiuni a polițiștilor din Vaslui, care au instituit filtre pentru a prinde autorii unui jaf. Potrivit unor surse locale, mașina în care se afla Alex Corduneanu a fost trasă pe dreapta la control pentru că ar fi semănat cu autoturismul folosit în timpul jafului. Când polițiștii au verificat mașina, au descoperit mai multe substanțe suspecte, printre care și aproximativ 30 de grame de heroină. Sursele citate susțin că Alex Corduneanu ascunsese drogurile în chiloți.</p>
      <p>Acesta a fost internat la Institutul de Psihiatrie Socola, iar procurorii DIICOT Iași au cerut instanței arestarea sa preventivă.</p>
      <p><i><b>„Dispune arestarea preventivă a inculpatului Corduneanu Alex, în prezent internat în Spitalul de Psihiatrie Iaşi, cercetat pentru săvârâșirea infracțiunilor de , (…) (…) pentru o perioadă de 30 de zile”</b></i>, se arată în încheierea de ședință a magistraților Tribunalui Iași.</p>
    </article>
  </body>
</html>