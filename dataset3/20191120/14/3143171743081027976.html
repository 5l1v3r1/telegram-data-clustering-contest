<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/villaggio-di-natale-a-villa-danteal-via-le-richieste-per-gli-spazi-espositive.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T14:38:16+00:00"/>
    <meta property="og:title" content="Il Villaggio di Natale a Villa Dante si farà. Per idee e proposte c’è tempo fino al 30"/>
    <meta property="og:description" content="Fino a sabato 30 novembre sarà possibile per artigiani e commercianti inviare la propria candidatura per avere degli spazi espositivi presso la villa Dante."/>
  </head>
  <body>
    <article>
      <h1>Il Villaggio di Natale a Villa Dante si farà. Per idee e proposte c’è tempo fino al 30</h1>
      <address><time datetime="2019-11-20T14:38:16+00:00">20 Nov 2019, 14:38</time> by <a rel="author" href="https://www.tempostretto.it/author/francesca-cali" target="_blank">Francesca Cali</a></address>
      <p>
        <i>Fino a sabato 30 novembre sarà possibile per artigiani e commercianti inviare la propria candidatura per avere degli spazi espositivi presso la villa Dante.</i>
      </p>
      <p>Il Villaggio di Natale a Villa Dante si farà. È ormai quasi tutto pronto per il primo appuntamento realizzato dalla III circoscrizione nella villa comunale che si svolgerà dal <b>18 al 23 dicembre</b>.</p>
      <h3>L’idea della III circoscrizione</h3>
      <p>Un progetto a cui l<b>a III circoscrizione lavora ormai da mesi </b>e che punta a valorizzare un luogo come quello di Villa Dante che per la sua posizione, i suoi grandi spazi e la presenza di un parcheggio sottostante risulta adatto ad ospitare un evento di questa portata.</p>
      <h3>Attesa e curiosità</h3>
      <p>L’idea di non focalizzare solo nel centro città gli eventi in occasione delle feste natalizie ha suscitato curiosità e pareri positivi nei cittadini. Infatti, fin dalle prime fasi il progetto ha accolto apprezzamento sia nei cittadini, che hanno commentato sui social la notizia, sia nelle associazioni e le attività commerciali che hanno accolto positivamente l’iniziativa.</p>
      <h3>Ecco come partecipare</h3>
      <p>Nello specifico il progetto prevede la realizzazione di spazi dedicati al divertimento dei bambini con attività dedicate a loro, ma anche spazi dedicati al cibo e agli artigiani con la realizzazione di mercatini natalizi. In merito proprio a questo, il Consiglio della circoscrizione insieme al consorzio <b>Tourism Bureau</b> di Messina invitano i commercianti, artigiani, associazioni e onlus che sono interessati ad avere spazi espositivi ad inviare una mail all’indirizzo <a href="mailto:nataleavilladante@gmail.com">nataleavilladante@gmail.com</a> entro e <b>non oltre le 24:00 del 30 Novembre.</b> Nella mail gli interessati dovranno specificare la ragione sociale o lo statuto oltre che la propria disponibilità.</p>
      <p>L’organizzazione si riserva di fornire riscontro entro e non oltre le ore 24 del 2 dicembre.</p>
    </article>
  </body>
</html>