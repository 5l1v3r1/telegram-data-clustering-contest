<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/fondi-e-polizze/614450/bny-mellon-doppietta-di-acquisti-nel-commerciale"/>
    <meta property="og:site_name" content="bluerating"/>
    <meta property="article:published_time" content="2019-11-20T14:52:43+00:00"/>
    <meta property="og:title" content="Bny Mellon, doppietta di acquisti nel commerciale"/>
    <meta property="og:description" content="BNY Mellon Investment Management, uno dei più grandi gestori degli investimenti al mondo con oltre 1.900 miliardi di dollari di attivi in gestione, annuncia oggi due assunzioni nel team italiano. Ruben Lo Gatto si unisce alla società in qualità di Senior Sales Manager e Mariarosa Trolese come Head of Marketing. Ruben Lo Gatto (nella foto"/>
  </head>
  <body>
    <article>
      <h1>Bny Mellon, doppietta di acquisti nel commerciale</h1>
      <address><time datetime="2019-11-20T14:52:43+00:00">20 Nov 2019, 14:52</time> by <a rel="author">Redazione</a></address>
      <p>BNY Mellon Investment Management, uno dei più grandi gestori degli investimenti al mondo con oltre 1.900 miliardi di dollari di attivi in gestione, annuncia oggi due assunzioni nel team italiano. Ruben Lo Gatto si unisce alla società in qualità di Senior Sales Manager e Mariarosa Trolese come Head of Marketing.</p>
      <figure>
        <img src="https://www.bluerating.com/wp-content/uploads/2019/11/Ruben-Lo-Gatto-BNY-Mellon-Investment-Management-768x1097.jpg"/>
      </figure>
      <p>Ruben Lo Gatto (nella foto a sinistra) è responsabile per il rafforzamento delle partnership con i principali intermediari finanziari in Italia, focalizzandosi su un segmento di mercato chiave per la crescita del business. Nel suo ruolo, si occupa di ampliare ed estendere ulteriormente la presenza della società al fianco di banche, consulenti finanziari, wealth manager e compagnie assicurative, per promuovere e distribuire i prodotti e le strategie di BNY Mellon Investment Management.</p>
      <p>In precedenza, Lo Gatto era senior sales manager presso Amundi Asset Management dopo aver ricoperto ruoli di crescente responsabilità in Pioneer Investment Management. Ha iniziato la propria carriera nei mercati dei capitali quasi venti anni fa, a Londra. Ha conseguito una laurea in Economia delle Istituzioni e dei Mercati Finanziari presso l’Università Bocconi di Milano, e il Master in International Management della Community of European Management Schools (CEMS).</p>
      <p>Mariarosa Trolese è responsabile della strategia di marketing di BNY Mellon Investment Management sul mercato italiano. Ha lavorato per oltre 20 anni nel settore dei servizi finanziari e dell’asset management. Ha una conoscenza esaustiva del mercato italiano, e una robusta esperienza nella pianificazione ed esecuzione di strategie per tutto il marketing mix.</p>
      <p>Prima di entrare in BNY Mellon Investment Management, Trolese ha trascorso sette anni presso State Street in qualità di Head of Global Marketing per l’Europa Centrale, nella divisione bancaria dell’azienda. Prima di questa esperienza, ha ricoperto diversi ruoli nel marketing in asset manager e compagnie di assicurazione italiani e internazionali. Ha iniziato la propria carriera come analista finanziario e macroeconomico presso Deutsche Bank Italy. Ha conseguito una laurea in Economia Aziendale presso l’Università Bocconi di Milano e una certificazione in Social Media Communications Management alla Quadriga University di Berlino.</p>
      <p>L’annuncio dei due inserimenti segue la recente nomina di Stefania Paolo in qualità di Country Head di BNY Mellon Investment Management per l’Italia. Stefania Paolo ha commentato così le nuove assunzioni: “BNY Mellon Investment Management è un leader globale dell’asset management. Gli intermediari finanziari locali stanno cercando società di gestione che offrano sia una gamma consolidata di fondi, sia strategie più innovative. Ma hanno anche bisogno di partner solidi al cui fianco possano lavorare per sviluppare soluzioni che soddisfino le esigenze di una clientela in costante evoluzione. Avere un team forte, con risorse robuste nel marketing e nelle vendite, è la chiave per raggiungere tutti gli investitori intermediari e istituzionali”.</p>
      <p>“Con l’ingresso di Ruben e Mariarosa nel team basato a Milano, abbiamo ora due figure cruciali ben posizionate per supportare la costante crescita di BNY Mellon Investment Management in Italia. Entrambi vantano più di 20 anni di esperienza nel settore e importanti competenze nell’ambito delle vendite e del marketing. Sono lieta di dare loro il benvenuto nel team, a ulteriore riprova del nostro impegno per servire al meglio le esigenze degli investitori locali, e come parte di un processo di crescita organica tuttora in corso per il team di Milano.”</p>
      <related>
        <a href="https://www.bluerating.com/fondi-e-polizze/607521/fondi-di-investimento-bny-mellon-im-lancia-un-nuovo-prodotto-digital"/>
        <a href="https://www.bluerating.com/mercati/595889/bny-mellon-stefania-paolo-al-timone-di-comando-in-italia"/>
        <a href="https://www.bluerating.com/fondi-e-polizze/562672/bny-mellon-riprende-il-ritmo"/>
      </related>
    </article>
  </body>
</html>