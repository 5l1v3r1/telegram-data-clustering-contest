<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/politics/detail/9620000111559"/>
    <meta property="og:site_name" content="MGR Online"/>
    <meta property="article:published_time" content="2019-11-20T14:20:00+00:00"/>
    <meta property="og:title" content="“หมอวรงค์”ลาออกจากพรรคประชาธิปัตย์ เตรียมแจงเหตุผล 23 พ.ย."/>
    <meta property="og:description" content="“หมอวรงค์”ลาออกจากสมาชิกพรรคพรรคประชาธิปัตย์ตั้งแต่ 19 พ.ย. ยังไม่ขอให้สัมภาษณ์ถึงเหตุผล เตรียมแจงอย่างเป็นทางการ 23 พ.ย.นี้"/>
  </head>
  <body>
    <article>
      <h1>“หมอวรงค์”ลาออกจากพรรคประชาธิปัตย์ เตรียมแจงเหตุผล 23 พ.ย.</h1>
      <address><time datetime="2019-11-20T14:20:00+00:00">20 Nov 2019, 14:20</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011542501.JPEG"/>
        <figcaption>นพ.วรงค์ เดชกิจวิกรม (ภาพจากแฟ้ม)</figcaption>
      </figure>
      <p><b>“หมอวรงค์”ลาออกจากสมาชิกพรรคพรรคประชาธิปัตย์ตั้งแต่ 19 พ.ย. ยังไม่ขอให้สัมภาษณ์ถึงเหตุผล เตรียมแจงอย่างเป็นทางการ 23 พ.ย.นี้ </b><br/><br/>ผู้สื่อข่าวรายงานจากพรรคประชาธิปัตย์ ว่า เมื่อวันที่ 19 พ.ย.ที่ผ่านมา นพ.วรงค์ เดชกิจวิกรม อดีตส.ส.พิษณุโลก พรรคประชาธิปัตย์ ที่เคยมีผลงานในการอภิปรายไม่ไว้วางใจรัฐบาล น.ส.ยิ่งลักษณ์ ชินวัตร ในการทุจริตโครงการจำนำข้าว จนได้รับการขนานนามว่าเป็นมือปราบมอดข้าว ได้ทำหนังสือขอลาออกจากการเป็นสมาชิกพรรคประชาธิปัตย์ โดยมีใจความว่า <br/><br/>“วันที่ 19 พ.ย. 2562 เรื่องขอลาออกจากสมาชิกพรรคประชาธิปัตย์ เรียน หัวหน้าพรรคประชาธิปัตย์ ข้าพเจ้านายวรงค์ เดชกิจวิกรม สมาชิกพรรคประชาธิปัตย์หมายเลข 6116500001 วันที่เป็นสมาชิกพรรค 2 ตุลาคม 2561 ประสงค์ขอลาออกจากการเป็นสมาชิกพรรคฯ ตั้งแต่วันที่ 19 พ.ย. 2562 เป็นต้นไป จึงเรียนมาเพื่อทราบ ขอแสดงความนับถือ ลงชื่อนายวรงค์ เดชกิจวิกรม”<br/><br/>โดย นพ.วรงค์ กล่าวสั้น ๆ โดยยอมรับว่า ได้ทำหนังสือขอลาออกจากการเป็นสมาชิกพรรคประชาธิปัตย์จริง แต่วันนี้ตนยังไม่ขอให้สัมภาษณ์สื่อใด ๆ ยังไม่พร้อมชี้แจงอะไร ขอเวลาอีก 2 วัน คือวันที่ 23 พ.ย. นี้ ซึ่งถ้าพร้อมแล้วจะนัดสื่อแถลงชี้แจงในเรื่องนี้อย่างเป็นทางการเอง</p>
    </article>
  </body>
</html>