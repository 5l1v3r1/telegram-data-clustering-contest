<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/automobiliai/sportinis-miesto-visureigis-volkswagen-t-roc-r---jau-prekyboje-1751252/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T14:09:00+00:00"/>
    <meta property="og:title" content="Sportinis miesto visureigis „Volkswagen T-Roc R“ – jau prekyboje"/>
    <meta property="og:description" content="–    Sportiškasis „T-Roc R“ turi 2.0 TSI benzininį variklį, kuris išvysto 221 kW/300 AG ir 400 Nm. –   "/>
  </head>
  <body>
    <article>
      <h1>Sportinis miesto visureigis „Volkswagen T-Roc R“ – jau prekyboje</h1>
      <address><time datetime="2019-11-20T14:09:00+00:00">20 Nov 2019, 14:09</time> by <a rel="author">Fabula ir partneriai</a></address>
      <table bordered="">
        <tr>
          <td>Reklama<br/>–    Sportiškasis „T-Roc R“ turi 2.0 TSI benzininį variklį, kuris išvysto 221 kW/300 AG ir 400 Nm.<br/>–    Į standartinį modelį įeina „4Motion“ visų varomųjų ratų sistema ir automatinė 7 pavarų dvigubos sankabos greičių dėžė.<br/>–    Gausi standartinė komplektacija: progresyvus vairo mechanizmas, sportinė važiuoklė su pasirenkamais dinamikos režimais ir išjungiama traukos kontrolės sistema. <br/>–    Papildomai komplektuojama ypač aukštai temperatūrai atspari „R Performance Akrapovic“ išmetimo sistema, kuri automobiliui dar suteikia ir unikalų garsą.</td>
        </tr>
      </table>
      <p>
        <b> „Volkswagen“ Baltijos šalyse pradėjo prekiauti naujuoju sportiniu „Volkswagen“ automobilių R linijos nariu – „T-Roc R“. Tai miesto visureigis su lenktyninio automobilio charakteriu. Dėl keturių cilindrų 2.0 TSI benzininio variklio, šis automobilis išvysto 221 kW / 300 AG galią ir 400 Nm sukimo momentą. „T-Roc R“ kaina Lietuvoje prasideda nuo 41 768 EUR su PVM.</b>
      </p>
      <p>Visi „T-Roc R“ komplektuojami su „4Motion“ visų varomųjų ratų sistema ir 7 pavarų dvigubos sankabos greičių dėže. Automobilis iki 100 km/val. įsibėgėja per 4,8 s, o maksimalus greitis elektroniškai apribotas iki 250 km/val. Sportiška važiuoklė su 17 colių stabdžių diskais užtikrina vikrų valdymą.</p>
      <p>Reklama</p>
      <p>Į gausią standartinę „T-Roc R“ komplektaciją įeina progresyvus vairo mechanizmas, sportinė važiuoklė su pasirenkamais dinamikos režimais ir traukos kontrolės sistema, kurią pagal poreikį galima išjungti. Papildomai komplektuojama ypač aukštai temperatūrai atspari „R Performance Akrapovic“ išmetimo sistema, kuri, be to,  automobiliui dar suteikia ir unikalų garsą.</p>
      <p>Sportišką „T-Roc R“ charakterį pabrėžia išskirtinis išorės ir vidaus dizainas. Priekines groteles išryškina apačioje, per viso automobilio plotį pritvirtinta, anoduoto aliuminio juostelė. Tik R modeliui skirtas priekinis bamperis nudažytas kėbulo spalva, o dienos žibintai vertikaliai įkomponuoti jo priekyje. Galinio bamperio viršuje ryškiai matomos oro išleidimo angos, o apačioje – kontrastuojančios spalvos R difuzorius. Dvigubi duslintuvo antgaliai kairėje ir dešinėje taip pat skirti tik R modeliui. „T-Roc R“ standartiškai komplektuojamas su 18 colių „Spielberg“ lengvojo lydinio ratlankiais.</p>
      <p>Nuo 2002-ųjų R modelius galima sutikti lenktynių trasose visame pasaulyje. Vairuotojus jie džiugina ne tik galingais varikliais, bet ir stilingu, tačiau neiššaukiančiu dizainu, bei galimybe jais keliauti kasdien. Baltijos šalyse naujasis „T-Roc R“ prisijungia prie keturias kartas siūlyto sportiškojo „Golf R“.</p>
      <p>Prieš kelias savaites „Volkswagen R“ pristatė savo naująjį R logotipą. Šis logotipas simbolizuoja naują galingų automobilių prekės ženklo pradžią – jis modernus, išsiskiriantis ir aptakus. Kadangi logotipe liko tik svarbiausios detalės, jo panaudojimo galimybės išsiplėtė, ženklas tapo daug tinkamesnis skaitmeniniam pasauliui. Naujasis logotipas simbolizuoja R linijos, kurią netrukus papildys nauji modeliai, atgimimą. Atnaujintas „R-Line“ logotipas pirmą kartą panaudotas ant Šiaurės Amerikos rinkai skirto „Atlas Cross Sport R-Line“.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/automobiliai/tyrimas-pagal-pardavimu-apimtis-pasaulyje-pirmauja-vokieciu-automobiliu-gamintojos/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ekonomikos-naujienos/apgautieji-vienijasi-pries-volkswagen/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/poravimosi-metas-su-kuo-jungsis-volkswagen/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/volkswagen-pries-toyota-vokieciai-pagaliau-pirmi/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/volkswagen-teisme-sutiko-sumoketi-kompensaciju-uz-mazdaug-13-mlrd-doleriu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/donaldo-trampo-komentarai-nusmukde-vokietijos-automobiliu-gamintoju-akcijas/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/ek-pries-septynias-valstybes-nares-tarp-ju-ir-lietuva-pradeda-pazeidimo-proceduras/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/volkswagen-panaikins-23-tukst-darbo-vietu-vokietijoje/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>