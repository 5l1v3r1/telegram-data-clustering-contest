<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281591-google-stadia-en-monumental-flopp"/>
    <meta property="og:site_name" content="FZ.se"/>
    <meta property="article:published_time" content="2019-11-20T14:29:01+00:00"/>
    <meta property="og:title" content="&quot;Google Stadia en monumental flopp&quot;"/>
    <meta property="og:description" content="Streamingtjänsten underpresterar, uppger Jason Schreier."/>
  </head>
  <body>
    <article>
      <h1>"Google Stadia en monumental flopp"</h1>
      <h2>Streamingtjänsten underpresterar, uppger Jason Schreier.</h2>
      <address><time datetime="2019-11-20T14:29:01+00:00">20 Nov 2019, 14:29</time> by <a rel="author" href="https://www.fz.se/medlem/16" target="_blank">Tomas Helenius</a></address>
      <p>Googles Stadia släpptes i går, och folk som bokat tidigt har fått sina exemplar av streamingplattformen. Men om vi ska tro Jason Schreier, namnkunnig nyhetsredaktör på Kotaku, lever den inte upp till försäljningsmålen. Han säger att Stadia ser att bli "en monumental flopp", och att en källa med insyn i saken sagt honom att förhandsbokningarna varit under förväntningarna.</p>
      <p>Schreier antyder att Stadias affärsmodell där spelen köps till fullpris, trots att det rör sig om streaming, kan vara en orsak. Och han väcker den relevanta frågan huruvida Google kommer gå över till en prenumerationsmodell där en månadskostnad ger tillgång till ett stort antal spel, alltså samma princip som Microsofts Game Pass och Netfilx för film och tv-serier.</p>
      <figure>
        <iframe data-src="https://twitter.com/jasonschreier/status/1196766382584672256?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Uppgifterna backas inte upp av några siffror, så huruvida de stämmer kan vi bara spekulera i.</p>
      <p>I dagsläget är Stadia tillgängligt genom att köpa Stadia Premier Edition för 1 399 kronor. Då ingår en egenutvecklad gamepad, en speciell Chromecast Ultra (krävs för att köra Stadia på tv, men vanliga Chromecast Ultra ska funka framöver, när Google uppdaterar dem) och en Stadia Pro-prenumeration (3 månader ingår, ordinarie pris 99 kronor/månad). Detta streamar spel i upp till 4K-upplösning och 60 bilder/sekund. Nästa år kommer gratisversionen Stadia Basic, då får du 1080p-upplösning och 60 fps. Då ingår inga fria spel, vilket du får med Stadia Pro (<i>Destiny 2</i> och <i>Samurai Shodown</i>).</p>
      <p>Vi väntar på att vårt recensionsexemplar ramlar in vilken minut som helst. Håll utkik efter FZ:s Stadia-recension inom kort!</p>
      <h3>Läs mer</h3>
      <figure>
        <img src="https://cdn.fz.se/artikel/bild/1418165?l=eyJyZXNvdXJjZSI6IlwvYXJ0aWtlbFwvYmlsZFwvMTQxODE2NSIsImZpbHRlcnMiOltdLCJwYXJhbXMiOltdLCJrZXkiOiIzZjMwNzY4Yzg0MjIxZTA2ZDEzYWRjZTIyYTJlMzgwNCJ9"/>
        <figcaption>Calle imponeras av Stadia: "Svart magi"</figcaption>
      </figure>
      <figure>
        <img src="https://cdn.fz.se/artikel/bild/1417207?l=eyJyZXNvdXJjZSI6IlwvYXJ0aWtlbFwvYmlsZFwvMTQxNzIwNyIsImZpbHRlcnMiOltdLCJwYXJhbXMiOltdLCJrZXkiOiI3YzEyY2IzNDEyMDFkZDBkYTIzMjg2NWE4Mjg0YWRjYiJ9"/>
        <figcaption>De första Stadia-recensionerna både risar och rosar</figcaption>
      </figure>
      <figure>
        <img src="https://cdn.fz.se/artikel/bild/1414473?l=eyJyZXNvdXJjZSI6IlwvYXJ0aWtlbFwvYmlsZFwvMTQxNDQ3MyIsImZpbHRlcnMiOltdLCJwYXJhbXMiOltdLCJrZXkiOiI0M2Q4MTA2OGNlODBmN2JlY2U3MTJhODBlODU2YTdkNyJ9"/>
        <figcaption>Stadia släpps med 12.. nej, 22 spel</figcaption>
      </figure>
    </article>
  </body>
</html>