<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426160/mia-eykairia-akoma-gia-ton-kolosso"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T14:55:01+00:00"/>
    <meta property="og:title" content="Μια ευκαιρία ακόμα για τον Κολοσσό…"/>
    <meta property="og:description" content="Την ευκαιρία του να καλύψει το όποιο χαμένο …έδαφος έχει ο Κολοσσός το ερχόμενο Σάββατο, όταν και θ’ αντιμετωπίσει τον Ιωνικό Νικαίας στις 15.45 εκτός έδρας."/>
  </head>
  <body>
    <article>
      <h1>Μια ευκαιρία ακόμα για τον Κολοσσό…</h1>
      <h2>Το παιχνίδι με τον Ιωνικό εκτός έδρας μπορεί ν’ αποδειχτεί σημαντικό, ώστε η ομάδα να …επιστρέψει βαθμολογικώς. Κοινή συναινέσει λύθηκε η συνεργασία με τον Αντώνη Σκλήβα</h2>
      <address>
        <time datetime="2019-11-20T14:55:01+00:00">20 Nov 2019, 14:55</time>
      </address>
      <p>
        <b>Την ευκαιρία του να καλύψει το όποιο χαμένο …έδαφος έχει ο Κολοσσός το ερχόμενο Σάββατο, όταν και θ’ αντιμετωπίσει τον Ιωνικό Νικαίας στις 15.45 εκτός έδρας.</b>
      </p>
      <p>Η ήττα από τη Λάρισα στο κλειστό της Καλλιθέας ουσιαστικά έχει… ταρακουνήσει το «στρατόπεδο» των «θαλασσί» και δεν αποκλείεται από ‘δω και πέρα να υπάρξουν αλλαγές στο δυναμικό της ομάδας.</p>
      <p>Ήδη παρελθόν αποτελεί για τον Κολοσσό ο Αντώνης Σκλήβας, καθώς είχε συμμετοχή μόνο στο εντός έδρας παιχνίδι του Κυπέλλου με το Λαύριο, γι’ αυτό θ’ αναζητήσει αλλού τη συνέχεια στην καριέρα του.</p>
      <p>Στην προκειμένη περίπτωση πάντως υπήρξε λύση συνεργασίας κοινή συναινέσει με τον 24χρονο καλαθοσφαιριστή από τη Ρόδο, που δεν μπόρεσε να έχει τις αγωνιστικές ευκαιρίες του. Μετά τον αγώνα με τον Ιωνικό, ο Κολοσσός θα υποδεχτεί στην Καλλιθέα τον δυνατό Παναθηναϊκό και οι φίλαθλοι θα μπορούν να προμηθεύονται τα εισιτήριά τους από τη Δευτέρα, 25 Νοεμβρίου, με τιμές από 10 έως 25 ευρώ.</p>
    </article>
  </body>
</html>