<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904498/vreven-reageert-op-nieuwe-uitdaging-bij-lokeren-zit-hier-met-mixed-feelings-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T14:28:00+00:00"/>
    <meta property="og:title" content="Vreven reageert op nieuwe uitdaging bij Lokeren: “Zit hier met mixed feelings”"/>
    <meta property="og:description" content="Stijn Vreven is de nieuwe hoofdtrainer van Sporting Lokeren. De oefenmeester volgt Glen De Boeck op en gaf zijn eerste persconferentie bij zijn nieuwe club."/>
  </head>
  <body>
    <article>
      <h1>Vreven reageert op nieuwe uitdaging bij Lokeren: “Zit hier met mixed feelings”</h1>
      <address>
        <time datetime="2019-11-20T14:28:00+00:00">20 Nov 2019, 14:28</time>
      </address>
      <p>
        <b>Stijn Vreven is de nieuwe hoofdtrainer van Sporting Lokeren. De oefenmeester volgt Glen De Boeck op en gaf zijn eerste persconferentie bij zijn nieuwe club.</b>
      </p>
      <p>“Ik zit hier met mixed feelings”, wordt Vreven geciteerd door <a href="https://www.hln.be/sport/voetbal/belgisch-voetbal/stijn-vreven-bij-voorstelling-als-nieuwe-coach-van-lokeren-zit-hier-met-mixed-feelings~ae007cf2/"><i>Het Laatste Nieuws.</i></a> “Enerzijds omdat er met Glen De Boeck opnieuw een collega gesneuveld is. Ik weet wat het doet met een coach. Het gebeurt en zal gebeuren met elke coach. Ik heb de match tegen Lommel ook gezien, en er viel Glen helemaal niets te verwijten in die match.”</p>
      <p>“Zoals je ook al schreef: hij kon hem er moeilijk zelf in trappen”, gaat Vreven verder. “Maar dat is voetbal. Komen en gaan is ons lot. Daar moeten we mee om proberen gaan. Ik ga dus zeker al het goede wat Glen hier heeft neergezet gebruiken, en dat aanvullen met mijn eigen accenten en persoonlijkheid.”</p>
      <p>Vreven staat ook te popelen. “Anderzijds ben ik ook trots dat ik bij een club als Lokeren mag werken. Het is een grote club, een grote naam in het Belgisch voetbal, met een grote historie. De realiteit is echter dat ze in 1B spelen, op niet zo’n benijdenswaardige positie bovendien. Maar het kan snel gaan, ik ken de ploegen, sommigen zelfs te goed, want we spelen vaak tegen elkaar.”</p>
      <aside>Lees meer<br/><a href="https://www.voetbalprimeur.be/nieuws/904398/-sporting-lokeren-stelt-stijn-vreven-aan-als-opvolger-van-glen-de-boeck-.html?itm_source=www.voetbalprimeur.be&amp;itm_medium=highlighted-content">OFFICIEEL: Lokeren stelt Stijn Vreven aan als opvolger van Glen De Boeck</a></aside>
    </article>
  </body>
</html>