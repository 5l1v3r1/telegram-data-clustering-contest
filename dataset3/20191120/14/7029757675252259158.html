<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/bulgaria/upravlyavashtite-othvarliha-predlozhenie-na-bsp-za-fond-za-pensionerite.html"/>
    <meta property="og:site_name" content="News.bg"/>
    <meta property="article:published_time" content="2019-11-20T14:54:13+00:00"/>
    <meta property="og:title" content="Управляващите отхвърлиха предложение на БСП за Фонд за пенсионерите"/>
    <meta property="og:description" content="Пред комисията депутатът от левицата Весела Жекова обясни, че има Закон за децата, Закон за младежта и се предлага да има такъв и за възрастните хора"/>
  </head>
  <body>
    <article>
      <h1>Управляващите отхвърлиха предложение на БСП за Фонд за пенсионерите</h1>
      <address><time datetime="2019-11-20T14:54:13+00:00">20 Nov 2019, 14:54</time> by <a rel="author" href="https://news.bg/author/antoniya-choreva" target="_blank">Антония Чорева</a></address>
      <p>Парламентарната комисия по икономически въпроси <b>отхвърли Закона за възрастните хора</b>, предложен от групата на "БСП за България".</p>
      <p>Пред комисията депутатът от левицата Весела Жекова обясни, че <b>има Закон за децата, Закон за младежта и се предлага да има такъв и за възрастните хора.</b></p>
      <p>В закона се предлага да бъде създаден<b> Фонд за възрастните хора</b>, от който общините да черпят средства за подкрепа на пенсионерите. Парите от фонда ще отиват за<b> домашни грижи на възрастните, както и за занимания - фестивали и занимания, специално за пенсионери.</b></p>
      <p>Мотивите за такъв закон е, че България е <b>силно застаряваща нация, а законът определя възрастните хора да са всички над 60 г.</b></p>
      <p>Експертите от Министерство на социалната политика са <b>отхвърлили закона с мотивите, че няма законодателен луф</b>т, а и има достатъчно нормативни документи, с които се подкрепя животът на хората, които имат нужда чрез Стратегията за <b>активен живот на възрастните хора.</b></p>
      <p>
        <b>С 5 гласа "за", 9 въздържали се и 1 "против" предложението на БСП да има Закона за възрастните хора бе отхвърлен.</b>
      </p>
      <p>Според вносителите от БСП - управляващите<b> не искат да има такъв закон</b>, макар и да гласуват като "въздържали се".</p>
    </article>
  </body>
</html>