<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/malmo-ff-forlorade-el-uppladdningen---rieks-enda-malskytten/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-20T14:54:00+00:00"/>
    <meta property="og:title" content="Malmö FF förlorade EL-uppladdningen - Rieks enda målskytten"/>
    <meta property="og:description" content="MALMÖ. Malmö FF förlorade en relativt jämn träningsmatch mot Odense (1-2). Sören Rieks gjorde enda målet, och i Pavle Vagic gjorde comeback efter ett och ett halvt år som utlånad."/>
  </head>
  <body>
    <article>
      <h1>Malmö FF förlorade EL-uppladdningen - Rieks enda målskytten</h1>
      <address><time datetime="2019-11-20T14:54:00+00:00">20 Nov 2019, 14:54</time> by <a rel="author">Jonas Hansson</a></address>
      <p>
        <b>MALMÖ. Malmö FF förlorade en relativt jämn träningsmatch mot Odense (1-2). <br/>Sören Rieks gjorde enda målet, och i Pavle Vagic gjorde comeback efter ett och ett halvt år som utlånad.</b>
      </p>
      <p>Åtta dagar innan Europa League-matchen matchen mot Dynamo Kiev hade Malmö FF träningsmatch mot Odense. Det tog inte ens en kvart innan bägge lagen hade gjort mål.</p>
      <p>OB gjorde mål efter några få minuter, efter att ha kommit runt på kanten och Issam Jebali tryckt in bollen från nära håll, innan MFF kvitterade tio minuter senare. Jo Inge Berget kom runt på kanten, slog ett lågt inspel, Romain Gall fick snedträff, och bollen gick till Sören Rieks som gjorde mål.</p>
      <p>Hos MFF saknade ett tiotal spelare, där det främst saknades spelare på centralt mittfält, men de startade i övrigt med starkast möjliga lag. OB saknade sina två främsta målvakter, men hade utöver det en ordinarie elva. I laget var, förutom ex-Elfsborgaren Jebali, den tidigare Hammarbyduon Sander Svendsen på plan och tränaren Jakob Michelsen på sidlinjen. </p>
      <p>OB var farliga via sitt kantspel flera gånger i första halvlek, men inspelen kom inte rätt och det var fortsatt 1-1 i halvtid. </p>
      <p>MFF ökade på och tog över i början i andra halvlek, men det var OB som tog ledningen igen. Efter en timmes spel drog Mathias Greve till med ett skott som gick in vid bortre stolpen. Strax därefter bytte MFF in både Pavle Vagic, som har varit utlånad sedan sommaren 2017, och Tim Prica.</p>
      <p>Det blev inga fler mål, då MFF hade svårt att hitta en tung forcering mot slutet. Det slutade 1-2. MFF har nu en träning i morgon, följt av ett par dagars ledigt, innan de kör på inför matchen mot Dynamo Kiev nästa torsdag. </p>
      <p><b>Malmö FF: </b>Dahlin - Nielsen, Bengtsson, Safari - Larsson, Rakip (78’), Innocent (67’), Gall, Rieks - Molins (63’), Berget</p>
      <p><b>Inhoppare: </b>Prica (63’), Vagic (67’), Shabani (78’)</p>
      <p><b>Odense startelva: </b>Bernat - Lund, Leeuwin, Tverskov, Laursen - Drachmann, Thomasen - Frökjaer, Jebali, Svendsen - Kadrii</p>
    </article>
  </body>
</html>