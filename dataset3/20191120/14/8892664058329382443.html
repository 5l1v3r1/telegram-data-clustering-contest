<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sport/raszorulokon-segitenek-vilagszerte-a-teqballosok/g2zzz48"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T14:30:44+00:00"/>
    <meta property="og:title" content="Úristen! Magyar sportvezetőt fogadott Ferenc pápa"/>
    <meta property="og:description" content="A Római Katolikus Egyház feje, I. Ferenc pápa általános audienciáján fogadta Murányi Gergelyt, a Nemzetközi Teqball Szövetség diplomáciai és jótékonysági ügyekért felelős vezetőjét. A nemzetközi szövetséget képviselő magyar szakember ezt követően Katarban járt, ahol rászoruló gyermekeknek adta át az adományként felajánlott két Teqball One asztalt."/>
  </head>
  <body>
    <article>
      <h1>Úristen! Magyar sportvezetőt fogadott Ferenc pápa</h1>
      <address><time datetime="2019-11-20T14:30:44+00:00">20 Nov 2019, 14:30</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>A Római Katolikus Egyház feje, I. Ferenc pápa általános audienciáján fogadta Murányi Gergelyt, a Nemzetközi Teqball Szövetség diplomáciai és jótékonysági ügyekért felelős vezetőjét. A nemzetközi szövetséget képviselő magyar szakember ezt követően Katarban járt, ahol rászoruló gyermekeknek adta át az adományként felajánlott két Teqball One asztalt.</b>
          </b>
        </i>
      </p>
      <p>A 2015-ben hódító útjára indult új sportág vezetői a játék folyamatos népszerűsítése mellett arra is nagy gondot fordítanak, hogy olyan projekteket támogassanak, amelyek a világ különböző pontjain élő rászorulók számára biztosítják a sporthoz, s ezáltal a jobb és egészségesebb élethez jutás lehetőségét. Ferenc pápa ennek a törekvésnek elismeréseként fogadta Murányi Gergelyt és nagyra értékelte a nemzetközi szövetség jószolgálati tevékenységét, amelynek keretében Nigéria, Madagaszkár, Kazahsztán, Burundi, Ukrajna, Kongó, de még a Szentföld rászoruló és árva gyermekei számára is adományoztak asztalokat. A vatikáni látogatás a százszázalékosan magyar fejlesztésű sporteszköz történetének egyik fontos állomásának tekinthető.</p>
      <p>Amellett, hogy a labdarúgók felkészülését forradalmasító, 2015-ös bemutatása óta világszerte rekord sebességgel terjedő Teqball javítja és csiszolja a technikai tudást, miközben az állóképességet is fejleszti, tömegsportként is egyre népszerűbb.</p>
    </article>
  </body>
</html>