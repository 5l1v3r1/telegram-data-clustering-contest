<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/regions/_v-rosiyi-lyakayut-chitachiv-cherkaskoyu-shkolyarkoyu/939072"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T14:35:00+00:00"/>
    <meta property="og:title" content="В Росії лякають читачів черкаською школяркою"/>
    <meta property="og:description" content="Російський сайт &quot;Украина ру&quot; надрукував статтю про 11-класницю Першої міської гімназії Черкас Анастасію Горбенко. Мовляв, юна фотомодель пройшла бойову підготовку під керівництвом націоналістів. Нею нібито опікується відома снайперка ЗСУ, активістка &quot;Правого сектору&quot; Олена Білозерська. ..."/>
  </head>
  <body>
    <article>
      <h1>В Росії лякають читачів черкаською школяркою</h1>
      <address><time datetime="2019-11-20T14:35:00+00:00">20 Nov 2019, 14:35</time> by <a rel="author">Юрій СТРИГУН</a></address>
      <figure>
        <img src="https://static2.gazeta.ua/img2/cache/preview/939/939072_w_300.jpg?v=0"/>
        <figcaption>Настя збирається стати військовослужбовцем</figcaption>
      </figure>
      <p>Російський сайт "Украина ру" надрукував статтю про 11-класницю Першої міської гімназії Черкас Анастасію Горбенко.</p>
      <p>Мовляв, юна фотомодель пройшла бойову підготовку під керівництвом націоналістів. Нею нібито опікується відома снайперка ЗСУ, активістка "Правого сектору" Олена Білозерська. "Участі в бойових діях на Донбасі Настя Горбенко не приймала в силу віку, але пройшла дуже складну підготовку й здала екзамени й має право носити берет морського піхотинця".<br/>Наприкінці росіяни нагадують, що організація "Правий сектор" є забороненою в Росії.</p>
      <p>Директор Першої міської гімназії Сергій Саєнко не здивований позицією росіян.</p>
      <p>– Наша школа давно співпрацює із військовою частиною в Маріуполі. Настя – велика патріотка рідного краю. Вона збирається присвятити себе військовій службі. Що не дивно, враховуючи агресію Росії. Настя зробила свій вибір свідомо, бо їй уже 16 років й вона доросла дівчина. Гірше, коли росіяни в окупованому Севастополі вишколюють учнів молодших класів і вчать їх убивати ворогів. Такі публікації в російській пресі є частиною ідеологічної війни, яку веде проти нашої держави Росія, – вважає Сергій Іванович.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_cerkaskij-rajcentr-hoche-zabrati-cajkovskogo-u-rosiyan/935659"/>
      </related>
      <blockquote>Перший вишкіл в Маріуполі Настя Горбенко пройшла ще минулого року. Спробувати себе на військовій службі їй запропонував батько.</blockquote>
    </article>
  </body>
</html>