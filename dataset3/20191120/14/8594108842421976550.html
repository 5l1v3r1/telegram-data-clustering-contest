<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/alza-cz-rozvija-program-pre-firemnych-zakaznikov/264819"/>
    <meta property="og:site_name" content="touchIT"/>
    <meta property="article:published_time" content="2019-11-20T14:18:42+00:00"/>
    <meta property="og:title" content="Alza.cz rozvíja program pre firemných zákazníkov"/>
    <meta property="og:description" content="E-shop Alza.cz prohlubuje spolupráci s firemními zákazníky a veřejným sektorem a přináší dosud nejkomplexnější nabídku produktů a služeb. Vedle širokého sortimentu a výhodných cen je to např."/>
  </head>
  <body>
    <article>
      <h1>Alza.cz rozvíja program pre firemných zákazníkov</h1>
      <address><time datetime="2019-11-20T14:18:42+00:00">20 Nov 2019, 14:18</time> by <a rel="author">redakcia touchIT</a></address>
      <p>
        <b>
          <b>E-shop Alza.cz prohlubuje spolupráci s firemními zákazníky a veřejným sektorem a přináší dosud nejkomplexnější nabídku produktů a služeb.</b>
        </b>
      </p>
      <p>
        <b>Vedle širokého sortimentu a výhodných cen je to např. asistence vlastního obchodníka, řešení na míru, rychlé dodání a flexibilní možnosti financování. Novinkou mezi doplňkovými službami je pak instalace softwaru na místě i na dálku. Stále oblíbenější jsou u firem také poukazy na nákup na Alze jako dárek pro zaměstnance nebo pronájem elektroniky.</b>
      </p>
      <p>Ačkoliv je Alza známá především jako spolehlivý e-shop pro koncové zákazníky, význam B2B sektoru rok od roku roste – příjmy z něj už tvoří 30 % obratu firmy. Alze důvěřují společnosti jako Škoda, Otis, Vodafone, ale také státní správa, samospráva a školy od mateřských po vysoké. Právě pro základní školy prodejce spustil na podzim i speciální program <a href="https://www.alza.cz/alza-podpori-3d-tisk-na-skolach-zapujci-jim-zdarma-tiskarny">zápůjček 3D tiskáren</a>, který má u dětí podpořit zájem o technické obory. Akci do této chvíle využilo na 60 základních škol.</p>
      <p>„Věříme, že dokážeme vyhovět jakýmkoliv požadavkům firem i veřejných institucí. S trochou nadsázky jim totiž umíme dodat produkty od úklidových prostředků, přes komfortní ergonomické židle, až po hi-tech vybavení jejich kanceláří. Náš B2B program navíc není vyhrazen pouze pro velké klienty, ale jsme schopni ušít nabídku na míru třeba i malému pekaři,“ říká ředitel vývoje byznysu Jaromír Řánek.</p>
      <p>Mezi nejoblíbenější produkty pro firemní klientelu patří notebooky, monitory, mobilní telefony, domácí elektro, televize, audio-video nebo komponenty. Roste však i odběr kávovarů, kancelářských ergonomických křesel, tiskáren, spotřebního materiálu, hraček pro baby office koutky atd. Meziročně nejvíc rostly segmenty hračky (61 %), kancelářské potřeby (54 %) nebo nositelná elektronika (wearables) a bílá elektro – shodně 49 %. Při odběru většího množství produktů navíc mohou firmy získat zajímavou množstevní slevu.</p>
      <p>Na popularitě si získávají také poukazy na nákup na Alze jako dárek pro zaměstnance i obchodní partnery. Poslední dva roky této nabídky využily například firmy Škoda, T-Mobile, Slovak Telekom, Rodenstock, Tipsport nebo HBO Europe.</p>
      <p>
        <b>Díky širokému výběru se mohou zaměstnavatelé spolehnout na Alzu hned v několika oblastech:</b>
      </p>
      <p>1. vybavení zaměstnanců technikou, která jim zajistí co nejvyšší produktivitu (nejnovější notebooky, mobily, SW);<br/>2. vytvoření dokonale komfortního pracovní prostředí: vybavení kanceláří Alza Ergo  ergonomickými židlemi, stoly, čističkami vzduchu, klimatizacemi;<br/>3. možnost poděkovat zaměstnancům prostřednictvím poukazů na nákup na Alza.cz.</p>
      <p>Další novinkou pro B2B segment jsou komplexní <a href="http://www.alza.cz/servis-a-instalace/18872356.htm">servisně-instalační služby</a> online nebo<br/>u zákazníka v kanceláři či pracovišti po celé ČR. Firemním zákazníkům vychází Alza vstříc a nově si mohou zakoupit nejen potřebné zařízení, ale i služby spojené se zprovozněním zařízení, jejich údržbou jako odvirování, instalaci softwaru, návrh projektu zasíťování kanceláře, poradenství týkající se bezpečnosti a zálohování dat nebo údržbu 3D tiskáren aj.</p>
      <p>V případě, že firma řeší cash-flow a ráda by své výdaje rozložila do delšího časového období, může vybírat z celé řady zajímavých finančních služeb – např. prodloužená splatnost,  <a href="https://www.alza.cz/financovani-art2928.htm">nákup zboží na leasing</a> nebo stále oblíbenější pronájem elektroniky <a href="https://www.alza.cz/alza-neo">Alza NEO</a>. Skrze poslední zmíněnou si lze pronajmout nejen tradiční mobilní telefony nebo notebooky, ale např. i 3D tiskárny, výkonné PC, monitory a další zboží.</p>
      <p>Školám pak Alza dokáže zprostředkovat a doporučit produkty <a href="https://www.alza.cz/produkty-pro-skoly/18867756.htm">vhodné speciálně do výuky</a> – od <a href="https://www.alza.cz/edukativni-pomucky-pro-skoly/18867133.htm">edukačních pomůcek</a>, přes <a href="https://www.alza.cz/sportovni-potreby-pro-skoly/18867160.htm">sportovní vybavení,</a> až po elektroniku a customizované konfigurace hardwaru. Standardem je rychlé dodání (až 95 % objednávek do druhého dne), instalace v místě či pomoc s administrativou, a to včetně veřejných zakázek či rámcových smluv na dodávky.</p>
      <p>Více informací zde: <a href="http://www.alza.cz/pro-firmy">www.alza.cz/pro-firmy</a>.</p>
      <slideshow>
        <figure>
          <img src="https://touchit.sk/wp-content/uploads/2019/11/graf-N%C3%81R%C5%AEST-KL%C3%8D%C4%8COV%C3%89-SEGMENTY-U-VELKYCH-FIREM_nowat.png"/>
        </figure>
        <figure>
          <img src="https://touchit.sk/wp-content/uploads/2019/11/graf-NEJVICE-ROSTOUCI-SEGMENTY-U-VELKYCH-FIREM_nowat.png"/>
        </figure>
      </slideshow>
      <related>
        <h4>Súvisiace články</h4>
        <a href="https://touchit.sk/4-horuce-tipy-na-vianocne-darceky-od-huawei/264839"/>
        <a href="https://touchit.sk/reproduktor-lamax-street2-vykon-dizajn-a-praktickost-v-jednom-tele/264826"/>
        <a href="https://touchit.sk/brexit-v-britskych-e-shopoch-moze-prestat-nakupovat-vacsina-europanov/264816"/>
      </related>
    </article>
  </body>
</html>