<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158935_1084.html"/>
    <meta property="og:site_name" content="Novsport"/>
    <meta property="article:published_time" content="2019-11-20T14:24:00+00:00"/>
    <meta property="og:title" content="Левандовски засипа с похвали Гуардиола"/>
    <meta property="og:description" content="&quot;Тренировките под негово ръководство са късмет за всеки&quot;"/>
  </head>
  <body>
    <article>
      <h1>Левандовски засипа с похвали Гуардиола</h1>
      <address><time datetime="2019-11-20T14:24:00+00:00">20 Nov 2019, 14:24</time> by <a rel="author">Велизар Антов</a></address>
      <p>Нападателят на Байерн (Мюнхен) Роберт Левандовски одобрява оставането на Ханзи Флик за треньор поне до зимната пауза. <br/><br/>Той зае поста временно след раздялата с Нико Ковач и според последната информация от ръководството ще изкара полусезона.<br/><br/>"Флик е отворен и комуникира директно с играчите - заяви Лева пред Sport Bild. - Това веднага направи впечатление на момчетата. Не искам да казвам, че всичко вече е перфектно, но той свърши много добра работа само за няколко дни. За Байерн не е лесно намирането на нов треньор, защото няма толкова много свободни специалисти на пазара, така че има смисъл да продължим да работим с Флик.”<br/><br/>Полякът не скри, че се възхищава на Хосеп Гуардиола, чието име е спрягано за завръщане на “Алианц Арена”. <br/><br/>“Според мен той може да вдигне нивото на почти всеки един футболист. Всеки, който е работил с него, може да се счита за щастливец. Но не аз решавам кой да води Байерн”, каза още Левандовски.</p>
    </article>
  </body>
</html>