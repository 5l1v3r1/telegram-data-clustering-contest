<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/20/il-giro-del-mondo-della-raccolta-fondi-di-avsi/153344/"/>
    <meta property="og:site_name" content="VITA"/>
    <meta property="article:published_time" content="2019-11-20T14:23:00+00:00"/>
    <meta property="og:title" content="Il giro del mondo della raccolta fondi di Avsi"/>
    <meta property="og:description" content="La Campagna Tende 2019-2020 dell'associazione si intitola “Giòcati con noi. Generazioni nuove, protagoniste del mondo” sosterrà sette progetti che in comune hanno soprattutto un dato : «innescano un cambiamento nella vita delle persone più vulnerabili e portano novità. Una novità che contagia», sottolinea il segretario generale Giampaolo Silvestri"/>
  </head>
  <body>
    <article>
      <h1>Il giro del mondo della raccolta fondi di Avsi</h1>
      <address><time datetime="2019-11-20T14:23:00+00:00">20 Nov 2019, 14:23</time> by <a rel="author">Redazione</a></address>
      <p>
        <b>La Campagna Tende 2019-2020 dell'associazione si intitola “Giòcati con noi. Generazioni nuove, protagoniste del mondo” sosterrà sette progetti che in comune hanno soprattutto un dato : «innescano un cambiamento nella vita delle persone più vulnerabili e portano novità. Una novità che contagia», sottolinea il segretario generale Giampaolo Silvestri</b>
      </p>
      <p><b>Non si è mai troppo lontani per incontrarsi. E mai troppo vecchi per desiderare novità. </b>È dall’incontro di queste due certezze che trae energia la <b>Campagna <a href="https://www.avsi.org/it/campaign/active/">Tende 2019-2020 di AVSI</a></b>. Con le sue tappe in Italia e all’estero, la campagna storica di AVSI, che promuove conoscenza di realtà drammatiche e raccolta fondi, sosterrà <b>sette progetti </b>che in comune hanno un dato soprattutto: innescano un cambiamento nella vita delle persone più vulnerabili e portano novità. Una novità che contagia. Come? Chi? Perché?</p>
      <p>Dal <b>Libano all’Amazzonia, dalla Siria al Venezuela, dall’Italia al Mozambico</b>, grazie anche al sostegno a distanza, la campagna ci propone quest’anno programmi e<b> azioni che “cambiano” la geografia </b>perché ci avvicinano a chi vive oltre oceano, oltre il Mediterraneo o anche solo in un’altra città, e quindi ci permettono di immedesimarci più facilmente in chi cerca di uscire da povertà, guerra, abbandono, per vivere in pienezza.</p>
      <figure>
        <iframe src="https://www.youtube.com/embed/W4E9B82JyYw" width="640" height="360" data-service="Youtube" scrolling="no"/>
      </figure>
      <p>Ma nel momento stesso in cui l’immedesimazione si attiva, accade un altro fenomeno: la novità che avviene nella vita delle persone, evade e investe chi dona del suo tempo, lavoro e denaro per rendere possibili questi stessi progetti. Così, grazie a questo rapporto inatteso e a questa prossimità, nascono generazioni nuove: sono i bambini, gli adolescenti, i giovani che accompagniamo nel mondo in percorsi educativi, di formazione e inserimento al lavoro, in tutte le modalità creative che AVSI con i suoi sostenitori promuove. E lo siamo anche noi: <b>diventiamo una generazione nuova quando da operatori, staff sul terreno, donatori e sostenitori lasciamo che il cambiamento in atto coinvolga anche noi. Pensiamoci: quando “maneggiamo” novità, possiamo restarne immuni?</b></p>
      <p>
        <b>Questo evoca il titolo dell’edizione 2019-2020: “Giòcati con noi!” è un invito a ingaggiarsi, a mettersi in movimento, a lasciarsi prendere dalla possibilità di una solidarietà concreta. Lo sottolinea l’immagine che accompagna il titolo, un salto che trascina tutti: intercetta ogni età, attraversa culture, tradizioni, confini e arriva a me, a te, a noi.</b>
      </p>
      <p>È un salto che da soli non si può fare, afferra per mano chi osa buttarsi e riconsegna generazioni nuove, protagoniste del mondo.</p>
      <related>
        <h4>Contenuti correlati</h4>
        <a href="http://www.vita.it/it/article/2019/11/20/il-cielo-sopra-kibera-diventa-film-la-prima-nazionale-a-milano/153337/"/>
        <a href="http://www.vita.it/it/article/2019/11/09/i-quattro-vincitori-del-premio-al-volontariato-costruttori-del-bene-co/153240/"/>
        <a href="http://www.vita.it/it/article/2019/11/06/cinque-idee-per-ladozione-30/153210/"/>
        <a href="http://www.vita.it/it/article/2019/09/18/il-cielo-sopra-kibera-anteprima-mondiale-a-nairobi/152698/"/>
        <a href="http://www.vita.it/it/article/2019/09/17/nina-zilli-e-avsi-insieme-su-sky-arte-con-il-loro-viaggio-in-libano/152689/"/>
        <a href="http://www.vita.it/it/article/2019/09/04/senza-aiuti-umanitari-e-impossibile-ricostruirsi-una-vita/152560/"/>
      </related>
    </article>
  </body>
</html>