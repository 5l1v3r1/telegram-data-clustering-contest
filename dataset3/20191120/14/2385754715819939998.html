<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598298/hope-for-children-30-xronia-symvasis-ton-dikaiomaton-tou-paidiou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T14:26:00+00:00"/>
    <meta property="og:title" content="Hope For Children: 30 χρόνια Σύμβασης των Δικαιωμάτων του Παιδιού"/>
    <meta property="og:description" content="Τον παγκόσμιο αγώνα που άρχισε 30 χρόνια πριν, για την αναγνώριση και την κατοχύρωση των Δικαιωμάτων του Παιδιού, γιορτάζει ο οργανισμός “Hope For Children”..."/>
  </head>
  <body>
    <article>
      <h1>Hope For Children: 30 χρόνια Σύμβασης των Δικαιωμάτων του Παιδιού</h1>
      <address><time datetime="2019-11-20T14:26:00+00:00">20 Nov 2019, 14:26</time> by <a rel="author">SigmaLive</a></address>
      <p>Τον παγκόσμιο αγώνα που άρχισε 30 χρόνια πριν, για την αναγνώριση και την κατοχύρωση των Δικαιωμάτων του Παιδιού, γιορτάζει ο οργανισμός “Hope For Children” CRC Policy Centre, κάνοντας λόγο για «ημέρα ορόσημο» με την υιοθέτηση της Σύμβασης των Ηνωμένων Εθνών για τα Δικαιώματα του Παιδιού.</p>
      <p>Λέει εξάλλου ότι η ίδρυση του “Hope For Children” έγινε στη βάση των αρχών και των αξιών της Σύμβασης για τα Δικαιώματα του Παιδιού τα οποία ακολουθούνται και εμπνέουν όλα τα προγράμματα και δράσεις του οργανισμού.<br/><br/>«Γιορτάζοντας την Παγκόσμια Ημέρα Δικαιωμάτων του Παιδιού και τα 30 χρόνια από την υπογραφή της Σύμβασης των Δικαιωμάτων του Παιδιού, το Hope For Children τονίζει τη δέσμευση της κοινωνίας, των κρατών και της ανθρωπότητας προς την αναγνώριση των παιδιών ως οντότητες με τα δικά τους δικαιώματα» αναφέρεται σε σχετική ανακοίνωση.</p>
      <p>«Παρ’ όλο που πέρασαν 30 χρόνια από την υπογραφή της Σύμβασης, χρειάζεται ακόμη μεγάλη προσπάθεια για την εξάλειψη των παραβιάσεων των δικαιωμάτων των παιδιών των οποίων είμαστε μάρτυρες καθημερινά. Για να το κατορθώσουμε αυτό, χρειάζεται η εφαρμογή πολυθεματικών προσεγγίσεων και συνεργασία μεταξύ όλων των εμπλεκομένων» ανέφερε ο Γενικός Διευθυντής του Οργανισμού Hope For Children, Joseph Borghese.</p>
      <p>Το “Hope For Children” CRC Policy Center είναι ένας Διεθνής, Ανθρωπιστικός και Ανεξάρτητος Οργανισμός με έδρα την Λευκωσία στην Κύπρο με εκπροσώπηση σε άλλες 8 χώρες, ο οποίος  υλοποιεί πολυεπίπεδα ανθρωπιστικά προγράμματα που αφορούν στην προώθηση των δικαιωμάτων όλων των παιδιών με προτεραιότητα την ευημερία τους, την εκπαίδευση και την πρόληψη κάθε είδους βίας ενάντια στα παιδιά καθώς και στην ψυχοκοινωνική και νομική τους στήριξη, καταλήγει η ανακοίνωση.</p>
      <p>Πηγή: ΚΥΠΕ</p>
    </article>
  </body>
</html>