<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2822180-zakon-pro-rinok-zemli-se-ne-dopracuvali-spiker-vr.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T14:40:00+00:00"/>
    <meta property="og:title" content="Закон про ринок землі ще не допрацювали - спікер ВР"/>
    <meta property="og:description" content="Дискусії, які розгортаються навколо земельного питання у регіонах, свідчать про те, що закон про ринок землі недопрацьовано."/>
  </head>
  <body>
    <article>
      <h1>Закон про ринок землі ще не допрацювали - спікер ВР</h1>
      <h2>Дискусії, які розгортаються навколо земельного питання у регіонах, свідчать про те, що закон про ринок землі недопрацьовано.</h2>
      <address>
        <time datetime="2019-11-20T14:40:00+00:00">20 Nov 2019, 14:40</time>
      </address>
      <p>Про це сказав голова Верховної Ради України Дмитро Разумков на брифінгу у Дніпрі, повідомляє кореспондент Укрінформу.</p>
      <p>«Що стосується дискусії, яка йде в регіонах, то ми все тут не допрацювали. Чи не донесли якісну інформацію до людей, які сьогодні володіють землею. Будемо це виправляти», - зазначив <a href="https://www.ukrinform.ua/tag-razumkov">Разумков.</a></p>
      <p>Він зауважив, що ринок буде відкрито для громадян України і компаній, кінцевими бенефіціарами яких є громадяни України. Передача корпоративних прав таких компаній іноземним громадянам або компаніям за законом буде заборонена. Продаж землі іноземцям вирішить референдум.</p>
      <p>«Тільки після референдуму буде вирішуватися питання про відкриття ринку для іноземців, як фізичних, так і юридичних осіб. Про обсяг землі в одних руках буде йти дискусія. Морально людям важко уявити 200 тисяч гектарів в одних руках, хоча сьогодні деякі компанії розпоряджаються набагато більшими площами», - додав очільник парламенту.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2821274-zapusk-rinku-zemli-priskorit-zrostanna-ekonomiki-ukraini-do-15-na-rik-svitovij-bank.html">Запуск ринку землі прискорить зростання економіки України до 1,5% на рік - Світовий банк</a>
      </blockquote>
      <p>Як повідомляв Укрінформ, у регіонах проходять акції проти зняття мораторію на продаж сільськогосподарських земель. Зокрема, біля міста Дніпро Асоціація фермерів та приватних землевласників Дніпропетровської області разом із сільгоспвиробниками перекрили автошлях М 04 Знам'янка — Луганськ — Ізварине. Також деякі обласні ради ухвалили звернення до керівництва держави з протестом проти відкриття ринку землі.</p>
      <p>У середу, 20 листопада, голова ВР України Дмитро Разумков відвідує з робочим візитом Дніпро та Запоріжжя.</p>
      <p>Про це сказав голова Верховної Ради України Дмитро Разумков на брифінгу у Дніпрі, повідомляє кореспондент Укрінформу.</p>
      <p>«Що стосується дискусії, яка йде в регіонах, то ми все тут не допрацювали. Чи не донесли якісну інформацію до людей, які сьогодні володіють землею. Будемо це виправляти», - зазначив Разумков.</p>
      <p>Він зауважив, що ринок буде відкрито для громадян України і компаній, кінцевими бенефіціарами яких є громадяни України. Передача корпоративних прав таких компаній іноземним громадянам або компаніям за законом буде заборонена. Продаж землі іноземцям вирішить референдум.</p>
      <p>«Тільки після референдуму буде вирішуватися питання про відкриття ринку для іноземців, як фізичних, так і юридичних осіб. Про обсяг землі в одних руках буде йти дискусія. Морально людям важко уявити 200 тисяч гектарів в одних руках, хоча сьогодні деякі компанії розпоряджаються набагато більшими площами», - додав очільник парламенту.</p>
      <p>Як повідомляв Укрінформ, у регіонах проходять акції проти зняття мораторію на продаж сільськогосподарських земель. Зокрема, біля міста Дніпро Асоціація фермерів та приватних землевласників Дніпропетровської області разом із сільгоспвиробниками перекрили автошлях М 04 Знам'янка — Луганськ — Ізварине. Також деякі обласні ради ухвалили звернення до керівництва держави з протестом проти відкриття ринку землі.</p>
      <p>У середу, 20 листопада, голова ВР України Дмитро Разумков відвідує з робочим візитом Дніпро та Запоріжжя.</p>
    </article>
  </body>
</html>