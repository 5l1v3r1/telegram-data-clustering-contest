<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04727140"/>
    <meta property="og:site_name" content="De Standaard"/>
    <meta property="article:published_time" content="2019-11-20T14:28:00+00:00"/>
    <meta property="og:title" content="Kerstboom voor Grote Markt in Brussel komt uit Stavelot"/>
    <meta property="og:description" content="De grote kerstboom die binnenkort de Grote Markt van Brussel siert, is er opnieuw eentje van eigen bodem: de boom wordt geschonken door de gemeente Stavelo..."/>
  </head>
  <body>
    <article>
      <h1>Kerstboom voor Grote Markt in Brussel komt uit Stavelot</h1>
      <address>
        <time datetime="2019-11-20T14:28:00+00:00">20 Nov 2019, 14:28</time>
      </address>
      <p>
        <b>De grote kerstboom die binnenkort de Grote Markt van Brussel siert, is er opnieuw eentje van eigen bodem: de boom wordt geschonken door de gemeente Stavelot als teken van dankbaarheid voor de hulp van de stad Brussel aan het einde van de Tweede Wereldoorlog.</b>
      </p>
      <p>De boom werd woensdag in Stavelot gekapt en zal donderdagochtend bij zonsopgang, onder politiebegeleiding naar de hoofdstad worden gebracht. Het gaat om een Nordmann van 22 meter hoog, die zestig jaar oud is.</p>
      <p>Met de schenking wil Stavelot de solidariteit van de stad Brussel bij de Slag om de Ardennen in 1945 herdenken. ‘Het is een manier om de herinnering aan de grote golf van solidariteit levende te houden, die 75 jaar geleden heeft plaatsgevonden’, zegt Patrice Lefèbvre, schepen van Herinnering en Burgerschap.</p>
      <p>Voor een keer komt de vier ton wegende kerstboom ook van een privédomein. De eigenares stemde na lang nadenken in. ‘We hebben vele jaren samengeleefd. Het was mijn vriend’, zei de eigenares, Bérangère Delatte.</p>
      <p>Dit jaar wordt de boom versierd met de Belgische driekleur en Manneken Pis, die dit jaar zijn 400ste verjaardag viert.</p>
    </article>
  </body>
</html>