<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/20/mark-rutte-en-de-rest-van-het-kabinet-heeft-meer-tijd-nodig-voor-terughalen-herinneringen-aan-bombardement-irak/"/>
    <meta property="og:site_name" content="ThePostOnline"/>
    <meta property="article:published_time" content="2019-11-20T14:24:00+00:00"/>
    <meta property="og:title" content="Mark Rutte (en de rest van het kabinet) heeft meer tijd nodig voor terughalen herinneringen aan bombardement Irak"/>
    <meta property="og:description" content="'Om de antwoorden te vinden moeten veel computers worden doorzocht'"/>
  </head>
  <body>
    <article>
      <h1>Mark Rutte (en de rest van het kabinet) heeft meer tijd nodig voor terughalen herinneringen aan bombardement Irak</h1>
      <h2>'Om de antwoorden te vinden moeten veel computers worden doorzocht'</h2>
      <address><time datetime="2019-11-20T14:24:00+00:00">20 Nov 2019, 14:24</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Defensie heeft meer tijd nodig om antwoord te geven op Kamervragen welke ministers wisten van de burgerdoden door een Nederlandse luchtaanval in Irak. Minister Ank Bijleveld had de Tweede Kamer beloofd eind deze week helderheid te geven, maar dat wordt begin volgende week. Kamerleden willen onder meer weten of premier Mark Rutte en de toenmalige ministers van Buitenlandse Zaken en Ontwikkelingssamenwerking op de hoogte zijn gesteld. Defensie verklaarde onlangs dat het “aannemelijk” is dat zij zijn geïnformeerd.</p>
      <h4>Lees ook – ‘<a href="https://tpo.nl/2019/11/06/ank-bijleveld-overleeft-ternauwernood-debat-over-leugens-van-jeanine-hennis/">Mark Rutte wist ook van burgerslachtoffers Nederlandse luchtaanval Irak’</a></h4>
      <p>Om de antwoorden te vinden moeten veel computers worden doorzocht. Het ministerie van Buitenlandse Zaken heeft een postennet met een “gecompliceerde ICT-structuur”, aldus Bijleveld in een brief aan de Kamer. Verder wisselen diplomaten geregeld van functie, zeker als ze op zware posten zitten zoals Irak. “Gezien het grote volume van de te doorzoeken centrale en decentrale bestanden en omwille van de eerder genoemde zorgvuldigheid is enige extra tijd benodigd.”</p>
      <p>Bij de aanval met Nederlandse F-16’s op een bommenfabriek van terreurgroep ISIS in Hawija kwamen op 3 juni 2015 tientallen mensen om, onder wie burgers. Toenmalig minister Jeanine Hennis van Defensie werd op de hoogte gesteld, maar meldde desondanks enkele weken later aan de Kamer dat er geen burgerdoden in Irak waren gevallen door Nederlandse luchtacties. Daarmee was de Kamer onjuist geïnformeerd.</p>
      <h4>Lees ook – <a href="https://tpo.nl/2019/11/12/kabinet-is-cruciaal-rapport-over-burgerdoden-irak-kwijt/">Kabinet is cruciaal rapport over burgerdoden Irak kwijt</a></h4>
      <p>Bijleveld kreeg tijdens een debat over dit onderwerp twee weken geleden al een motie van wantrouwen van bijna de hele oppositie aan de broek. De bewindsvrouw hoorde pas een paar dagen voor het debat dat de Kamer onjuist was geïnformeerd.</p>
      <p>Rutte wil de kwestie zo snel mogelijk hebben opgehelderd. Dinsdag en woensdag heeft hij volgens ingewijden weer met de meest betrokken bewindslieden overlegd.</p>
      <p>Bronnen zeggen dat flarden informatie over de aanval zouden zijn gedeeld, maar dat het onvoldoende was om bij andere departementen de alarmbellen te doen afgaan over de kwestie. Rutte zegt zich niets te herinneren van de aanval. Ook Lilianne Ploumen en Bert Koenders, destijds respectievelijk minister voor Ontwikkelingssamenwerking en van Buitenlandse Zaken, kunnen zich niet herinneren persoonlijk te zijn geïnformeerd over de aanval.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>