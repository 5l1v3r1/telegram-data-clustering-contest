<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/edi-mrfi-s-priz-za-uspeshna-kariera-407201.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T14:58:00+00:00"/>
    <meta property="og:title" content="Еди Мърфи с приз за успешна кариера"/>
    <meta property="og:description" content="Актьорът ще бъде почетен на 2 декември"/>
  </head>
  <body>
    <article>
      <h1>Еди Мърфи с приз за успешна кариера</h1>
      <address><time datetime="2019-11-20T14:58:00+00:00">20 Nov 2019, 14:58</time> by <a rel="author">Агенция Стандарт</a></address>
      <p>Еди Мърфи ще получи Наградата за успешна кариера от Асоциацията на критиците, съобщиха от „The Hollywood Reporter“. Това ще се случи на 2 декември в церемония по случай честването на афроамериканското кино. Актьорът ще бъде отличен с най-престижната титла на вечерта като почит към постиженията му в киното. „Изпълненията на Мърфи дават светлина на ерата, в която афроамериканските артисти създаваха нови начини да се докоснат до публиката и да разкажат историите си. Той и до днес продължава да впечатлява критиците и зрителите“, заявиха от Асоциацията. Освен Мърфи, Ния Лонг също ще бъде почетена за ролята си на Юнис Гарет в „Банкера“, Каси Лемънс ще бъде призната за режисурата си на „Harriet“, а Чуетел Еджиофор – за режисьорския си дебют, както и за участието в „The Boy Who Harnessed the Wind“. Церемонията по честването на афроамериканското изкуство ще отдаде почит и на Оскар Мичъкс. Той е смятан за първия афроамериканец, който създава дългометражен филм – „The Homesteader“ през 1919-а. Той го продуцира, режисира и пише сценария за него, както и за още 44 ленти в кариерата си, която продължава до 1948-а.</p>
    </article>
  </body>
</html>