<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_pomer-veteran-ato-yakogo-pozviryachomu-pobili-bilya-kvartiri/939076"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T14:44:00+00:00"/>
    <meta property="og:title" content="Помер ветеран АТО, якого по-звірячому побили біля квартири"/>
    <meta property="og:description" content="20 листопада в реанімації Головного військового госпіталю в Києві помер ветеран АТО 56-річний Ігор Панов із позивним &quot;Хан&quot;. Його з дружиною Оксаною Кавецькою побили у під'їзді будинку. Про смерть бійця повідомила у Facebook волонтерка Тетяна Грубенюк.ЧИТАЙТЕ ТАКОЖ: ..."/>
  </head>
  <body>
    <article>
      <h1>Помер ветеран АТО, якого по-звірячому побили біля квартири</h1>
      <address><time datetime="2019-11-20T14:44:00+00:00">20 Nov 2019, 14:44</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939076_w_300.jpg?v=0"/>
        <figcaption>У реанімації Головного військового госпіталю в Києві помер ветеран АТО 56-річний Ігор Панов із позивним "Хан". Фото - facebook.com/Тетяна Руденька</figcaption>
      </figure>
      <p>20 листопада в реанімації Головного військового госпіталю в Києві помер ветеран АТО <b>56-річний Ігор Панов</b> із позивним "Хан". Його з дружиною <b>Оксаною Кавецькою</b> побили у під'їзді будинку.</p>
      <p>Про смерть бійця повідомила у <a href="https://www.facebook.com/photo.php?fbid=2757696230908187&amp;set=a.524363564241476&amp;type=3&amp;theater">Facebook</a> волонтерка <b>Тетяна Грубенюк.</b></p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_veterana-ato-zhorstoko-pobili-pislya-jogo-kamingautu/930532"/>
      </related>
      <p>"Біль...Хана не стало. Без подробиць! Похорони та поминки будемо організовувати ми, товариші по службі 90-го батальйону, волонтери, друзі. Друже, в пам'яті лишиться твоя широка і добра усмішка...І як ти востаннє стиснув мені руку в реанімації", - написала волонтерка.</p>
      <p>Про дату похорону повідомлять пізніше.</p>
      <blockquote>56-річного Ігоря Панова та його дружину Оксану Кавецьку, 51 рік<a href="https://gazeta.ua/articles/scandals-newspaper/_igorevi-panovu-z-druzhinoyu-probili-golovi/938173"> знайшли побитими в Києві 10 листопада.</a> Обоє були в комі. Лежали на сходах перед власною квартирою з проламаними головами. Жінка за кілька днів опритомніла. Щодо чоловіка – лікарі не давали ніяких прогнозів. Мав роздроблений череп, багато гематом мозку. Під час трепанації почалася кровотеча, втратив 3 літри. Йому зробили 18 переливань. За підозрою у побитті арештували сина Оксани та їхнього сусіда.</blockquote>
    </article>
  </body>
</html>