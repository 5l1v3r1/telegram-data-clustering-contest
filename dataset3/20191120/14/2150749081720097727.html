<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/sanktsiyi-yes-proti-rosiyi-mayut-zalishatisya-do-povnogo-vikonannya-neyu-minskih-domovlenostey-poroshenko-zustrivsya-z-tuskom/"/>
    <meta property="og:site_name" content="Прямий"/>
    <meta property="article:published_time" content="2019-11-20T14:39:00+00:00"/>
    <meta property="og:title" content="Санкції ЄС проти Росії мають залишатися до повного виконання нею мінських домовленостей - Порошенко зустрівся з Туском"/>
    <meta property="og:description" content="У ході робочого візиту до Хорватії для участі у Конгресі Європейської народної партії п’ятий Президент України, голова &quot;Європейської Солідарності&quot; Петро"/>
  </head>
  <body>
    <article>
      <h1>Санкції ЄС проти Росії мають залишатися до повного виконання нею мінських домовленостей - Порошенко зустрівся з Туском</h1>
      <address>
        <time datetime="2019-11-20T14:39:00+00:00">20 Nov 2019, 14:39</time>
      </address>
      <p>
        <b>У ході робочого візиту до Хорватії для участі у Конгресі Європейської народної партії п’ятий Президент України, голова "Європейської Солідарності" Петро Порошенко зустрівся з Президентом Європейської Ради Дональдом Туском.</b>
      </p>
      <p>Про це повідомляє пресслужба партії.</p>
      <p>Петро Порошенко висловив вдячність Дональду Туску за його тверду багаторічну та самовіддану підтримку України на шляху європейської інтеграції.</p>
      <p>Висловлено сподівання, що нове керівництво Європейського Союзу так само рішуче і наполегливо підтримуватиме Україну під час своєї каденції.</p>
      <p>Сторони обговорили останній розвиток на Донбасі та відзначили необхідність подвоєння зусиль із забезпечення виконання Російською Федерацією безпекових вимог Мінських домовленостей.</p>
      <figure>
        <img src="https://prm.ua/wp-content/uploads/2019/11/122.jpg"/>
      </figure>
      <p>Відзначено, що переважну більшість останніх кроків у мирному врегулюванні було здійснено українською стороною, що без відповідних кроків Росії як держави-агресора не може вважатися достатнім прогресом.</p>
      <p>Сторони наголосили, що санкції ЄС мають залишатися до повного виконання РФ Мінських домовленостей та відновлення суверенітету і територіальної цілісності України, включно з Кримом.</p>
      <p>Важливу увагу під час зустрічі було приділено розвитку внутрішньої ситуації в Україні. Висловлено глибоку стурбованість у зв’язку з ознаками відновлення політично-вмотивованих переслідувань в Україні та збільшення тиску на свободу слова та ЗМІ.</p>
      <p>Наприкінці зустрічі скоординовано шляхи зміцнення відносин партнерства між партією "Європейська Солідарність" та Європейською народною партією.</p>
      <p>Нагадаємо, що <a href="https://prm.ua/mayemo-spilno-protidiyati-budivnitstvu-pivnichnogo-potoku-2-poroshenko-pid-chas-zustrichi-z-kolishnim-golovoyu-bundestagu/">лідер партії "Європейська Солідарність", п'ятий президент України Петро Порошенко зустрівся з ексголовою Бундестагу Норбертом Ламмертом.</a></p>
      <related>
        <h4>Схожі новини</h4>
        <a href="https://prm.ua/donald-tusk-stav-novim-glavoyu-yevropeyskoyi-narodnoyi-partiyi/"/>
        <a href="https://prm.ua/sogodni-ukrayina-vidznachaye-den-gidnosti-ta-svobodi/"/>
        <a href="https://prm.ua/narodzheni-shhob-buti-vilnimi-poroshenko-privitav-ukrayintsiv-z-dnem-gidnosti-ta-svobodi/"/>
      </related>
    </article>
  </body>
</html>