<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622527/%D8%B4%DA%AF%D8%B1%D8%AF%D9%87%D8%A7%DB%8C-%D8%AC%D8%AF%DB%8C%D8%AF-%DA%A9%D9%84%D8%A7%D9%87%D8%A8%D8%B1%D8%AF%D8%A7%D8%B1%DB%8C-%D8%B1%D9%85%D8%B2-%DB%8C%DA%A9%D8%A8%D8%A7%D8%B1-%D9%85%D8%B5%D8%B1%D9%81"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T14:29:00+00:00"/>
    <meta property="og:title" content="شگردهای جدید کلاهبرداری رمز یکبار مصرف"/>
    <meta property="og:description" content="با تغییر رمز دوم کارت‌های بانکی از ایستا به پویا (یک‌بار مصرف) برخی کلاهبرداران شگردهای جدیدی را به کار گرفته‌اند."/>
  </head>
  <body>
    <article>
      <h1>شگردهای جدید کلاهبرداری رمز یکبار مصرف</h1>
      <address>
        <time datetime="2019-11-20T14:29:00+00:00">20 Nov 2019, 14:29</time>
      </address>
      <p>
        <i>با تغییر رمز دوم کارت‌های بانکی از ایستا به پویا (یک‌بار مصرف) برخی کلاهبرداران شگردهای جدیدی را به کار گرفته‌اند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بر اساس اعلام بانک مرکزی رمز دوم پویا از ابتدای دی‌ماه سال جاری الزامی می‌شود و مشتریان بانکی برای استفاده از خدمات این رمز، نسبت به دریافت رمز دوم به جای رمز ایستای خود اقدام کنند.</p>
      <figure>
        <img src="https://aftabnews.ir/files/fa/news/1398/8/29/361589_942.jpg"/>
      </figure>
      <p>در این میان برخی کلاهبرداران که پیش از این نیز با استفاده از روش‌های فیشینگ، اقدام به دریافت اطلاعات و سواستفاده مالی از حساب مردم می‌کردند، با ارسال پیامک، طراحی نرم‌افزارهای مشابه و ... سعی در سواستفاده از حساب مشتریان بانک‌ها را دارند.</p>
      <p>در همین راستا، بانک ملی ایران در راستای حفظ منافع مشتریان، نسبت به شگردهای جدید کلاهبرداران بدلیل داغ بودن بازار نصب رمزهای یکبار مصرف هشدار داده و گفته است که کلاهبرداران با شگردهایی در تلاش‌اند تا از این فضا جهت دریافت اطلاعات کارت اقدام کنند.</p>
      <p>این بانک به مشتریان خود تاکید کرده که فعال‌سازی برنامه «رمز یک‌بار مصرف ۶۰» صرفا از طریق دانلود از سایت رسمی بانک به آدرس bmi.ir صورت گرفته و از هیچ صفحه دیگری اقدام به دانلود و نصب نشود.</p>
      <p>همچنین مشتریان این بانک که دارای گوشی هوشمند نیستند، می‌توانند با استفاده از کد دستوری #۶۰*۷۳۷* اقدام به دریافت رمز یکبار مصرف کنند.</p>
      <p>به این ترتیب یکی از روش‌هایی که کلاهبرداری از مشتریان بانکی را تا حد چشم‌گیری کاهش می‌دهد، دانلودو نصب اپلیکیشن‌های بانکی از طریق سایت رسمی بانک است و برای نحوه دریافت پیامکی رمز دوم پویا نیز مشتریان هر بانک بهتر است به سایت رسمی بانک خود یا شعب بانکی مراجعه کنند.</p>
    </article>
  </body>
</html>