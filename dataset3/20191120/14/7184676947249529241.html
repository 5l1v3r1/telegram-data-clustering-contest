<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/bonusna-viplata-ukrayinskim-pensioneram-povidomili-horoshu-novinu/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T14:56:01+00:00"/>
    <meta property="og:title" content="Бонусна виплата: українським пенсіонерам повідомили хорошу новину"/>
    <meta property="og:description" content="В березні-квітні українські пенсіонери, які отримують мінімальну пенсію, отримають 2410 грн компенсації за невиплачену в попередні роки індексацію"/>
  </head>
  <body>
    <article>
      <h1>Бонусна виплата: українським пенсіонерам повідомили хорошу новину</h1>
      <h2>Пенсіонерам перед виборами одноразово виплатять 2410 гривень</h2>
      <address>
        <time datetime="2019-11-20T14:56:01+00:00">20 Nov 2019, 14:56</time>
      </address>
      <p>Влада готує українським пенсіонерам бонусну виплату компенсації за невиплачену індексацію. Пенсіонери, які отримують мінімальну пенсію, в березні-квітні 2019 року отримають доплату у розмірі 2,410 тисяч гривень.</p>
      <p>Як передає НАРОДНА ПРАВДА, про це заявив міністр соціальної політики Андрій Рева під час наради за участі президента Петра Порошенка.</p>
      <p>Loading...</p>
      <p>За словами Реви, виплатити компенсацію українським пенсіонерам стало можливим після надходження до бюджету коштів, отриманих від розмитнення “євроблях”.</p>
      <p>“В 2019 році пропонується провести доплату до пенсії 2,410 тисяч гривень.  Мова йде про додатковий ресурс, який було отримано від закону про “євробляхи”, – сказав Рева, додавши, що відповідно до ініціативи президента кошти від розмитнення автомобілів на іноземній реєстрації повністю будуть спрямовані на виплату додаткових коштів пенсіонерам.</p>
      <p>За його словами, 2,410 тисяч гривень –  сума, яку людям не виплатили у 2015-2016 роках, коли було зупинено індексацію пенсії, її буде виплачено в березні-квітні 2019 року.</p>
      <p>Як пояснив Рева, з 1 березня в Україні відновлюється індексування пенсій, тож інші категорії пенсіонерів також отримають більші пенсії, однак в меншому розмірі.</p>
      <p>“Це може бути 100-200-300 гривень, будуть і ті, хто внаслідок індексації отримають 800-900-1000, їм компенсовувати не потрібно. А тим, хто отримує 100 і 200 – вони отримають 2,410 гривень протягом березня і квітня як компенсація індексації 2015-2016 років”, – заявив Порошенко.</p>
      <p>Рева додав, що  йдеться  про тих пенсіонерів, які мають повний страховий стаж.</p>
      <p>Нагадаємо, <a href="https://narodna-pravda.ua/2019/02/16/ukrayintsyam-povidomyly-koly-ta-na-skilky-zrostut-pensiyi/">у березні українцям перерахують пенсії в автоматичному режимі</a>. Їх розмір зросте на 17-20 відсотків.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>