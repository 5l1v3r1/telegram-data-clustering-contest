<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/jonas-thente-mansklighetens-framsteg-gar-allt-langsammare/"/>
    <meta property="og:site_name" content="DN.SE"/>
    <meta property="article:published_time" content="2019-11-20T14:26:01+00:00"/>
    <meta property="og:title" content="Jonas Thente: Mänsklighetens framsteg går allt långsammare"/>
    <meta property="og:description" content="Enligt den nya boken ”Slowdown” har hela mänsklighetens utveckling börjat sacka, skriver Jonas Thente."/>
  </head>
  <body>
    <article>
      <h1><a href="https://www.dn.se/av/jonas-thente/">Jonas Thente:</a> Mänsklighetens framsteg går allt långsammare</h1>
      <address><time datetime="2019-11-20T14:26:01+00:00">20 Nov 2019, 14:26</time> by <a rel="author" href="https://www.dn.se/av/jonas-thente/" target="_blank">Jonas Thente</a></address>
      <p>
        <b>Enligt den nya boken ”Slowdown” har hela mänsklighetens utveckling börjat sacka, skriver Jonas Thente.</b>
      </p>
      <p>Mänskligheten rör sig allt långsammare, läser jag i Yale-universitetets välmatade katalog över vårutgivningen. Det är professorn i geografi, Danny Dorling, som i kommande boken ”Slowdown” har räknat på vår utveckling sedan det tidiga 1970-talet. Han noterar hur det mesta från födelsetal och BNP, till livslängd och sociala rörelser har börjat sacka, det vill säga tillväxa lite mindre för varje generation.</p>
      <p>Professorn är också en av grundarna till <a href="https://worldmapper.org/">sajten Worldmapper.org,</a> som samlar demografiska undersökningar och kartor på ett bekvämt och pedagogiskt sätt.</p>
      <p><b>Dorling tycker att detta</b> med nedslöandet är en bra sak, eftersom tidigare stora kliv i utvecklingen ofta fört med sig samhällelig oro, instabilitet och orättvisor. Mest överraskande är att även den tekniska utvecklingen, enligt Dorlings siffror, tycks avta för varje ny generation. Och det går snabbt. All den nya teknik som vi upplever förändra våra liv i grunden: den har andtrutet börjat linka fram sedan 1970. </p>
      <p>Skall man tro på Dorling? Vi får se i april, men han har helt klart missat svenska årets julklapp: mobillådan!  Där har väl ändå utvecklingen tagit ett enormt kliv? Åt endera hållet.</p>
      <p>
        <a href="https://www.dn.se/ekonomi/tagresan-tippas-bli-arets-julklapp/">Läs mer: Årets julklapp blev mobillådan</a>
      </p>
    </article>
  </body>
</html>