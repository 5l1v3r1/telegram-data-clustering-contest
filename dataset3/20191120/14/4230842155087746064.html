<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-minenergo-prognozuye-zrostannya-tsin-na-gaz/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T14:48:10+00:00"/>
    <meta property="og:title" content="Міненерго прогнозує зростання цін на газ"/>
    <meta property="og:description" content="Взимку паливо подорожчає через зростання попиту у світі. Також на вартість газу може вплинути зупинка транзиту газу Росією."/>
  </head>
  <body>
    <article>
      <h1>Міненерго прогнозує зростання цін на газ</h1>
      <address>
        <time datetime="2019-11-20T14:48:10+00:00">20 Nov 2019, 14:48</time>
      </address>
      <p>Взимку паливо подорожчає через зростання попиту у світі. Також на вартість газу може вплинути зупинка транзиту газу Росією.</p>
      <p>Міністр енергетики та захисту довкілля Олексій Оржель заявив, що взимку ціни на газ в Україні зростатимуть через збільшення світового попиту і можливу газову кризу через зупинку транзиту територією України.</p>
      <blockquote>– Насправді влітку у нас була дуже низька ціна. Щомісяця ціна знижувалась, незважаючи на те, що був більший попит і європейські ринки показували низьку ціну.<br/>Ми, дійсно, отримали одну з найнижчих цін, наприклад, якщо порівнювати з минулим роком, – нагадав він.</blockquote>
      <p>Він додав, що восени ціна на газ почала зростати, з огляду на збільшення попиту, у грудні також буде деяке збільшення цієї ціни.</p>
      <p>
        <b>Читайте: </b>
        <a href="https://fakty.com.ua/ua/ukraine/20191118-propozytsiya-rosiyi-shhodo-tranzytu-gazu-ye-nepryjnyatnoyu-orzhel/">Пропозиція Росії щодо транзиту газу є неприйнятною – Оржель</a>
      </p>
      <p>Оржель зазначив, що починаючи з 1 січня 2020 року потенційно може бути зупинений транзит газу через територію України.</p>
      <p>Нагадаємо, раніше стало відомо, що <a href="https://fakty.com.ua/ua/ukraine/20191118-gazprom-ofitsijno-zaproponuvav-naftogazu-prodovzhyty-dogovir-na-tranzyt-gazu-umova/">Газпром надіслав Нафтогазу офіційну пропозицію</a> укласти контракт на транзит російського газу до Європи через газотранспортну систему України на один рік або продовжити чинні договори.</p>
      <p>У Газпромі зазначили, що готові це зробити, якщо українська сторона відмовиться від усіх претензій у міжнародних арбітражах.</p>
    </article>
  </body>
</html>