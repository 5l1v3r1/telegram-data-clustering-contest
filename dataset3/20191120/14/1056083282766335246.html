<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919289/%D9%BE%DB%8C%DA%A9%D8%A7%D9%86-%D9%BE%DB%8C%D8%B1%D9%88%D8%B2-%D9%86%D8%AE%D8%B3%D8%AA%DB%8C%D9%86-%D8%A8%D8%A7%D8%B2%DB%8C-%D9%87%D9%81%D8%AA%D9%87-%D9%87%D9%81%D8%AA%D9%85-%D9%84%DB%8C%DA%AF-%D8%A8%D8%B1%D8%AA%D8%B1-%D9%88%D8%A7%D9%84%DB%8C%D8%A8%D8%A7%D9%84-%D9%84%D8%BA%D9%88-%D8%A8%D8%A7%D8%B2%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-20T14:01:25+00:00"/>
    <meta property="og:title" content="پیکان پیروز نخستین بازی هفته هفتم لیگ‌برتر والیبال/ لغو بازی کاله و فولاد"/>
    <meta property="og:description" content="تیم والیبال پیکان تهران در نخستین بازی هفته هفتم لیگ‌برتر، مقابل تیم‌ شهرداری گنبد پیروز شد."/>
  </head>
  <body>
    <article>
      <h1>پیکان پیروز نخستین بازی هفته هفتم لیگ‌برتر والیبال/ لغو بازی کاله و فولاد</h1>
      <address><time datetime="2019-11-20T14:01:25+00:00">20 Nov 2019, 14:01</time> by <a rel="author">اصغر عبداللهی</a></address>
      <p>تیم والیبال پیکان تهران در نخستین بازی هفته هفتم لیگ‌برتر، مقابل تیم‌ شهرداری گنبد پیروز شد.</p>
      <p>به گزارش ایسنا، در ادامه رقابت‌های لیگ‌برتر والیبال باشگاه‌های‌کشور، هفته هفتم این مسابقات با برگزاری چهار دیدار پیگیری شد که در نخستین بازی این هفته تیم پیکان‌ توانست مقابل تیم شهرداری‌گنبد به پیروزی برسد.</p>
      <p>در این دیدار که‌ نخستین بازی تیم پیکان در فصل جاری لیگ به‌ میزبانی سالن ساپکو بود،‌ ابتدا شاگردان محمد ترکاشوند ست نخست را با نتیجه ۲۰-۲۵ به مهمان گنبدی خود واگذار کردند. در ادامه اما این تیم‌ میزبان‌ (پیکان) ‌بود که‌ توانست در ست‌های دوم، سوم و چهارم با نتایج ۲۵-۱۹، ۲۵-۱۹ و ۳۲-۳۰ شاگردان عظیم‌ جزیده را شکست داده ‌و سه بر یک‌ برنده بازی شود.</p>
      <p>دیدار تیم‌های کاله مازندران و فولاد سیرجان ایرانیان لغو شد که بهروز عطایی سرمربی تیم‌ کاله این خبر را تایید کرد.</p>
      <ul>
        <li><b>نتایج بازی‌های امروز به شرح زیر رقم خورد:</b><br/>پیکان تهران ۳ ـ ۱ شهرداری گنبد (۲۰-۲۵، ۲۵-۱۹، ۲۵-۱۹ و ۳۲-۳۰)<br/>کاله مازندران - فولاد سیرجان ایرانیان (لغو شد)<br/>پیام خراسان ۱ ـ ۳ سایپای تهران<br/>شهرداری ورامین۳ ـ ۲خاتم اردکان<br/>فولاد سپاهان اصفهان ـ شهرداری ارومیه (لغو شده بود)<br/>شهروند اراک ـ راهیاب ملل مریوان (لغو شده بود)<br/>تیم شهداب یزد نیز در این هفته استراحت داشت.</li>
      </ul>
      <p>این خبر تکمیل می‌شود</p>
    </article>
  </body>
</html>