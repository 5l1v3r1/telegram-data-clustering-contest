<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/tronok-harca-rajongok-koveteltek-ki-emilia-clarke-meztelen-jeleneteit/186996"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T14:00:00+00:00"/>
    <meta property="og:title" content="Trónok harca-rajongók követelték ki Emilia Clarke meztelen jeleneteit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Trónok harca-rajongók követelték ki Emilia Clarke meztelen jeleneteit</mark>
      </h1>
      <address><time datetime="2019-11-20T14:00:00+00:00">20 Nov 2019, 14:00</time> by <a rel="author">Bors</a></address>
      <p>Noha a nézők határozottan örültek a Trónok harca meztelen jeleneteinek, a Daenerys Targaryent alakító színésznő elárulta: a színészek már koránt sem voltak olyan boldogok, ha ruha nélkül kellett a kamerák elé állniuk.</p>
      <p>Főleg Emilia Clarke volt az, aki nagyon nehezen birkózott meg azzal, hogy friss drámasulis diplomásként rögtön vetkőznie kell - a készítők azonban állítólag hamar letorkolták, mondván: “Ugye nem akarsz csalódást okozni a Trónok harca-rajongóknak?” Minderről egy podcastben mesélt a minap.</p>
      <figure>
        <img src="http://media.borsonline.hu/cikk/20/192601/big-lead/650x360/2029554_000-1fd098.jpg"/>
        <figcaption>A színésznő a Trónok harcának köszönhetően lett világhírű - annak azonban egy cseppet sem örült, hogy emiatt meg kellett válnia a ruháitól © AFP</figcaption>
      </figure>
      <p>“Korábban kétszer voltam forgatáson, és akkor ott állok teljesen pucéran egy csomó ember előtt, és nem tudom, hogy mit fogok csinálni, és azt sem, hogy mit várnak el tőlem” - magyarázta. Azt is elárulta: a férjét alakító Jason Momoa sokat segített neki, hogy megtanulja a határokat, és azt, hogy milyen kérésekre lehet - és kell - nemet mondani.</p>
    </article>
  </body>
</html>