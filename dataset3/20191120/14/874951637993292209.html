<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/amazon-apple-facebook-%d0%b8-google-%d0%be%d1%82%d1%85%d0%b2%d1%8a%d1%80%d0%bb%d0%b8%d1%85%d0%b0-%d0%be%d0%b1%d0%b2%d0%b8%d0%bd%d0%b5%d0%bd%d0%b8%d1%8f%d1%82%d0%b0-%d0%b2-%d0%bc%d0%be%d0%bd%d0%be-323187.html"/>
    <meta property="og:site_name" content="kaldata.com"/>
    <meta property="article:published_time" content="2019-11-20T14:15:36+00:00"/>
    <meta property="og:title" content="Amazon, Apple, Facebook и Google отхвърлиха обвиненията в монопол - kaldata.com"/>
    <meta property="og:description" content="Amazon, Apple, Facebook и Google защитиха своите бизнес практики в отговор на въпроси, поставени от комисия на Конгреса, която проучва проблемите на"/>
  </head>
  <body>
    <article>
      <h1>Amazon, Apple, Facebook и Google отхвърлиха обвиненията в монопол - kaldata.com</h1>
      <address><time datetime="2019-11-20T14:15:36+00:00">20 Nov 2019, 14:15</time> by <a rel="author" href="https://www.kaldata.com/author/georgi_arsov" target="_blank">Георги Арсов</a></address>
      <p>Amazon, Apple, Facebook и Google защитиха своите бизнес практики в отговор на въпроси, поставени от комисия на Конгреса, която проучва проблемите на антитръстовите правила в технологичния сектор. Разследването са фокусира върху конкуренцията на онлайн пазарите и дали големите технологични компании не създават „антиконкурентно поведение“.</p>
      <p>Съдебната комисия на Камарата във вторник пусна отговорите на компаниите на този род въпроси, които комисията постави през септември, когато се сформира група от 50 главни юристи на американските щати, които обявиха мащабно разследване за задушаващо конкуренцията поведение от страна на американските технологични гиганти. Въпросите на комисията се отнасяха до онлайн търговията и съдържанието, комуникацията, свързаните придобивания на други компании и други въпроси, свързани с отношението към конкуренцията.</p>
      <p>Определено 2019 е време, в което технологичните компании са изправени пред драконови мерки и контрол от страна на правителствените регулатори, които са ги нарочили за потенциално антиконкурентно поведение, нарушаването на личната неприкосновеност и живот на потребителите си и злоупотреба и експлоатация на данни. Министерството на правосъдието и Федералната търговска комисия, двете агенции в САЩ, които се занимават с проблемите на антитръстовите правила, разглеждат бизнес практиките на технологичните компании под лупа.</p>
      <p>В своя отговор Google отрече да е създавал неправомерно условия, с които потребителите да предпочитат собствените им услуги пред тези на техните конкуренти, като основно става въпрос за уеб браузъра Chrome, търсачката, видео и новини, според Ройтерс. „По-голямата част от резултатите в търсачката на Google са от уеб сайтове, които не са собственост на компанията“, заяви говорител.</p>
      <h4>Google обаче също така заявява, че не може да предостави голяма част от данните, поискани от комитета, според Ройтерс.</h4>
      <p>Facebook призна, че блокира някои приложения от трети страни от своята платформа за разработчици с цел проиритизиране на собствените им платформи и услуги, предаде Ройтерс. На въпроса за подробности защо бяха премахнати приложения като Phhhoto, MessageMe, Voxer и Stackla, Facebook отговори, че „ограничава приложенията, които нарушават нейните политики“, без да се задълбочава, предаде Reuters.</p>
      <p>Apple не отговори на въпросите пред комисията за собствения си браузър и App Store, но на въпроса колко е похарчила за създаването на своята услуга за карти, Apple лаконично отговори като каза само „милиарди“, предават Ройтерс.</p>
      <p>Facebook отрече да използва обобщени данни от търговци за пускане, източник или цена на частни продукти, предаде Ройтерс.</p>
      <p>Amazon и Google отказаха допълнителен коментар. Представителите на Apple и Facebook не отговориха веднага на искания за коментар.</p>
      <p>Антитръстовите разследвания, които текат в момента в САЩ, идват след дългогодишни съмнения и обвинения срещу големите компании, че не дават възможност на новостартиращи проекти и компании да пробият на пазара и да се реализират, тъй като гиганти или ги задушават като премахват всичките им възможности за растеж или просто ги изкупуват, с което на практика те потъват в бездната на конгломератите…</p>
    </article>
  </body>
</html>