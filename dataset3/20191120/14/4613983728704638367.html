<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/property/v-rodniya-grad-na-kafka-byurokratsiyata-prashta-tsenite-na-imotite-v-nebesata.html"/>
    <meta property="og:site_name" content="Money.bg"/>
    <meta property="article:published_time" content="2019-11-20T14:15:04+00:00"/>
    <meta property="og:title" content="В родния град на Кафка бюрокрацията праща цените на имотите в небесата"/>
    <meta property="og:description" content="Само едно от разрешенията за строеж изисква 40 печата от различни институции"/>
  </head>
  <body>
    <article>
      <h1>В родния град на Кафка бюрокрацията праща цените на имотите в небесата</h1>
      <address>
        <time datetime="2019-11-20T14:15:04+00:00">20 Nov 2019, 14:15</time>
      </address>
      <p>Един от най-горещите жилищни пазари е пълен с възможности за тези, които са с достатъчно късмет да купят рано. Но за Ричард Гало и Михаела Томаскова той е огромно главоболие без край, пише Bloomberg.</p>
      <p>Двамата се намират на противоположните краища на същата главоблъсканица - комбинация сили, които пращат цените на жилищата в Прага към небесата. Като Гало се мести от Италия в Чехия, една от най-евтините европейски държави, се оказва, че няма средства, за да си купи жилище. Това е работа на Томаскова, предприемач, която трябва да осигури на хора като него достатъчно жилища. Но компанията ѝ е удваник в морето от бюрокрация.</p>
      <p>Проблемът е в недостига на жилища, който е обострен от процъфтяващата туристическа индустрия и бързо растящо население на града. Но най-вече той се крие в бюрократичните препятствия, които ограничават пускането на нови жилища на пазара. И проблемите не са от вчера и днес, а стоят нерешение вече десетилетие.</p>
      <p>В крайна сметка цените на жилищата подскачат с 22 процента миналата година. И няма причина ръстът да се охлади скоро.</p>
      <p><i>"Абсолютно сме убедени, има консенсус сред предприемачите, че скокът на цените ще спре и пазарът ще се стабилизира, ако процесът по издаване на разрешителни се забърза"</i>, казва Томаскова, директор на една от най-големите компании в бранша, Central Group.</p>
      <p>Прага често е пълна с живот, като стотици хора се тълпят в компактния център. Красивата архитектура и достъпните цени отдавна привличат милиони туристи. И с най-ниската безработица в Европейския съюз, страната е привлекателна и за чужденците, които търсят работа. И всички те имат нужда от място, в което да живеят. В същото време местното търсене също расте заради повишаващите се заплати.</p>
      <p>Гало не успява да намери работа в родния си град в Италия след кризата, но намира такава в завод в Прага. Това обаче не означава, че мое да си позволи да си купи апартамент.</p>
      <p>И той далеч не е сам: сравнено със заплатите, цените там са сред най-високите в Европейския съюз. В Чехия купувачите се нуждаят от 11 средни годишни заплати - средната е $17 779 - за апартамент. Повече отколкото във Великобритания, Франция и Геремания, според Deloitte.</p>
      <p>Част от проблема е и че апартаментите биват сваляни от пазара, тъй като собствениците се изкушават от краткосрочните наеми в платформи, като Airbnb. Според изследване от 2018 г. около една пета от апартаментите в Стария град и 10 процента от околните зони се отдават за нощувки.</p>
      <p>Все пак най-големият фактор е липсата на нови апартаменти. В продължение на години предприемачите не успяват да изкарат на пазара нужните 6 000 апартамента на година. През миналата година са завършени 5 290.</p>
      <p>Томаскова е "приготвила" 30 000 апартамента. Но процесът по одобрение е кафкиански. Само едно от разрешенията от общо три се нуждае от около 40 печата от различни институции. Одобренията отнемат толкова много време, че често плановете на сградите се променят, за да отразяват развитието на нови строителни технологии, казва тя.</p>
      <p><i>"Тези три стъпки ни отнемат 10 години"</i>, казва Томаскова.<i> "Документацията за сградите е толкова подробна, че трябва да я носим във ван"</i>.</p>
      <p>А докато ситуацията се промени, Гало взима жилище в Садска - селище на около 25 километра от столицата. И става всяка сутрин в 5:30 часа, за да стигне на работа навреме.</p>
    </article>
  </body>
</html>