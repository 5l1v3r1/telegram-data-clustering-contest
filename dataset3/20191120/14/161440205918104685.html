<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/gossip/2019/11/20/cristiano-ronaldo-e-georgina-nozze-segrete-in-marocco-9-954927.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T14:56:48+00:00"/>
    <meta property="og:title" content="Cristiano Ronaldo e Georgina, nozze segrete in Marocco"/>
    <meta property="og:description" content="Gossip - Approfondisci su L'Unione Sarda.it"/>
  </head>
  <body>
    <article>
      <h6 class="kicker">L'indiscrezione</h6>
      <h1>Cristiano Ronaldo e Georgina, nozze segrete in Marocco</h1>
      <h2>La coppia, secondo il settimanale "Novella 2000", avrebbe pronunciato il fatidico sì nelle scorse settimane in una blindatissima cerimonia</h2>
      <address>
        <time datetime="2019-11-20T14:56:48+00:00">20 Nov 2019, 14:56</time>
      </address>
      <p>Una notizia su cui circolavano da tempo molti rumors, ma che ora potrebbe essere diventata realtà.</p>
      <p>Secondo il settimanale "Novella 2000" Cristiano Ronaldo e Georgina Rodriguez sarebbero convolati a nozze, in gran segreto, nelle scorse settimane in Marocco, con una cerimonia privata e blindatissima.</p>
      <p>A ulteriore conferma delle indiscrezioni anche le parole "mi marido" pronunciate proprio dalla bella Georgina nei giorni scorsi.</p>
      <p>La decisione di unirsi in matrimonio sarebbe arrivata dopo gli Mtv EMA, gli European Music Awards, e dopo che molti avevano definito la Rodriguez una semplice "accompagnatrice" del celebre calciatore.</p>
      <p>Proprio in quell'occasione anche Rita Pereira, amica e - pare - ex fidanzata di Ronaldo si era gettata nelle braccia del portoghese liquidando Georgina con un semplice "ciao".</p>
      <p>E così, il campione della Juventus avrebbe voluto mettere a posto le cose, organizzando il tutto in gran fretta.</p>
      <p>Stando al settimanale, si tratterebbe dunque di nozze improvvise e per nulla pianificate.</p>
      <p>Una fonte ha anche rivelato a "Novella 2000": "Avevo capito tutto già dal 29 agosto scorso: quel giorno Cristiano è andato a Madeira dai suoi legali e ha cambiato il testamento per tutelare anche Georgina. Prima di allora tutto il suo patrimonio sarebbe stato gestito da sua madre, mentre quel giorno cambiò alcune disposizioni e inserì Georgina".</p>
      <p>Sarà davvero così? Dai diretti interessati, al momento, nessuna conferma né smentita.</p>
      <p>(Unioneonline/v.l.)</p>
    </article>
  </body>
</html>