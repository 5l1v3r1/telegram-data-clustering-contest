<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995643-r-m-shymkentte-stal-an-d-r-gerd-s-ne.html"/>
    <meta property="og:site_name" content="zakon.kz"/>
    <meta property="article:published_time" content="2019-11-20T14:42:00+00:00"/>
    <meta property="og:title" content="ҚР ІІМ Шымкентте ұсталған дәрігердің ісіне қатысты түсініктеме берді"/>
    <meta property="og:description" content="Ол дәрігердің уақытша қамауға алынғанын айтты."/>
  </head>
  <body>
    <article>
      <h1>ҚР ІІМ Шымкентте ұсталған дәрігердің ісіне қатысты түсініктеме берді</h1>
      <h2>Ол дәрігердің уақытша қамауға алынғанын айтты.</h2>
      <address>
        <time datetime="2019-11-20T14:42:00+00:00">20 Nov 2019, 14:42</time>
      </address>
      <p><b>Мәжіліс дәлізінде ҚР Ішкі істер министрінің орынбасары Рашид Жақыпов Шымкент қалалық №1 клиникалық ауруханасының бас дәрігері Абылай Донбайдың қылмыстық ісіне қатысты пікір білдірді</b>, деп хабарлайды <a href="https://kaz.zakon.kz/">Zakon.kz.</a></p>
      <blockquote>"Бәрін өздеріңіз білесіздер. Түсінік бере алмаймын, заң қылмыстық істің мән-жайын ашуға тыйым салады. Адам ағзасының заңсыз трансплантациясы фактісі бойынша қылмыстық іс қозғалып, тергеу жүргізіп жатқанын, ол бойынша алдын алу шарасы таңдалғанын ғана айта аламын", - деді Жақыпов.</blockquote>
      <p>Ол дәрігердің уақытша қамауға алынғанын айтты. Бірақ бұл қылмыстық істің басқа трансплантолог Ғани Құттымұратовтың ісіне қатысы бар-жоғы туралы ештеңе айтылмады.</p>
      <p>Дәрігерлер тергеу амалдары жүріп жатқан кезде жұмысын жалғастыру үшін дәрігерлерді босату туралы түскен өтінішке қатысты да пікір білдірді.</p>
      <blockquote>- Кез-келген мәселені теориялық тұрғыдан қарастыруға болады. Қылмыстық іс жүргізу барысында келіп түскен кез-келген өтініштер заңда белгіленген тәртіппен шешіледі, егер мұндай өтініш келіп түссе немесе келіп түскен болса, біз заңды түрде оған жауап беруге дайынбыз, - деп түсіндірді ІІМ өкілі.</blockquote>
      <p>Жақыпов Ғани Құттымұратовтың қазір қамауда отырғанын айтты.</p>
      <blockquote>- Қылмыстық іс бойынша күдіктінің әрекетіне баға берілді және оған тиісті алдын-алу шарасы бекітілді. Тіпті, мұндай өтініштер келіп түскен болса да, оны сотқа дейінгі тергеу органы қабылдамайды, өйткені ол қамаудағы адам.</blockquote>
    </article>
  </body>
</html>