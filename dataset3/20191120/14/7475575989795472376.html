<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/trabzon-da-yavuz-selim-tartismasi-sehir-gundeminden-ciksin-h697933.html"/>
    <meta property="og:site_name" content="61 SAAT"/>
    <meta property="article:published_time" content="2019-11-20T14:47:34+00:00"/>
    <meta property="og:title" content="Trabzon'da Yavuz Selim tartışması şehir gündeminden çıksın!"/>
    <meta property="og:description" content="Trabzon’da Millet Bahçesi için Hüseyin Avni Aker ile birlikte yıkılan Yavuz Selim Futbol Sahası ile ilgili tartışma bitmek bilmiyor. ilk etapta sahanın yapılıp yapılmayacağı tartışması yapılırken şimdi de yapılacak sahanın nizami ölçüleri gündemde.."/>
  </head>
  <body>
    <article>
      <h1>Trabzon'da Yavuz Selim tartışması şehir gündeminden çıksın!</h1>
      <h2>Trabzon’da Millet Bahçesi için Hüseyin Avni Aker ile birlikte yıkılan Yavuz Selim Futbol Sahası ile ilgili tartışma bitmek bilmiyor. ilk etapta sahanın yapılıp yapılmayacağı tartışması yapılırken şimdi de yapılacak sahanın nizami ölçüleri gündemde..</h2>
      <address>
        <time datetime="2019-11-20T14:47:34+00:00">20 Nov 2019, 14:47</time>
      </address>
      <p><b>61SAAT HABER SERVİSİ -</b> Konuyla ilgili şehirde yaşanan tartışmanın artık bir son bulması gerektiğini düşünen Trabzon Büyükşehir Belediye Başkan Vekili Atilla Ataman, konuyla ilgili yaptığı çalışmayı bugün Trabzon Büyükşehir Belediye Meclis Üyeleri ile paylaştı. Yaşanan bu tartışmanın bitmesi gerektiğini düşünen Ataman, “Siyasi iradenin, Büyükşehir Belediyemizin ve kentimizin kahir ekseriyetinin bir tavrın belirmiş ve projelendirilmiş. Ancak ne hikmetse, adeta verilen sözler burada müsabaka yapılacakmış bir saha sözüymüş gibi değerlendirilmiş. Bu konu sayın İçişleri Bakanımıza da atfedilerek bu şekilde söz verdiği iddia edilmiş. Keza Büyükşehir Belediye Başkanımızın aynı mahiyette söz verdiği iddiası da oluşmuş. Ben sayın meclisimizi bilgilendirmek için çalışma yaptım” dedi. </p>
      <p>Ortahisar’da toplamda 16 adet saha bulunduğuna dikkat çeken Ataman, “İlimiz Ortahisar İlçesinde Büyükşehir Belediyesi ve Gençlik İl Müdürlüğü bünyesinde 13 adet saha bulunmaktadır. Yani bir tek Yavuz Selim problemimiz yok bizim. 13 tane sahamız var. Bu sahalara TFF’ye ait bir saha, ASKF’ye ait 2 saha eklendiğinde 16’ya çıkmaktadır. Bu sahaların 2’si Akyazı ve Ahmet Suat, profesyonel müsabakalara uygunken, 6 adedi amatör spor müsabakalarına da uygundur. Büyükşehir Bünyesinde 4 adet saha modernize edilerek amatör spor müsabakalarının oynanabileceği saha sayısı 10’a çıkarılabilir. Eksik, yapmamışız. Soyunma odası yok, ulaşıma yok bir sürü problemi var. Eksiklerimiz görüyoruz. Ayrıca bu sahaların kulüpler arası kullanımı periyotlar halinde düzenlenilerek ilçe kulüplerimizin de mağdur edilmemesi sağlanabilir. </p>
      <p>Akçaabat’ta 3, Yomra’da 1’i sentetik olmak üzere 2 adet saha bulunmaktadır. Akçaabat’ta ki sahaların 2’si ilçe belediyesine ait olup antrenman için uygundur. Söğütlü’de bulunan diğer saha Gençlik Spor İl Müdürlüğüne ait olup amatör müsabakalar uygundur. Yomra’da bulunan 2 adet saha Gençlik Spor İl Müdürlüğü bünyesinde olup biri profesyonel maçlara uygun diğerinin de amatör müsabakalar uygun olması için proje hazırlanmıştır. </p>
      <p><b>19 MAYIS SPOR SALONUNU KİMSE KONUŞMUYOR</b><br/>Ortahisar İlçemizde bu kadar saha var. Ancak bütün amatör futbolun sorunu Yavuz Selim Sahasıymış gibi algı var. Yavuz Selim Sahasının bizim için çok kıymetli olduğu doğrudur. Hepimizin bir hatırasının hikayesinin olduğu bölümdür. Ancak Yavuz Selim Sahası Avni Aker’den daha kıymetli değildir. Yavuz Selim’i kıymetlendiren bitişiğinde ki Avni Aker’dir. Avni Aker yıkıldı. Amatör Spor Müsabakalarının yapıldığı saha sadece Yavuz Selim değil, 19 Mayıs Spor Salonu vardı. Bunu kimse konuşmuyor. Bunun yerine aynı işlevde, 19 Mayıs sahasının 7 katı büyüklükte işlev gören, büyük salonu dışında 6 adet ilave salonun olduğu bir saha da Hayri Gür’den bağımsız olarak Beşirli’de yapılmış çalışır durumda. <br/>Bu topa girmenin güçlüğünü biliyorum. Bu işin arkasında ki lobiyi de biliyorum. Büyükşehir Belediye Başkan Vekili olarak vatandaşı ve meclisi aydınlatmayı bir görev olarak kabul ediyorum. Bizim iddiamız ve projenin arkasında ki iddia şehrin nefes alacağı bir sahanın, Yavuz Selim büyüklüğünde bir alanın yine spor yapılabilir bir alan olarak oluşturulması. Bitişiğinde Avni Aker’in tribün hikayesini canlı tutacak bir hatıra tribünü çıkış tünelinin de orada var olarak sağlanması. Bu saha Anıt Tepe’de ki gibi şehir insanlarının tümünün spor yapabileceği 7’den 70’e herkesin kullanacağı bir alanın sağlanması” dedi. </p>
      <p><b>AVM VE REZİDANS YAPILACAKTI</b><br/>Tartışmanın bitmesi yönünde bir görüş de CHP Grup Başkan Vekili Turgay Şahin’den geldi. Avni Aker’in yıkıldıktan sonra bu alanda AVM ve Rezidans yapılması yönünde bir düşünce ortaya koyulduğuna dikkat çeken Şahin, “Bunun geçmişinde Avni Aker yıkıldığında oraya TOKİ bir AVM ve Rezidans Projesi hazırdı. Bize servis yapıldı. Bunu Ortahisar Meclisinde gündeme getirdik. Burada huzurlarınızda sayın Ahmet Metin Genç’e teşekkür ediyorum, aynen bana katıldığını o zaman seçimler vardı, “Sayın Cumhurbaşkanının Trabzon’a gelişinde bu konuyla ilgili bir dosya hazırladığını bunu kendisine sunacağını, takipçisi olacağını söyledi. Başarıldı. Biz orayı rezidans ve AVM sektöründen kurtardık. Ha bundan sonra bence tartışılması, nizami mi değil mi diye en azından doğru değil. En azından orayı bir beton yığını olmaktan, bizim önerimiz, Sayın Genç’in desteği, tabi Cumhurbaşkanının bu konuda ki sözü çok önemli. Ve şehre hayırlı olsun diyorum, çokta tartışmamak lazım” diye konuştu. </p>
      <p><b>TRABZON GÜNDEMİNDEN ARTIK ÇIKMASI LAZIM</b><br/>Ortahisar Belediye Başkanı Ahmet Metin Genç ise, “2014 yılında ki sözümüz bir defa bu alanın bir yaşam alanı olarak bir yeşil alanı olarak projelendirilmesi. O zaman bütün şehrin ortak dinamiklerinin talebi Yavuz Selim’in ayrı bir anlamı var. Avni Aker ile mukayese ediyorsunuz ama futbolun doğduğu alan itibariyle ayrı bir anlamı var. Hem Yavuz Selim’in yaşatılması, hem debugün haliyle değil ara sıra bazen önemli maçların, suanda bütün amatör biz orada aynı şartlarda devam etmesini savunmamız arzuladığımız projenin bütünlüğüne kesinlikle halel getirir. Bir spor alanı, bazen festival, bazın sportif başka bir etkinliğin, Avni Aker’in yaşatılarak bir konsept oluşturmak. Süleyman beyin de sözü kesinlikle ASKF mutabık kaldığımız şekli sizin de ifade ettiğiniz ve bizim de savunduğumuz şekli. Neden tartışma çıktı? Dönüştükten sonra yapılan projede sahanın 4’e bölündüğünü görüyoruz. Buna da itiraz ettik. Tamam aynı şekilde futbol müsabakalarının burada oynanabilmesi değil, ancak bir amatör maçın oynanabileceği saha arzuladığımızı ifade ettik. Sayın Bakanımız, Büyükşehir belediye başkanımız bunu uygun gördü projeye işlettiler. Ben suanda nizami olup olmamasının tartışılmasının fazlaca kamuoyunu meşgul ettiği yönünde bende düşünüyorum. Arzuladığımız senede bir kaç temsili müsabakaların, oynanabileceği şekliyle Yavuz Selim’in orada yaşatılması. Trabzonspor’a ait unsurların bir müze şeklinde yaşatılması. Bütüncül gözle baktığımızda bir yaşam alanının oraya kazandırmamız. Burada da büyükşehir belediye başkanımızın uygun görüşüyle belki yapısal anlamda beton olmayacak. Yapı olacaksa Büyükşehir Belediye Başkanımızın sözü var şehrimize. 1957 yılında yıkılan Opera Binasının silüetini yansıtan bir kültür sanat merkezi olabilir. Bir tarihe saygının gereği olarak bu olabilir. Bunun dışında betona izin vermeyeceğiz. Trabzon gündeminden artık bunu çıkarmamız lazım” diye konuştu. </p>
    </article>
  </body>
</html>