<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/hidrologii-avertizeaza-cod-galben-de-inundatii-in-6-judete-pana-vineri-20096499"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T14:45:23+00:00"/>
    <meta property="og:title" content="Hidrologii avertizează! Cod galben de inundaţii în 6 județe, până vineri"/>
    <meta property="og:description" content="Hidrologii au emis, miercuri, o avertizare cod galben de inundaţii, valabilă pentru 6 județe. Până vineri, sunt posibile depăşiri ale cotelor de atenţie"/>
  </head>
  <body>
    <article>
      <h1>Hidrologii avertizează! Cod galben de inundaţii în 6 județe, până vineri</h1>
      <address><time datetime="2019-11-20T14:45:23+00:00">20 Nov 2019, 14:45</time> by <a rel="author">A.N.</a></address>
      <p>
        <b>Hidrologii au emis, miercuri, o avertizare cod galben de inundaţii, valabilă pentru 6 județe. Până vineri, sunt posibile depăşiri ale cotelor de atenţie în bazinele hidrografice Timiş, Cerna, Jiu și Olt.</b>
      </p>
      <p>Potrivit hidrologilor, ca urmare a precipitaţiilor înregistrate, a celor prognozate şi propagării, se pot produce scurgeri importante pe versanţi, torenţi, pâraie, viituri rapide pe râurile mici cu posibile efecte de inundaţii locale şi creşteri de debite şi niveluri cu posibile depăşiri ale cotelor de atenție pe râuri din bazinele hidrografice Timiş, Cerna, Jiu și Olt.</p>
      <p>Avertizarea vizează râuri din județele Gorj, Caraş Severin, Hunedoara, Mehedinţi, Argeş şi Vâlcea.</p>
      <p>Fenomenele se pot produce cu probabilitate și intensitate mai mare de joi 6:00 până la ora 20:00 pe unele râuri mici din judeţele Mehedinţi şi Gorj.</p>
      <p>Avertizarea cod galben de inundaţii este valabilă de miercuri, ora 22.00, până vineri la ora 16.00.</p>
    </article>
  </body>
</html>