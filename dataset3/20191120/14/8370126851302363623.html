<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/yasam/135459/7-yasindaki-cocugun-gozunden-cocuk-halleri"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T14:08:00+00:00"/>
    <meta property="og:title" content="7 yaşındaki çocuğun gözünden ‘çocuk halleri’"/>
    <meta property="og:description" content="Mersin'de, sokakta oynayan, çadır kente kalan, spor yapan çocukları fotoğraflayan 7 yaşındaki Can Çınar Tucel, sergi açtı."/>
  </head>
  <body>
    <article>
      <h1>7 yaşındaki çocuğun gözünden ‘çocuk halleri’</h1>
      <h2>Mersin'de, sokakta oynayan, çadır kente kalan, spor yapan çocukları fotoğraflayan 7 yaşındaki Can Çınar Tucel, sergi açtı.</h2>
      <address>
        <time datetime="2019-11-20T14:08:00+00:00">20 Nov 2019, 14:08</time>
      </address>
      <p>Mersin Barosu Çocuk Hakları Merkezi tarafından 20 Kasım Dünya Çocuk Hakları Günü etkinlikleri kapsamında Can Çınar Tucel, ‘Çocuk Gözümle Çocuklar’ konulu ilk kişisel fotoğraf sergisini açtı.</p>
      <p>Mersin Adliyesi içerisinde yer alan Baro Odası’nda düzenlenen serginin açılışını Baro Başkanı Bilgin Yeşilboğaz ve Can Çınar Tucel birlikte yaptı.</p>
      <figure>
        <a href="https://www.gercekgundem.com/galeri/yasam/7187/7-yasindaki-cocugun-gozunden-cocuk-halleri">
          <img src="https://www.gercekgundem.com/images/posts/201911/150120_480x270.jpg"/>
        </a>
      </figure>
      <p>
        <a href="https://www.gercekgundem.com/galeri/yasam/7187/7-yasindaki-cocugun-gozunden-cocuk-halleri"><b>Galeri:</b> 7 yaşındaki çocuğun gözünden ‘çocuk halleri’</a>
      </p>
      <p>26 fotoğrafın yer aldığı sergi, 8 aylık bir çalışmanın ürünü olarak ortaya çıktı. Sokakta, çadır kentlerde, jimnastik salonlarında fotoğraf çeken minik Çınar’ın dedesi fotoğrafçı olan Nizamettin Düzgün, torununun fotoğrafla buluşmasını anlattı. Çınar’ın fotoğrafla henüz yaşında buluştuğunun bilgisini veren dede Düzgün, “Amacımız beraber olmaktı. Çektiği fotoğrafların başarılı olması üzerine Çınar’ı bir projeye yönlendirdim. Çocukları kendi gözüyle kendi boyunda birinin fotoğraflaması amacıyla ‘Çocuk Gözümle Çocuklar’ projesi haline getirdik. Birçok mekana gittik. Sokaklar, çadır kentler ve jimnastik salonları gibi çok farklı mekanlarda her kesimden çocukları gözlemesini sağlamaya çalıştık" dedi.</p>
      <h3>SERGİSİ OLAN EN KÜÇÜK FOTOĞRAFÇI</h3>
      <p>Çınar’ın henüz 4,5 yaşında iken Deniz Müzesi’nde açılan ‘Atatürk, Bayrak ve Mehmetçik’ konulu karma sergide 2 eserinin yer aldığını dile getiren dede Düzgün, “Şuan fotoğraf sergisi olan en küçük fotoğrafçı unvanına sahip. Fotoğraf benim tutkumdu, Çınarda benim tutkumdu. Biz tutkularımızı birleştirdik, beraber gezmekten çok keyif alıyoruz. Hala şehir dışı ve şehir içerisinde fırsat buldukça beraber fotoğraf gezilerine katılıyoruz. Bu şekilde dünyayı tanımasını, hayat hakkında fikir geliştirmesini sağlamaya çalışıyoruz” diye konuştu.</p>
      <p>Avukatlar tarafından büyük beğeni alan sergi Mersin Adliyesi içerisinde yer alan Baro Odası’nda 3 gün boyunca açık kalacak.</p>
    </article>
  </body>
</html>