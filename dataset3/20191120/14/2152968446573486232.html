<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/20/ms-predlaga-da-kupim-ot-holandiia-dva-koraba-za-2-mln.430245"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T14:26:00+00:00"/>
    <meta property="og:title" content="МС предлага да купим от Холандия два кораба за €2 млн."/>
    <meta property="og:description" content="Целта е повишаване способностите на Военноморските сили | Dnes.bg"/>
  </head>
  <body>
    <article>
      <h1>МС предлага да купим от Холандия два кораба за €2 млн.</h1>
      <h2>Целта е повишаване способностите на Военноморските сили</h2>
      <address><time datetime="2019-11-20T14:26:00+00:00">20 Nov 2019, 14:26</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Министерският съвет предлага на Народното събрание да ратифицира със закон договора между правителствата на България и Кралство Нидерландия за закупуване на два кораба.</p>
      <p>Това са минен ловец "Мааслуис" клас "Трипарти" с бордови номер М856 и минен ловец "Хелевутслайс" клас "Трипарти" с бордови номер М859.</p>
      <p>Сумата за тях е 1 996 000 евро без ДДС.</p>
      <p>От българска страна договорът беше подписан на 11 ноември от вицепремиера и министър на отбраната Красимир Каракачанов, в изпълнение на дадените му правомощия от Министерския съвет.</p>
      <p>Според направения в Министерството на отбраната военно-икономически анализ придобиването на двата кораба е икономически целесъобразно.</p>
      <p>То ще допринесе за повишаване на способностите на българските Военноморски сили за изпълнение на задълженията по осигуряване безопасността на корабоплаването в морското ни пространство в мирно време, както и за успешно изпълнение на военновременните задачи в национален и съюзнически формат в НАТО и ЕС.</p>
    </article>
  </body>
</html>