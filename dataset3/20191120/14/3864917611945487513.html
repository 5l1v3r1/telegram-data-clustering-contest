<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2822176-v-ukraini-ogolosili-konkurs-na-posadu-golovi-regulatornoi-sluzbi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T14:44:00+00:00"/>
    <meta property="og:title" content="В Україні оголосили конкурс на посаду голови регуляторної служби"/>
    <meta property="og:description" content="Уряд ухвалив рішення про оголошення конкурсу на зайняття посади голови Державної регуляторної служби України."/>
  </head>
  <body>
    <article>
      <h1>В Україні оголосили конкурс на посаду голови регуляторної служби</h1>
      <h2>Уряд ухвалив рішення про оголошення конкурсу на зайняття посади голови Державної регуляторної служби України.</h2>
      <address>
        <time datetime="2019-11-20T14:44:00+00:00">20 Nov 2019, 14:44</time>
      </address>
      <p>Про це повідомляє<a href="https://www.kmu.gov.ua/news/uryad-prijnyav-nizku-kadrovih-rishen-ta-ogolosiv-konkursi-na-nizku-posad"> Урядовий портал</a>.</p>
      <p>"На засіданні, 20 листопада, <a href="https://www.ukrinform.ua/tag-kabmin">уряд</a> ухвалив рішення про оголошення конкурсів на зайняття посади Голови Державної регуляторної служби України, продовжив строк подання документів та проведення оцінювання кандидатів на посади державних секретарів Мінекоенерго та Мінрегіону, а також голів ДКА, Держекоінспекції, Держводагентства, Держпродспоживслужби до 25 листопада 2019 року", - йдеться у повідомленні.</p>
      <p>КМУ також затвердив переможців конкурсних відборів щодо низки посад. Зокрема, на посаду голови Державної служби з питань геодезії, картографії та кадастру схвалили кандидатуру Дениса Башлика, на посаду голови Державної служби з безпеки на транспорті - Олександра Погорілого, на посаду голови Державної архівної служби - Анатолія Хромова.</p>
      <p>На посаду голови Державного агентство інфраструктурних проєктів України призначили Кирила Хом’якова.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2822149-urad-priznaciv-nezaleznih-cleniv-nagladovih-rad-dvoh-derzbankiv.html">Кабмін призначив незалежних членів наглядових рад двох держбанків</a>
      </blockquote>
      <p>Окрім цього, уряд визначив представниками до складу Комісії з питань вищого корпусу державної служби: від закладів освіти — представницю Національної академії державного управління при Президентові України Альону Студенецьку, а від громадських об’єднань — представника громадської організації “Всеукраїнська громадянська платформа “Нова країна” Сергія Сороку.</p>
    </article>
  </body>
</html>