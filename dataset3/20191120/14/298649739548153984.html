<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/20/per-trump-le-cose-non-si-stanno-mettendo-bene-nella-storia-dellimpeachment-top10_20191120_153110/"/>
    <meta property="og:site_name" content="Askanews"/>
    <meta property="article:published_time" content="2019-11-20T14:31:10+00:00"/>
    <meta property="og:title" content="Per Trump le cose non si stanno mettendo bene nella storia dell’impeachment"/>
    <meta property="og:description" content="New York, 20 nov. (askanews) – Gordon Sondland, l’ambasciatore statunitense presso l’Unione europea, confermerà l’esistenza di una richiesta di “do ut des” del presidente Donald Trump all’omologo ucraino, Volodymyr Zelensky, durante il suo discorso preparato davanti alla commissione Intelligence della Camera, che indaga per il possibile impeachment del presidente. “So che i membri della commissione […]"/>
  </head>
  <body>
    <article>
      <h1>Per Trump le cose non si stanno mettendo bene nella storia dell’impeachment</h1>
      <h2>Cosa sta succedendo</h2>
      <address>
        <time datetime="2019-11-20T14:31:10+00:00">20 Nov 2019, 14:31</time>
      </address>
      <figure>
        <img src="http://www.askanews.it/wp-content/uploads/2019/11/20191120_153100_A8CE4690.jpg"/>
      </figure>
      <p>New York, 20 nov. (askanews) – Gordon Sondland, l’ambasciatore statunitense presso l’Unione europea, confermerà l’esistenza di una richiesta di “do ut des” del presidente Donald Trump all’omologo ucraino, Volodymyr Zelensky, durante il suo discorso preparato davanti alla commissione Intelligence della Camera, che indaga per il possibile impeachment del presidente. “So che i membri della commissione hanno strutturato queste questioni complicate nella forma di una semplice domanda: c’era un ‘do ut des’? La risposta è sì” dirà Sondland, che parlerà davanti alla commissione. L’anticipazione del suo discorso è stata data dalla Cnn. Rudy Giuliani, l’avvocato del presidente, “spingeva” per un ‘do ut des’, come “desiderato” da Trump, dirà Sondland. Solo la scorsa notte, il manager della campagna di Trump, Brad Parscale, aveva twittato: “Nessun do ut des”.</p>
      <p>Sondland disse al vicepresidente Mike Pence, all’inizio di settembre, che era preoccupato dal fatto che la concessione degli aiuti militari all’Ucraina (400 milioni di dollari) fosse subordinata all’apertura di un’indagine contro l’ex vicepresidente Joe Biden. È quanto lo stesso Sondland rivelerà alla commissione, secondo il suo discorso preparato, diffuso dalla Cnn. Pence, finora, ha detto che non c’è stato alcun “do ut des” e che Trump non ha fatto nulla di sbagliato nei suoi rapporti con Kiev. Gli aiuti militari furono temporaneamente bloccati due giorni prima della telefonata del 25 luglio tra i due presidenti, al centro delle indagini per il possibile impeachment di Trump, e poi sbloccati solo dopo le pressioni del Congresso.</p>
      <p>A24/Pca/Int2</p>
    </article>
  </body>
</html>