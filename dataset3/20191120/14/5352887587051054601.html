<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/automobiliai/paskelbtas-lietuvos-metu-automobilio-2020-rinkimu-finalininku-septintukas-1751248/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T14:00:00+00:00"/>
    <meta property="og:title" content="Paskelbtas „Lietuvos metų automobilio 2020“ rinkimų finalininkų septintukas"/>
    <meta property="og:description" content="Reklama"/>
  </head>
  <body>
    <article>
      <h1>Paskelbtas „Lietuvos metų automobilio 2020“ rinkimų finalininkų septintukas</h1>
      <address><time datetime="2019-11-20T14:00:00+00:00">20 Nov 2019, 14:00</time> by <a rel="author">Lietuvos žurnalistų autoklubas</a></address>
      <p>Reklama</p>
      <p>
        <b>Trečiadienį Vilniuje, Lietuvos nacionalinėje M. Mažvydo bibliotekoje surengtoje spaudos konferencijoje, buvo paskelbtas „Lietuvos metų automobilio 2020“ rinkimų finalininkų septintukas ir pretendentai į kitas nominacijas. Šie automobiliai toliau bus intensyviai testuojami, o galutinis rinkimų nugalėtojas bus paskelbtas „Lietuvos metų automobilio 2020“ finale lapkričio 29 d.</b>
      </p>
      <p>Iki lapkričio 20 d. kiekvienas rinkimams pateiktas automobilis įveikė ne vieną šimtą, o kai kurie – ir tūkstančius kilometrų Lietuvos keliais. Praėjusią savaitę vyko tradicinė bandymų stovykla Druskininkuose, o prieš ją rinkimų komisija kartu su Vilniaus Gedimino technikos universiteto mokslininkais atliko automobilių įsibėgėjimo, stabdymo, autonominio stabdymo sistemų bandymus. Druskininkų „Snow Arenoje“ buvo bandomi keturiais ratais varomi visureigiai – jie kilo į sniego kalno viršų.</p>
      <p>Rinkimams pateiktus automobilius, be dešimties žurnalistų komisijos, testavo ir įžvalgomis dalijosi kitų sričių specialistai: dizaineris Dominykas Budinas, Lietuvos bekelės lenktynių čempionas Merkys Saukevičius, technologijų specialistas Arnoldas Lukošius, verslininkas ir lenktynininkas Jurgis Adomavičius su komandos draugais.</p>
      <p>Visi automobiliai, siekiant maksimaliai suvienodinti jų savybes, pildomi vienodais „Neste“ degalais bei yra <i>apauti</i> žieminėmis „Continental“ padangomis.</p>
      <p>
        <b>Pateko įvairių segmentų atstovai</b>
      </p>
      <p>Finalininkų septintuke atsidūrė įvairūs automobiliai, nors bazinė kaina skiriasi kelis kartus. Kiekvienas modelis vertinamas individualiai – numatoma jo vieta savame segmente, kainodara, technologinis ir važiavimo savybių pranašumai prieš tiesioginius konkurentus. Todėl septintuke tradiciškai būna didelė automobilių įvairovė, o konkretūs vieno segmento atstovai pretenduoja į papildomas nominacijas.</p>
      <p>Reklama</p>
      <p>„Lietuvos metų automobilio 2020“ rinkimų finalininkų septintukas (abėcėlės tvarka): „Mercedes-Benz GLE“, „Peugeot 208“, „Renault Clio“, „Škoda Kamiq“, „Toyota Corolla“, „Toyota Supra“, „Volvo S60“.</p>
      <p>
        <b>Pretendentai į kitas nominacijas (abėcėlės tvarka):</b>
      </p>
      <p>„Metų visureigis“: „Ford Ranger Raptor“, „Jeep Wrangler Sahara“.</p>
      <p>„Metų miesto visureigis“: „Honda CR-V Hybrid“, „Škoda Kamiq“, „Toyota RAV4“.</p>
      <p>„Metų multimedija“: „Mercedes-Benz GLE“, „Porsche Cayenne Coupe“, „Renault Clio“.</p>
      <p>„Už dizainą“: „Peugeot 208“, „Toyota Supra“, „Volvo S60“.</p>
      <p>Reklama</p>
      <p>„Sportiškiausias automobilis“: „Ford Focus ST“, „Renault Megane RS Trophy“, „Toyota Supra“.</p>
      <p>„Metų vairas“ (už Lietuvos vardo garsinimą automobilių sporte): Rokas Baciuška, Kajus Šikšnelis, Benediktas Vanagas.</p>
      <p>„BTA Šeimos automobilis“: „Citroen C5 Aircross“, „Honda CR-V Hybrid“, „Volkswagen Passat“.</p>
      <p>„Metų inovacija“ (už novatorišką, anksčiau nenaudotą sprendimą): „Audi e-tron“ (kameros vietoje veidrodėlių), „Mazda CX-30“ („Skyactiv-X“ variklis), „Peugeot 208“ (novatoriškas prietaisų skydelis).</p>
      <p>„Neste Saugiausias automobilis“ (už stabdymo, pagalbinių saugumo sistemų efektyvumą): „Audi A1 Sportback“, „Mazda CX-30“, „Range Rover Evoque“.</p>
      <p>„Verslo klasės automobilis“: „Lexus ES“, „Mercedes-Benz GLE“, „Volvo S60“.</p>
      <p>Reklama</p>
      <p>Vienintelę „Tautos automobilio 2020“ nominaciją renka <i>15min</i> skaitytojai, jų balsavimas vyks iki pat lapkričio 29-osios. Trečiadienį šioje nominacijoje daugiausia balsų buvo surinkę „Audi e-tron“, BMW 330i, „Toyota RAV4“ bei „Volvo S60“ modeliai.</p>
      <p>Visų nominacijų nugalėtojai ir pačios svarbiausios laimėtojas – „Lietuvos metų automobilis 2020“ – bus paskelbti lapkričio 29 d. vakare.</p>
      <p>
        <b>Sekite visas „Lietuvos metų automobilio 2020“ naujienas socialiniuose tinkluose:</b>
      </p>
      <p>
        <a href="https://www.facebook.com/metuautomobilis/">https://www.facebook.com/metuautomobilis/</a>
      </p>
      <p>
        <a href="https://www.instagram.com/metuauto/">https://www.instagram.com/metuauto/</a>
      </p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/ekonomika/automobiliai/kaip-lauzomos-tradicijos-verslininkai-is-sedanu-lipa-i-visureigius-1749422/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/geriausias-automobilis-siuolaikinei-seimai---miesto-visureigis-1749193/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/automobiliu-saugumas-kada-abs-galima-prilyginti-klimato-kontrolei-1747776/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/lietuvos-metu-automobilio-2020-rinkimuose---37-dalyviai-1741963/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/i-metu-automobilio-2016-karuna---net-39-pretendentai/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/metu-automobilis-2015-is-30-ties-liko-7/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/i-metu-automobilio-2015-karuna---30-pretendentu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/metu-automobilio-2015-konkurse---30-dalyviu/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>