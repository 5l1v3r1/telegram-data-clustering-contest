<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904495/vanaken-over-gemiste-kans-mijn-laatste-pas-was-net-iets-te-groot-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T14:44:00+00:00"/>
    <meta property="og:title" content="Vanaken over gemiste kans: “Mijn laatste pas was net iets te groot”"/>
    <meta property="og:description" content="Hans Vanaken moet elke kans grijpen die hij krijgt om zich te bewijzen voor een definitief plekje in de EK-selectie van bondscoach Roberto Martinez. Tegen Cyprus stond de middenvelder van Club Brugge in de basis bij de Rode Duivels."/>
  </head>
  <body>
    <article>
      <h1>Vanaken over gemiste kans: “Mijn laatste pas was net iets te groot”</h1>
      <address>
        <time datetime="2019-11-20T14:44:00+00:00">20 Nov 2019, 14:44</time>
      </address>
      <p>
        <b>Hans Vanaken moet elke kans grijpen die hij krijgt om zich te bewijzen voor een definitief plekje in de EK-selectie van bondscoach Roberto Martinez. Tegen Cyprus stond de middenvelder van Club Brugge in de basis bij de Rode Duivels.</b>
      </p>
      <p>Vanaken pakte zijn vierde cap voor België. “In de eerste twintig minuten was het zoeken, dat is normaal als je weet dat het elftal op een aantal plekken gewijzigd werd”, begint Vanaken tegenover Het Belang van Limburg. “Daarna ging het beter en hadden we totale controle over de match. In de tweede helft bleven we dominant en trachtten we te prikken.”</p>
      <p>Vanaken kreeg ook een enorme kans om te scoren. “Ik verwachtte dat de bal op die plek voor de goal ging komen, dus besloot ik te infiltreren. Ik moest er alleen maar mijn voet tegen zetten, maar mijn laatste pas was net iets te groot. Daardoor kwam ik niet goed uit om de bal proper binnen te leggen. Spijtig, maar voor de rest liep het wel goed”, aldus de Gouden Schoen.</p>
      <aside>Lees meer<br/><a href="https://www.voetbalprimeur.be/nieuws/904457/club-brugge-sterkhouder-vanaken-laat-zich-uit-over-kansen-op-ek-selectie.html?itm_source=www.voetbalprimeur.be&amp;itm_medium=highlighted-content">Club Brugge-smaakmaker Vanaken laat zich uit over kansen op EK-selectie<br/></a><a href="https://www.voetbalprimeur.be/nieuws/904428/vp-rapport-benteke-en-carrasco-tonen-zich-de-bruyne-de-grote-uitblinker.html?itm_source=www.voetbalprimeur.be&amp;itm_medium=highlighted-content"> VP Rapport: Benteke en Carrasco tonen zich, De Bruyne de grote uitblinker</a></aside>
    </article>
  </body>
</html>