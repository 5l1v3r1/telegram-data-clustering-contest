<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/chetvyrtyk-shte-e-klyuchov-den-za-garet-bejl-i-bydeshteto-mu-v-madrid-1408071.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T14:40:00+00:00"/>
    <meta property="og:title" content="Четвъртък ще е ключов ден за Гарет Бейл и бъдещето му в Мадрид"/>
    <meta property="og:description" content="Гарет Бейл за пореден път съумя да сътвори голям скандал, като този път едва ли от Реал Мадрид ще му простят Това се случи след двубоя на националния му отбор Уелс срещу Унгария, спечелен с 2:0, благодарение на което драконите си осигуриха участие на Евро 2020"/>
  </head>
  <body>
    <article>
      <h1>Четвъртък ще е ключов ден за Гарет Бейл и бъдещето му в Мадрид</h1>
      <address><time datetime="2019-11-20T14:40:00+00:00">20 Nov 2019, 14:40</time> by <a rel="author">Sportlive.bg</a></address>
      <p>Гарет Бейл за пореден път съумя да сътвори голям скандал, като този път едва ли от <a href="https://www.sportlive.bg/tags/3457"><b>Реал Мадрид</b></a> ще му простят. Това се случи след двубоя на националния му отбор Уелс срещу Унгария, спечелен с 2:0, благодарение на което "драконите" си осигуриха участие на Евро 2020.</p>
      <p>30-годишният атакуващ футболист се изгаври с "белия балет", както и с думите на тяхна легенда (Предраг Миятович), която преди време заяви, че за Бейл приоритетите са "Уелс, голф и чак на трето място Реал Мадрид". Именно това бе изписано върху националния флаг на Уелс.</p>
      <p>Бейл напусна лагера на мадридчани, за да играе за Уелс, въпреки че пропусна 46 дни, в които не успя да тренира със съотборниците си от Реал. В четвъртък атакуващият футболист трябва да се завърне обратно в клубния си отбор и именно тогава Зинедин Зидан се очаква да проведе разговор с него и да вземе решение. В петък пък ще публикува групата за двубоя с Реал Сосиедад, което ще бъде доста ясен знак за бъдещето му. <a href="https://www.sportlive.bg/worldfootball/spain/Nedopustimo-Bejl-se-izgavri-s-Real-Madrid-i-s-legenda-na-kluba-(SNIMKI)-1407987.html"><i><b>А снимка с въпросното знаме - може да видите в този материал</b></i></a>.</p>
      <related>
        <h4>Още по темата</h4>
        <a href="https://www.sportlive.bg/worldfootball/france/Majkata-na-Mbape-zapochna-da-urezhda-transfera-mu-v-Real-Madrid-1408016.html"/>
        <a href="https://www.sportlive.bg/worldfootball/spain/Nedopustimo-Bejl-se-izgavri-s-Real-Madrid-i-s-legenda-na-kluba-(SNIMKI)-1407987.html"/>
        <a href="https://www.sportlive.bg/worldfootball/spain/Predi-14-godini-%E2%80%9ESantqgo-Bernabeu%E2%80%9C-aplodira-Ronaldinxo-(VIDEO)-1407846.html"/>
        <a href="https://www.sportlive.bg/worldfootball/spain/Florentino-Peres-buta-Ronaldo-v-PSZh-za-da-privleche-Mbape-1407821.html"/>
        <a href="https://www.sportlive.bg/worldfootball/worldfootballother/Bejl-s-bezcenen-syvet-kym-mladite-zvezdi-na-Uels-predi-sydbonosniq-mach-1407614.html"/>
      </related>
    </article>
  </body>
</html>