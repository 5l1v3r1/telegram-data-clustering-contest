<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/zeci-de-mii-de-euro-si-un-adevarat-tezaur-descoperite-in-casele-si-birourile-medicilor-legisti-detalii-impresionante-despre-perchezitiile-cna-_3059661.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T14:39:53+00:00"/>
    <meta property="og:title" content="Zeci de mii de euro şi un adevărat tezaur, descoperite în casele şi birourile medicilor legişti. DETALII impresionante despre percheziţiile CNA"/>
    <meta property="og:description" content="Zeci de mii de euro şi de lei, bijuterii din aur, precum şi înscrisuri de ciornă ce ar reprezenta contabilitatea neagră sau banii care nu ajungeau în casieria instituţiei. Toate acestea au fost descoperite de ofiţerii CNA şi procurori, în timpul percheziţ"/>
  </head>
  <body>
    <article>
      <h1>Zeci de mii de euro şi un adevărat tezaur, descoperite în casele şi birourile medicilor legişti. DETALII impresionante despre percheziţiile CNA</h1>
      <address><time datetime="2019-11-20T14:39:53+00:00">20 Nov 2019, 14:39</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/photo_2019-11-20_12-52-03_45096600.jpg"/>
          <figcaption>foto: publika.md </figcaption>
        </figure>
        <figure>
          <img src="https://media.publika.md/md/image/201911/w720/69334503_3031088850287261_2206274792435220480_n_36770000.jpg"/>
          <figcaption>foto: cna.md </figcaption>
        </figure>
        <figure>
          <img src="https://media.publika.md/md/image/201911/w720/74940225_3031088930287253_3626458823243333632_n_54700500.jpg"/>
          <figcaption>foto: cna.md </figcaption>
        </figure>
        <figure>
          <img src="https://media.publika.md/md/image/201911/w720/76642407_3031088843620595_8737360474011598848_n_48140700.jpg"/>
          <figcaption>foto: cna.md </figcaption>
        </figure>
        <figure>
          <img src="https://media.publika.md/md/image/201911/w720/76710805_3031088700287276_8978528144721969152_n_18287800.jpg"/>
          <figcaption>foto: cna.md </figcaption>
        </figure>
        <figure>
          <img src="https://media.publika.md/md/image/201911/w720/76914706_3031088936953919_173965111998808064_n_62256100.jpg"/>
          <figcaption>foto: cna.md </figcaption>
        </figure>
      </slideshow>
      <p>
        <b>Zeci de mii de euro şi de lei, bijuterii din aur, precum şi înscrisuri de ciornă ce ar reprezenta contabilitatea neagră sau banii care nu ajungeau în casieria instituţiei. Toate acestea au fost descoperite de ofiţerii CNA şi procurori, în timpul percheziţiilor, efectuate în birourile şi la domiciliile medicilor de la Centrul de Medicină Legală. </b>
      </p>
      <figure>
        <img src="https://media.publika.md/md/image/201911/large/74391511_3031089013620578_4941814990257520640_n_21302500.jpg"/>
      </figure>
      <p>Potrivit unui comunicat de presă al CNA, medicii sunt învinuiţi de organizarea unei scheme infracționale, prin intermediul căreia ar fi dobândit ilicit mijloace bănești ce reprezentau plăți pentru serviciile de expertiză judiciară. Banii ar fi fost pretinşi pentru formularea unor concluzii denaturate în rapoartele de expertiză, întocmite în legătură cu examinarea cauzei morții, iar aceste plăţi variau între 900 şi 10 000 lei. Prin urmare, sumele indicate ar fi fost împărţite între cei care prestau serviciile menţionate.</p>
      <p>
        <b>Astăzi, a fost reţinut directorul Centrului de Medicină Legală. Acesta va fi audiat pe marginea suspiciunilor privind implicarea sa în schemele de corupţie.</b>
      </p>
      <p>În timp ce a fost scos din instituţia pe care o conduce, alături de angajaţii CNA, şeful Centrului de Medicină Legală, Valeri Savciuc nu a vrut să ofere cometarii pentru presă.<br/><br/>"- Cum comentaţi acuzaţiile care vi se aduc?<br/>- Ce vă incriminează procurorii?"<br/><br/><b>Şi ofiţerul de urmărire penală a fost scurt în declaraţii.</b><br/><br/>" Reporter: Aţi efectuat percheziţii în birou?<br/>Nicolae Bruma: Nu, percheziţii nu sau efectuat, doar reţinerea. "</p>
      <p><b>Oamenii legii urmează mâine să ceară instanţă măsuri preventive pentru şase medici legişti din cei 10 reţinuţi acum două zile. </b>Patru din ei colaborează cu ancheta şi urmează să fie cercetaţi în stare de libertate. </p>
      <p>Pe faptele enunţate au fost pornite două cauze penale – pentru corupere pasivă şi escrocherie, persoanele, care vor fi găsite vinovate, riscă până la 15 ani de închisoare cu amendă de până la 500 000 de lei şi privarea de dreptul de a ocupa funcţii pe o perioadă de până la 15 ani.</p>
    </article>
  </body>
</html>