<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/stylove-darceky-od-mini/264809"/>
    <meta property="og:site_name" content="touchIT"/>
    <meta property="article:published_time" content="2019-11-20T14:12:00+00:00"/>
    <meta property="og:title" content="Štýlové darčeky od MINI"/>
    <meta property="og:description" content="Kolekcia MINI Lifestyle predstavuje ponuku originálnych vianočných nápadov. Výnimoční ľudia si zaslúžia výnimočné darčeky. Pri pohľade do kalendára je jasné, že prichádza najvyšší čas na výber"/>
  </head>
  <body>
    <article>
      <h1>Štýlové darčeky od MINI</h1>
      <address><time datetime="2019-11-20T14:12:00+00:00">20 Nov 2019, 14:12</time> by <a rel="author">redakcia touchIT</a></address>
      <p>Kolekcia MINI Lifestyle predstavuje ponuku originálnych vianočných nápadov.</p>
      <p>Výnimoční ľudia si zaslúžia výnimočné darčeky. Pri pohľade do kalendára je jasné, že prichádza najvyšší čas na výber niečoho originálneho. Kolekcia MINI Lifestyle ponúka inšpiráciu pre všetkých, ktorí radi plnia priania ostatným.</p>
      <p><b>MINI doma aj na cestách.</b><br/>Zima sa blíži a treba sa zahriať. Napríklad šálkou čaju pripravenou v čajovej kanvici <b>MINI Teapot</b> s čistým dizajnom a decentným logom na spodnej časti. Alebo z čajníka <b>MINI Tea Maker</b>, ktorý pozostáva z kameninovej šálky, čierneho vrchnáka, ktorý slúži aj ako podšálka a z kovového cedidla. A z čoho si vychutnať čaj? V ponuke je farebný kameninový hrnček <b>MINI Colour Dip Cup</b> s rúčkou s logom MINI.</p>
      <p>Na cestách na víkendy, dovolenky či za hranice všedných dní dokonale poslúžia rôzne druhy priestrannej batožiny. Na bežné nákupy je ideálnym riešením farebná nákupná taška <b>MINI Colour Block Shopper</b> z vodu odpudivej látky, pásikavá nákupná taška <b>MINI Striped Shopper</b> s kontrastnými pásikmi zase tvorí výraznú súčasť kolekcie k 60. narodeninám značky MINI 60 Years Lifestyle Collection.</p>
      <p>Farbami hýri aj ponuka cestovateľskej batožiny. Na veľké cesty sa hodí robustný kufor <b>MINI Trolley</b> s objemom 76 litrov, štyrmi kolieskami a zámkom TSA. O veľkosť menší je kabínový kufor <b>MINI Cabin Trolley</b> s objemom 36 litrov. Okrem štyroch koliesok a zámku TSA obsahuje aj vyberateľný obal na notebook.</p>
      <p><b>Malé aj štýlové: produkty pre deti z ponuky MINI Lifestyle Collection.</b><br/>Dobre vyzerajúce a teplé oblečenie zahreje najmenších fanúšikov značky MINI po celý rok. K takému patrí napríklad aj bavlnený sveter s našitým logom <b>MINI Logo Patch Sweatshirt Kids</b> s vreckom na drobnosti. Mimoriadne farebnú alternatívu z kolekcie MINI 60 Years Lifestyle Collection predstavuje pásikavý sveter <b>MINI Striped Sweatshirt Kids</b> s retro vzhľadom zo 60-tych rokov, ktorému taktiež nechýba praktické vrecko. Z rovnakej kolekcie pochádza aj pásikavá detská súprava <b>MINI Striped Baby Gift Set</b> pozostávajúca z čiapočky a piatich párov ponožiek.<br/>Najmenších isto poteší aj pletené autíčko <b>MINI Knitted Car</b> s milými detailami ako predné a zadné svetlá a tabuľka na EČV.<br/>Dokonalého spoločníka na cesty predstavuje nezameniteľný tradičný maskot, buldog <b>MINI Bulldog 2.0 </b>s obojkom s logom MINI.</p>
      <p><b>Pre detské potešenie: MINI Trojkolka a šliapacie autíčko John Cooper Works Go-Kart.</b><br/>Trojkolka <b>MINI Tricycle</b> vyrobená z odolnej ocele a s kolieskami, ktoré minimalizujú hluk, je určená pre deti od 1,5 roka a od výšky 80 centimetrov. Jej súčasťou je aj ergonomicky tvarované sedadlo a bezpečnostné riadidlá.<br/>Deti vo veku od troch rokov sa zabavia so šliapacím autíčkom <b>John Cooper Works Go-Kart</b>. Konštrukcia je vyrobená z kombinácie ocele a hliníka, na spomaľovanie slúži ručná brzda. Škrupinové sedadlo sa nastavuje podľa veľkosti dieťaťa, súčasťou športového volantu je aj klaksón.</p>
      <related>
        <h4>Súvisiace články</h4>
        <a href="https://touchit.sk/4-horuce-tipy-na-vianocne-darceky-od-huawei/264839"/>
        <a href="https://touchit.sk/reproduktor-lamax-street2-vykon-dizajn-a-praktickost-v-jednom-tele/264826"/>
        <a href="https://touchit.sk/alza-cz-rozvija-program-pre-firemnych-zakaznikov/264819"/>
      </related>
    </article>
  </body>
</html>