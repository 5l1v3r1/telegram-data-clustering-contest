<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4928416/nederlandse-producer-youngkio-maakt-kans-op-grammy"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T14:16:45+00:00"/>
    <meta property="og:title" content="Old Town Road YoungKio maakt kans op Grammy"/>
    <meta property="og:description" content="De Nederlandse producer YoungKio, een van de producenten van de monsterhit Old Town Road, is genomineerd voor een Grammy Award. De 19-jarige Kiowa Roukema, zoals YoungKio eigenlijk heet, maakt met het nummer van rapper Lil Nas X en zanger Billy Ray Cyrus kans op de prijs voor beste plaat van het jaar. Als de prijs naar Old Town Road gaat, dan mogen ook de artiesten, de andere producers en geluidstechnici de award voor Record of the Year in ontvangst nemen."/>
  </head>
  <body>
    <article>
      <h1>Old Town Road YoungKio maakt kans op Grammy</h1>
      <address>
        <time datetime="2019-11-20T14:16:45+00:00">20 Nov 2019, 14:16</time>
      </address>
      <p>De Nederlandse producer YoungKio, een van de producenten van de monsterhit Old Town Road, is genomineerd voor een Grammy Award. De 19-jarige Kiowa Roukema, zoals YoungKio eigenlijk heet, maakt met het nummer van rapper Lil Nas X en zanger Billy Ray Cyrus kans op de prijs voor beste plaat van het jaar. Als de prijs naar Old Town Road gaat, dan mogen ook de artiesten, de andere producers en geluidstechnici de award voor Record of the Year in ontvangst nemen.</p>
      <p>De hit, die in maart uitkwam en de hitlijsten maandenlang domineerde, neemt het op tegen zeven andere platen. Zo kunnen ook <i>Hey, Ma</i> van Bon Iver, <i>Bad Guy</i> van Billie Eilish, <i>7 Rings </i>van Ariana Grande, <i>Hard Place </i>van H.E.R., <i>Talk</i> van Khalid, <i>Truth Hurts</i> van Lizzo en <i>Sunflower </i>van Post Malone &amp; Swae Lee er met de titel vandoorgaan.</p>
      <p>De kans dat Lil Nas X er tijdens de Grammy Awards vandoor gaat met een prijs is groot. De rapper werd in totaal genomineerd voor zes awards, naast plaat van het jaar kan hij ook het beeldje voor beste album, beste nieuwe artiest, beste optreden van een duo of groep, beste rapoptreden en beste videoclip in de wacht slepen.</p>
      <p>De prestigieuze muziekprijzen worden op 26 januari uitgereikt.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4785366/dolly-geinteresseerd-old-town-road-remix"/>
        <a href="https://www.rtlboulevard.nl/entertainment/music/artikel/4894611/lil-nas-x-bereikt-met-old-town-road-moordtempo-diamant-status"/>
        <a href="https://www.rtlboulevard.nl/entertainment/music/artikel/4928391/berget-lewis-brengt-muzikale-ode-aan-tina-turner"/>
        <a href="https://www.rtlboulevard.nl/entertainment/music/artikel/4928286/marco-borsato-heeft-primeur-met-ticket-year-award"/>
        <a href="https://www.rtlboulevard.nl/entertainment/music/artikel/4928056/maarten-heijmans-komt-met-ramses-shaffy-album"/>
        <a href="https://www.rtlboulevard.nl/entertainment/music/artikel/4928226/schaatsshow-heeft-jan-smit-uitgeput"/>
      </related>
      <related>
        <a href="https://www.rtlboulevard.nl/entertainment/music/artikel/4894611/lil-nas-x-bereikt-met-old-town-road-moordtempo-diamant-status"/>
      </related>
    </article>
  </body>
</html>