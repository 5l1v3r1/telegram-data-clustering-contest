<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/haydar-revi-den-azmi-kuvvetli-ye-tepki-isine-baksin-h374887.html"/>
    <meta property="og:site_name" content="HABER 61"/>
    <meta property="article:published_time" content="2019-11-20T14:00:00+00:00"/>
    <meta property="og:title" content="Haydar Revi'den Azmi Kuvvetli'ye tepki: İşine baksın!"/>
    <meta property="og:description" content="AK Parti Trabzon İl Başkanı Haydar Revi'den İYİ Parti Trabzon İl Başkanı Azmi Kuvvetli'ye tepki."/>
  </head>
  <body>
    <article>
      <h1>Haydar Revi'den Azmi Kuvvetli'ye tepki: İşine baksın!</h1>
      <h2>AK Parti Trabzon İl Başkanı Haydar Revi'den İYİ Parti Trabzon İl Başkanı Azmi Kuvvetli'ye tepki.</h2>
      <address>
        <time datetime="2019-11-20T14:00:00+00:00">20 Nov 2019, 14:00</time>
      </address>
      <p>
        <b>Haber61 - Haber Servisi</b>
      </p>
      <p>AK Parti <a href="https://www.haber61.net/haberleri/trabzon">Trabzon</a> İl Başkanı Haydar Revi'den AK Parti Trabzon Milletvekili Bahar Ayvazoğlu'nun açıklamalarını desteklediğini söyledi. </p>
      <p>AK Parti Trabzon Milletvekili Bahar Ayvazoğlu'nun açıklamalarının arkasında olduğunu ifade eden Revi "İyi Parti Trabzon İl Başkanı Azmi Kuvvetli işine baksın. Bizim Trabzonla ilgili gündemimiz yoğun. Yapılması gereken hizmetlerle meşgulüz. Kendisi ile uğraşacak zamanımız yok. Polemik yapmak istiyorsa HDP'li ortaklarına laf yetiştirsinler. <br/>Sayın vekilimizin söylediklerinin arkasındındayız."dedi. </p>
      <p>İyi Parti İl Başkanı Azmi Kuvvetli'nin açıklamalarının edep sınırlarını zorladığını belirten Revi "Hiç mi siyasi edep dersi almamış. Bir hanımefendi ile ilgili açıklama yaparken nasıl bu kadar küçülebiliyor buna bir anlam veremiyorum. Bir siyasetçi, bir milletvekili olması bir yana bir hanımefendiye "Yandan çarklı temsilci" diyebilme edepsizliğinin cesaretini kimden alıyor doğrusu merak ediyorum. İyi Parti Genel Başkanı Meral Akşener için "İyi Parti'nin yandan çarklı Genel Başkanı" dense bu açıklama hoşlarına gider mi? Bu yüzden bu açıklamaya ilk tepki göstermesi gereken kişi Meral Akşener'dir. Ve inanıyorum ki bu açıklamayı okuduğu vakit seviyesiz üslubundan dolayı Azmi Kuvvetli'nin istifasını isteyecektir." diyerek Akşener'e gönderme yaptı. </p>
      <p>Azmi Kuvvetli'nin açıklaması dolayısıyla Kadın Hakları savunucularının da harekete geçmesi gerektiğinin altını çizen Revi " Bizler AK Parti olarak kadın haklarını korumaya ve geliştirmeye yönelik bir çok çalışma yaparken Genel Başkanı kadın olan bir partinin il başkanının bir kadın milletvekiline karşı böyle seviyesizce açıklamasını üzüntüyle karşılıyor ve misliyle kendisine iade ediyoruz. Kendi çarkına baksın. Derhal bütün kadınlardan, Milletvekilimizden ve kamuoyundan bu seviyesiz açıklaması dolayısıyla özür dilemeli ve istifa etmelidir. Bu olay son dönemde yaşanan kadın haklarına yönelik saldırı ve sözlü tacizlerin bir örneğidir. Eğer birazcık izanı var ise özür diler ve istifa eder." şeklinde konuştu.</p>
    </article>
  </body>
</html>