<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/yolda-yururken-kamyonet-kasasi-kapagi-carpan-kisi-agir-yaralandi-h697945.html"/>
    <meta property="og:site_name" content="61 SAAT"/>
    <meta property="article:published_time" content="2019-11-20T14:11:04+00:00"/>
    <meta property="og:title" content="Yolda yürürken kamyonet kasası kapağı çarpan kişi ağır yaralandı"/>
    <meta property="og:description" content="- Çorum'da seyir halindeki kamyonetin kasasının açılan arka kapağının çarpması sonucu ağır yaralanan kişinin hayati tehlikesi sürüyor - Kaza anı, iş yerinin güvenlik kamerasınca kaydedildi"/>
  </head>
  <body>
    <article>
      <h1>Yolda yürürken kamyonet kasası kapağı çarpan kişi ağır yaralandı</h1>
      <h2>- Çorum'da seyir halindeki kamyonetin kasasının açılan arka kapağının çarpması sonucu ağır yaralanan kişinin hayati tehlikesi sürüyor - Kaza anı, iş yerinin güvenlik kamerasınca kaydedildi</h2>
      <address>
        <time datetime="2019-11-20T14:11:04+00:00">20 Nov 2019, 14:11</time>
      </address>
      <p><b>ÇORUM</b> (AA) - Çorum'da seyir halindeki kamyonetin kasasının açılan arka kapağının çarptığı kişi ağır yaralandı.</p>
      <p>Kale Mahallesi'nde yolun kenarında yürüyen 72 yaşındaki Muhsin Bal'a, İsmail Ü'nün kullandığı 19 AZZ 326 plakalı kamyonetin kasasının yana doğru açılan arka kapağı çarptı.</p>
      <p>Başından ağır yaralanan Bal, ambulansla Hitit Üniversitesi Erol Olçok Eğitim ve Araştırma Hastanesine kaldırıldı.</p>
      <p>Bal'ın, hayati tehlikesinin bulunduğu belirtildi.</p>
      <p>Kamyonet sürücüsü İsmail Ü, polis tarafından gözaltına alındı.</p>
      <p>Bu arada Muhsin Bal'ın yaralandığı kaza anı, bir iş yerinin güvenlik kamerasınca kaydedildi.</p>
      <p>Benzer olay <b>Çankırı</b>'da da meydana gelmiş, eşiyle yol kenarında yürüyen Ayşe Dümen (66), yoldan geçen kamyonun yana doğru açılan kasa kapağının çarpması sonucu hayatını kaybetmişti. Çankırı'daki olay da benzin istasyonunun güvenlik kamerası görüntülerine yansımıştı.</p>
    </article>
  </body>
</html>