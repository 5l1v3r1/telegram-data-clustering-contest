<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/hania/1560843/tedxchania-2019-kataxiomenoi-omilites-anaferodai-sto-noema/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T14:51:00+00:00"/>
    <meta property="og:title" content="«TEDXChania 2019»: Καταξιωμένοι ομιλητές αναφέρονται στο «Noema»"/>
    <meta property="og:description" content="Το ραντεβού δόθηκε το Σάββατο 23/11 στις εγκαταστάσεις του Πνευματικού Κέντρου Χανίων"/>
  </head>
  <body>
    <article>
      <h1>«TEDXChania 2019»: Καταξιωμένοι ομιλητές αναφέρονται στο «Noema»</h1>
      <address>
        <time datetime="2019-11-20T14:51:00+00:00">20 Nov 2019, 14:51</time>
      </address>
      <p>Σάββατο, 23 Νοεμβρίου 2019, 5:30 μμ, Πνευματικό Κέντρου Χανίων</p>
      <p>
        <b>Το ραντεβού δόθηκε το Σάββατο 23/11 στις εγκαταστάσεις του Πνευματικού Κέντρου Χανίων</b>
      </p>
      <p>Για 5<sup>η</sup> συνεχή χρονιά, η διοργάνωση ​TEDx​Chania πραγματοποιείται φέτος το Σάββατο 23 Νοεμβρίου 2019, στις εγκαταστάσεις του Πνευματικού Κέντρου Χανίων.</p>
      <p>Σύμφωνα με το δελτίο τύπου:</p>
      <p>Πρόκειται για μία διοργάνωση αφιερωμένη στη διάδοση των ιδεών εκείνων που αξίζουν να διαδοθούν (Ideas Worth Spreading). Το φετινό θέμα είναι το «Noema» (Νόημα), που θα αναζητήσουν οι θεατές μαζί με τους δεκαπέντε (15) ομιλητές - όλοι καταξιωμένοι στους χώρους της διανόησης και της δράσης - ο καθένας εκ των οποίων θα το προσεγγίσει υπό το δικό του πρίσμα, με βάση τις δραστηριότητές του και τα βιώματά του. Στόχος μας είναι αυτές οι ομιλίες να αποτελέσουν πνευματική τροφή για τους συμμετέχοντες, να οδηγήσουν σ’ έναν παραγωγικό προβληματισμό, να κινητοποιήσουν και να ευαισθητοποιήσουν τους συμπολίτες μας, όσο αφορά στα ποικίλα κοινωνικά ζητήματα.</p>
      <p>Παράλληλα, με αφορμή τη συμπλήρωση των πέντε χρόνων της δράσης και με την συνδιοργάνωση της Περιφέρειας Κρήτης, πραγματοποιείται την Παρασκευή 22 Νοεμβρίου 2019, στο Πνευματικό Κέντρο Χανίων, ένα πρόγραμμα πολιτιστικών εκδηλώσεων, για παιδιά, με ελεύθερη είσοδο, ανάλογο του κεντρικού. Μέσω των σημαντικών ομιλιών και των βιωματικών εργαστηρίων που θα φιλοξενηθούν την Παρασκευή, έχουμε στόχο την ανάπτυξη και την καλλιέργεια μιας πολυεπίπεδης γνώσης, αλλά και αυτογνωσίας και τη μετάδοση μηνυμάτων, με τρόπο κατάλληλα προσαρμοσμένο στις νεαρές ηλικίες.</p>
      <p>Με κέντρο πάντα τον Άνθρωπο, οι δράσεις του TEDx, αφορούν στην μετάδοση μηνυμάτων προς τους πολίτες κάθε ηλικίας.</p>
      <p>Πατήστε (<a href="https://www.neakriti.gr/files/2019-11-20/programma_badge_back.pdf"><b>ΕΔΩ</b></a>) για να δείτε το πρόγραμμα</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/hania/1560444/tedxchania-epilegodas-ti-zoi-pou-oneireuomaste-adi-tis-zois-pou-mas-voleuei/"/>
        <a href="https://www.neakriti.gr/article/life/psixagogia/1558839/pagosmia-imera-karkinou-tou-mastou-i-istoria-tis-marilenas-sto-tedx-hania-tha-se-suginisei-kai-tha-se-kinitopoiisei/"/>
      </related>
    </article>
  </body>
</html>