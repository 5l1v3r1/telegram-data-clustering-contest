<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/aris-provlima-me-tonso-epestrepsan-diethnis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T14:40:00+00:00"/>
    <meta property="og:title" content="Άρης: Πρόβλημα με Τόνσο, επέστρεψαν οι διεθνείς"/>
    <meta property="og:description" content="Με τους Γιάννη Φετφατζίδη, Φαμπιάν Έμαν και Μιχάι Κόρχουτ συνεχίστηκε η προετοιμασία των «κιτρινόμαυρων» για το επερχόμενο παιχνίδι με την ΑΕΚ"/>
  </head>
  <body>
    <article>
      <h1>Άρης: Πρόβλημα με Τόνσο, επέστρεψαν οι διεθνείς</h1>
      <h2>Με τους Γιάννη Φετφατζίδη, Φαμπιάν Έμαν και Μιχάι Κόρχουτ συνεχίστηκε η προετοιμασία των «κιτρινόμαυρων» για το επερχόμενο παιχνίδι με την ΑΕΚ</h2>
      <address><time datetime="2019-11-20T14:40:00+00:00">20 Nov 2019, 14:40</time> by <a rel="author">Metrosport.gr Team</a></address>
      <p>Επέστρεψαν οι διεθνείς στην ομάδα του Άρη όπου προετοιμάζονται με όλη την ομάδα για το Κυριακάτικο παιχνίδι με την Ένωση.</p>
      <p>Άντιθετα στα πιτς βρίσκονται οι Νικολάς Μαρτίνες, Λέριν Ντουάρτε αλλά και ο Μάρτιν Τόνσο που έχει ενοχλήσεις στο γαστροκνήμιο.</p>
      <p>
        <b>Αναλυτικά όσα αναφέρει η ΠΑΕ Άρης:</b>
      </p>
      <p>Πρωινή προπόνηση στις εγκαταστάσεις του Δασυγένειου Αθλητικού Κέντρου περιλάμβανε και το σημερινό πρόγραμμα των ποδοσφαιριστών του ΑΡΗ ενόψει της κυριακάτικης αναμέτρησης με την Α.Ε.Κ. στο Ο.Α.Κ.Α. (24/11, 19:30), στο πλαίσιο της 11ης Αγωνιστικής του πρωταθλήματος της Super League της αγωνιστικής περιόδου 2019-2020.</p>
      <p>Στο σημερινό προπονητικό πρόγραμμα, εκτός από τους διεθνείς Γιάννη Φετφατζίδη και Φαμπιάν Έμαν, συμμετείχε και ο Μιχάι Κόρχουτ, ο οποίος επέστρεψε νωρίτερα στη Θεσσαλονίκη, καθώς δεν αγωνίστηκε στο χθεσινοβραδινό παιχνίδι της Ουγγαρίας με την Ουαλία, λόγω τιμωρίας.</p>
      <p>Από εκεί και πέρα, ο Νίκο Μαρτίνες (ίωση) ούτε σήμερα προπονήθηκε, όπως και ο Μάρτιν Τόνσο (ενοχλήσεις στο γαστροκνήμιο), ενώ ο Λέριν Ντουάρτε (ενοχλήσεις στον αχίλλειο τένοντα) ακολούθησε ατομικό πρόγραμμα.</p>
      <p>Αύριο, Πέμπτη, οι ποδοσφαιριστές της ομάδας μας θα προπονηθούν και πάλι το πρωί στο «Δασυγένειο».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/anevazoun-tin-entasi-ston-ari-enopsi-aek"/>
        <a href="http://www.metrosport.gr/article/aris-axiopiisi-ton-mikron"/>
        <a href="http://www.metrosport.gr/article/kantiiris-sto-proskinio-gia-ton-ari"/>
        <a href="http://www.metrosport.gr/article/lisi-ke-sintoma-me-ntouarte"/>
        <a href="http://www.metrosport.gr/article/focus-stin-aek"/>
        <a href="http://www.metrosport.gr/article/sountgkren-den-ine-kaliteri-apo-emas-aek"/>
      </related>
    </article>
  </body>
</html>