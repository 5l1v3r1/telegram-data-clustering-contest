<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/pages/cinema_article?SID=959965"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T14:38:00+00:00"/>
    <meta property="og:title" content="విక్టరీ వెంకటేష్, నాని ఇళ్లపై ఐటీ దాడులు!"/>
    <meta property="og:description" content="ADVT"/>
  </head>
  <body>
    <article>
      <h1>విక్టరీ వెంకటేష్, నాని ఇళ్లపై ఐటీ దాడులు!</h1>
      <address>
        <time datetime="2019-11-20T14:38:00+00:00">20 Nov 2019, 14:38</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్: </b>టాలీవుడ్‌కు చెందిన పలువురు ప్రముఖ నిర్మాతలు, హీరోల ఇళ్లు, కార్యాలయాలపై ఐటీ అధికారులు సోదాలు జరుపుతున్నారు. రామానాయుడు స్టూడియోతో పాటు మొత్తం 10 చోట్ల ఐటీ సోదాలు కొనసాగుతున్నాయన్న విషయం తెలిసిందే. అయితే తాజాగా మరో ఇద్దరు హీరోల ఇళ్లపై కూడా ఐటీ సోదాలు జరుగుతున్నట్లు వార్తలు వస్తున్నాయి. వారిలో ఒకరు విక్టరీ వెంకటేష్ కాగా మరొకరు నేచురల్ స్టార్ నాని అని తెలుస్తోంది.</p>
      <p> </p>
      <p>రామానాయుడు స్టూడియోతో పాటు సురేష్‌కు సంబంధించిన ప్రొడక్షన్ హౌస్, ఇళ్లతో పాటు మొత్తం ఏడు అనుబంధ సంస్థలపై దాడులు జరుగుతున్నట్లు సమాచారం. ఈ నేపథ్యంలోనే వెంకటేష్ ఇంటిపై కూడా సోదాలు జరుగుతున్నట్లు తెలుస్తోంది. పుప్పాలగూడలోని వెంకీ నివాసంలో ఐటీ అధికారులు దాడులు చేస్తున్నారని తెలియవచ్చింది.</p>
      <p> </p>
      <p><b>ఇక నాని విషయానికొస్తే..</b> హీరోగా కెరియర్ ప్రారంభించిన నాని కొద్దిరోజుల క్రితమే నిర్మాతగా మారారు. జూబ్లీహిల్స్ లోని నాని నివాసం, కార్యాలయంలో ఐటీ అధికారులు సోదాలు చేస్తున్నట్లు సమాచారం. కాగా.. ఇటు రామానాయుడు స్టూడియో, సురేష్ ప్రొడక్షన్‌తో పాటు వెంకీ, నాని ఇళ్లపై కూడా వార్తలు వస్తున్న నేపథ్యంలో నెక్స్ట్ ఎవరో అని టాలీవుడ్ నిర్మాతలు, హీరోలు జంకుతున్నారట. ఈ ఐటీ దాడులపై మరింత సమాచారం తెలియాల్సి ఉంది.</p>
    </article>
  </body>
</html>