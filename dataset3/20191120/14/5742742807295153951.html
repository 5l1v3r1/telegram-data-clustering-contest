<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/huawei-udajne-chysta-globalni-premieru-rady-p40-navzdory-americkym-sankcim-39488"/>
    <meta property="og:site_name" content="mobilenet.cz"/>
    <meta property="article:published_time" content="2019-11-20T14:30:00+00:00"/>
    <meta property="og:title" content="Huawei údajně chystá globální premiéru řady P40 navzdory americkým sankcím"/>
    <meta property="og:description" content="Podle The Information dojde v příštím roce ke globálnímu představení řady Huawei P40, i pokud by telefony neměly mít přístup ke službám od Googlu Preferovaným řešením současné situace je dohoda mezi USA a společností Huawei, respektive mezi USA a Čínou Huawei usilovně pracuje na přidávání aplikací do Huawei Gallery, najdeme zde například již aplikaci Komerční banky"/>
  </head>
  <body>
    <article>
      <h1>Huawei údajně chystá globální premiéru řady P40 navzdory americkým sankcím</h1>
      <address><time datetime="2019-11-20T14:30:00+00:00">20 Nov 2019, 14:30</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Podle The Information dojde v příštím roce ke globálnímu představení řady Huawei P40, i pokud by telefony neměly mít přístup ke službám od Googlu <br/>   •  Preferovaným řešením současné situace je dohoda mezi USA a společností Huawei, respektive mezi USA a Čínou <br/>   •  Huawei usilovně pracuje na přidávání aplikací do Huawei Gallery, najdeme zde například již aplikaci Komerční banky</b>
      </p>
      <p>I přes veškeré problémy, které musí v současnosti Huawei řešit kvůli již několika měsícům trvajícím sankcím ze strany USA, se podle <a href="https://www.theinformation.com/articles/huaweis-google-problem-runs-deep?utm_source=twitter&amp;utm_medium=page">The Information</a> v příštím roce dočkáme globálního představení řady Huawei P40, a to i v případě, pokud by nové telefony od Huawei stále neměly mít přístup ke službám od Googlu.</p>
      <figure>
        <iframe data-src="https://twitter.com/theinformation/status/1195049360926527489?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Takováto situace nastala již během premiéry současné vlajkové řady <a href="https://mobilenet.cz/clanky/huawei-mate-30-pro-se-zacal-prodavat-v-evrope-ma-to-vsak-hacek-39486">Mate 30</a>, která byla představena v Mnichově, a to i přesto, že služby od Googlu v danou chvíli nepodporovala a stále k nim nemá přístup.</p>
      <figure>
        <img src="https://cdn.24net.cz/1/obrazek/komercni-banka-huawei-gallery-309167/614w"/>
      </figure>
      <p>Alternativa Obchodu Play od Huawei s názvem „Huawei Gallery“ se však postupně rozrůstá o další aplikace, přičemž jsme zde dnes objevili například i bankovní aplikaci <a href="https://fzone.cz/clanky/komercni-banka-umi-na-androidu-autorizovat-platby-pomoci-skenu-obliceje-907">Komerční banky</a>, která shodou okolností před pár dny jako první banka v ČR přidala možnost autorizovat platby pomocí skenu obličeje. Do představení modelu P40 bychom tak v Huawei Gallery mohli najít spoustu alternativ pro důležité aplikace, které známe z Obchodu Play.</p>
      <figure>
        <iframe data-src="https://twitter.com/komercka/status/1196050376904052739?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ideálním a rovněž preferovaným řešením celé situace je však pochopitelně stále dohoda mezi americkou vládou prezidenta Donalda Trumpa a společností Huawei, potažmo Čínou, se kterou se USA nachází v politicko-ekonomické válce. Pokud se tak stane, můžeme se těšit na modely z řady P40, <a href="https://mobilenet.cz/katalog/huawei-mate-30-pro">Mate 30 Pro</a> a případně i ohebný <a href="https://mobilenet.cz/katalog/huawei-mate-x">Huawei Mate X</a>) s podporou veškerých Google služeb a aplikací.</p>
      <related>
        <h4>Související články</h4>
        <a href="https://mobilenet.cz/clanky/mame-potvrzeno-huawei-mate-30-pro-bude-predstaven-19-zari-v-mnichove-38772"/>
        <a href="https://mobilenet.cz/clanky/nenechte-si-ujit-objevujeme-krasy-indonesie-skrze-objektivy-fotoaparatu-huawei-30-pro-38543"/>
        <a href="https://mobilenet.cz/clanky/ohebny-huawei-mate-x-se-nedostane-na-trh-dokud-nesplni-prisne-pozadavky-na-kvalitu-38505"/>
        <a href="https://mobilenet.cz/clanky/huawei-v-mnichove-udajne-nepredstavi-jen-mate-30-ale-i-chytrou-televizi-a-hodinky-38970"/>
        <a href="https://mobilenet.cz/clanky/prichod-huawei-mate-30-pro-se-blizi-udajne-nabidne-55w-nabijeni-i-podporou-5g-37810"/>
        <a href="https://mobilenet.cz/clanky/huawei-mate-30-pro-muze-mit-problem-s-licenci-od-googlu-informuje-reuters-38745"/>
      </related>
    </article>
  </body>
</html>