<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/de-siervo-aiuti-per-gli-stadi-altrimenti-gli-investitori-scappano-323551"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T14:25:11+00:00"/>
    <meta property="og:title" content="De Siervo: &quot;Aiuti per gli stadi, altrimenti gli investitori scappano&quot;"/>
    <meta property="og:description" content="Intervenuto alla cerimonia di inaugurazione del Social Football Summit di Roma, l'ad di Lega Serie A Luigi De Siervo elenca quelli che sono gli obiettivi futuri della Confindustria del..."/>
  </head>
  <body>
    <article>
      <h1>De Siervo: "Aiuti per gli stadi, altrimenti gli investitori scappano"</h1>
      <address><time datetime="2019-11-20T14:25:11+00:00">20 Nov 2019, 14:25</time> by <a rel="author">Christian Liotta</a></address>
      <p>Intervenuto alla cerimonia di inaugurazione del Social Football Summit di Roma, l'ad di Lega Serie A<b> Luigi De Siervo</b> elenca quelli che sono gli obiettivi futuri della Confindustria del calcio: "Per noi è un grande risultato essere qui oggi. Crediamo in quella che è l’innovazione. La nuova Lega è partita sei mesi fa, è una Lega complicata come sapete, ma è in grado di intrattenere decine di milioni di italiani. <b>Lo faremo costruendo una media company e necessitiamo di mezzi di innovazione. Siamo stati i primi a produrre in 4K HDR.</b> Stiamo lavorando su in sistema di face monitoring che ci permetterà di di individuare i facinorosi in una curva o in un altro settore creando anche un database di chi ha già un daspo o altro. <b>Tutti poi da gennaio avranno il Virtual Coach e non solo i club più ricchi.</b> Si potranno avere una serie di dati che permetterà a tutti gli allenatori di prendere delle contromisure live durante le partite di campionato. Non esiste nulla che non sia digitale. Il mondo del calcio è a vostra disposizione”.</p>
      <p>Nel corso del suo intervento, De Siervo ha mandato un accorato appello alle istituzioni affinché aiutano i club nella creazione di nuovi stadi: "Abbiamo visto le difficoltà della Roma in chiave stadio che è la prima cosa che una proprietà straniera vuole fare dopo essersi insediata. Quello che il calcio si aspetta è un aiuto ulteriore, soprattutto sui tempi. A Tirana è stata inaugurato lo stadio, in alcuni contesti si è intervenuti su una struttura esistente. Ci aspettiamo una forma di aiuto di de-tassazione rispetto agli investimenti che vengono comunque riversati nel territorio.<b> Cercate di aiutare le squadre sul tema dei tempi e delle procedure e su qualcosa che spinga le società a investire più negli stadi che nei calciatori. </b>Nessuno ha la bacchetta magica, ma spesso dopo tanti tentativi su uno stadio rischiano di scappare gli investitori”.</p>
    </article>
  </body>
</html>