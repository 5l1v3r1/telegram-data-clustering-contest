<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/barbat-strivit-de-un-utilaj-la-o-balastiera-din-dambovita-salvat-in-ultima-clipa-20096473"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T14:28:53+00:00"/>
    <meta property="og:title" content="Bărbat strivit de un utilaj la o balastieră din Dâmbovița, salvat în ultima clipă"/>
    <meta property="og:description" content="Nenorocire la o balastieră din județul Dâmbovița. Un muncitor a fost prins sub cupa de agregate minerale. Utilajul risca să-l strivească mortal. Imediat"/>
  </head>
  <body>
    <article>
      <h1>Bărbat strivit de un utilaj la o balastieră din Dâmbovița, salvat în ultima clipă</h1>
      <address><time datetime="2019-11-20T14:28:53+00:00">20 Nov 2019, 14:28</time> by <a rel="author">Maya Radu</a></address>
      <p>
        <b>Nenorocire la o balastieră din județul Dâmbovița. Un muncitor a fost prins sub cupa de agregate minerale. Utilajul risca să-l strivească mortal. Imediat, colegii i-au sărit în ajutor și la fața locului au ajuns echipaje de pompieri, o ambulanță SMURD și un elicopter. Medicii s-au chinuit să-l resuciteze și manevrele au fost un succes. (VEZI ȘI: <a href="https://www.cancan.ro/tanar-mort-dupa-ce-a-fost-surprins-de-un-mal-de-pamant-la-o-balastiera-din-botosani-20086634">TÂNĂR MORT, DUPĂ CE A FOST SURPRINS DE UN MAL DE PĂMÂNT LA O BALASTIERĂ DIN BOTOȘANI)</a></b>
      </p>
      <p>Operațiunea de salvare a bărbatului s-a desfășurat la o balastieră din comună Potlogi, județul Dâmbovița. Paramedicii de pe ambulanța SMURD, de la Garda Potlogi, au intervenit pentru salvarea unui bărbat de 29 ani, surprins într-un buncăr pentru descărcarea agregatelor, sub balast.</p>
      <h3>Rănitul, transportat cu elicopterul la un spital din Capitală</h3>
      <p>Pompierii au găsit victima extrasă de colegi, dar era în stop cardiorespirator. Imediat, paramedicii SMURD au început manevrele de resuscitare, până ce pacientul a fost stabilizat, prin apariția semnelor vitale, puls și respirație.</p>
      <p>Bărbatul a fost predat apoi unui echipaj SAJ, după care a fost preluat de un elicopter SMURD și transportat la un spital din Capitală.</p>
      <p>Polițiștii au demarat cercetările pentru a stabili cum s-a profus incidentul și a fost deschis dosar penal. Și inspectorii ITM fac verificări, pentru a vedea dacă bărbatul lucra cu forme legale și avea echipament adecvat.<b> (CITEȘTE AICI: <a href="https://www.cancan.ro/muncitor-ingropat-la-patru-metri-adancime-de-un-mal-de-pamant-in-teleorman-20089180">MUNCITOR ÎNGROPAT, LA PATRU METRI ADÂNCIME, DE UN MAL DE PĂMÂNT, ÎN TELEORMAN)</a></b></p>
    </article>
  </body>
</html>