<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/dytiki-ellada/patra-mana-trion-paidion-prospathise-na-aytoktonisei-gia-tin-apelysan/2919878/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T14:39:45+00:00"/>
    <meta property="og:title" content="Πάτρα: Μάνα τριών παιδιών προσπάθησε να αυτοκτονήσει για την απέλυσαν"/>
    <meta property="og:description" content="Συγκλονίζει την Πάτρα η απόπειρα αυτοκτονίας που έκανε μια 50χρονη, μητέρα τριών παιδιών. Προσπάθησε να πέσει στο κενό από την ταράτσα του σπιτιού της μετά την απόλυσή της."/>
  </head>
  <body>
    <article>
      <h1>Πάτρα: Μάνα τριών παιδιών προσπάθησε να αυτοκτονήσει για την απέλυσαν</h1>
      <h2>Συγκλονίζει την Πάτρα η απόπειρα αυτοκτονίας που έκανε μια 50χρονη, μητέρα τριών παιδιών. Προσπάθησε να πέσει στο κενό από την ταράτσα του σπιτιού της μετά την απόλυσή της.</h2>
      <address><time datetime="2019-11-20T14:39:45+00:00">20 Nov 2019, 14:39</time> by <a rel="author">Newsit Newsroom</a></address>
      <p>Σοκαρισμένη η τοπική κοινωνία στην <b>Πάτρα</b> από την παρ’ ολίγον τραγωδία. Μια μάνα που μεγαλώνει μόνη της τα <b>τρία παιδιά</b> της. Πριν από μερικές μέρες, η εταιρία στην οποία εργαζόταν, την απέλυσε γιατί ζήτησε άδεια! Και τότε, εκείνη, αποφάσισε να δώσε τέλος στη ζωή της. Ευτυχώς, οι <b>κόρες</b> της αλλά και συνδικαλιστές που ενημερώθηκαν για την άσχημη ψυχολογικής της κατάσταση, κατάφεραν να την <b>αποτρέψουν</b> σχεδόν την τελευταία στιγμή.</p>
      <p>Επί 10 χρόνια, η 50χρονη γυναίκα εργαζόταν σε μεγάλη επιχείρηση της Πάτρας. Δεν έπαιρνε άδειες, δεν έπαιρνε ρεπό. Πρόσφατα, όμως, ένιωσε εξάντληση και αποφάσισε να πάει σε γιατρό. Της δόθηκε επείγουσα 15ημερη <b>αναρρωτική άδεια</b> ώστε να ξεκουραστεί, αφού ο οργανισμός της είχε χτυπήσει «κόκκινο». Δεν μπορούσε να φανταστεί πως το αίτημα για άδεια θα ήταν η αιτία για την απόλυσή της.</p>
      <p>Τα πράγματα γίνονται ακόμη πιο σοκαριστικά από την αποκάλυψη πως ο εργοδότης που την απέλυσε γιατί αρρώστησε ήταν <b>παιδικός</b> της <b>φίλος!</b> Μετά την απόπειρα αυτοκτονίας, την 50χρονη γυναίκα έχουν υπό την επίβλεψή τους τα στελέχη του Εργατικού Κέντρου.</p>
      <p>Όλα αυτά ενώ υπάρχουν πολλές καταγγελίες πως επιχειρήσεις στην Πάτρα αρνούνται να δώσουν άδεια και ρεπό στους εργαζόμενούς τους, απειλώντας τους μάλιστα με απόλυση!</p>
      <p>Το εργατικό κέντρο καλεί το σύνολο των εργαζόμενων της περιοχής, να τηρεί τα συμφωνηθέντα με τους εργοδότες και να μην επιτρέπει με τεχνάσματα των εργοδοτών να χάνει τα νόμιμα ρεπό και τις άδειές του, ξεκαθαρίζοντας ότι απαγορεύονται οι απολύσεις κατά την διάρκεια των αναρρωτικών αδειών και αμέσως μετά την επιστροφή του προσωπικού στα πόστα του.</p>
      <p>
        <i>Πηγή: </i>
        <a href="http://patrastimes.gr/home-page-slider/%ce%bc%ce%b7%cf%84%ce%ad%cf%81%ce%b1-%cf%84%cf%81%ce%b9%cf%8e%ce%bd-%cf%80%ce%b1%ce%b9%ce%b4%ce%b9%cf%8e%ce%bd-%ce%b5%cf%80%ce%b9%cf%87%ce%b5%ce%af%cf%81%ce%b7%cf%83%ce%b5-%ce%bd-%ce%b1%cf%85%cf%84/">
          <i>patrastimes.gr</i>
        </a>
      </p>
    </article>
  </body>
</html>