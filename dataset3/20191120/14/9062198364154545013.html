<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381765/meteorolojiden-saganak-yagis-uyarisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T14:35:00+00:00"/>
    <meta property="og:title" content="Meteoroloji'den sağanak yağış uyarısı"/>
    <meta property="og:description" content="Meteoroloji Genel Müdürlüğü, Cuma gününe yönelik paylaştığı hava durumu tahminlerinde İstanbul başta olmak üzere tüm yurtta sağanak yağış uyarısında bulundu"/>
  </head>
  <body>
    <article>
      <h1>Meteoroloji'den sağanak yağış uyarısı</h1>
      <h2>Meteoroloji Genel Müdürlüğü, Cuma gününe yönelik paylaştığı hava durumu tahminlerinde İstanbul başta olmak üzere tüm yurtta sağanak yağış uyarısında bulundu</h2>
      <address>
        <time datetime="2019-11-20T14:35:00+00:00">20 Nov 2019, 14:35</time>
      </address>
      <p>Meteoroloji Genel Müdürlüğü tarafından yapılan son değerlendirmelere göre; yurt genelinde bugün ve yarın için yağış beklenemezken Türkiye Cuma ve Pazartesi günleri arası yağış alacak.</p>
      <p>Marmara, İç Ege, Batı Karadeniz'in iç kesimleri, İç Anadolu ile Doğu Anadolu'nun kuzeydoğusunda sabah ve gece saatlerinde yer yer pus ve sis hadisesi bekleniyor.</p>
      <p>Hava sıcaklıklarında önemli bir değişiklik olmayacağı, batı ve iç bölgelerde mevsim normalleri üzerinde, doğu bölgelerde mevsim normalleri civarında seyredeceği tahmin edilirken rüzgar, genellikle kuzey ve kuzeydoğu, Marmara'nın batısı, Kıyı Ege, Akdeniz kıyıları ile Güneydoğu Anadolu'da batı ve güneybatı yönlerden hafif, ara sıra orta kuvvette eseceği belirtildi.</p>
      <figure>
        <img src="https://www.milligazete.com.tr/sites/71/uploads/2019/11/20/meto.jpg?"/>
      </figure>
    </article>
  </body>
</html>