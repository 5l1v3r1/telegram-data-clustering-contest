<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/putin-rozpoviv-scho-dumaye-pro-zelenskogo-i-minski-ugodi-330307_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T14:08:00+00:00"/>
    <meta property="og:title" content="Путін розповів, що думає про Зеленського і Мінські угоди"/>
    <meta property="og:description" content="Російський президент загрожує тупиковою ситуацією, якщо влада України не узгодить нові закони щодо Донбасу з бойовиками ЛДНР."/>
  </head>
  <body>
    <article>
      <h1>Путін розповів, що думає про Зеленського і Мінські угоди</h1>
      <h2>Російський президент загрожує "тупиковою ситуацією", якщо влада України не узгодить нові закони щодо Донбасу з бойовиками "ЛДНР".</h2>
      <address>
        <time datetime="2019-11-20T14:08:00+00:00">20 Nov 2019, 14:08</time>
      </address>
      <p>Президент РФ Володимир Путін вважає, що його український колега Володимир Зеленський хоче змінити ситуацію в Україні на краще. Він додав, що "реальні кроки по розведенню сил і засобів у Донбасі були зроблені", пишуть російські державні агентства в середу.</p>
      <p>Путін додав, що у нього "немає жодних відносин із Зеленським".</p>
      <p>В ситуації на сході Україні, де шостий рік триває збройний конфлікт між українськими військами і угрупованнями, які підтримує Росія, Путін розраховує, що "повернення українських військових і поліції у "сірі зони" в Донбасі не буде".</p>
      <p>"Можливі нові закони щодо Донбасу, не узгоджені з "ЛДНР" (збройні угруповання, які окупували частину територій Донецької і Луганської областей за допомогою РФ), заведуть ситуацію в регіоні в глухий кут", - сказав Путін.</p>
      <p>Президенти України і Франції Еммануель Макрон і Володимир Зеленський під час телефонної розмови 15 листопада обговорили майбутній <b><a href="https://dt.ua/POLITICS/ofis-zelenskogo-pidtverdiv-zustrich-z-putinim-makronom-i-merkel-9-grudnya-329844_.html">саміт "нормандської четвірки", який має відбутися 9 грудня</a></b> в Парижі. За даними Le Figaro, метою саміту є "відкриття нової послідовності імплементації Мінських домовленостей".</p>
      <p>14 липня в Парижі і 2 вересня у Берліні відбулися зустрічі зовнішньополітичних радників лідерів України, Німеччини, Франції і Росії з метою <b><a href="https://dt.ua/POLITICS/u-berlini-zavershilasya-zustrich-radnikiv-lideriv-normandske-chetvirki-322400_.html">відновлення роботи "нормандського формату"</a></b>. Зустріч лідерів <b><a href="https://dt.ua/POLITICS/zustrich-normandskogo-formatu-mala-vidbutisya-vchora-pristayko-323919_.html">"нормандської четвірки" було заплановано на 17 вересня</a></b>, але її скасували за ініціативою Росії.</p>
      <p>Президент РФ Володимир Путін не брав участі в роботі "Нормандської четвірки" з березня 2018 року, коли було зроблено спільну заяву лідерів чотирьох держав. Остання на сьогодні зустріч лідерів України, Франції, Німеччини та Росії відбулася в Берліні в жовтні 2016 року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>