<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-ludovic-orban-va-avea-intrevederi-la-zagreb-cu-ursula-von-der-leyen-angela-merkel-i-donald-tusk-148731.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T14:58:00+00:00"/>
    <meta property="og:title" content="Ludovic Orban va avea întrevederi, la Zagreb, cu Ursula von der Leyen, Angela Merkel și Donald Tusk"/>
    <meta property="og:description" content="Președintele Klaus Iohannis și premierul Ludovic Orban se află miercuri și joi la Zagreb, unde are loc Congresul Partidului Popular European (PPE). Premierul urmează să aibă întrevederi cu Ursula von der Leyen, președintele ales al Comisiei Europene, cu Donald Tusk, președintele Consiliului European, precum și cu importanți lider europeni. Prim-ministrul român va avea, potrivit programului postat pe site-ul Guvernului, o întrevedere cu premierul Irlandei, Leo Varadkar, de la 15:25, ora locală. De la 15:45 se va întâlni cu Antonio Lopez Isturiz, secretarul general al PPE, de la 17:00 cu Jyrki Katainen, vicepreședinte al Comisiei Europene, iar de la ora 17:45 cu președintele ales al CE Ursula von der Leyen."/>
  </head>
  <body>
    <article>
      <h1>Ludovic Orban va avea întrevederi, la Zagreb, cu Ursula von der Leyen, Angela Merkel și Donald Tusk</h1>
      <address>
        <time datetime="2019-11-20T14:58:00+00:00">20 Nov 2019, 14:58</time>
      </address>
      <p>
        <b>Președintele Klaus Iohannis și premierul Ludovic Orban se află miercuri și joi la Zagreb, unde are loc Congresul Partidului Popular European (PPE). Premierul urmează să aibă întrevederi cu Ursula von der Leyen, președintele ales al Comisiei Europene, cu Donald Tusk, președintele Consiliului European, precum și cu importanți lider europeni. <br/><br/>Prim-ministrul român va avea, potrivit programului postat pe site-ul Guvernului, o întrevedere cu premierul Irlandei, Leo Varadkar, de la 15:25, ora locală. De la 15:45 se va întâlni cu Antonio Lopez Isturiz, secretarul general al PPE, de la 17:00 cu Jyrki Katainen, vicepreședinte al Comisiei Europene, iar de la ora 17:45 cu președintele ales al CE Ursula von der Leyen.</b>
      </p>
      <p>Tot miercuri, de la 18:30, ora locală, Ludovic Orban va avea o scurtă întrevedere și cu Angela Merkel, cancelarul Germaniei, iar de 18:45 cu Alexander Dobrindt, Președintele Grupului Parlamentar CSU în Parlamentul Germaniei.</p>
      <p>Șeful Executivului român se va vedea și cu omologul elen, Kyriakos Mitsotakis, de la ora 19:00, iar de la 19:30 cu președintele Consiliului European, Donald Tusk.</p>
      <p>Joi, premierul român urmează să aibă o întrevedere cu Joseph Daul, președintele PPE, de la 7:30, apoi cu Manfred Weber, președintele grupului PPE în Parlamentul European, de la 8:15.</p>
      <p>De la 9:20, Ludovic Orban va avea o întrevedere cu premierul Croației Andrej Plenkovic. Vor fi discuții tete-a-tete, întâlniri în plenul delegaților și declarații de presă.</p>
      <p>Pentru ora 10:30, premierul român are programată o întâlnire cu Sebastian Kurz, cancelarul Austriei, iar de la 11:00 cu Maia Sandu, președinte al Partidului Acțiune și Solidaritate.</p>
      <p>Nu în ultimul rând, Ludovic Orban se va vedea și cu Pablo Casadio, președintele Partido Popular Spania, de la ora 11:30.</p>
      <p>La Congresul PPE organizat în Croația vor fi aleși președintele, vicepreședinții și secretarul general al formațiunii. Printre candidații la funcția de vicepreședinte al PPE este și europarlamentarul PNL Siegfried Mureșan.</p>
    </article>
  </body>
</html>