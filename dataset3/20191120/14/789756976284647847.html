<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/paczka-nowosci-o-samsungu-s11-czy-zapowiada-sie-dlugo-wyczekiwana-rewolucja/"/>
    <meta property="og:site_name" content="DailyWeb"/>
    <meta property="article:published_time" content="2019-11-20T14:10:44+00:00"/>
    <meta property="og:title" content="Paczka nowości o Samsungu S11. Czy zapowiada się długo wyczekiwana rewolucja?"/>
    <meta property="og:description" content="Czas płynie, a do nas spływają kolejne informacje o zbliżającym się Samsungu S11. Wszystko wskazuje na to, że matryca 108Mpx to nie jedyny atut najnowszej galaktyki. Jeżeli sprawdzą się wszystkie doniesienia, to będzie można mówić tutaj o sporej rewolucji. Seria Galaxy S jest z nami od 2010 roku, kiedy to zobaczyliśmy słabo wykonanego, plastikowego smartfona. Osobiście posiadałem jego ulepszenie, a więc Galaxy S+. W tamtym okresie nie założyłbym nawet o 5 zł, że odniesie taki sukces. Był on iście plastikowy, […]"/>
  </head>
  <body>
    <article>
      <h1>Paczka nowości o Samsungu S11. Czy zapowiada się długo wyczekiwana rewolucja?</h1>
      <address><time datetime="2019-11-20T14:10:44+00:00">20 Nov 2019, 14:10</time> by <a rel="author">Jakub Karpowicz</a></address>
      <h4>Czas płynie, a do nas spływają kolejne informacje o zbliżającym się Samsungu S11. Wszystko wskazuje na to, że matryca 108Mpx to nie jedyny atut najnowszej galaktyki. Jeżeli sprawdzą się wszystkie doniesienia, to będzie można mówić tutaj o sporej rewolucji.</h4>
      <p>Seria Galaxy S jest z nami od 2010 roku, kiedy to zobaczyliśmy słabo wykonanego, plastikowego smartfona. Osobiście posiadałem jego ulepszenie, a więc Galaxy S+. W tamtym okresie nie założyłbym nawet o 5 zł, że odniesie taki sukces. Był on iście plastikowy, słabo wykonany i bez polotu nawet jak na tamte czasy. Późniejsze użytkowanie skończyło się połamaną klapką, porysowanym obiektywem i schodzącym lakierem. Kolejne odsłony były lepsze i gorsze - czasem typowy "odgrzewany kotlet", a czasem niemała rewolucja. Po kilku ostatnich latach nudy S11 wygląda na potężny skok.</p>
      <h3>S11 - 3 wersje, wszystkie EDGE</h3>
      <figure>
        <iframe data-src="https://twitter.com/BenGeskin/status/1193589778601644033?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na dziś wiemy o 3 wersjach wielkościowych Samsunga S11, który będzie odpowiadał tym z wersji S10. Różnica będzie w ekranie, który w każdej wersji będzie zaokrąglony na krawędziach, a jego proporcje to 20:9. Choć zmiana ta jest raczej kosmetyczna, to może doskwierać wielu. Problemy zostaną spotęgowane przez większe przekątne każdej z wersji, ponieważ każda będzie miała ponad 6".</p>
      <h3>108MPx i 8K</h3>
      <figure>
        <img src="https://dailyweb.pl/wp-content/uploads/2019/01/World_s_first_periscope_style_dual_camera_technology.0.jpg"/>
      </figure>
      <p>Jednym z priorytetów Galaxy S są możliwości fotograficzne, które w ostatnich odsłonach nie brylowały już tak mocno, jak kiedyś. Wyprzedzenie Samsunga w DxOMark było czymś na wzór złotego graala, a teraz jak jest, każdy wie. Wiadomo już, że w maksymalnej wersji znajdziemy matrycę główną o rozdzielczości 108Mpx oraz peryskopowy obiektyw o powiększeniu 5x. Ostatnie doniesienia obiecują również możliwość nagrywania video w 8K, co jak na razie wygląda na mocną kartę przetargową Samsunga. Wiadomo, że nie znamy jeszcze wszystkiego, ale można założyć, że na pokładzie znajdzie się czujnik ToF oraz obiektyw szerokokątny.</p>
      <h3>Dużo pytań</h3>
      <p>Choć o najnowszym Samsungu wiemy już stosunkowo dużo, nadal pozostają pytania co do podzespołów i smaczków w nim zastosowanych. Niewiadomą jest przyszłość procesorów Exynoss i kwestia ich wydajności, nie wiadomo również, na ile prawdziwy jest plan połączenia serii Note oraz S. Choć pytań jest jeszcze wiele, to co już wiadomo, wygląda bardzo smakowicie.</p>
      <related>
        <h4>Powinieneś zobaczyć:</h4>
        <a href="https://dailyweb.pl/dlugo-wyczekiwana-aktualizacja-ps4-sporo-nowosci-w-tym-remote-play-na-androidzie/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/dropbox-laczy-sily-z-google-i-wprowadza-dlugo-wyczekiwana-funkcje/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-a9-pro-z-dziurka-juz-dostepny-w-korei/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/netflix-zapowiada-nowosci-na-styczen-2019-lista-premier/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/ios-13-z-dark-mode-na-iphonie-do-tego-nowosci-na-ipada-i-carplay/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/samsung-galaxy-s11-bedzie-mial-peryskopowy-5-krotny-zoom/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/wyciekly-kolejne-zdjecia-samsung-galaxy-s10-i-s10/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/5g-w-samsungu-galaxy-juz-w-czerwcu-2019-roku/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/nie-podoba-ci-sie-oczko-w-samsungu-s10-koniecznie-sprawdz-oneplus-7/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/to-juz-jest-cyrk-przecieki-o-samsungu-s10-zalewaja-siec/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>