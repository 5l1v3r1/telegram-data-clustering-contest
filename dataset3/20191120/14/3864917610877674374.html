<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2822194-festival-ukraina-v-centri-lublina-u-polsi-zaproponuvav-riznomanitta-kulturnih-zahodiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T14:52:00+00:00"/>
    <meta property="og:title" content="Фестиваль &quot;Україна в центрі Любліна&quot; у Польщі запропонував різноманіття культурних заходів"/>
    <meta property="og:description" content="Щорічний фестиваль &quot;Україна в центрі Любліна&quot; вдванадцяте відбувся днями у Польщі, запропонувавши палітру культурних заходів."/>
  </head>
  <body>
    <article>
      <h1>Фестиваль "Україна в центрі Любліна" у Польщі запропонував різноманіття культурних заходів</h1>
      <h2>Щорічний фестиваль "Україна в центрі Любліна" вдванадцяте відбувся днями у Польщі, запропонувавши палітру культурних заходів.</h2>
      <address>
        <time datetime="2019-11-20T14:52:00+00:00">20 Nov 2019, 14:52</time>
      </address>
      <p>Про це повідомила <a href="https://lublin.mfa.gov.ua/ua/news/consular-news/76024-u-lyublini-z-14-po-17-listopada-2019-rokuprojshov-shhorichnij-12-j-festivaly-ukrajina-v-centri-lyublina">пресслужба </a>Генерального консульства України в Любліні.</p>
      <p>"З гучним успіхом відбувся щорічний 12-й фестиваль "Україна в центрі Любліна", організований Фундацією духовної культури пограниччя, студентською українською спільнотою Любліна, найактивнішими з яких є з Люблінської Політехніки та Університету ім.М.Кюрі-Склодовської", - йдеться у повідомленні.</p>
      <figure>
        <img src="https://static.ukrinform.com/photos/2019_11/1574264676-315.jpg"/>
      </figure>
      <p>Урочисте відкриття проходило у центральній залі Коронного Трибуналу. З вітальними словами зверталися Генеральний консул України в Любліні Василь Павлюк, голова ради міста Я.Пакула, директор Центру міжнародної співпраці мерії К.Становскі, митрат греко-католицької церкви у Любліні та голова Фундації отець С.Батрух.</p>
      <figure>
        <img src="https://static.ukrinform.com/photos/2019_11/1574264613-977.jpg"/>
      </figure>
      <p>У рамках фестивалю, зокрема, відбулися шкільний конкурс на знання України, міська гра пам'ятними місцями України в Любліні, презентація книги про митрополита Шептицького віце-ректора Українського Католицького університету А.Мироновича, виставка, показ фільму та презентація книги волонтерського цікавого і потужного мультимедійного проекту з Києва Ukrainer 'Ukrainian inside.</p>
      <figure>
        <img src="https://static.ukrinform.com/photos/2019_11/1574264614-873.jpg"/>
      </figure>
      <p>Також пройшли презентація проекту "Крим - це Україна" кримських активістів з Києва, концерт київської рок-групи "Аудиторія", майстер-класи з української та кримськотатарської кухні, в яких взяли участь багато українських та польських господинь.</p>
      <figure>
        <img src="https://static.ukrinform.com/photos/2019_11/1574264613-226.jpg"/>
      </figure>
      <p>Від ГКУ в Любліні фестиваль відвідала консул С.Горбовська, яка подякувала організаторам, поспілкувалася з гостями та українськими відвідувачами.</p>
      <p>Фестиваль відвідав також Посол України в Польщі Андрій Дещиця, під почесним патронатом якого проходить фестиваль.</p>
      <figure>
        <img src="https://static.ukrinform.com/photos/2019_11/1574264612-672.jpg"/>
      </figure>
    </article>
  </body>
</html>