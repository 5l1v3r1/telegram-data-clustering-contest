<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-sourav-ganguly-and-ravi-shastri-inspects-historic-eden-gardens-pitch-2860023.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T14:57:10+00:00"/>
    <meta property="og:title" content="गांगुली-शास्त्री ने किया एतिहासिक ईडन गार्डन्स की पिच का निरीक्षण"/>
    <meta property="og:description" content="भारतीय क्रिकेट कंट्रोल बोर्ड (बीसीसीआई) के अध्यक्ष सौरभ गांगुली ने बुधवार को करीब आधे घंटे के लिए यहां ऐतिहासिक ईडन गार्डन्स पिच को जांचा। इस मैदान पर 22 नवंबर से भारत और बांग्लादेश के बीच दिन-रात का..."/>
  </head>
  <body>
    <article>
      <h1>गांगुली-शास्त्री ने किया एतिहासिक ईडन गार्डन्स की पिच का निरीक्षण</h1>
      <address><time datetime="2019-11-20T14:57:10+00:00">20 Nov 2019, 14:57</time> by <a rel="author">लाइव हिन्दुस्तान टीम,नई दिल्ली</a></address>
      <p>भारतीय क्रिकेट कंट्रोल बोर्ड (बीसीसीआई) के अध्यक्ष सौरभ गांगुली ने बुधवार को करीब आधे घंटे के लिए यहां ऐतिहासिक ईडन गार्डन्स पिच को जांचा। इस मैदान पर 22 नवंबर से भारत और बांग्लादेश के बीच दिन-रात का टेस्ट मैच शुरू होगा। दोनों टीमें पहली बार पिंक बॉल से टेस्ट मैच खेलेंगी। </p>
      <p>गांगुली के कुछ ही देर बाद भारतीय क्रिकेट टीम के मुख्य कोच रवि शास्त्री ने भी पिच का जायजा लिया। उन्हें मंगलवार को ही पिच की जांच करनी थी, लेकिन कोलकाता देरी से पहुंचने के कारण वह सीधा टीम होटल चले गए थे।</p>
      <h3>
        <a href="https://www.livehindustan.com/cricket/story-acc-emerging-cup-pakistan-defeat-india-by-3-runs-in-semifinal-match-2860008.html">ACC Emerging Cup: रोमांचक मुकाबले में पाकिस्तान से हारकर भारत बाहर</a>
      </h3>
      <p>मंगलवार को गांगुली मुंबई में थे और बुधवार को स्टेडियम पहुंचे। उनके आने से कुछ समय पहले ही बांग्लादेश ने नेट सेशन खत्म किया था। गांगुली बंगाल क्रिकेट संघ (सीएबी) के क्यूरेटर सुजान मुखर्जी के साथ पिच देखने गए।</p>
      <figure>
        <iframe data-src="https://twitter.com/BCCI/status/1197121979914039300?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>गांगुली ने पिच देखने के बाद खुश होकर कहा, “पिच अच्छी लग रही है। मैं काफी उत्साहित हूं। आपने आखिरी टेस्ट मैच कौनसा देखा था जिसमें शुरुआती चार दिनों के सभी टिकट बिक गए थे।” पिछले सप्ताह ही गांगुली ने कहा था, “आप भारतीय क्रिकेट के दिग्गजों को खाली स्टैंड में नहीं देख सकते। यहां शुरूआती तीन दिन आपको फुल हाउस देखने को मिलेगा।”</p>
      <h3>
        <a href="https://www.livehindustan.com/cricket/story-ind-vs-ban-off-spinner-ashwin-hopes-day-night-marks-new-beginning-for-test-cricket-2859698.html">ऑफ स्पिनर अश्विन ने बताया, डे-नाइट मैच से टेस्ट क्रिकेट को क्या फायदा होगा</a>
      </h3>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।</b>
      </p>
    </article>
  </body>
</html>