<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/google-stadia-gaming-ecco-tutto-quello-da-sapere-627194"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T14:00:09+00:00"/>
    <meta property="og:title" content="Google Stadia : ecco tutto quello che c’è da sapere sul gaming di Big G"/>
    <meta property="og:description" content="Come servizio di gioco in streaming, dal lato dell'utente non è richiesto alcun requisito hardware e Google Stadia promette una rivoluzione per gli utenti."/>
  </head>
  <body>
    <article>
      <h1>Google Stadia : ecco tutto quello che c’è da sapere sul gaming di Big G</h1>
      <h2>Come servizio di gioco in streaming, dal lato dell'utente non è richiesto alcun requisito hardware e Google Stadia promette una rivoluzione per gli utenti.</h2>
      <address><time datetime="2019-11-20T14:00:09+00:00">20 Nov 2019, 14:00</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/google-stadia-gratis.jpg"/>
      </figure>
      <p><b>Google Stadia è finalmente realtà</b> e il servizio di giochi in cloud sta per rivoluzionare il mondo dei videogiochi. Come servizio di gioco in streaming, <b>dal lato dell’utente non è richiesto alcun requisito hardware</b> o nemmeno un processore che operi il rendering 3D: basta solo un dispositivo abilitato, una buona connessione internet e un controller per giocare.</p>
      <p><b>I giochi potranno essere acquistati sia con l’account gratuito che in abbonamento Stadia Pro</b>, e quest’ultimo avrà dei titoli gratuiti oltre al poter contare su uno sconto su qualsiasi prodotto. <b>L’abbonamento costa 9,99 euro</b> al mese soltanto per l’affito dell’infrastruttura per giocare, mentre il resto è a pagamento.</p>
      <p><b>La differenza tra Stadia Pro e Stadia Base riguarda innanzitutto la risoluzione:</b> la versione Pro potrà arrivare alla risoluzione 4K a 60fps, mentre la Base arriverà al massimo a 1080p sempre a 60fps. <b>La seconda differenza sarà l’audio</b>, 5.1 su Stadia Pro e stereo su Stadia Base. Stadia Pro inoltre può contare su due giochi gratuiti (Destiny 2 e Samurai Shodown) disponibile da subito e su <b>una serie di altri titoli gratuiti rilasciati nel tempo,</b> nonché su una serie di sconti per l’acquisto di specifici giochi.</p>
      <h3>Google Stadia : ecco tutto quello che c’è da sapere sul gaming di Big G</h3>
      <p><b>Per giocare a Stadia potete usare una Chromecast Ultra</b>, oppure potete connettervi tramite browser Chrome su PC, smartphone o tablet. Purtroppo, <b>al momento del lancio saranno supportati soltanto i dispositivi Pixel 3</b> di casa Google, oltre ai tablet con Chrome OS. In futuro sarà estesa la compatibilità anche a altri dispositivi, ma per ora non è possibile.</p>
      <p><b>Il controller di Google Stadia <a href="https://www.tecnoandroid.it/2019/11/16/google-stadia-ha-pensato-alle-donne-gamer-per-sviluppare-il-suo-controller-625136">funziona in wireless con Chromecast Ultra</a></b>, altrimenti ha bisogno di essere collegato col cavo. Si possono utilizzare anche i joypad di Playstation 4 e Xbox One, ma anche questi saranno solo wired.</p>
      <p>Tutti i caricamenti saranno istantanei e le texture di gioco saranno incredibili, <b>l’unico limite è la latenza delle attuali connessioni 4G.</b> Se non arriverà presto il 5G, Google Stadia sarà un servizio bellissimo, rivoluzionario, ma non supportato da una connessione di rete a bassa latenza.</p>
    </article>
  </body>
</html>