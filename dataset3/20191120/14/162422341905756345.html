<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/20/verhovna-rada-pidtrymala-zaboronu-plastykovyh-paketiv-v-ukrayini/"/>
    <meta property="og:site_name" content="AgroDay"/>
    <meta property="article:published_time" content="2019-11-20T14:20:14+00:00"/>
    <meta property="og:title" content="Шукайте альтернативу: Верховна Рада підтримала заборону пластикових пакетів в Україні"/>
    <meta property="og:description" content="Нещодавно Верховна рада України в першому читанні підтримала законопроект № 2051-1, який предбачає заборону використання пластикових пакетів з 2022 року. За відповідне рішення проголосували 365 нардепів. Зокрема законопроект пропонує заборонити продаж пластикових пакетів в об'єктах роздрібної торгівлі та об'єктах ресторанного господарства товщиною до 50 мкм з 1 січня 2022 року. При цьому обмеження не поширюватимуться на біорозкладані пакети, надлегкі пакети завширшки до 225 мм (без бічних складок), глибиною до 345 мм (з урахуванням бічних складок), довжиною до 450 мм (з урахуванням ручок). Також обмеження не поширюватимуться на пакети, які використовуються для пакування та (або) транспортування свіжої риби і м'яса, а також сипучих продуктів, льоду, що поширюються в об'єктах роздрібної торгівлі в якості первинної упаковки. Крім того, пропонується заборона на продаж оксорозкладаних пластикових пакетів з 1 січня 2022 року та обов'язкове маркування біорозкладаних пакетів у відповідності з"/>
  </head>
  <body>
    <article>
      <h1>Шукайте альтернативу: Верховна Рада підтримала заборону пластикових пакетів в Україні</h1>
      <address>
        <time datetime="2019-11-20T14:20:14+00:00">20 Nov 2019, 14:20</time>
      </address>
      <p>Нещодавно Верховна рада України в першому читанні підтримала законопроект № 2051-1, який предбачає заборону використання пластикових пакетів з 2022 року. За відповідне рішення проголосували 365 нардепів.</p>
      <p>Зокрема законопроект пропонує заборонити продаж пластикових пакетів в об’єктах роздрібної торгівлі та об’єктах ресторанного господарства товщиною до 50 мкм з 1 січня 2022 року.</p>
      <p>При цьому обмеження не поширюватимуться на біорозкладані пакети, надлегкі пакети завширшки до 225 мм (без бічних складок), глибиною до 345 мм (з урахуванням бічних складок), довжиною до 450 мм (з урахуванням ручок).</p>
      <p>Також обмеження не поширюватимуться на пакети, які використовуються для пакування та (або) транспортування свіжої риби і м’яса, а також сипучих продуктів, льоду, що поширюються в об’єктах роздрібної торгівлі в якості первинної упаковки.</p>
      <p>Крім того, пропонується заборона на продаж оксорозкладаних пластикових пакетів з 1 січня 2022 року та обов’язкове маркування біорозкладаних пакетів у відповідності з ДСТУ.</p>
      <p>
        <a href="https://ecotown.com.ua/news/Verkhovna-Rada-pidtrymala-zaboronu-plastykovykh-paketiv-v-Ukrayini-/">Повідомляє Ecotown</a>
      </p>
      <related>
        <h4>Статті по темі</h4>
        <a href="https://agroday.com.ua/2019/11/20/zemlya-bez-inozemtsiv-minekonomiky-oprylyudnylo-dlya-obgovorennya-proekt-zakonu-pro-kontrol-za-investytsiyamy-v-ukrayinu/"/>
        <a href="https://agroday.com.ua/2019/11/14/perejshly-rubikon-vru-pidtrymala-skasuvannya-moratoriyu-na-prodazh-zemli-v-ukrayini/"/>
        <a href="https://agroday.com.ua/2019/11/07/obgovoryly-agrariyi-donbasu-ne-pidtrymuyut-turborezhym-vlady-shhodo-rynku-zemli/"/>
        <a href="https://agroday.com.ua/2019/11/04/yabluchnyj-navar-sytuatsiya-na-vitchyznyanomu-rynku-yabluk/"/>
        <a href="https://agroday.com.ua/2019/10/29/zapobigty-ryzykam-mozhlyvi-naslidky-obmezhennya-konkurentsiyi-na-zemelnomu-rynku/"/>
        <a href="https://agroday.com.ua/2019/10/08/odnogolosno-pidtrymaly-v-ukrayini-majzhe-60-otg-pidtrymuyut-vvedennya-obigu-zemel/"/>
      </related>
    </article>
  </body>
</html>