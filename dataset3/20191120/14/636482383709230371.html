<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/betty-salam-a-presimtit-moartea-mamei-sale-marturii-dureroase-facute-la-10-ani-de-la-moartea-fanicai-20096481"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T14:57:30+00:00"/>
    <meta property="og:title" content="Betty Salam a presimțit moartea mamei sale. Mărturii dureroase făcute la 10 ani de la moartea Fănicăi"/>
    <meta property="og:description" content="După mai bine de un deceniu, Betty Salam a dezvăluit un secret dureror legat cea care i-a dat viață. Frumoasa artistă a mărturisit în cadrul unui interviu"/>
  </head>
  <body>
    <article>
      <h1>Betty Salam a presimțit moartea mamei sale. Mărturii dureroase făcute la 10 ani de la moartea Fănicăi</h1>
      <address><time datetime="2019-11-20T14:57:30+00:00">20 Nov 2019, 14:57</time> by <a rel="author">Alice Zotta</a></address>
      <p>
        <b>După mai bine de un deceniu, Betty Salam a dezvăluit un secret dureror legat cea care i-a dat viață. Frumoasa artistă a mărturisit în cadrul unui interviu că a presimțit moartea mamei sale. Fănica s-a stins în urma unei maladii cumplite, iar fiica ei cea mare avea vârsta de opt ani. </b>
      </p>
      <h3>Betty Salam a presimțit moartea mamei sale, Fănica</h3>
      <p>În urmă cu câteva ore, tânăra artistă a mărturisit că ea a simțit că ceva rău se va întâmpla cu mama ei. Înainte cu o săptămână a văzut ceva ce a speriat-o. Ulterior mama ei a murit, iar vestea i-a fost dată de Florin Salam, care a luat-o imediat în brațe. A simțit atunci o durere de nedescris, despre care acum vorbește cu ochii în lacrimi.</p>
      <p>
        <i>
          <b>“8 ani aveam, eram mică. Nu am spus niciodată asta: eu am simțit că o să se întâmple ceva cu mama mea cu o săptămână înainte. Eram acasă la cineva. Mi-a venit o imagine în ochi cu toată întâmplarea. Exact ce s-a întâmplat. A venit tatăl meu la mine și mi-a spus că mama nu mai este cu noi. Cât de mică eram… am simțit că totul s-a sfârșit. Nu am cum să explic. Doar cine a trecut prin așa ceva înțelege. Nu există sentimentul atât de puternic până nu treci prin așa ceva.</b>
        </i>
      </p>
      <p><i><b>Eu am fost nevoită să mă maturizez mult mai devreme. Mi-a prins bine în sensul că: am știut să îmi aleg prietenii, dorințele pentru viitor, am știut ce trebuie să fac. Indiferent de vârstă eu a trebuit să îmi iau viața în mâini și să merg mai departe”</b></i>, a rememorat Betty Salam în cadrul unei emisiuni.</p>
      <p>Deși se simte o femeie împlinită, având un fiu minunat, un soț iubitor, grijuliu și romantic, iar, în curând își va începe din nou concertele, Betty Blue a mărturisit că există zile în care plânge de dorul mamei sale. Desigur, face acest lucru atunci când nimeni nu o vede. Din fericire, mătușa sa îi este tot timpul alături și o ajută.</p>
      <p><i><b>“Toată familia era lângă mine și lângă fratele meu. Nu am stat niciodată singur. Dar indiferent câte persoane ai aduce într-o casă tot te simți singur. Întotdeauna mi-e dor de mama mea. Acum îmi e cel mai dor de ea. Plâng, da, dar nu mă vede nimeni. Nu îmi place să par sensibilă. Nu îmi aduc foarte multe aminte. Noi nu stăteam o secundă acasă. Ne plimbam, râdeam nonstop. Era o energie foarte mișto. Așa foarte multe lucruri nu-mi aduc aminte, eram foarte micuță. Vorbeam cu ea, îmi dădea sfaturi cu școala. Asta o să regret toată viața, eu nu am văzut-o (n.r.: la spital). Când am vrut să mă duc la ea nu a mai fost să fie… Dacă o vedeam atunci nu știu dacă puteam să trec peste”</b></i>, a mai dezvăluit fata cea mare a lui Florin Salam în cadrul aceluiași interviu.</p>
    </article>
  </body>
</html>