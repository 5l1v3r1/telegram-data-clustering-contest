<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/20/yevro-2020-ga-yol-olgan-20-ta-jamoa-nomi-malum-4-ta-yollanma-uchun-16-jamoa-kurashadi/?utm_source=daryo"/>
    <meta property="og:site_name" content="Daryo"/>
    <meta property="article:published_time" content="2019-11-20T14:19:00+00:00"/>
    <meta property="og:title" content="Yevro—2020 ga yo‘l olgan 20 ta jamoa nomi ma’lum. 4 ta yo‘llanma uchun 16 jamoa kurashadi"/>
    <meta property="og:description" content="Jamoalar Yevropa Millatlar Ligasidagi natijasiga qarab to‘rtta yo‘lga bo‘lindi"/>
  </head>
  <body>
    <article>
      <h1>Yevro—2020 ga yo‘l olgan 20 ta jamoa nomi ma’lum. 4 ta yo‘llanma uchun 16 jamoa kurashadi</h1>
      <address>
        <time datetime="2019-11-20T14:19:00+00:00">20 Nov 2019, 14:19</time>
      </address>
      <p>2020-yilgi Yevropa chempionatining saralash uchrashuvlari o‘z nihoyasiga yetdi.</p>
      <figure>
        <img src="https://s.daryo.uz/wp-content/uploads/2019/11/EJxLpRIX0AMpRa7-680x394.jpg"/>
        <figcaption>Foto: UEFA</figcaption>
      </figure>
      <p>O‘nta guruhda bo‘lib o‘tgan saralash bahslaridan so‘ng har bir guruhda dastlabki ikkita o‘rinni egallagan terma jamoalar musobaqaga to‘g‘ridan to‘g‘ri yo‘l oldi.</p>
      <p>Yevro—2020 musobaqasiga to‘g‘ridan to‘g‘ri yo‘l olgan jamoalar:</p>
      <blockquote>Avstriya, Angliya, Belgiya, Germaniya, Daniya, Ispaniya, Italiya, Niderlandiya, Polsha, Portugaliya, Rossiya, Turkiya, Ukraina, Uels, Finlyandiya, Fransiya, Xorvatiya, Chexiya, Shveysariya va Shvetsiya.</blockquote>
      <p>Qolgan to‘rt yo‘llanma uchun 16 ta jamoa kurash olib boradi. Jamoalar Yevropa Millatlar Ligasidagi natijasiga qarab to‘rtta yo‘lga bo‘lindi. Pley-off bahslariga 22-noyabr kuni qur’a tashlanadi.</p>
      <p>Har bir yo‘lda yarim final va final uchrashuvlari bo‘lib o‘tadi. Finalda g‘olib chiqqan jamoalar Yevro—2020 yo‘llanmasiga ega bo‘ladi.</p>
      <blockquote><b>A</b> <b>yo‘li</b><br/><br/>Islandiya — Bolgariya/Isroil/Vengriya/Ruminiya<br/><br/>Bolgariya/Isroil/Vengriya/Ruminiya — Bolgariya/Isroil/Vengriya/Ruminiya<br/><br/><b>B yo‘li</b><br/><br/>Bosniya va Gersegovina — Shimoliy Irlandiya<br/><br/>Slovakiya — Irlandiya<br/><br/><b>C</b> <b>yo‘li</b><br/><br/>Shotlandiya — Bolgariya/Isroil/Vengriya/Ruminiya<br/><br/>Norvegiya — Serbiya<br/><br/><b>D</b> <b>yo‘li</b><br/><br/>Gruziya — Belarus<br/><br/>Makedoniya — Kosovo</blockquote>
      <p>Yevro—2020 musobaqasiga 30-noyabr kuni Buxarestda qur’a tashlanadi.</p>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>