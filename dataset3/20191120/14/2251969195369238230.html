<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/da-barbara-de-rossi-a-max-giusti-leggerezza-e-divertimento-al-teatro-comunale/1327140/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T14:44:45+00:00"/>
    <meta property="og:title" content="Da Barbara De Rossi a Max Giusti, leggerezza e divertimento al Teatro Comunale"/>
    <meta property="og:description" content="TREIA - Apre il programma teatrale &quot;Ricette d'amore&quot; con la regia di Diego Ruiz, l'attrice romana in una prima nazionale: &quot;Un grande grido d'amore&quot;. Il comico marchigiano presenta il suo nuovo one man show. Confermata l'operetta con &quot;Il paese dei Campanelli&quot; e il teatro ragazzi alla domenica. Il vicesindaco David Buschittari: «Siamo orgogliosi di presentare una stagione di qualità»"/>
  </head>
  <body>
    <article>
      <h1>Da Barbara De Rossi a Max Giusti, leggerezza e divertimento al Teatro Comunale</h1>
      <h2>TREIA - Apre il programma teatrale "Ricette d'amore" con la regia di Diego Ruiz, l'attrice romana in una prima nazionale: "Un grande grido d'amore". Il comico marchigiano presenta il suo nuovo one man show. Confermata l'operetta con "Il paese dei Campanelli" e il teatro ragazzi alla domenica. Il vicesindaco David Buschittari: «Siamo orgogliosi di presentare una stagione di qualità»</h2>
      <address><time datetime="2019-11-20T14:44:45+00:00">20 Nov 2019, 14:44</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Fda-barbara-de-rossi-a-max-giusti-leggerezza-e-divertimento-al-teatro-comunale%2F1327140%2F">Condividi144</a><a href="https://twitter.com/intent/tweet?text=Da+Barbara+De+Rossi+a+Max+Giusti%2C++leggerezza+e+divertimento++al+Teatro+Comunale&amp;url=https%3A%2F%2Fwww.cronachemaceratesi.it%2F2019%2F11%2F20%2Fda-barbara-de-rossi-a-max-giusti-leggerezza-e-divertimento-al-teatro-comunale%2F1327140%2F">Tweet</a>Email144 Condivisioni</p>
      <p>di <b>Gabriele Censi</b></p>
      <p><b>Una stagione all’insegna della leggerezza al teatro comunale di Treia con brillanti commedie, l’operetta, la musica italiana e la comicità. Confermata anche la rassegna per ragazzi e prologo la settimana scorsa con 4 giorni di festa dedicati alla compagnia Fabiano Valenti nel suo decennale. Non mancano grandi nomi come Barbara De Rossi, Gaia De Laurentiis, Ugo Dighero e Max Giusti. Il programma è stato presentato questa mattina nella sede della Provincia dal vicesindaco David Buschittari con l’assessore alla Cultura Luana Moretti, la dirigente Liliana Palmieri e Marco Renzi per “Domeniche da favola”. </b>«Siamo orgogliosi di presentare una stagione di qualità – ha detto Buschittari – grazie anche al sostegno di numerosi sponsor, un grande impegno economico e organizzativo»</p>
      <figure>
        <img src="https://cdn.cronachemaceratesi.it/wp-content/uploads/2019/11/Barbara-De-Rossi-e-Francesco-Branchetti-325x209.png"/>
        <figcaption>Barbara De Rossi e Francesco Branchetti</figcaption>
      </figure>
      <p>Dopo il successo per gli eventi del decennale conclusi domenica scorsa con lo spettacolo “Rengrazziemo ddio” di Fabio Macedoni con la regia di Francesco Facciolli la stagione si apre<b> venerdì 6 dicembre con “Ricette d’amore” per la regia di Diego Ruiz</b>, protagonisti sono Matilde Brandi, Federica Cifola, Ascanio Pacelli, Patrizia Pellegrino e Samantha Togni. La settimana successiva<b> il 13 dicembre</b> torna a Treia la Compagnia Italiana di Operette con un classico del genere: <b>“Il paese dei Campanelli”,</b> regia di Emanuele Gamba. Confermato  l’appuntamento di San Silvestro con lo spettacolo che precede il cenone, protagonisti <b>“I sette in condotta”</b> in un repertorio dedicato alla più bella musica italiana, “Caro amico ti scrivo… così mi distraggo un pò”</p>
      <figure>
        <img src="https://cdn.cronachemaceratesi.it/wp-content/uploads/2019/11/Gaia-325x265.jpg"/>
        <figcaption>Gaia De Laurentiis e Ugo Dighero</figcaption>
      </figure>
      <p>Grande attesa per la prima nazionale di “<b>Un grande grido d’amore”</b> che vede protagonista <b>Barbara De Rossi</b> accanto a Francesco Branchetti (anche regista) in scena il 10 gennaio. Il 22 febbraio ” Va tutto bene” è il nuovo one man show di <b>Max Giusti,</b> un viaggio comico di circa due ore. Si chiude come da tradizione in concomitanza con i festeggiamenti per il patrono San Patrizio: il 13 marzo un’altra commedia esilarante vede la coppia <b>Gaia De Laurentiis e Ugo Dighero</b> con la musica della Banda Osiris cimentarsi in<b> “Alle 5 da me”</b>.</p>
      <figure>
        <img src="https://cdn.cronachemaceratesi.it/wp-content/uploads/2019/11/Max-Giusti-in-Va-tutto-bene.-Foto-Ufficio-Stampa-325x217.jpg"/>
        <figcaption>Max Giusti</figcaption>
      </figure>
      <p>Il progetto Tir per famiglie e ragazzi  di Marco Renzi coinvolge nove comuni delle Marche meridionali e si conferma anche a Treia con quattro date. Apre le “Domeniche da Favola” il 15 dicembre “Il brutto brutto anatroccolo” di Proscenio Teatro di Fermo. Il 12 gennaio I teatrini di Napoli propongono “Le favole della saggezza”. Poi il curioso esperimento di teatro su nero con “Alice nel paese delle meraviglie” del teatro dei colori di Avezzano in scena il 26 gennaio e chiude il 9 febbraio “La lampada dei desideri, storia di Aladino” di Febo Teatro di Padova.</p>
      <p>
        <b>I biglietti per il teatro ragazzi sono unici a 6 euro (con accompagnatore a 4,5 euro) mentre per il resto della stagione variano da 10 a 20 euro. Riduzioni per under 30 e over 65. Abbonamenti dai 55 ai 100 euro.</b>
      </p>
      <p>Info e prenotazioni <a href="mailto:tonicoservice@gmail.com">tonicoservice@gmail.com</a></p>
      <p>
        <a href="tel:3392304624">tel 3392304624 dalle 15 alle 20</a>
      </p>
      <p> </p>
    </article>
  </body>
</html>