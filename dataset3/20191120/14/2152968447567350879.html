<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/20/oktopodi-akuli-tematichen-akvarium-otvaria-vrati-v-niu-iork.430241"/>
    <meta property="og:site_name" content="Dnes.bg"/>
    <meta property="article:published_time" content="2019-11-20T14:00:00+00:00"/>
    <meta property="og:title" content="Октоподи, акули... Тематичен аквариум отваря врати в Ню Йорк"/>
    <meta property="og:description" content="Атракцията ще отвори врати следващата година | Dnes.bg"/>
  </head>
  <body>
    <article>
      <h1>Октоподи, акули... Тематичен аквариум отваря врати в Ню Йорк</h1>
      <h2>Атракцията ще отвори врати следващата година</h2>
      <address><time datetime="2019-11-20T14:00:00+00:00">20 Nov 2019, 14:00</time> by <a rel="author" href="https://www.dnes.bg/author/299" target="_blank">Ния Христова</a></address>
      <p>Тематичен аквариум ще отвори врати през следващата година в Ню Йорк.</p>
      <p>Той ще съдържа 250 000 галона вода с над 3000 морски вида, включващи октоподи и тигрови акули. Самите аквариуми ще представляват известни нюйоркски забележителности. <br/><br/>Посетителите ще могат да се разходят през "Пиковия час на океана", където ще има поставени рекламни табели, известните жълти таксита и много други атракции, характерни за Голямата ябълка.</p>
      <p>Подводен тунел, наречен "Шаркс Фиш Авеню" ще включва дестинации като Таймс Скуеър, заобиколен от риби и акули. Други забележителности ще включват пирани на Уолстрийт и морски кончета, танцуващи балет. <br/><br/>Атракцията ще се намира на седем мили от Ню йорк, в скоро отворилия мол "Америкън дрийм". Молът разполага с над 450 различни магазина, увеселителен парк и воден парк. <br/> </p>
    </article>
  </body>
</html>