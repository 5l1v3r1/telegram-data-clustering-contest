<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/javier-janetti-chi-e-inter/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T14:51:51+00:00"/>
    <meta property="og:title" content="Javier Zanetti, chi è: carriera, l’Inter, successi e vita privata"/>
    <meta property="og:description" content="Javier Zanetti, chi è l’ex calciatore che ha collezionato molti record: la carriera dagli esordi, l’Inter, i successi e la vita privata. Classe 1973, la storia calcistica di Javier Zanetti è legata alla storia dell’Inter degli ultimi 25 anni: infatti, l’argentino arrivò a Milano appena 22enne e dal 2001 fino al 2014 è stato il …"/>
  </head>
  <body>
    <article>
      <h1>Javier Zanetti, chi è: carriera, l’Inter, successi e vita privata</h1>
      <address><time datetime="2019-11-20T14:51:51+00:00">20 Nov 2019, 14:51</time> by <a rel="author">Gabriele M.</a></address>
      <p>
        <b>Javier Zanetti, chi è l’ex calciatore che ha collezionato molti record: la carriera dagli esordi, l’Inter, i successi e la vita privata.</b>
      </p>
      <figure>
        <img src="https://www.viagginews.com/wp-content/uploads/2019/11/GettyImages-1183043953-min-1-min.jpg"/>
        <figcaption>(CC-BY-2.0)</figcaption>
      </figure>
      <p>Classe 1973, la storia calcistica di Javier Zanetti è legata alla storia dell’Inter degli ultimi 25 anni: infatti, l’argentino arrivò a Milano appena 22enne e dal 2001 fino al 2014 è stato il capitano della squadra nerazzurra. Lasciato il calcio, non ha abbandonato la Milano nerazzurra, divenendo dirigente e vicepresidente del club. Con l’Inter ha giocato complessivamente 615 partite realizzando 12 gol ed è a oggi lo straniero con più presenze in Serie A.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Dall’impegno sociale ai trionfi: chi è Javier Zanetti</h3>
      <figure>
        <img src="https://www.viagginews.com/wp-content/uploads/2019/11/Antonia-knFF-1240x698@abc-min.jpg"/>
      </figure>
      <p>Inoltre, è al settimo posto assoluto tra i giocatori che hanno disputato più partite in carriera, 1114 presenze e il quarto giocatore in assoluto ad aver giocato più partite in serie A. Meglio di lui hanno fatto soltanto Paolo Maldini, Gigi Buffon e Francesco Totti. Nel corso della sua carriera in nerazzurro, è stato protagonista del Triplete nel 2009-2010. Complessivamente con l’Inter ha vinto cinque scudetti, quattro Coppe Italia, quattro Supercoppe italiane, una Coppa UEFA, una Champions League e una Coppa del mondo per club FIFA. Indelebile il ricordo del suo addio al calcio, <a href="https://www.viagginews.com/2018/12/01/verissimo-zanetti-notte-addio-inter/">come ha raccontato in un’intervista</a>.</p>
      <p>Sposato dal 1999 con Paula de La Fuente, conosciuta nel 1991 mentre militava tra le file del Talleres, ha tre figli. Insieme alla moglie è impegnato nel sociale grazie alla Fondazione P.U.P.I. Sempre per il suo impegno nel sociale ha ottenuto molti riconoscimenti. Nel maggio2 2019, è tornato in campo <a href="https://www.viagginews.com/2019/05/28/partita-del-cuore-totti-cr7-prima-volta-insieme/">per una partita di beneficenza</a>. La storia di Javier Zanetti non è legata solo all’Inter: tante sono le vittorie anche con la nazionale argentina, secondo giocatore con più presenze nella storia. Tra i riconoscimenti, il più importante è l’argento olimpico ad Atlanta 1996. Al momento del suo addio al calcio, l’Inter scelse di ritirare la maglia numero 4 che aveva indossato in tutti gli anni di permanenza in nerazzurro.</p>
      <figure>
        <img src="https://www.viagginews.com/wp-content/uploads/2019/11/GettyImages-1183043953-min-2.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/italia-usa-coppa-davis-tennis-vedere-tv-streaming/"/>
        <a href="https://www.viagginews.com/2019/11/19/italia-armenia-under-21-live-streaming-formazioni/"/>
        <a href="https://www.viagginews.com/2019/11/18/spagna-romania-vedere-streaming-formazioni/"/>
      </related>
    </article>
  </body>
</html>