<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/dvb-t2-konec-pruzkum-listopad-2019"/>
    <meta property="og:site_name" content="Cnews.cz"/>
    <meta property="article:published_time" content="2019-11-20T14:19:26+00:00"/>
    <meta property="og:title" content="Většina Čechů už ví o končícím DVB-T. Polovina domácností ale není připravena na DVB-T2"/>
    <meta property="og:description" content="Za týden končí první vysílače DVB-T. Většina Čechů o přechodu na DVB-T2 ví, ale připravena je jen polovina z nich. Co dalšího vyplývá z průzkumu?"/>
  </head>
  <body>
    <article>
      <h1>Většina Čechů už ví o končícím DVB-T. Polovina domácností ale není připravena na DVB-T2</h1>
      <address><time datetime="2019-11-20T14:19:26+00:00">20 Nov 2019, 14:19</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/dvb-t2-konec-pruzkum-listopad-2019/galerie-179416-1">
            <img src="https://www.cnews.cz/wp-content/uploads/2019/11/dvbt2-prechod-prezentace-listopad-2019-1.png"/>
          </a>
        </figure>
        <figure>
          <a href="https://www.cnews.cz/dvb-t2-konec-pruzkum-listopad-2019/galerie-179416-2">
            <img src="https://www.cnews.cz/wp-content/uploads/2019/11/dvbt2-prechod-prezentace-listopad-2019-2.png"/>
          </a>
        </figure>
        <figure>
          <a href="https://www.cnews.cz/dvb-t2-konec-pruzkum-listopad-2019/galerie-179416-3">
            <img src="https://www.cnews.cz/wp-content/uploads/2019/11/dvbt2-prechod-prezentace-listopad-2019-3.png"/>
          </a>
        </figure>
        <figure>
          <a href="https://www.cnews.cz/dvb-t2-konec-pruzkum-listopad-2019/galerie-179416-4">
            <img src="https://www.cnews.cz/wp-content/uploads/2019/11/dvbt2-prechod-prezentace-listopad-2019-4.png"/>
          </a>
        </figure>
      </slideshow>
      <p>
        <a href="https://www.cnews.cz/dvb-t2-konec-pruzkum-listopad-2019/galerie-179416-1">VŠECHNY FOTOGRAFIE</a>
      </p>
      <p>Přesně za týden v Praze a Středočeském kraji zhasnou vysílače Cukrák a Žižkov šířící signál multiplexu 1 s kanály České televize. Do konce června 2020 je budou následovat i všechny ostatní vysílače DVB-T. Kampaň informující o přechodu na <a href="https://www.cnews.cz/tagy/dvb-t2/">DVB-T2</a> vedou Ministerstvo průmyslu a obchodu spolu s Českou televizí, Českých rozhlasem a vysílateli (České radiokomunikace a Digital Broadcasting). Jak je účinná?</p>
      <p>Agentura Nielsen Admosphere zpracovala pro MPO průzkum, z něhož vyplývá, že 92 % oslovených již o nutnosti přechodu na DVB-T2 slyšelo. Jen 55 % dotázaných ví, že přechodná fáze se odehrává letos a příští rok. Zbytek o datu netuší nebo podle nich změna proběhne v roce 2021.</p>
      <p><b>TEST:</b> <a href="https://www.cnews.cz/ab-cryptobox-702t-mini-set-top-box-dvb-t2-recenze">AB CryptoBox 702T Mini ukazuje, že levný STB pro DVB-T2 nemusí být špatný</a></p>
      <p>Televizor nebo set-top box podporující novou vysílací normu pak vlastní již 56 % respondentů, 34 % jich vybaveno ještě není a 10 % neví. Otázka přitom směřovala pouze na ty, kterých se přechod týká a nevyužívají jiný typ příjmu (satelit, kabelovka, internet).</p>
      <p>Celkem 28 % dotázaných si myslí, že DVB-T2 přinese větší počet stanic, 39 % očekává lepší signál a 48 % pak vysílání v HD. Ani jedno přitom není garantováno. V plném HD rozlišení (1920 × 1080px) bude vysílat jen Česká televize. Stanice Primy, hlavní kanál Barrandova a Seznam Televize poběží v rozlišení 1440 × 1080 px. Nova ale zůstane v SD. Počet stanic se spíš nenavýší, protože zůstanou jen čtyři celoplošné multiplexy jako doposud, ale navíc zmizí regionální sítě. Signál se teoreticky zlepší, protože vývoj směřuje k jednofrekvenčním sítím, díky nimž anténa bude moc lovit příjem ze všech směrů bez vzájemného rušení.</p>
      <p>PS: MPO nedávno spustilo stránce <a href="https://www.televizezadarmo.cz/">televizezadarmo.cz</a>, kde uvádí důvody přechodu na DVB-T2, jeho výhody i podmínky příjmu.</p>
      <p>Zdroj: <a href="https://www.mpo.cz/cz/rozcestnik/pro-media/tiskove-zpravy/pruzkum-vetsina-lidi-pocita-s-prechodem-na-dvb-t2--250699/">MPO</a></p>
      <slideshow>
        <figure>
          <a href="https://www.cnews.cz/dvb-t2-konec-pruzkum-listopad-2019/galerie-179416-1">
            <img src="https://www.cnews.cz/wp-content/uploads/2019/11/dvbt2-prechod-prezentace-listopad-2019-1.png"/>
          </a>
        </figure>
        <figure>
          <a href="https://www.cnews.cz/dvb-t2-konec-pruzkum-listopad-2019/galerie-179416-2">
            <img src="https://www.cnews.cz/wp-content/uploads/2019/11/dvbt2-prechod-prezentace-listopad-2019-2.png"/>
          </a>
        </figure>
        <figure>
          <a href="https://www.cnews.cz/dvb-t2-konec-pruzkum-listopad-2019/galerie-179416-3">
            <img src="https://www.cnews.cz/wp-content/uploads/2019/11/dvbt2-prechod-prezentace-listopad-2019-3.png"/>
          </a>
        </figure>
        <figure>
          <a href="https://www.cnews.cz/dvb-t2-konec-pruzkum-listopad-2019/galerie-179416-4">
            <img src="https://www.cnews.cz/wp-content/uploads/2019/11/dvbt2-prechod-prezentace-listopad-2019-4.png"/>
          </a>
        </figure>
      </slideshow>
      <p>
        <a href="https://www.cnews.cz/dvb-t2-konec-pruzkum-listopad-2019/galerie-179416-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/ab-cryptobox-702t-mini-set-top-box-dvb-t2-recenze"/>
        <a href="https://www.cnews.cz/robert-zaruba-laka-dvb-t2-nejvyssi-kvalitu-hokeje/"/>
        <a href="https://www.cnews.cz/prima-bude-v-dvb-t2-vysilat-ve-vysokem-rozliseni-sd/"/>
        <a href="https://www.cnews.cz/dvb-t2-digital-broadcasting-pokryti-94-procent"/>
        <a href="https://www.cnews.cz/chytra-antena-digi-tv-programy-cena"/>
      </related>
    </article>
  </body>
</html>