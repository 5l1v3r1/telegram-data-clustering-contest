<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:831343-Tuzna-povorka-ispratila-Sofiju-Nakic-na-vecni-pocinak-Brojni-drugari-i-rodbina-na-sahrani-hrabre-devojcice-FOTO"/>
    <meta property="og:site_name" content="Вечерње новости"/>
    <meta property="article:published_time" content="2019-11-20T14:07:00+00:00"/>
    <meta property="og:title" content="Tužna povorka ispratila Sofiju Nakić na večni počinak: Brojni drugari i rodbina na sahrani hrabre devojčice (FOTO)"/>
    <meta property="og:description" content="Tinejdžerka se dugo borila protiv sarkoma vezivnog tkiva, ali i pored svih napora lekara, njeno izmučeno telo nije izdržalo"/>
  </head>
  <body>
    <article>
      <h1>Tužna povorka ispratila Sofiju Nakić na večni počinak: Brojni drugari i rodbina na sahrani hrabre devojčice (FOTO)</h1>
      <address><time datetime="2019-11-20T14:07:00+00:00">20 Nov 2019, 14:07</time> by <a rel="author">J. Ć./Novosti Online</a></address>
      <p>
        <b>Tinejdžerka se dugo borila protiv sarkoma vezivnog tkiva, ali i pored svih napora lekara, njeno izmučeno telo nije izdržalo</b>
      </p>
      <p>Sofija Nakić (16) iz Aleksinca koja je preminula 15. novembra u Grčkoj sahranjena je danas na groblju u Žitkovcu.<br/><br/>Devojčicu koja je izgubila tešku bitku protiv opakog kancera ispratili su u dugoj koloni rodbina i brojni drugari iz škole.<br/><br/><i><b>Pročitajte još:<a href="http://www.novosti.rs/vesti/naslovna/drustvo/aktuelno.290.html:830476-Bila-je-nejaka-da-izdrzi-terapije-sacekala-tatu-da-dodje-da-je-poljubi-jos-jednom-i-vise-se-nije-budila-U-Grckoj-preminula-Sofija-Nakic"> Bila je nejaka da izdrži terapije, sačekala tatu da dođe da je poljubi još jednom i više se nije budila: U Grčkoj preminula Sofija Nakić</a></b></i><br/><br/>Kako običaji u ovom kraju nalažu, oni koji nose kovčeg imali su beli povez oko ruke.<br/><br/>Hrabra tinejdžerka dugo se borila protiv sarkoma vezivnog tkiva, ali i pored svih napora lekara, njeno izmučeno telo nije izdržalo. <br/><br/>Njena smrt potresla je građane širom zemlje, koji su verovali da će devojčica pobediti opaku bolest.<br/><br/>Od ćerke se potresnim rečima na svom Fejsbuk profilu oprostio njen otac Bojan Nakić.<br/><br/>- Moj anđeo je sada sa anđelima. Budi dobra, princezo... Ljubi te otac - napisao je otac.</p>
      <figure>
        <img src="http://www.novosti.rs/upload/images/2019b//11/20/sofij.jpg"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/kultura.71.html:830238-Malo-se-zna-o-malisanima-sa-druge-strane-stakla-Novinarka-Ana-Vusovic-Markovic-napisala-prvu-knjigu-o-deci-koja-su-se-lecila-od-raka"/>
        <a href="http://www.novosti.rs/vesti/beograd.74.html:828480-Tragedija-u-Rakovici-Devojcica-15-pala-u-nesvest-nasred-ucionice-pa-preminula"/>
        <a href="http://www.novosti.rs/vesti/naslovna/hronika/aktuelno.291.html:826306-Boze-uzmi-i-mene-samo-da-ne-trpim-ovu-bol-Vesna-26-izasla-iz-zatvora-pa-zapomagla-na-grobu-cerke-koju-je-svirepo-ubio-njen-decko-Zoran"/>
      </related>
    </article>
  </body>
</html>