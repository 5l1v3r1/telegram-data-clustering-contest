<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/latina-cronaca/latina-operazione-gerione-sequestro-di-oltre-10-milioni-di-euro-a-imprenditore-contiguo-alla-ndrangheta.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-20T14:40:15+00:00"/>
    <meta property="og:title" content="Latina, operazione “Gerione”: sequestro di oltre 10 milioni di euro a un pregiudicato vicino alla ‘ndrangheta"/>
    <meta property="og:description" content="Maxi sequestro della Guardia di Finanza: oltre 50 immobili, terreni, conti correnti, quote societarie per un valore stimato di oltre 10 milioni di euro: l’operazione è scattata all’alba di questa mattina tra le province di Roma, Latina, Milano e Reggio Calabria. Il provvedimento, emesso dal tribunale di Roma, riguarda il patrimonio riconducibile a Sergio Gangemi […]"/>
  </head>
  <body>
    <article>
      <h1>Latina, operazione “Gerione”: sequestro di oltre 10 milioni di euro a un pregiudicato vicino alla ‘ndrangheta</h1>
      <address><time datetime="2019-11-20T14:40:15+00:00">20 Nov 2019, 14:40</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2016/10/guardia-finanza.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Maxi sequestro della Guardia di Finanza</b>: oltre 50 immobili, terreni, conti correnti, quote societarie per un valore stimato di oltre <b>10 milioni di euro</b>: l’operazione è scattata all’alba di questa mattina tra le province di <b>Roma, Latina, Milano e Reggio Calabria</b>. Il provvedimento, emesso dal tribunale di Roma, riguarda il patrimonio riconducibile a <b>Sergio Gangemi</b> e ai suoi otto presunti prestanome. Il procuratore della dda Michele Prestipino – durante la conferenza stampa che si è tenuta questa mattina presso la Procura di Roma – ha evidenziato la particolarità e la pericolosità del territorio pontino in materia di criminalità Organizzata. </p>
      <p>L’operazione, dal nome <b>“Gerione”</b>, è stata condotta a Latina, Roma, Milano e Reggio Calabria. Il pregiudicato Gangemi è considerato vicino a una cosca della ‘ndrangheta. Sono stati sequestrati 53 immobili, 1 opificio industriale, 5 autoveicoli, 1 imbarcazione, conti correnti, quote societarie e l’intero compendio aziendale di 10 società. </p>
      <p><b>Gangemi è attualmente in arresto</b> perché ritenuto responsabile insieme ad altri individui di tentato omicidio commesso ai danni di due imprenditori romani con l’utilizzo di kalashnikov e bombe a mano. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-latina/tromba-daria-a-latina-ecco-il-resoconto-dei-danni.html"/>
        <a href="https://www.ilcorrieredellacitta.com/news-latina/maltempo-a-latina-un-albero-cade-su-un-auto-in-transito-e-il-lago-di-fogliano-e-a-rischio-esondazione.html"/>
        <a href="https://www.ilcorrieredellacitta.com/news/cronaca/gasolio-di-contrabbando-dallest-europa-sequestrati-dalla-finanza-52-000-litri-di-gasolio.html"/>
        <a href="https://www.ilcorrieredellacitta.com/news/latina-un-uomo-si-e-tolto-la-vita-con-unarma-da-fuoco.html"/>
        <a href="https://www.ilcorrieredellacitta.com/news/cronaca/latina-fermato-un-uomo-mentre-disturba-i-fedeli-allingresso-della-chiesa-con-un-coltello.html"/>
        <a href="https://www.ilcorrieredellacitta.com/news/politica/latina-la-mozione-del-pd-per-la-cittadinanza-onoraria-a-liliana-segre.html"/>
      </related>
    </article>
  </body>
</html>