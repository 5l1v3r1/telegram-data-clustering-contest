<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.wijchensnieuws.nl/nl-alert-controlebericht-op-maandag-2-december/"/>
    <meta property="og:site_name" content="WijchensNieuws.nl"/>
    <meta property="article:published_time" content="2019-11-20T14:46:16+00:00"/>
    <meta property="og:title" content="NL-Alert controlebericht op maandag 2 december"/>
    <meta property="og:description" content="   Maandag 2 december rond 12:00 uur zendt de overheid een NL-Alert controlebericht uit in heel Nederland. Ook in Gelderland. Het NL-Alert controlebericht ontvang je op je mobiel. Ook is NL-Alert te zien op steeds meer digitale reclameschermen en digitale vertrekborden van bus, tram en metro. Waar je NL-Alert ook ziet, in NL-Alert staat altijd [&amp;hellip"/>
  </head>
  <body>
    <article>
      <h1>NL-Alert controlebericht op maandag 2 december</h1>
      <address>
        <time datetime="2019-11-20T14:46:16+00:00">20 Nov 2019, 14:46</time>
      </address>
      <figure>
        <img src="http://www.wijchensnieuws.nl/wp-content/uploads/2015/12/www.nl-alert.nl_.jpg"/>
      </figure>
      <p> </p>
      <figure>
        <img src="http://www.wijchensnieuws.nl/wp-content/uploads/2019/11/NL-Alert-informeer-anderen.png"/>
      </figure>
      <p> </p>
      <p>Maandag 2 december rond 12:00 uur zendt de overheid een NL-Alert controlebericht uit in heel Nederland. Ook in Gelderland. Het NL-Alert controlebericht ontvang je op je mobiel. Ook is NL-Alert te zien op steeds meer digitale reclameschermen en digitale vertrekborden van bus, tram en metro. Waar je NL-Alert ook ziet, in NL-Alert staat altijd wat er aan de hand is, wat je moet doen en waar je meer informatie en updates kunt vinden.</p>
      <p>Bij een ramp bij jou in de buurt, kan de overheid je via NL-Alert alarmeren en informeren. Naast NL-Alert op je mobiele telefoon zie je de berichten van NL-Alert op steeds meer digitale reclamezuilen, vertrekborden bij haltes van bus, tram en metro. In een NL-Alert staat wat er aan de hand is, wat je het beste kunt doen en waar je meer informatie en updates kunt vinden. Zie je een NL-Alert? Volg de instructies op, informeer anderen en help de mensen om je heen. Zo weten zij ook wat ze moeten doen.</p>
      <p><b>Dit moet je doen bij een NL-Alert<br/></b>– Lees direct het bericht.<br/>– Volg de instructies op.<br/>– Informeer en help de mensen om je heen.</p>
      <p>Op de meeste telefoons is NL-Alert automatisch ingesteld. Zodra je een NL-Alert ontvangt, laat je telefoon een hard en doordringend alarmgeluid horen.</p>
      <related>
        <h4>Relevante berichten</h4>
        <a href="http://www.wijchensnieuws.nl/donderdag-11-juli-aanvragen-en-ophalen-reisdocumenten-niet-mogelijk/"/>
        <a href="http://www.wijchensnieuws.nl/kans-kleur-wil-nieuwe-flexibele-basisschool-in-wijchen/"/>
        <a href="http://www.wijchensnieuws.nl/informatieavond-sportverenigingen-sportbesluit-btw/"/>
        <a href="http://www.wijchensnieuws.nl/meer-subsidie-vves/"/>
      </related>
    </article>
  </body>
</html>