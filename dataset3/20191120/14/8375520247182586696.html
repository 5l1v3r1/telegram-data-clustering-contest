<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-stolici-smog-riven-shkidlivih-rechovin-perevishcheno-v-kilka-raziv-641218.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T14:31:26+00:00"/>
    <meta property="og:title" content="У столиці смог: рівень шкідливих речовин перевищено в кілька разів"/>
    <meta property="og:description" content="Метеорологічні умови не сприяють розсіюванню шкідливих домішок у атмосфері"/>
  </head>
  <body>
    <article>
      <h1>У столиці смог: рівень шкідливих речовин перевищено в кілька разів</h1>
      <address>
        <time datetime="2019-11-20T14:31:26+00:00">20 Nov 2019, 14:31</time>
      </address>
      <h4>Метеорологічні умови не сприяють розсіюванню шкідливих домішок у атмосфері</h4>
      <p>Минулого тижня, з 12 по 18 листопада, у повітрі Києва відмічено перевищення середньодобових гранично допустимих концентрацій шкідливих речовин. Про це повідомляє Центральна геофізична обсерваторія імені Бориса Срезневського з посиланням на дані стаціонарних постів спостережень.</p>
      <p>Так, зафіксовано перевищення за середньодобовим вмістом:</p>
      <ul>
        <li>завислих речовин – у 1,2-1,4 раза на проспекті Перемоги (поблизу метро «Святошин») та Бессарабській площі;</li>
        <li>діоксиду сірки – у 2,8-3,1 рази на площах Бессарабській, Деміївській та Перемоги, проспектах Перемоги та Оболонському; у 1,5-2,6 раза – на усіх інших постах міста, за виключенням проспекту Науки, 37 (біля метеомайдан­чика обсерваторії), де середньодобовий вміст не перевищував рівень ГДКс.д.;  </li>
        <li>діоксиду азоту – у 4,3-4,6 рази – на вулиці Каунаській та Бессарабській площі; у 3,0-3,7 рази – на вулицях Інженера Бородіна, Семена Скляренка, Деміївській площі; у 1,9-2,7 раза – на усіх інших постах спостережень, крім проспекту Науки, де перевищень не спостерігалось.</li>
        <li>формальдегіду – у 2,1-2,4 рази –  на усіх постах міста, крім проспекту Науки, де перевищень не спостерігалось.</li>
      </ul>
      <p>Всього на 15-ти стаціонарних постах обсерваторії, де проводились щоденні спостереження за забрудненням атмосферного повітря міста, з 12 по 18 листопада було проаналізовано 1552 проби повітря.</p>
      <p>Порівняно з попереднім тижнем спостерігалось зниження середньодобових концентрацій діоксиду азоту та формальдегіду, слабке підвищення вмісту діоксиду сірки.</p>
      <p>Враховуючи прогнози Українського гідрометцентру на найближчі дні, у Києві метеорологічні умови не сприятимуть розсіюванню шкідливих домішок у атмосфері.</p>
      <p>Як відомо, <a href="https://glavcom.ua/kyiv/news/tuman-i-mryaka-u-kijevi-ogolosheno-zhovtiy-riven-nebezpeki-640990.html">у Києві вже кілька днів спостерігається туман.</a></p>
      <related>
        <a href="https://glavcom.ua/news/ukrajinciv-poperedili-pro-nebezpeku-cherez-silniy-tuman-641087.html"/>
        <a href="https://glavcom.ua/world/observe/katastrofichne-vimirannja-komah-stanovit-nebezpeku-dlja-zhittja-na-zemli-vcheni-640501.html"/>
        <a href="https://glavcom.ua/world/observe/vcheni-vpershe-vijavili-zv-jazok-mizh-zabrudnennjam-povitrja-ta-viniknennjam-raku-mozku-640343.html"/>
      </related>
    </article>
  </body>
</html>