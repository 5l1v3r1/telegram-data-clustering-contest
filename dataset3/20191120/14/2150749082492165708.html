<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/vkrali-vse-do-ostannogo-unitazu-rosiyski-agresori-rozgrabuvali-zahopleni-ukrayinski-sudna/"/>
    <meta property="og:site_name" content="Прямий"/>
    <meta property="article:published_time" content="2019-11-20T14:32:00+00:00"/>
    <meta property="og:title" content="Вкрали все, до останнього унітазу: російські агресори розграбували захоплені українські судна"/>
    <meta property="og:description" content="Російські військові повністю розграбували захоплені в Керченській протоці українські військові судна: артилерійські катери &quot;Бердянськ&quot; та &quot;Нікополь&quot; і"/>
  </head>
  <body>
    <article>
      <h1>Вкрали все, до останнього унітазу: російські агресори розграбували захоплені українські судна</h1>
      <address>
        <time datetime="2019-11-20T14:32:00+00:00">20 Nov 2019, 14:32</time>
      </address>
      <p>
        <b>Російські військові повністю розграбували захоплені в Керченській протоці українські військові судна: артилерійські катери "Бердянськ" та "Нікополь" і буксир "Яни Капу".</b>
      </p>
      <p>Про це в <a href="https://www.facebook.com/watch/?v=578963079539765">коментарі</a> Четвертому каналу повідомив командувач ВМС ЗСУ Ігор Воронченко.</p>
      <p>"На даний час вони тільки підходять до територіальних вод. 16 годин - і вони десь підійдуть. Це йде буксировка, швидкість дуже маленька. Вони своїм ходом не йдуть: росіяни їх угробили, познімали навіть плафони, розетки й унітази. Ми зараз усе покажемо всьому світу, варварське відношення росіян до цього", - заявив Воронченко.</p>
      <p>Раніше народна депутатка від фракції "Європейська солідарність" Ірина Фріз заявила, що те, що <a href="https://prm.ua/vlada-movchit-pro-te-shho-rosiya-prinizila-ukrayinu-peredavshi-sudna-na-vidpovidalne-zberigannya-friz/">нинішня влада не коментує те, що Росія передала захоплені судна під відповідальне зберігання</a> є ознакою того, що у нас проросійська влада.</p>
      <p>Нагадаємо, Військово-морські сили повідомили <a href="https://prm.ua/vms-ukrayini-pidtverdilo-povernennya-korabliv/">про повернення українських катерів "Нікополь", "Бердянськ" та буксира "Яни Капу" в рідну гавань</a>.</p>
      <p>Згодом у МЗС заявили, що судна Військово-морських сил України буксир "Яни Капу" та артилерійські катери "Бердянськ" та "Нікополь", які Росія повернула, після захоплення в Керченській протоці п<a href="https://prm.ua/mogli-viluchiti-dokumenti-ta-obladannya-ukrayinski-sudna-poverneni-rosiyeyu-proydut-perevirku-ta-ekspertizu/">ройдуть додаткову експертизу та перевірку</a> щодо можливого вилучення документів та обладання.</p>
      <p>Про те, що відомо про військові судна "Яни Капу", "Бердянськ" та "Нікополь" <a href="https://prm.ua/berdyansk-nikopol-ta-yani-kapu-shho-vidomo-pro-zahopleni-rosiyanami-sudna/">читайте у ексклюзивному матеріалі "Прямого".</a></p>
      <related>
        <h4>Схожі новини</h4>
        <a href="https://prm.ua/fsb-vidzvituvala-pro-znyati-z-ukrayinskih-kateriv-unitazi/"/>
        <a href="https://prm.ua/zelenskiy-prokomentuvav-zayavu-kolomoyskogo-pro-rozvorot-do-rosiyi/"/>
        <a href="https://prm.ua/ukrayina-pridbaye-naukove-sudno-dlya-antarktichnih-doslidzhen/"/>
      </related>
    </article>
  </body>
</html>