<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/pomer-veteran-ato-yakogo-pobyly-u-kyyevi/"/>
    <meta property="og:site_name" content="Рубрика"/>
    <meta property="article:published_time" content="2019-11-20T14:20:10+00:00"/>
    <meta property="og:title" content="Помер ветеран АТО, якого побили у Києві"/>
    <meta property="og:description" content="Жорстоко побитий в ніч на 10 листопада ветеран АТО Ігор Панов у середу помер у лікарні. Про це повідомляє “УП”, посилаючись на коментар речниці прокуратури Надії Максимець. “Постраждалий, на жаль, сьогодні помер у лікарні. Зараз прокуратура разом із поліцією вирішує питання щодо можливої перекваліфікації злочину, оскільки говорити про замах на життя цієї людини вже не можна. […]"/>
  </head>
  <body>
    <article>
      <h1>Помер ветеран АТО, якого побили у Києві</h1>
      <address><time datetime="2019-11-20T14:20:10+00:00">20 Nov 2019, 14:20</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/veterana-ATO-Igorya-Panova-860x580-c-1.jpg"/>
      </figure>
      <p>
        <b>
          <b>Жорстоко побитий в ніч на 10 листопада ветеран АТО Ігор Панов у середу помер у лікарні.</b>
        </b>
      </p>
      <p>Про це повідомляє <a href="https://www.pravda.com.ua/news/2019/11/20/7232535/">“УП”,</a> посилаючись на коментар речниці прокуратури Надії Максимець.</p>
      <p>“Постраждалий, на жаль, сьогодні помер у лікарні. Зараз прокуратура разом із поліцією вирішує питання щодо можливої перекваліфікації злочину, оскільки говорити про замах на життя цієї людини вже не можна. Остаточне ж рішення буде прийнято за результатами судово-медичної експертизи, яка буде призначена”.</p>
      <p>Святошинський районний суд Києва <a href="https://rubryka.com/2019/11/12/pobyttya-veterana-ato-panova-pidozryuvanyh-vzyaly-pid-vartu/">взяв під варту</a> на 2 місяці без альтернативи внесення застави двох підозрюваних у жорстокому нападі на ветерана АТО Ігоря Панова і його дружину: сина потерпілої та його друга 1989 та 1990 років народження. Самі підозрювані провину і будь-яку причетність до цього злочину не визнають. Було призначено судово-медичні експертизи. В тому числі експертиза ДНК.</p>
      <p><b>Раніше:</b> на Ігоря Панова з позивним “Хан” та його дружину <a href="https://rubryka.com/2019/11/10/u-kyyevi-zhorstoko-pobyly-veterana-ato-z-druzhynoyu-oboye-perebuvayut-u-komi/">напали</a> в ніч на неділю, 10 листопада.<br/>Сусіди знайшли їх без свідомості, з проломленими головами у під’їзді власного будинку на вулиці академіка Кіпріанова.<br/>У поліції розповіли, що син, посварившись по телефону з матір’ю, приїхав до неї і намагався її побити. За жінку вступився вітчим. Пасинок покликав свого друга, і вони, з дерев’яною битою та молотком, напали на подружжя. Постраждалих госпіталізували у тяжкому стані.</p>
    </article>
  </body>
</html>