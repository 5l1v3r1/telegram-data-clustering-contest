<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134821-prie-zalgirio-prisijunge-ilgametis-lietuvos-vyru-rinktines-gydytojas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-20T14:13:00+00:00"/>
    <meta property="og:title" content="Prie „Žalgirio“ prisijungė ilgametis Lietuvos vyrų rinktinės gydytojas"/>
    <meta property="og:description" content="Prie Kauno „Žalgirio“ komandos personalo jungiasi ilgametis Lietuvos vyrų krepšinio rinktinės gydytojas ortopedas traumatologas ir medicinos mokslų daktaras Rimtautas Gudas. Su geriausiais Lietuvos krepšininkais ilgus metus dirbantis specialistas kauniečius sporto medicinos ir traumatologijos klausimais dažnai konsultuodavo ir iki šiol, o nuo šiol tampa oficialiu „Žalgirio“ štabo nariu. Vienu geriausių traumatologų Lietuvoje laikomas Gudas dėkojo Lietuvos ..."/>
  </head>
  <body>
    <article>
      <h1>Prie „Žalgirio“ prisijungė ilgametis Lietuvos vyrų rinktinės gydytojas</h1>
      <address>
        <time datetime="2019-11-20T14:13:00+00:00">20 Nov 2019, 14:13</time>
      </address>
      <p>Nuotr.: Fotodiena.lt/R.Dačkus</p>
      <figure>
        <a href="https://www.basketnews.lt/paveikslelis-48776-any1000x1000.jpg">
          <img src="https://www.basketnews.lt/paveikslelis-48776-any630x500.jpg"/>
        </a>
      </figure>
      <p>Nuotr. Fotodiena.lt/R.Dačkus</p>
      <p>Prie Kauno „Žalgirio“ komandos personalo jungiasi ilgametis Lietuvos vyrų krepšinio rinktinės gydytojas ortopedas traumatologas ir medicinos mokslų daktaras Rimtautas Gudas.</p>
      <p>Su geriausiais Lietuvos krepšininkais ilgus metus dirbantis specialistas kauniečius sporto medicinos ir traumatologijos klausimais dažnai konsultuodavo ir iki šiol, o nuo šiol tampa oficialiu „Žalgirio“ štabo nariu.</p>
      <p>Vienu geriausių traumatologų Lietuvoje laikomas Gudas dėkojo Lietuvos čempionams už kvietimą ir džiaugėsi naujais iššūkiais.</p>
      <p>„Visada malonu gauti įvertinimą, o „Žalgirio“ pakvietimas jungtis prie štabo – vienas iš jų. Iki šiol su malonumu dalinausi savo patirtimi su kauniečiais įvairiais medicininiais klausimais, padėdavau kuo tik galėdavau. Tikiu, kad dabar galėsiu būti dar naudingesnis „Žalgiriui“ ir kartu užtikrinsime gerą krepšininkų fizinę būklę viso sezono metu“, – prisijungimą prie Lietuvos čempionų komentavo prof. dr. Gudas.</p>
      <p>Medicinos daktaras Gudas pats aktyviai užsiima krepšiniu, yra daugelio tarptautinių sporto medicinos ir traumatologijos draugijų narys, nuolatos stažuojasi geriausiose Europos sporto medicinos klinikose, daugiau nei 20 metų konsultuoja ir gydo sportines traumas patyrusius aukščiausio meistriškumo lygio sportininkus visoje Lietuvoje.</p>
      <h3>Šį sezoną metami tritaškiai</h3>
      <figure>
        <img src="https://www.basketnews.lt/paveikslelis-3704-any100x100.jpg"/>
      </figure>
      <p>36% 7,8</p>
      <figure>
        <img src="https://www.basketnews.lt/paveikslelis-93901-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/25-eurolyga/statistika.html">7,8</a></li>
        <li>Taiklumas: <a href="https://www.basketnews.lt/lygos/25-eurolyga/statistika.html">35,9%</a></li>
        <li>Vieta lygoje: <a href="https://www.basketnews.lt/lygos/25-eurolyga/statistika.html">13</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82236-kauno-zalgiris-atenu-panathinaikos.html">11</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82235-pirejo-olympiakos-kauno-zalgiris.html">4</a></li>
        <li>Daugiausia pataiko: <a href="https://www.basketnews.lt/zaidejai/6826-marius-grigonis.html">Marius Grigonis</a></li>
      </ul>
    </article>
  </body>
</html>