<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/20/xbox-one-piu-facile-comprare-giochi-amici/"/>
    <meta property="og:site_name" content="Webnews"/>
    <meta property="article:published_time" content="2019-11-20T14:08:00+00:00"/>
    <meta property="og:title" content="Xbox One, più facile comprare i giochi degli amici"/>
    <meta property="og:description" content="Microsoft ha iniziato ad implementare nelle console Xbox One una funzione che renderà più semplice comprare i giochi degli amici."/>
  </head>
  <body>
    <article>
      <h1>Xbox One, più facile comprare i giochi degli amici</h1>
      <h2>Microsoft ha iniziato ad implementare nelle console Xbox One una funzione che renderà più semplice comprare i giochi degli amici.</h2>
      <address><time datetime="2019-11-20T14:08:00+00:00">20 Nov 2019, 14:08</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/recensioni/produttore/microsoft/">Microsoft</a> è costantemente impegnata a sviluppare i servizi offerti ai suoi utenti che utilizzano le <b>console</b> <a href="https://www.webnews.it/speciale/xbox-one/">Xbox One</a>. Il gigante del software ha annunciato che ha iniziato a rilasciare un aggiornamento della funzionalità <b>Guida</b> delle console che permetterà non solamente di poter ottenere maggiori informazioni sui giochi dei contatti amici ma anche di poterli direttamente acquistare o installare.</p>
      <p>Addirittura, questa nuova funzionalità potrà reindirizzare l’utente sino al <b>Club</b> ufficiale collegato al gioco. Tutto quello che gli utenti dovranno fare è cliccare sul profilo del loro contatto amico per poter ottenere tutte queste nuove informazioni. Il rollout è in corso e questa nuova funzione dovrebbe arrivare per tutti nel giro di poco tempo. Se non dovesse essere già disponibile, sicuramente l’attesa non sarà troppo lunga.</p>
      <figure>
        <iframe data-src="https://twitter.com/majornelson/status/1196860067213000704" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L’intento di questa novità è ben chiaro ed è quello di <b>spingere gli utenti ad acquistare nuovi giochi</b> ed a giocare di più. Tuttavia ha anche i suoi risvolti più utili. Se non si sa a che titolo giocare o se si vuole prendere spunto dai giochi degli amici, questa nuova funzionalità delle console Xbox One può risultare davvero molto interessante.</p>
      <p>Piccola novità ma che sicuramente dimostra che il mondo del gaming per Microsoft è molto importante. La casa di Redmond attualmente sta lavorando sodo per finalizzare lo sviluppo di <a href="https://www.webnews.it/2019/11/15/project-xcloud-pc-windows-10-2020/">xCloud</a>, la sua piattaforma di <b>gioco in streaming</b> che attualmente è in fase beta in una manciata di Paesi ma che nel corso del 2020 sarà accessibile da molti più utenti, anche attraverso i PC <a href="https://www.webnews.it/speciale/windows-10/">Windows 10</a> e non solamente utilizzando uno smartphone Android.</p>
      <p>Se vuoi aggiornamenti su <i>Console, Xbox One</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>