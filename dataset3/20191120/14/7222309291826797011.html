<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/paus-medlemmar-demonstrerar-vid-riksdagen-pa-torsdag/"/>
    <meta property="og:site_name" content="HBL"/>
    <meta property="article:published_time" content="2019-11-20T14:35:00+00:00"/>
    <meta property="og:title" content="PAU:s medlemmar demonstrerar vid riksdagen på torsdag"/>
    <meta property="og:description" content="De anställda kräver att Postens styrelse avgår och att Postens ägare ingriper i arbetstvisten."/>
  </head>
  <body>
    <article>
      <h1>PAU:s medlemmar demonstrerar vid riksdagen på torsdag</h1>
      <h2>De anställda kräver att Postens styrelse avgår och att Postens ägare ingriper i arbetstvisten.</h2>
      <address><time datetime="2019-11-20T14:35:00+00:00">20 Nov 2019, 14:35</time> by <a rel="author">SPT</a></address>
      <p>Post- och logistikunionens medlemmar har publicerat ett anonymt upprop på Facebook där de anställda kräver att Postens styrelse avgår.</p>
      <p>– Vi postarbetare har flexat alltför länge och uthärdat nedkörningen av postverksamheten. Våra arbetsvillkor har försämrats och uppsägningarna är överdimensionerade, skriver PAU:s medlemmar.</p>
      <p>Post- och logistikunionens ordförande Heidi Nieminen tog indirekt avstånd från kravet på att Postens styrelse ska avgå.</p>
      <p>– Vi har inte behandlat den frågan i PAU:s styrelse så det finns inget beslut om det, men jag förstår dem som framför de här kraven, sade Nieminen kort före dagens förhandlingar med arbetsgivarparten Palta på riksförlikningsmannens kontor.</p>
      <p>Enligt uppropet har Posten hyrt in mer arbetskraft under strejken i strid med den internationella arbetsorganisationen ILO:s regelverk.</p>
      <p>– Trots digitaliseringen gör Posten en vinst som inbringar betydande utdelning till staten. Om ett statligt bolag skaffar inkomster till staten så borde Posten kunna betala skäliga löner till sina anställda, skriver PAU:s medlemmar i uppropet.</p>
      <p>Enligt uppropets upphovsmän kommer den planerade demonstrationen att inhiberas ifall arbetstvistens parter når en lösning under onsdagen eller torsdag förmiddag.</p>
      <related>
        <a href="https://www.hbl.fi/artikel/medlingen-i-poststrejken-fortsatter-pa-eftermiddagen/"/>
      </related>
    </article>
  </body>
</html>