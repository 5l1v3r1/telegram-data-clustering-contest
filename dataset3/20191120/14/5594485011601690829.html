<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/nalagat-ogranicheniya-na-parite-koito-mozhe-da-prenasyame-v-chuzhbina-razreshenata-suma-e_news710406.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T14:23:00+00:00"/>
    <meta property="og:title" content="Налагат ограничения на парите, които може да пренасяме в чужбина, разрешената сума е..."/>
    <meta property="og:description" content="Митничарите ще прилагат ограничението спрямо лица, които имат публични задължения"/>
  </head>
  <body>
    <article>
      <h1>Налагат ограничения на парите, които може да пренасяме в чужбина, разрешената сума е...</h1>
      <h2>Митничарите ще прилагат ограничението спрямо лица, които имат публични задължения</h2>
      <address>
        <time datetime="2019-11-20T14:23:00+00:00">20 Nov 2019, 14:23</time>
      </address>
      <p>https://blitz.bg/obshtestvo/nalagat-ogranicheniya-na-parite-koito-mozhe-da-prenasyame-v-chuzhbina-razreshenata-suma-e_news710406.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574250005-brrr.jpg"/>
      </figure>
      <p><b>Министерският съвет прие решение за</b> <b>одобряване на законопроект за изменение и допълнение на Валутния закон.</b></p>
      <p>Прецизира се разпоредбата, свързана с осъществяването на законосъобразен и ефективен валутен контрол.<br/><br/>В тази връзка се предвижда изрично да бъде закрепено в закона правомощието на митничарите да не допускат пренасянето на парични средства в размер над 30 000 лв. или повече, или тяхната равностойност в друга валута през границата на страната за трета страна при получена от митническите органи по служебен път информация за наличието на публични задължения на лицето.</p>
      <p>Предвижда се също така уеднаквяване на определената законова компетентност по установяването на нарушения на Валутния закон, както на външната, така и на вътрешната граница.</p>
      <p>В законопроекта е предвидена изрична законова компетентност митническите органи да съставят актовете за установяване на административни нарушения по чл. 18, ал. 2, 3 и 7 букви "в" и "г" от Валутния закон, съгласно Регламент (ЕО) № 1889/2005.</p>
      <p>Въвежда се дефиниция за "укрит" предмет на нарушението и се отменя чл. 20, с което българското законодателство се привежда в съответствие с практиката на СЕС по отношение на отнемането в полза на държавата на цялата недекларирана сума.</p>
      <p>Предвижда се адекватно определяне на размера на глобата - част от размера на стойността на предмета на нарушението.</p>
    </article>
  </body>
</html>