<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158938_1.html"/>
    <meta property="og:site_name" content="Novsport"/>
    <meta property="article:published_time" content="2019-11-20T14:52:00+00:00"/>
    <meta property="og:title" content="Страхотни новини за Солскяер и Юнайтед"/>
    <meta property="og:description" content="Вот на доверие за норвежеца на „Олд Трафорд“, трима се завърнаха от контузии"/>
  </head>
  <body>
    <article>
      <h1>Страхотни новини за Солскяер и Юнайтед</h1>
      <address><time datetime="2019-11-20T14:52:00+00:00">20 Nov 2019, 14:52</time> by <a rel="author">Велизар Антов</a></address>
      <p>Манчестър Юнайтед няма намерение да прави опити за привличане на Маурисио Почетино, съобщава Скай Спортс. <br/><br/>Аржентинският специалист, който е следен от ръководството на "червените дяволи" в последно време, се раздели с Тотнъм късно снощи.<br/><br/>За момента Оле Гунар Солскяер остава мениджър на Юнайтед, а бордът на 20-кратните шампиони на Англия продължава да подкрепя работата на норвежеца. <br/><br/>Очаква се Солскяер да получи солидни финансови средства за селекция през януари след слабия старт на сезона във Висшата лига.<br/><br/>Това обаче не са единствените добри новини за Оле, защото днес Люк Шоу, Аксел Туанзебе и Неманя Матич се завърнаха след травми.<br/><br/>Тримата са възстановени от различни контузии, като левият защитник Шоу не е играл за "червените дяволи" от домакинското поражение срещу Кристъл Палас с 1:2 през август. <br/><br/>Бранителят Туанзебе получи травма по време на загрявката преди дербито между Юнайтед и Ливърпул през октомври, завършило 1:1. <br/><br/>Халфът Матич не е участвал в мач от трети октомври, когато Юнайтед записа равенство 0:0 с АЗ Алкмаар в груповата фаза на Лига Европа.</p>
    </article>
  </body>
</html>