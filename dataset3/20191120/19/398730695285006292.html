<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/oron-i-bolivia-sprider-sig-till-nicaragua/"/>
    <meta property="og:site_name" content="DN.SE"/>
    <meta property="article:published_time" content="2019-11-20T19:59:36+00:00"/>
    <meta property="og:title" content="Oron i Bolivia sprider sig till Nicaragua"/>
    <meta property="og:description" content="Den politiska oron i Bolivia sprider sig till i Nicaragua."/>
  </head>
  <body>
    <article>
      <h1>Oron i Bolivia sprider sig till Nicaragua</h1>
      <address><time datetime="2019-11-20T19:59:36+00:00">20 Nov 2019, 19:59</time> by <a rel="author" href="https://www.dn.se/av/mia-holmgren/" target="_blank">Mia Holmgren</a></address>
      <p>
        <b>Den politiska oron i Bolivia sprider sig till i Nicaragua. Evo Morales fall har gett oppositionen ny energi och de senaste dagarna har president Daniel Ortega låtit gripa aktivister efter sammandrabbningar med regeringsstyrkor.</b>
      </p>
      <p>Evo Morales har varit nära allierad med Daniel Ortega. Enligt utländska diplomater i Managua var det en chock för Ortega när Morales tvingades bort från makten av militären för tio dagar sedan, <a href="https://www.reuters.com/article/us-nicaragua-politics/bolivias-ouster-of-morales-stirs-tensions-in-left-leaning-nicaragua-idUSKBN1XU2BO">skriver Reuters</a>.</p>
      <p>– Det har påverkat regeringen och helt stoppat deras önskan att förhandla, säger en diplomat till Reuters.</p>
      <p><b>Samtal om valreformer </b>och ett tidigarelagt presidentval har lagts på is. Förra veckan höll Daniel Ortega ett tal där han beklagade utvecklingen i Bolivia. Presidenten varnade oppositionen - som planerar att utlysa en generalstrejk - för att ”leka med elden”.</p>
      <figure>
        <img src="https://cached-images.bonnier.news/cms30/UploadedImages/2019/11/20/3f207086-830a-4061-bd75-fda6c5f9f21c/bigOriginal.jpg?interpolation=lanczos-none&amp;downsize=1010:*&amp;output-quality=80&amp;output-format=auto"/>
        <figcaption>Daniel Ortega.<cite>Foto: Jason Bleibtreu/Sygma/Corbis</cite></figcaption>
      </figure>
      <p>Under våren 2018 skakades Nicaragua av våldsamma protester, där mer än 300 personer dödades. Sedan dess har läget varit lugnt - fram till nu. </p>
      <p>Förra veckan inledde en grupp mödrar till politiska fångar en hungerstrejk<a href="https://www.theguardian.com/world/2019/nov/19/un-nicaragua-persistent-repression-hunger-strike"> i en kyrka i staden Masaya.</a> Polisen svarade med strypa försörjningen av vatten och el. Några dagar senare stormades en annan styrka av regeringstrogna styrkor. 16 av aktivisterna har gripits för vad som myndigheterna beskriver som ”förberedelser till terrorbrott”.  Såväl FN och EU har uppmanat regeringen att få stopp på våldet i landet.</p>
      <p><b>I huvudstaden Managua</b> har flera demonstrationer mot Daniel Ortega genomförts de senaste dagarna. Polisen har påtagligt ökat närvaron på gatorna.  Oppositionspolitikern <a href="https://www.reuters.com/article/us-nicaragua-politics/bolivias-ouster-of-morales-stirs-tensions-in-left-leaning-nicaragua-idUSKBN1XU2BO">Haydee Castillo beskriver läget</a> som ”mycket farligt”.</p>
    </article>
  </body>
</html>