<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/novi-pravila-peretinu-kordonu-na-donbasi-novini-ukrajini-50054754.html"/>
    <meta property="og:site_name" content="НВ"/>
    <meta property="article:published_time" content="2019-11-20T19:36:00+00:00"/>
    <meta property="og:title" content="Кабмін спростив перетин лінії розмежування на Донбасі для підлітків"/>
    <meta property="og:description" content="Кабінет міністрів ухвалив рішення, що дозволить спростити перетин лінії розмежування на Донбасі для підлітків, які проживають на тимчасово окупованій території."/>
  </head>
  <body>
    <article>
      <h1>Кабмін спростив перетин лінії розмежування на Донбасі для підлітків</h1>
      <h2>Кабінет міністрів ухвалив рішення, що дозволить спростити перетин лінії розмежування на Донбасі для підлітків, які проживають на тимчасово окупованій території.</h2>
      <address>
        <time datetime="2019-11-20T19:36:00+00:00">20 Nov 2019, 19:36</time>
      </address>
      <p>Про це <a href="https://hromadske.ua/posts/u-mintot-poyasnili-yak-sprostili-dlya-pidlitkiv-peretin-liniyi-zitknennya-na-donbasi">Громадському</a> розповів радник міністерки у справах ветеранів, тимчасово окупованих територій та внутрішньо переміщених осіб України Артем Саліхов.</p>
      <p>За його словами, діти до 16 років зможуть перетинати лінію зіткнення за допомогою свідоцтва про народження.</p>
      <p>«Тепер для дітей буде можливість проходити (кордон — ред.) як за допомогою закордонного паспорта, так і свідоцтва про народження. У нас до 14 років діти не можуть отримати ID-картку, їм потрібен тільки закордонний паспорт… Тепер у батьків є вибір», — розповів Саліхов.</p>
      <p>На думку радника, це спростить життя українським громадянам, які живуть на тимчасово окупованих територіях. Він наголосив на високій вартості оформлення закордонних паспортів, особливо для багатодітних родин, та на часовому навантаженні під час їх оформлення.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/296/original/3983fb30de8e3802b19651ef1f442b18.png?stamp=1&amp;q=85&amp;w=115"/>
      </figure>
      <p>Зоя Казанжи<br/>Ми шалено відкочуємося назад. Про результати опитування в ОРДЛО</p>
      <p>Нові правила перетину почнуть діяти наприкінці листопада 2019 року.</p>
    </article>
  </body>
</html>