<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919366/%D8%AD%D9%85%D9%84%D9%87-%D9%87%D9%88%D8%A7%D9%BE%DB%8C%D9%85%D8%A7%DB%8C-%D9%86%D8%A7%D8%B4%D9%86%D8%A7%D8%B3-%D8%A8%D9%87-%D9%BE%D8%A7%D8%AF%DA%AF%D8%A7%D9%86%DB%8C-%D9%86%D8%B8%D8%A7%D9%85%DB%8C-%D8%AF%D8%B1-%D8%B3%D9%86%D8%AC%D8%A7%D8%B1-%D8%B9%D8%B1%D8%A7%D9%82"/>
    <meta property="og:site_name" content="ایسنا"/>
    <meta property="article:published_time" content="2019-11-20T19:00:33+00:00"/>
    <meta property="og:title" content="حمله هواپیمای ناشناس به پادگانی نظامی در سنجار عراق"/>
    <meta property="og:description" content="گروه اطلاع‌رسانی امنیتی عراق امروز (چهارشنبه) اعلام کرد: یک هواپیمای ناشناس مقر وابسته به نیروهای &quot;الیبشه&quot; در سنجار را هدف گرفت که یک کشته و ۲۰ زخمی داشت."/>
  </head>
  <body>
    <article>
      <h1>حمله هواپیمای ناشناس به پادگانی نظامی در سنجار عراق</h1>
      <address><time datetime="2019-11-20T19:00:33+00:00">20 Nov 2019, 19:00</time> by <a rel="author">زهرا موسوی</a></address>
      <p>گروه اطلاع‌رسانی امنیتی عراق امروز (چهارشنبه) اعلام کرد: یک هواپیمای ناشناس مقر وابسته به نیروهای "الیبشه" در سنجار را هدف گرفت که یک کشته و ۲۰ زخمی داشت.</p>
      <p>به گزارش ایسنا، به نقل از خبرگزاری اسپوتنیک، گروه اطلاع‌رسانی امنیتی عراق تاکید کرد: یک هواپیمای ناشناس حمله‌ای به منطقه نیروهای الیبشه در منطقه خانصور از توابع شهرستان سنجار در غرب موصل داشته است.</p>
      <p>این گروه گفت: این حمله به طور کامل منجر به نابودی این مقر شد.</p>
      <p>این اتفاق بعد از مدت‌ها برای اولین بار است که در خاک عراق توسط یک هواپیمای ناشناس انجام می‌شود در حالی که هواپیماهای ناشناسی در ماه‌های گذشته پادگان‌های حشد شعبی را هدف می‌گرفتند.</p>
      <p>عبدالقادر نایل، تحلیلگر سیاسی عراقی به اسپوتنیک گفت: پادگان سنجار در استان نینوا توسط هواپیمایی ناشناس صبح امروز هدف گرفته شد، این یکی از مهمترین پادگان‌های نظامی در عراق است.</p>
      <p>این تحلیلگر سیاسی این پادگان را نیز وابسته به نیروهای حشد شعبی دانسته و گفت، نمی‌تواند قاطعانه بگوید این عملیات هدف‌گیری از سوی پادگان‌های نظامی آمریکا در عراق صورت گرفته است.</p>
      <p>نایل گفت: این پادگان که هدف هواپیمای ناشناس قرار گرفته یک کشته و ۲۰ زخمی داشته است.</p>
      <p>انتهای پیام</p>
    </article>
  </body>
</html>