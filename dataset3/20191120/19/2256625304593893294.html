<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158958_1.html"/>
    <meta property="og:site_name" content="Novsport"/>
    <meta property="article:published_time" content="2019-11-20T19:24:00+00:00"/>
    <meta property="og:title" content="НЕПРИЯТНО: Балкан също отпадна за ФИБА Къп"/>
    <meta property="og:description" content="Баскетболистите на Йовица Арсич записаха четвърто поражение, този път у дома от Клуж"/>
  </head>
  <body>
    <article>
      <h1>НЕПРИЯТНО: Балкан също отпадна за ФИБА Къп</h1>
      <address><time datetime="2019-11-20T19:24:00+00:00">20 Nov 2019, 19:24</time> by <a rel="author">Велизар Антов</a></address>
      <p>По подобие на Левски Лукойл днес, кръг преди края на надпреварата „зелените“ също загубиха всякакви шансове да продължат напред, след като отстъпиха пред Клуж у дома със 76:86 (11:25, 18:20, 22:26, 25:15).<br/><br/>Гостите поведоха от самото начало, като имаха предимство по основните показатели и нито веднъж не изпуснаха водачеството си, съобщи <a href="https://www.bgbasket.com/new.php?id=82843">bgbasket.com</a>.<br/><br/>Баскетболистите на Йовица Арсич вече имат четири поражения в надпреварата и само една победа и ще завършат трети или четвърти в групата си. С днешния си успех пък румънският тим си осигури място в следващия етап.</p>
      <figure>
        <img src="http://www.novsport.com/content/IMG_9699.jpg"/>
      </figure>
      <p>За Балкан остава само още един мач от надпреварата – след седмица срещу Сьодертеле Кингс в „Арена Ботевград“. Припомняме, че през миналия сезон българският шампион достигна до Топ 16 на турнира.<br/><br/>Двубоят започна много лошо за домакините, които допуснаха серия от 0:10, а Кени Хол светкавично натрупа две лични нарушения. „Зелените“ правеха куп пропуски при стрелбата и имаха само един кош от игра за първите осем минути. Това позволи на Клуж да поведе с 21:6, а след първата четвърт гостите бяха напред с 25:11.<br/><br/>Баскетболистите на Михай Силвъшан продължиха да бъдат много стабилни в подкошието, където почти нямаха пропуск, и увеличиха аванса си на 19 точки. Последваха размяна на кошове, а на почивката Балкан изоставаше с 29:45.<br/><br/>Клуж поддържаше солидна преднина и в началото на второто полувреме. В средата на третата част обаче, при 54:34 за гостите, напрежението взе връх, а Крис Минков и Керън Джонсън получиха технически нарушения. Преднината на гостите достигна 28 точки, а преди заключителната четвърт Балкан намали за 51:71.<br/><br/>Последната част бе доста равностойна. „Зелените“ изиграха силни финални минути и стопиха голяма част от пасива си, но крайният победител вече бе ясен.<br/><br/>Най-резултатен за победителите бе Керън Джонсън с 13 точки.<br/><br/>За Балкан по 13 точки вкараха Алекс Симеонов и Марко Радонич.</p>
    </article>
  </body>
</html>