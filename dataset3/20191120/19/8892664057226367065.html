<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/gyerekek-vehettek-birtokba-a-parlamentet/2ybwd8h"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T19:27:00+00:00"/>
    <meta property="og:title" content="Gyerekek vehették birtokba a Parlamentet"/>
    <meta property="og:description" content="Magyarország — Rövid időre gyerekek vehették birtokba a Parlamentet: még az országgyűlés munkájának megkezdése előtt a gyerekek számukra fontos témákról vitatkozhattak úgy, mint a felnőttek. Frakciókat is alapítottak, így ismerkedtek közelebbről a parlament munkájával."/>
  </head>
  <body>
    <article>
      <h1>Gyerekek vehették birtokba a Parlamentet</h1>
      <address><time datetime="2019-11-20T19:27:00+00:00">20 Nov 2019, 19:27</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>Magyarország — Rövid időre gyerekek vehették birtokba a Parlamentet: még az országgyűlés munkájának megkezdése előtt a gyerekek számukra fontos témákról vitatkozhattak úgy, mint a felnőttek. Frakciókat is alapítottak, így ismerkedtek közelebbről a parlament munkájával. </b>
          </b>
        </i>
      </p>
      <p>Az UNICEF Magyarország a gyermekek világnapján az ország több pontján eseményekkel és programokkal hívta fel a figyelmet a gyermekjogok, kiemelten pedig a gyermekek véleményének fontosságára. </p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>– Várhatóan tavaszra elkészíti a kormány a gyermekvédelmi stratégiát – jelentette be tegnap az EMMI családügyi államtitkára. </p>
      <p>Novák Katalin (42) az új akciótervet azzal indokolta, hogy számos új veszélynek vannak kitéve a gyermekek, olyanoknak, amelyek tíz-húsz éve még nem léteztek, vagy korábban jobban meg tudta a gyermekeket védeni tőlük a család, a közösség. – A gyerekek jogai a felnőtteknek és döntéshozóknak kötelezettséget jelentenek, hogy fizikai és szellemi biztonságban neveljék fel őket – mondta.</p>
    </article>
  </body>
</html>