<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836907-oos-boyoviki-tri-razi-porushili-rezhim-pripinennya-vognyu-shestero-viyskovikh-poraneno"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T19:10:00+00:00"/>
    <meta property="og:title" content="ООС: бойовики три рази порушили режим припинення вогню - шестеро військових поранено"/>
    <meta property="og:description" content="КИЇВ. 20 листопада. УНН. Впродовж поточної доби збройні формування Російської Федерації 3 рази порушили режим припинення вогню внаслідок чого були поранені …"/>
  </head>
  <body>
    <article>
      <h1>ООС: бойовики три рази порушили режим припинення вогню - шестеро військових поранено</h1>
      <address><time datetime="2019-11-20T19:10:00+00:00">20 Nov 2019, 19:10</time> by <a rel="author">Валерія Гуржий</a></address>
      <p><b>КИЇВ. 20 листопада. УНН.</b> Впродовж поточної доби збройні формування Російської Федерації 3 рази порушили режим припинення вогню внаслідок чого були поранені шестеро українських військовослужбовців. Про це повідомляє <b>УНН</b> з посиланням на пресцентр ООС.</p>
      <p>“Впродовж поточної доби збройні формування Російської Федерації 3 рази порушили режим припинення вогню”, — сказано у повідомленні.</p>
      <p>Противник обстріляв позиції наших підрозділів з озброєння БМП, гранатометів різних систем та великокаліберних кулеметів. 2 обстріли позицій українських захисників російські окупаційні війська здійснили у районі відповідальності оперативно-тактичного угруповання “Схід”:</p>
      <p>— неподалік Березового — з гармат БМП-1 та великокаліберних кулеметів;</p>
      <p>— біля Талаківки — з озброєння БМП-1, ручних протитанкових гранатометів та великокаліберних кулеметів.</p>
      <p>В районі відповідальності оперативно-тактичного угруповання “Північ” противник з автоматичних гранатометів та великокаліберних кулеметів вів вогонь по позиціях Об’єднаних сил неподалік Гладосового.</p>
      <p>Впродовж поточної доби поранень внаслідок обстрілів зазнали 6 військовослужбовців зі складу Об’єднаних сил.</p>
      <p>“В той час, як Україна всіма можливими дипломатичними шляхами намагається досягнути миру, російські окупанти цинічно порушують будь-які домовленості. Так, українська сторона, на одній з ділянок, сьогодні двічі запитувала „Тишу“ для надання допомоги пораненим. Збройні формування Російської Федерації давали на це згоду, але підступно продовжували вести вогонь з автоматичних гранатометів”, — зазначається у повідомленні.</p>
      <p>Як раніше повідомляв <b>УНН</b>, 19 листопада збройні формування Російської Федерації <a href="https://www.unn.com.ua/uk/news/1836756-oos-boyoviki-11-raziv-obstrilyali-ukrayinski-pozitsiyi-2">11 разів порушили</a> режим припинення вогню.</p>
    </article>
  </body>
</html>