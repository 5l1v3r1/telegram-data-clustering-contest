<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%cf%80%ce%b1%ce%ba%ce%b9%cf%83%cf%84%ce%b1%ce%bd%ce%b9%ce%ba%ce%ac-%cf%84%ce%bf%cf%85%cf%81%ce%ba%ce%b9%ce%ba%ce%ac-%cf%80%ce%bf%ce%bb%ce%b5%ce%bc%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T19:27:45+00:00"/>
    <meta property="og:title" content="Πακιστανικά &amp; τουρκικά πολεμικά πλοία βγαίνουν για νέα άσκηση στην Α. Μεσόγειο – Σε ετοιμότητα το ΠΝ"/>
    <meta property="og:description" content="Eπιβεβαιώνεται πλήρως το Πενταπόσταγμα, καθώς πριν από μόλις λίγες ώρες αναφέραμε τον άξονα που δημιουργείται κατά του Ελληνισμού από Τουρκία και Πακιστάν."/>
  </head>
  <body>
    <article>
      <h1>Πακιστανικά &amp; τουρκικά πολεμικά πλοία βγαίνουν για νέα άσκηση στην Α. Μεσόγειο – Σε ετοιμότητα το ΠΝ</h1>
      <address>
        <time datetime="2019-11-20T19:27:45+00:00">20 Nov 2019, 19:27</time>
      </address>
      <p>
        <b>Eπιβεβαιώνεται πλήρως το Πενταπόσταγμα, καθώς <a href="https://www.pentapostagma.gr/2019/11/%ce%ac%ce%be%ce%bf%ce%bd%ce%b1%cf%82-%ce%ac%ce%b3%ce%ba%cf%85%cf%81%ce%b1%cf%82-%ce%b9%cf%83%ce%bb%ce%b1%ce%bc%ce%b1%ce%bc%cf%80%ce%ac%ce%bd%cf%84-%ce%ba%ce%b1%cf%84%ce%ac-%cf%84%ce%bf%cf%85-%ce%b5.html">πριν από μόλις λίγες ώρες αναφέραμε τον άξονα</a> που δημιουργείται κατά του Ελληνισμού από Τουρκία και Πακιστάν.</b>
      </p>
      <p>Μία συμμαχία που θα προβληματίσει ιδιαίτερα Ελλάδα και Κύπρο το αμέσως επόμενο χρονικό διάστημα, με την ηγεσία των ΕΔ σύμφωνα με πληροφορίες μας, να βρίσκεται πλέον σε συναγερμό, καθώς η Άγκυρα είναι αποφασισμένη για όλα.</p>
      <p>
        <b>Μέσα σε όλα αυτά, πριν λίγα μόλις 24ωρα, συναντήθηκαν ο αρχηγός του Γενικού Επιτελείου της Τουρκίας στρατηγός Γκεάν Γκάσαρ Γκιλέρ και ο αρχηγός του στρατού του Πακιστάν στρατηγός Qamar Javed Bajwa, στο αρχηγείο του στρατού του Πακιστάν.</b>
      </p>
      <p>Σύμφωνα με τον εκπρόσωπο του πακιστανικού στρατού υποστράτηγο Ασίφ Γκάφορ, οι δύο ανώτατοι αξιωματικοί συζήτησαν την περιφερειακή ασφάλεια και βήματα για την περαιτέρω ενίσχυση της διμερούς αμυντικής συνεργασίας.</p>
      <p>Η Άγκυρα και το Ισλαμαμπάντ έχουν ενισχύσει τη διμερή συνεργασία στον τομέα της άμυνας και της ασφάλειας τα τελευταία χρόνια. Εκεί συζητήθηκε και η αγορά από την Άγκυρα πακιστανικών αεροσκαφών MFI-17 Super Mushshak.</p>
      <p>
        <b>Έτσι γίνεται κατανοητό ότι εδώ έχουμε μια «σχέση» κάτι παραπάνω από φιλική, που αγγίζει τα όρια της αμυντικής συμμαχίας για κοινούς σκοπούς στην Μεσόγειο και τον Ινδικό Ωκεανό.</b>
      </p>
      <p>Έτσι λοιπόν, ολοκληρώθηκε σήμερα η μεγάλης κλίμακας άσκηση της Τουρκίας με την ονομασία «Ανατολική Μεσόγειος 2019». Σε αυτήν έλαβαν μέρος 48 πολεμικά πλοία και πάνω από 4.500 στρατιωτικό προσωπικό από 15 χώρες.</p>
      <p>Την ίδια στιγμή, η φρεγάτα «Μπαρμπαρός» και δύο πυραυλάκατοι θα παραμείνουν στην Ανατολική Μεσόγειο, καθώς μαζί με την πακιστανική φρεγάτα «Αλαμγκίρ», που συμμετείχε και εκείνη στην άσκηση που ολοκληρώθηκε, θα πραγματοποιήσουν αύριο άσκηση με την ονομασία «Τουργκούτ Ρέις».</p>
      <p>
        <b>Μετά την ολοκλήρωσή της άσκησης η πακιστανική φρεγάτα θα συμμετάσχει σε περιπολία μαζί με τουρκικά πλοία στην Ανατολική Μεσόγειο στο πλαίσιο της επιχείρησης «Ασπίδα της Μεσογείου», που διενεργεί ο στόλος της Τουρκίας. Είναι χαρακτηριστικό πως πρόκειται για το πρώτο μη τουρκικό πλοίο που συμμετέχει στη συγκεκριμένη ναυτική επιχείρηση της γειτονικής χώρας, της οποίας το υπουργείο Άμυνας χαρακτήρισε το Πακιστάν όχι απλά φίλη, αλλά και αδελφική χώρα.</b>
      </p>
      <p>Οι αρμόδιες ελληνικές Αρχές θα παρακολουθήσουν και τη νέα τουρκική άσκηση με ετοιμότητα για κάθε ενδεχόμενο, ενώ αράλληλα, με δύο παράτυπες NAVTEX, η Τουρκία δέσμευσε για ναυτική άσκηση την περιοχή μεταξύ Ρόδου και Καστελορίζου και άλλη μια στην κυπριακή ΑΟΖ.</p>
      <p>
        <b>Δείτε εικόνες: </b>
      </p>
      <figure>
        <img src="https://www.pentapostagma.gr/wp-content/uploads/2019/11/Dog%CC%86u-Akdeniz-2019_1.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/Dog%CC%86u-Akdeniz-2019_4.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/Dog%CC%86u-Akdeniz-2019_5.jpg"/>
      </figure>
      <p>
        <b>Η ανάρτηση του Τουρκικού Υπουργείου:</b>
      </p>
      <figure>
        <iframe data-src="https://twitter.com/tcsavunma/status/1197165702328864768?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>