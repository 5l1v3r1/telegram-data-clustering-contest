<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/alessio-vinci-e-salvatore-cipolletti-messaggi-in-codice-e-giallo-chi-lha-visto/1951622/"/>
    <meta property="og:site_name" content="IlSussidiario"/>
    <meta property="article:published_time" content="2019-11-20T19:46:43+00:00"/>
    <meta property="og:title" content="Alessio Vinci e Salvatore Cipolletti/ Messaggi in codice: è giallo (Chi l’ha visto)"/>
    <meta property="og:description" content="Alessio Vinci e Salvatore Cipolletti: cosa hanno in comune i due casi? A Chi l'ha visto il confronto, tra presunti suicidi e messaggi misteriosi."/>
  </head>
  <body>
    <article>
      <h1>Alessio Vinci e Salvatore Cipolletti/ Messaggi in codice: è giallo (Chi l’ha visto)</h1>
      <h2>Alessio Vinci e Salvatore Cipolletti: cosa hanno in comune i due casi? A Chi l’ha visto il confronto, tra presunti suicidi e messaggi misteriosi</h2>
      <address><time datetime="2019-11-20T19:46:43+00:00">20 Nov 2019, 19:46</time> by <a rel="author" href="https://www.ilsussidiario.net/autori/emanuela-longo/" target="_blank">Emanuela Longo</a></address>
      <p><b>Alessio Vinci</b> e <b>Salvatore Cipolletti</b>: due giovani entrambi morti in circostanze del tutto misteriose lontani dall’Italia. Cosa nascondono i due casi? La trasmissione <b>Chi l’ha visto</b> affronta questa sera un confronto tra le due vicende, cercando di fare luce su entrambi i misteri. Tanti gli elementi in comune: entrambi studenti universitari, ed entrambi detentori di segreti emersi sottoforma di nomi in codice. Cosa avrebbero voluto rivelare e cosa si nasconde dietro le due morti? Si tratta davvero di due suicidi? Le domande sono numerose e non ci resta che ripercorrere entrambe le vicende che, a quanto pare, hanno più cose in comune di quanto non si possa immaginare. <a href="https://www.ilsussidiario.net/news/alessio-vinci-morto-in-francia-video-chi-lha-visto-nonno-qualcosa-di-strano-ce/1943307/"><b>Alessio Vinci</b> aveva 18 anni</a>, studente modello di Ventimiglia fu ritrovato morto a Parigi lo scorso 18 gennaio, ai piedi di una gru. Il perchè fosse nella Capitale francese resta un mistero, così come i tanti messaggi che costellano la vicenda. Nella sua stanza d’albergo a Parigi in cui soggiornò per una volta prima del presunto suicidio fu rinvenuta una sigla in codice, scritta su un foglio poi fotografato con la webcam e lasciato come sfondo sullo schermo del pc: “E.T.P. je sais CAM 381ASLCM”. Le lettere “ETP” erano state scavate con il fuoco anche sotto la scrivania dell’alloggio a Torino dove studiava: cosa significavano? Una seconda scritta, come rivelato da Il Secolo XIX fu rinvenuta più tardi, su un cartoncino: “S11900018”. Anche in questo caso, mistero fitto.</p>
      <h4>SALVATORE CIPOLLETTI: STESSO GIALLO DI ALESSIO VINCI?</h4>
      <p>Ma di scritte misteriose compaiono anche nel giallo di <a href="https://www.ilsussidiario.net/news/salvatore-cipolletti-24enne-morto-a-varsavia-lombra-del-dark-web-chi-lha-visto/1948719/"><b>Salvatore Cipolletti</b></a>, giovane di Pisa volato dal settimo piano di un appartamento di Varsavia lo scorso marzo. Con lui erano presenti tre amici conosciuti online nei giochi di ruolo secondo i quali si sarebbe “tolto gli occhiali e si è lanciato”, suicidandosi. Ma anche in questo caso il giallo resta. Salvatore, anche lui studente universitario, sarebbe dovuto partire per Varsavia con la fidanzata e un’amica ma tutto poi salta. Si ritrova così con alcuni amici conosciuti online e nell’appartamento di Varsavia, nella notte tra il 9 ed il 10 marzo consumano liquore e LSD. In quella stessa serata il giovane invierà una serie di misteriosi messaggi audio e non solo alla sua ragazza rimasta in Italia. “Siamo vicini a lasciare un segno… io ho lasciato il segno per davvero, quindi ho fott*tamente vinto”, le scrive alternando il nome di Adrian, personaggio misterioso. Non solo. Come riferisce Chi l’ha visto avrbebe inviato anche un altro messaggio misterioso ad un’amica: “Kurtzesagz – internet”: ma cosa significa? E quale messaggio voleva mandare? “Noi facciamo di tutto per fare uscire fuori quello che è successo”, ha commentato il padre ai microfoni del programma di Rai3.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/estrazione-sivincetutto-superenalotto-oggi-20-novembre-i-numeri-vincenti-247-2019/1951597/"/>
        <a href="https://www.ilsussidiario.net/news/messina-esplode-deposito-fuochi-dartificio-choc-a-barcellona-pozzo-di-gotto-morti/1951595/"/>
        <a href="https://www.ilsussidiario.net/news/chico-forti-innocente-allergastolo-in-usa-video-le-iene-carcere-una-giungla/1950908/"/>
        <a href="https://www.ilsussidiario.net/news/lapo-elkann-io-abusato-dislessico-e-iperattivo-voglio-aiutare-i-bambini/1951611/"/>
        <a href="https://www.ilsussidiario.net/news/maria-giulia-sergio-condannata-a-9-anni-fatima-prima-foreign-fighter-isis-in-italia/1951606/"/>
        <a href="https://www.ilsussidiario.net/news/maude-lores-bonney-chi-e-la-pioniera-del-volo-e-il-miracolo-dopo-lo-schianto/1951230/"/>
      </related>
    </article>
  </body>
</html>