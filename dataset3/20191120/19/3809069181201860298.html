<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/champions-league/article/1416880/mproysino-o-paok-ekane-katapliktiko-paihnidi"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T19:11:51+00:00"/>
    <meta property="og:title" content="Μπρουσίνο: «Ο ΠΑΟΚ έκανε καταπληκτικό παιχνίδι»"/>
    <meta property="og:description" content="Στην εμφάνιση του ΠΑΟΚ στάθηκαν οι άνθρωποι της Σαραγόσα έπειτα από τη νίκη της ελληνικής ομάδας με 93-78."/>
  </head>
  <body>
    <article>
      <h1>Μπρουσίνο: «Ο ΠΑΟΚ έκανε καταπληκτικό παιχνίδι»</h1>
      <h2>Στην εμφάνιση του ΠΑΟΚ στάθηκαν οι άνθρωποι της Σαραγόσα έπειτα από τη νίκη της ελληνικής ομάδας με 93-78.</h2>
      <address><time datetime="2019-11-20T19:11:51+00:00">20 Nov 2019, 19:11</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Νίκολας Μπρουσίνο αναφέρθηκε στον ρυθμό του Δικεφάλου αλλά και στο γεγονός ότι η ομάδα του δεν κατάφερε να επιστρέψει από το -15:  «Αρχίσαμε με αδυναμία στην άμυνα, ήταν δύσκολο να μπούμε στο παιχνίδι. Στη δεύτερη περίοδο ανεβάσαμε την ένταση μας και πλησιάσαμε αλλά στην τρίτη περίοδο αρχίσαμε και πάλι άσχημα στην άμυνα και δεν παίξαμε καλά. Μείναμε πίσω με 15 πόντους και δεν καταφέραμε να επιστρέψουμε. O ΠΑΟΚ έπαιξε όπως περιμέναμε, έκανε ένα καταπληκτικό παιχνίδι αλλά δεν μπορέσαμε να το σταματήσουμε».</p>
      <p>Φυσιολογικό χαρακτήρισε το αποτέλεσμα και ο προπονητής της ισπανικής ομάδας, Πορφίριο Φισάκ, λέγοντας ότι… «Ο ΠΑΟΚ ήταν πιο επιθετικός. Στη δεύτερη περίοδο προσπαθήσαμε στην άμυνα αλλά στο τέλος ο ΠΑΟΚ βρήκε ελεύθερα σουτ και φυσιολογικά έφτασε στη νίκη γιατί έπαιξε καλύτερα από εμάς σε ολόκληρο το παιχνίδι».</p>
    </article>
  </body>
</html>