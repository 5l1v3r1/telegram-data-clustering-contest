<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/litak-zelenskogo-zlamavsya-novini-ukrajini-50054749.html"/>
    <meta property="og:site_name" content="НВ"/>
    <meta property="article:published_time" content="2019-11-20T19:00:00+00:00"/>
    <meta property="og:title" content="«Не завелися». У літака Зеленського відмовив двигун"/>
    <meta property="og:description" content="Президент України Володимир Зеленський із запізненням прибуде до Очакова зустрічати кораблі ВМС України через технічну несправність президентського літака."/>
  </head>
  <body>
    <article>
      <h1>«Не завелися». У літака Зеленського відмовив двигун</h1>
      <h2>Президент України Володимир Зеленський із запізненням прибуде до Очакова зустрічати кораблі ВМС України через технічну несправність президентського літака.</h2>
      <address>
        <time datetime="2019-11-20T19:00:00+00:00">20 Nov 2019, 19:00</time>
      </address>
      <p>За інформацією НВ, після візиту в Станицю Луганську він повинен був вилетіти з Чугуєва Харківської області в Очаків Миколаївської області, куди почали прибувати українські кораблі, захоплені Росією рік тому в районі Керченської протоки.</p>
      <p>Однак у президентського Ан відмовив двигун. Несправність виявили до вильоту.</p>
      <p>«Не завелися», - заявив співрозмовник НВ.</p>
      <p>У зв'язку з інцидентом було прийнято рішення летіти в Очаків з харківського аеропорту, куди з Києва вислали літак Airbus.</p>
      <p>Згідно з даними НВ, увечері 20 листопада Зеленський виїхав до Харкова, звідки полетить в Очаків.</p>
      <p>Читайте також:<br/><a href="https://nv.ua/ukr/ukraine/politics/zelenskiy-vidmovivsya-golitisya-do-povernennya-korabliv-novini-ukrajini-50054408.html">&amp;nbspЗеленський відмовився голитися до повернення кораблів</a></p>
      <p>Нагадаємо, що 20 листопада кораблі ВМС України, захоплені РФ в листопаді 2018 року в районі Керченської протоки, <a href="https://nv.ua/ukr/ukraine/events/v-ukrajinu-povernulisya-zahopleni-rosiyeyu-korabli-foto-i-video-novini-50054695.html">почали прибувати в Очаків Миколаївської області.</a></p>
      <p>Першим в порт зайшов катер Нікополь, за ним буксир Яни Капу.</p>
      <p>Кораблі були захоплені в районі Керченської протоки 25 листопада 2018 року під час їхнього переходу з Одеси до Маріуполя. На борту кораблів було 22 військові моряки та двоє співробітників СБУ.</p>
      <p>25 травня 2019 року Міжнародний трибунал ООН з морського права постановив, що Росія має звільнити українських моряків і передати Україні захоплені українські судна.</p>
      <p>7 вересня 2019 року українські моряки і працівники СБУ повернулися в Україну в межах взаємного звільнення утримуваних осіб.</p>
    </article>
  </body>
</html>