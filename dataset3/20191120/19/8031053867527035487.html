<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%bf%cf%85%cf%81%ce%ba%ce%af%ce%b1-%cf%80%cf%8c%cf%83%ce%bf%ce%b9-%ce%b5%ce%af%ce%bd%ce%b1%ce%b9-%ce%bf%ce%b9-%ce%ba%ce%bf%cf%8d%cf%81%ce%b4%ce%bf%ce%b9-%cf%80%ce%bf%cf%85-%ce%b6%ce%bf%cf%85.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T19:33:37+00:00"/>
    <meta property="og:title" content="Τουρκία: Πόσοι είναι οι Κούρδοι που ζουν στη χώρα σύμφωνα με έρευνα;"/>
    <meta property="og:description" content="Μία έρευνα έρχεται και προσπαθεί να διαφωτίσει σχετικά με το ποσοστό των Κούρδων που ζουν στην Τουρκία, αλλά και το θρήσκευμα της χώρας."/>
  </head>
  <body>
    <article>
      <h1>Τουρκία: Πόσοι είναι οι Κούρδοι που ζουν στη χώρα σύμφωνα με έρευνα;</h1>
      <address>
        <time datetime="2019-11-20T19:33:37+00:00">20 Nov 2019, 19:33</time>
      </address>
      <p>
        <b>Μία έρευνα έρχεται και προσπαθεί να διαφωτίσει σχετικά με το ποσοστό των Κούρδων που ζουν στην Τουρκία, αλλά και το θρήσκευμα της χώρας.</b>
      </p>
      <p>Οι ερευνητές του οργανισμού δημοσκόπησης «KONDA» υπό την διεύθυνση του Μπεκίρ Α(γ)ιρντίρ ζήτησαν από 5793 άτομα προσωπικά, σε 36 επαρχίες, 291 συνοικίες, 951 γειτονιές ή χωριά «Πώς αυτοπροσδιορίζεστε ή τι αισθάνεστε για την ταυτότητά σας;».</p>
      <p>Κούρδοι απάντησαν το 16% των γυναικών και των ανδρών.</p>
      <p>Ο πληθυσμός της Τουρκίας μέχρι το τέλος του 2018, ήταν λίγο παραπάνω από 82 εκατομμύρια.</p>
      <p>Έτσι, διαπιστώνεται ότι οι Κούρδοι στην Τουρκία είναι περισσότεροι από 13 εκατομμύρια πολίτες.</p>
      <p>Ωστόσο, ο αριθμός των ψηφοφόρων που ψηφίζουν ως Κούρδοι ανέρχεται μόνο στα 6,5 εκατομμύρια.<br/>Λαμβάνοντας υπόψη τον μεγάλο αριθμό των Κούρδων νέων, είναι σαφές ότι ο αριθμός αυτός είναι πολύ μεγαλύτερος.</p>
      <p>Στην ίδια ερώτηση απάντησαν ότι είναι Τούρκοι το 76% των ανδρών και το 77% των γυναικών.</p>
      <p>Έτσι, από τα 82 εκατομμύρια του πληθυσμού, οι πολίτες που προσδιορίζονται ως Τούρκοι είναι κάτι περισσότερο από 62 εκατομμύρια.</p>
      <p>Το 3% (περίπου 2,5 εκατομμύρια άνθρωποι) προσδιορίστηκαν ως Άραβες<br/>και περίπου το 2% (1,5 εκατομμύρια) προσδιορίστηκαν ως Ζάζα (οι περισσότεροι Ζάζα αυτοπροσδιορίζονται ως Ζάζα-Κούρδοι και είναι στις επαρχίες Τουντζελί, Μπινγκόλ, Ελάζιγκ, Ερζιντζάν και Ντιγιαρμπακίρ).</p>
      <p>Ο συνολικός αριθμός εκείνων που αυτοπροσδιορίζονται ότι έχουν άλλη εθνική υπόσταση αποτελούν το 3%, δηλαδή 2,5 εκατομμύρια άνθρωποι.</p>
      <p>
        <b>Οι θρησκείες</b>
      </p>
      <p>Η έρευνα του οργανισμού «KONDA» ασχολήθηκε και με τη θρησκεία των πολιτών στην Τουρκία.</p>
      <p>Εκείνοι που δήλωσαν Σουνίτες- Χαναφί (Sünni-Hanefi) ήταν άνδρες 71 τοις εκατό και γυναίκες 74 τοις εκατό. Κατά μέσο όρο αντιστοιχούν στα 60 εκατομμύρια από τα 82 εκατομμύρια των κατοίκων.</p>
      <p>Ενώ το 13 τοις εκατό των ανδρών και των γυναικών δήλωσαν Σουνίτες – Σάφι (Sünni-Şafi), αυτό σημαίνει σχεδόν 11 εκατομμύρια.</p>
      <p>Οι Αλεβίτες σύμφωνα με τον αυτοπροσδιορισμό τους είναι στο 5% άνδρες και γυναίκες που σημαίνει ότι είναι 4 εκατομμύρια στο τέλος του 2018.</p>
      <p>Ο «KONDA» σημειώνει ότι υπάρχουν και «άλλοι μουσουλμάνοι» που καταλαμβάνουν το 4% ή άνω των τριών εκατομμυρίων, αυτοί ανήκουν στους Σιίτες.</p>
      <p>Ο μη μουσουλμανικός πληθυσμός είναι κάτω από το 1%…</p>
      <p>Πηγή: <a href="http://www.echedoros-a.gr/">echedoros-a.gr</a></p>
    </article>
  </body>
</html>