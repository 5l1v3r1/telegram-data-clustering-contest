<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/hpu-zminyla-pidozru-zlochevskomu-i-znovu-zupynyla-provadzhennia-203176.html"/>
    <meta property="og:site_name" content="5 канал"/>
    <meta property="article:published_time" content="2019-11-20T19:56:00+00:00"/>
    <meta property="og:title" content="ГПУ змінила підозру Злочевському і знову зупинила провадження"/>
    <meta property="og:description" content="Злочевського оголосили в розшук"/>
  </head>
  <body>
    <article>
      <h1>ГПУ змінила підозру Злочевському і знову зупинила провадження</h1>
      <address>
        <time datetime="2019-11-20T19:56:00+00:00">20 Nov 2019, 19:56</time>
      </address>
      <p>Генеральна прокуратура України зупинила провадження щодо колишнього міністра екології та природних ресурсів Миколи Злочевського, яке розслідувала Генпрокуроратура. Про це заявив на брифінгу в середу генпрокурор Руслан Рябошапки, повідомляє "<a href="https://www.ukrinform.ua/rubric-polytics/2822097-gpu-zupinila-provadzenna-sodo-zlocevskogo-vin-u-rozsuku.html">Укрінформ</a>".</p>
      <p>Злочевського оголошено в розшук.</p>
      <p>"Провадження щодо Злочевського було зупинено у зв'язку з розшуком останнього. Провадження було відновлено, змінена підозра і провадження знову зупинено. Тобто, фактично, нічого не відбулось, окрім розширення підозри пану Злочевському", – пояснив він.</p>
      <p>Рябошапка зазначив, нещодавні заяви народного депутата Олександра Дубінського про те, що ГПУ приховує підозру Миколі Злочевському, який є співвласником компанії Burisma, пов'язана "не з тим, щоб притягнути до відповідальності винних у розкраданні державних коштів, а з тим, щоб зробити публічний резонанс".</p>
      <p>"Звідки знає Дубінський про те, що відбувається під час кримінального розслідування, – це теж питання", – додав генпрокурор.</p>
      <blockquote><b>Довідка.</b> Злочевський виїхав з України в кінці 2014 року після того, як отримав статус підозрюваного в незаконному збагаченні у справі, що розслідувалася Генеральною прокуратурою. У січні 2015 року ГПУ оголосила його в розшук. Восени 2016 року з сайту МВС була знята інформаційно-статистична картка про розшук ексміністра.</blockquote>
      <p>11 липня <a href="http://www.5.ua/suspilstvo/hazova-sprava-zrushyla-sud-zaareshtuvav-20-sverdlovyn-kompanii-zlochevskoho-119621.html">суд наклав арешт на 20 свердловин</a> газодобувної компаній "Еско-Північ", що належить ексміністру екології Миколі Злочевському.</p>
      <p>Нагадаємо, 6 липня ГПУ взялась за <a href="http://www.5.ua/polityka/hpu-vzialas-za-novu-hazovu-spravu-poviazanu-z-eksministrom-zlochevskyi-119300.html">нову "газову справу", пов'язану з ексміністром Злочевським</a>. Водночас уже 8 липня група компаній Burisma, підконтрольна Миколі Злочевському, заявила про <a href="http://www.5.ua/suspilstvo/hazova-sprava-kompaniia-zlochevskoho-zaiavyla-pro-hotovnist-spivpratsiuvaty-z-hpu-119381.html">готовність співпрацювати з ГПУ</a>.</p>
    </article>
  </body>
</html>