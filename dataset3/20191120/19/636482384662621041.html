<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/veste-cutremuratoare-in-lumea-politica-fiul-fostului-presedinte-a-fost-asasinat-in-timpul-unei-conferinte-20096715"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T19:38:20+00:00"/>
    <meta property="og:title" content="Veste cutremurătoare în lumea politică! Fiul fostului președinte a fost asasinat în timpul unei conferințe"/>
    <meta property="og:description" content="Veste cutremurătoare în lumea politică din Germania! Fiul fostului președinte a fost asasinat în timpul unei conferințe, organizată în Berlin. Criminalul"/>
  </head>
  <body>
    <article>
      <h1>Veste cutremurătoare în lumea politică! Fiul fostului președinte a fost asasinat în timpul unei conferințe</h1>
      <address><time datetime="2019-11-20T19:38:20+00:00">20 Nov 2019, 19:38</time> by <a rel="author">Alice Zotta</a></address>
      <p>
        <b>Veste cutremurătoare în lumea politică din Germania! Fiul fostului președinte a fost asasinat în timpul unei conferințe, organizată în Berlin. Criminalul a fost identificat de polițiștii germani și l-au încătușat, după ce el reușise să scape din mâinile unui agent care era în timpul liber și a asistat la scenele înfiorătoare.</b>
      </p>
      <h3>Fiul fostului preşedinte al Germaniei Richard von Weizsaecker a fost asasinat</h3>
      <p>Fritz von Weizsaecker a fost atacat și înjunghiat mortal de un bărbat aflat în public, la conferinţa medicală, pe care acesta o susținea la un spital din Berlin. Un poliţist aflat în timpul liber şi care participa şi el la eveniment a încercat să-l oprească pe atacator, dar a fost rănit, iar acum e în spital.</p>
      <p>Fiul fostului lider al Germaniei a murit la locul tragediei, au relatat jurnaliștii de la <b><a href="https://news.sky.com/story/son-of-former-german-president-stabbed-to-death-while-giving-lecture-in-berlin-11865459">Sky News</a></b>. Fritz von Weizsaecker, medic în vârstă de 59 de ani, ţinea o prelegere despre ficatul gras la conferinţa organizată la Spitalul Schosspark din Berlin.</p>
      <figure>
        <iframe data-src="https://twitter.com/offstream_news/status/1197168341452042240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Criminalul a fost identificat şi prins de poliţia germană. Potrivit anchetatorilor, el nu are antecedente.</p>
      <p><i><b>“Deocamdată, nu putem spune nimic despre motivul atacatorului”</b></i>, a transmis poliţia berlineză, conform presei de peste hotare.</p>
      <figure>
        <iframe data-src="https://twitter.com/redball2/status/1197108804409643008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Fritz von Weizsaecker era un medic apreciat în Germania. Tatăl său, Richard von Weiszacker, a fost Preşedinte al Germaniei de Vest între 1984 – 1990, iar apoi al Germaniei unificate, între 1990 – 1994. El a murit în ianuarie 2015.</p>
      <figure>
        <iframe data-src="https://twitter.com/BerlinSpectator/status/1197038091753668608?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>