<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/diethni/article/74001/erythros-asteras-niki-sto-kypello-alla-kai-provlimatismos"/>
    <meta property="og:site_name" content="ΦΩΣ"/>
    <meta property="article:published_time" content="2019-11-20T19:17:59+00:00"/>
    <meta property="og:title" content="Ερυθρός Αστέρας: Νίκη στο Κύπελλο, αλλά και προβληματισμός"/>
    <meta property="og:description" content="Κακή η εικόνα της ομάδας του Βελιγραδίου σε ματς για το Κύπελλο Σερβίας και αποδοκιμασίες από τον κόσμο που βρέθηκε στο γήπεδο."/>
  </head>
  <body>
    <article>
      <h1>Ερυθρός Αστέρας: Νίκη στο Κύπελλο, αλλά και προβληματισμός</h1>
      <h2>Κακή η εικόνα της ομάδας του Βελιγραδίου σε ματς για το Κύπελλο Σερβίας και αποδοκιμασίες από τον κόσμο που βρέθηκε στο γήπεδο.</h2>
      <address><time datetime="2019-11-20T19:17:59+00:00">20 Nov 2019, 19:17</time> by <a rel="author">ΦΩΣ TEAM</a></address>
      <p>Στα προημιτελικά του Κυπέλλου Σερβίας προκρίθηκε ο <b>Ερυθρός Αστέρας</b> που νίκησε με σκορ 1-0 τη <b>Μάτσβα</b> στο <b>«Ράικο Μίτιτς»</b>. Στο γήπεδο βρέθηκε ελάχιστος κόσμος γι’ αυτό το ματς, όμως, δεν δίστασε να εκφράσει τη δυσαρέσκεια του για την εικόνα της ομάδας του και τον χαλαρό τρόπο με τον οποίο αντιμετώπισε το παιχνίδι.</p>
      <p>Όπως αναφέρουν και τα σερβικά Μέσα ο <b>Βλάνταν Μιλόγεβιτς</b> θα ήθελε να το ξεχάσει γρήγορα αυτό το παιχνίδι κι ας μην είναι εύκολο αυτό. Η εικόνα του Αστέρα ήταν πολύ κακή με τη Μάτσβα να τον προβληματίζει και τον κόσμο να δυσανασχετεί για το θέαμα που έβλεπε.</p>
      <p>Είναι χαρακτηριστικό πως <b>στο 60’ της αναμέτρησης ο Μιλόγεβιτς αναγκάστηκε να ρίξει στο παιχνίδι τόσο τον Μάριν όσο και τον Βουκάνοβιτς</b> προκειμένου να μπορέσει να πάρει τη νίκη και την πρόκριση. Ο Ερυθρός Αστέρας έκανε ένα πολύ αργό παιχνίδια και χωρίς εμπνεύσεις με πρωταγωνιστή τον τερματοφύλακα.</p>
      <p>Στο πρώτο ημίχρονο ήταν ακίνδυνος ο Αστέρας με τη Μάτσβα να πατάει καλά στα πόδια της και να βγαίνει συχνά πυκνά στην επίθεση. Στην επανάληψη οι πρωταθλητές Σερβίας έφτασαν πολύ κοντά στο γκολ, όταν στο 57’ κέρδισαν πέναλτι, αλλά στο 59’ δεν μπόρεσε να το μετατρέψει σε γκολ ο Μποάκε.</p>
      <p>Ενώ η Μάτσβα ήταν αυτή που έχανε ευκαιρίες και δεν μπορούσε να στείλει τη μπάλα στα δίχτυα ο Αστέρας βρήκε τελικά τη λύση. Στο 66<sup>ο</sup> λεπτό σκόραρε για λογαριασμό της ομάδας του και αυτό το γκολ αποδείχτηκε αρκετό για να πάρει τη νίκη.</p>
      <p><b>Ερυθρός Αστέρας (4-2-3-1):</b> Πόποβιτςε – Γκόντελιτς, Ντέγκενεκ, Μπάμπιτς, Γκάιτς – Βούλιτς, Κάνιας – Σίμιτς (80’ Γέβτοβιτς), Νίκολιτς (60’ Μάριν), Φαν λα Πάρα (60’ Βουκάνοβιτς) - Μποάκε</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/euroleague/article/69179/to-panorama-tis-euroleague-stin-9i-thesi-o-panathinaikos"/>
        <a href="https://www.fosonline.gr/basket/euroleague/article/73813/euroleague-ektos-edras-anametriseis-gia-olympiako-kai-panathinaiko"/>
        <a href="https://www.fosonline.gr/basket/euroleague/article/73730/erythros-asteras-ektos-apostolis-o-gkist-avevaio-to-mellon-toy"/>
        <a href="https://www.fosonline.gr/basket/euroleague/article/73689/h-partizan-nikise-ton-erythro-astera-me-75-72-vid"/>
        <a href="https://www.fosonline.gr/basket/euroleague/article/73486/h-vilermpan-stin-paratasi-74-72-ton-erythro-astera-sto-veligradi"/>
        <a href="https://www.fosonline.gr/basket/euroleague/article/72992/paskoyal-arnithike-ti-thesi-toy-milan-tomits-ston-erythro-astera"/>
      </related>
    </article>
  </body>
</html>