<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/novak-pred-najvecim-izazovom-u-madridu-otkrio-prioritete-za-2020-godinu-393294.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T19:13:00+00:00"/>
    <meta property="og:title" content="Novak pred najvećim izazovom u Madridu, otkrio prioritete za 2020. godinu!"/>
    <meta property="og:description" content="Dobar nastup Srbije na startu Dejvis kupa."/>
  </head>
  <body>
    <article>
      <h1>Novak pred najvećim izazovom u Madridu, otkrio prioritete za 2020. godinu!</h1>
      <h2>Dobar nastup Srbije na startu Dejvis kupa.</h2>
      <address><time datetime="2019-11-20T19:13:00+00:00">20 Nov 2019, 19:13</time> by <a rel="author">Ivan Cvetković</a></address>
      <p><anchor name=""/><a href="https://www.sportske.net/vest/tenis/janko-i-viktor-pocistili-japance-neka-se-spremi-francuska-393285.html">Teniska reprezentacija Srbije danas je savladala Japan sa 3:0 na završnom turniru Dejvs kupa u Madridu.<br/></a><br/>Svoju reprezentaciju do pobede je odveo i Novak Đoković koji je nakon meča istakao zadovoljstvo prikazanim protiv Jošihita Nišioka.<br/><br/><i>"Veoma dobro sam se osećao – imao sam dovoljno vremena nakon poslednjeg meča u Londonu da se odmorim i pripremim. Zadovoljan sam kako sam igrao"</i>, kazao je Novak.<br/><br/>Drugi teniser sveta je potom izneo svoja očekivanja pred meč sa Francuskom.<br/><br/><i>"Sledi nam meč sa Francuskom, što će verovatno biti najveći izazov na ovom turniru. Oni su jedna od najuspešnijih selekcija u istoriji Dejvis kupa, trenutno imaju mnogo dobrih igrača. Mislim da smo i ja i Krajinović igrali dobro danas i nadamo se da ćemo biti dobri i dalje jer Francuzi u Erberu i Mauu imaju možda i najbolji dubl par trenutno"</i>, smatra Đoković.<br/><br/>On je na kraju otkrio svoje prioritete u 2020. godini koja će biti i olimpijska.<br/><br/><i>"Na ličnom planu želim da ja i moja porodica budemo zdravi i provodimo što više vremena zajedno. Profesionalno, Olimpijske igre su visoko na listi želja za sledeću godinu. Igrao sam turnir u Tokiju ove godine, a Igre će biti na istim terenima. Obožavam kada sam deo olimpijskih igara, mogu da provodim vreme sa mnogim sportskim legendama"</i>, kazao je Novak.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/tenis/koliko-ivanisevic-znaci-novaku-i-hoce-li-saradjivati-i-naredne-sezone-393205.html"/>
        <a href="https://www.sportske.net/vest/tenis/novak-juce-stigao-u-madrid-danas-saopstio-sjajne-vesti-393101.html"/>
        <a href="https://www.sportske.net/vest/tenis/atp-novak-bez-trona-na-kraju-godine-petorica-srba-u-top-100-393072.html"/>
        <a href="https://www.sportske.net/vest/tenis/to-smo-cekali-stize-nole-392998.html"/>
        <a href="https://www.sportske.net/vest/tenis/novak-ce-posle-eliminacije-u-londonu-imati-vise-vremena-da-se-posveti-reprezentaciji-392852.html"/>
      </related>
    </article>
  </body>
</html>