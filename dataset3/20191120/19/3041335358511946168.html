<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/sports/kemzoura-na-mi-dosoume-tipota-eykola-stin-almpa-xaroumenoi-gia-ton-mpolntgouin/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T19:37:06+00:00"/>
    <meta property="og:title" content="Κεμζούρα: «Να μη δώσουμε τίποτα εύκολα στην Άλμπα, χαρούμενοι για τον Μπόλντγουιν»"/>
    <meta property="og:description" content="Ο προπονητής του Ολυμπιακού, Κεστούτις Κεμζούρα, τόνισε πως η ομάδα του πρέπει νμα παίξει σκληρότερη άμυνα απ’ότι στο ματ με τη Μπάγερν, ενώ εξέφρασε την ικανοποίησή του για την απόδοση του Μπόλντγουιν."/>
  </head>
  <body>
    <article>
      <h1>Κεμζούρα: «Να μη δώσουμε τίποτα εύκολα στην Άλμπα, χαρούμενοι για τον Μπόλντγουιν»</h1>
      <h2>Ο προπονητής του Ολυμπιακού, Κεστούτις Κεμζούρα, τόνισε πως η ομάδα του πρέπει νμα παίξει σκληρότερη άμυνα απ’ότι στο ματ με τη Μπάγερν, ενώ εξέφρασε την ικανοποίησή του για την απόδοση του Μπόλντγουιν.</h2>
      <address><time datetime="2019-11-20T19:37:06+00:00">20 Nov 2019, 19:37</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο Ολυμπιακός αντιμετωπίζει αύριο (21/11, 21:00) την Άλμπα στο Βερολίνο και ο προπονητής των ερυθρολεύκων, Κεστούτις Κεμζούρα, αναφέρθηκε στα δυνατά σημεία της Άλμπα και  στο τι πρέπει να κάνει η ομάδα του προκειμένου να φύγει με τη νίκη από τη γερμανική πρωτεύουσα.</p>
      <p>Παράλληλα, ο Λιθουανός τεχνικός αναφέρθηκε στα λάθη που έγιναν στο ματς με τη Μπάγερν, αλλά και στον Γουέιντ Μπόλντγουιν ο οποίος πραγματοποίησε πολύ καλή εμφάνιση.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Αναλυτικά όσα δήλωσε ο Κεστούτις Κεμζούρα:</p>
      <p>«Είναι ομάδα με έφεση στον αιφνιδιασμό, ειδικά στην γραμμή του τριπόντου. Οπότε η άμυνα στο transition παιχνίδι θα είναι καθοριστικής σημασίας.Θα πρέπει να είμαστε πολύ προσεκτικοί στην άμυνα, ειδικά στο μαρκάρισμα των σουτέρ της, όπως οι Έρικσον και Γκιεντράιτις.</p>
      <p>Τα γκαρντ τους είναι δημιουργικά και εμείς πρέπει να σταματήσουμε την δημιουργικότητά τους. Θα πρέπει να τους αναγκάσουμε να παίξουν περισσότερο πέντε εναντίον πέντε»</p>
      <p>Για το τι πρέπει να αλλάξει σε σχέση με το ματς με τη Μπάγερν: «Θα πρέπει να κάνουμε λιγότερα λάθη. Από κει και πέρα θα πρέπει να παίξουμε σκληρά και να κάνουμε λίγα περισσότερα φάουλ πριν το μπόνους.</p>
      <p>Να μην δώσουμε τίποτα εύκολα στον αντίπαλό μας. Είχαμε στιγμές που παίξαμε καλό μπάσκετ. Κάναμε εξαιρετικό τρίτο δεκάλεπτο και είναι κρίμα που στην 4η περίοδο χάσαμε το μονοπάτι μας, τον ρυθμό μας.</p>
      <p>Εκείνοι από την άλλη πλευρά έβαλαν κάποια πολύ δύσκολα σουτ, την ώρα που εμείς κολλήσαμε επιθετικά. Αυτό είναι άσχημο. Θεωρώ πως στην μεγαλύτερη διάρκεια της αναμέτρησης παίξαμε καλά».</p>
      <p>Για την εμφάνιση του Μπόλντγουιν: «Είμαστε χαρούμενοι. Είδαμε την ποιότητα του και θεωρούμε πως μπορούμε αν τον βάλουμε σε μια σειρά.</p>
      <p>Τον βοήθησε το ότι έπαιξε μαζί με τον Ρότσεστι. Το να τρέχει την ομάδα και να παίζει ως πλέι μέικερ δεν του ταιριάζει τόσο. Αντίθετα ταιριάζει στον Ρότσεστι και μαζί έπαιξαν καλά».</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>