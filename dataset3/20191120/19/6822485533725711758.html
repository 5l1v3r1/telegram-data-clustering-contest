<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829151.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T19:12:00+00:00"/>
    <meta property="og:title" content="سوادکوه مسدود شد/ بارش برف در محورهای هراز و کیاسر"/>
    <meta property="og:description" content="علیرضا قدمی امروز درباره وضعیت محورهای مازندران باتوجه به بارش برف و باران در گفت‌وگو با فارس در شهرستان ساری، اظهار کرد: درحال حاضر محور سوادکوه به‌دلیل شدت برف و بوران مسدود شد و این انسداد تا اطلاع ثانوی ادامه دارد."/>
  </head>
  <body>
    <article>
      <h1>سوادکوه مسدود شد/ بارش برف در محورهای هراز و کیاسر</h1>
      <address>
        <time datetime="2019-11-20T19:12:00+00:00">20 Nov 2019, 19:12</time>
      </address>
      <p>رئیس پلیس راه مازندران گفت: محور سوادکوه به دلیل شدت برف و بوران مسدود شد.</p>
      <p>علیرضا قدمی امروز درباره وضعیت محورهای مازندران باتوجه به بارش برف و باران در گفت‌وگو با فارس در شهرستان ساری، اظهار کرد: درحال حاضر محور سوادکوه به‌دلیل شدت برف و بوران مسدود شد و این انسداد تا اطلاع ثانوی ادامه دارد.</p>
      <p>وی با اشاره با بارش برف و لغزنده بودن محورهای کندوان، هراز و کیاسر، افزود: تردد خودروها در این محورها به کندی درحال انجام تست.</p>
      <p>رئیس پلیس راه مازندران اضافه کرد: همچنین تردد خودروها در تمامی محورهای استان تنها با زنجیرچرخ امکان‌پذیر است.</p>
      <p>این مسوول با اعلام اینکه کماکان تاکید پلیس پرهیز از سفرهای غیرضروری است، خاطرنشان کرد: هر لحظه احتمال ریزش و رانش در محورهای کوهستانی استان وجود دارد که لازم است رانندگان هشدارها را جدی بگیرند.</p>
      <p>قدمی در بخش دیگری از سخنان خود با اشاره به آغاز محدودیت‌های ترافیکی پایان هفته از ظهر امروز، تصریح کرد: تردد تمامی کامیون و کامیونت به‌جز حاملان موادسوختی و فاسدشدنی تا ساعت ۲۴ امشب و همچنین از ساعت ۶ تا ۲۴ روزهای پایانی هفته جاری از محور هراز ممنوع است.</p>
      <p>وی با بیان اینکه تردد تمامی تریلی از محور هراز و همچنین تردد تمامی تریلی، کامیون و کامیونت کماکان از محور کندوان ممنوع است، گفت: محور کندوان روز جمعه یک‌طرفه می‌شود.</p>
    </article>
  </body>
</html>