<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/pop-kultura/3361641/elizabeta-i-filip-proslavljaju-72-godine-braka-upoznali-su-se-kada-je-kraljica-imala-8-godina-i-od-tada-su-prosli-mnogo"/>
    <meta property="og:site_name" content="kurir.rs"/>
    <meta property="article:published_time" content="2019-11-20T19:45:00+00:00"/>
    <meta property="og:title" content="ELIZABETA I FILIP PROSLAVLJAJU 72 GODINE BRAKA! Upoznali su se kada je kraljica imala 8 godina i od tada su PROŠLI MNOGO"/>
    <meta property="og:description" content="Kraljica Elizabeta II i princ Filip danas slave 72 godine bračnog života. Njihov život je oduvek intrigirao javnost, a ovo su interesantni detalji koji se znaju o njima.foto: Profimedia1934: Elizabeta i Princ su se prvi put upoznali na venčanjuElizabet Aleksandra ..."/>
  </head>
  <body>
    <article>
      <h6 class="kicker">nisu odustali jedno od drugog</h6>
      <h1>ELIZABETA I FILIP PROSLAVLJAJU 72 GODINE BRAKA! Upoznali su se kada je kraljica imala 8 godina i od tada su PROŠLI MNOGO</h1>
      <address>
        <time datetime="2019-11-20T19:45:00+00:00">20 Nov 2019, 19:45</time>
      </address>
      <p><a href="https://www.kurir.rs/tag/474777/kraljica-elizabeta-ii">Kraljica Elizabeta II</a> i princ Filip danas slave 72 godine bračnog života. Njihov život je oduvek intrigirao javnost, a ovo su interesantni detalji koji se znaju o njima.</p>
      <figure>
        <img src="https://www.kurir.rs/data/images/2019/11/20/19/2058799_profimedia0328740393_ff.jpg?ver=1574275377"/>
        <figcaption>
          <cite>foto: Profimedia</cite>
        </figcaption>
      </figure>
      <p>
        <b>1934: Elizabeta i Princ su se prvi put upoznali na venčanju</b>
      </p>
      <p>Elizabet Aleksandra Meri Vindsor imala je 8 godina kad je prvi put upoznala Filipa Mountbatena na venčanju rođake - princeze Marine. Princeza Elizabeta tada nije ni znala da će postati kraljica jer je njen stric Edvard bio prvi u redu za presto (Edvard je abdicirao 1936. godine kako bi se oženio sa Amerikankom Valis Simpson).</p>
      <p>
        <b>1939: Ponovo se sreću i za početak samo su prijatelji</b>
      </p>
      <p>Bazil Buthrojd koji je specijalista za kraljevsku biografiju napisao je da se ponovni susret dogodio 1939. godine. Susret je rezultirao razmenom pisama između Filipa i Elizabete. Ona je tada imala 13, a on 18 godina. Ovo je bio početak.</p>
      <p>
        <b>1946: Filip je od kralja Džordža VI tražio Elizabetinu ruku</b>
      </p>
      <p>"Bili smo razdvojeni za vreme rata, to nam je dalo prostor da se još više zaljubimo jedno u drugo", napisao je u Filip u pismu Elizabeti.</p>
      <p>Biografkinja Seli Bedel Smit napisala je da je kralj voleo Filipa. Doživljavao ga je kao "inteligentnog, duhovitog čoveka koji zna da uradi pravu stvar". S obzirom na to da je Elizabeta još uvek bila mlada zvanična prosidba je bila odložena sve dok buduća kraljica nije napunila 21 godinu.</p>
      <p>
        <b>1947: Venčanje Elizabete i Filipa</b>
      </p>
      <p>Venčanje Elizabete i Filipa se održalo 20. novembra 1947. godine u prisustvu 2.000 zvanica. Događaj veka prenosile su radio stanice širom sveta.</p>
      <p>Posle venčanja kraljevski par je, po pravilima više klase u to vreme, živeo u odvojenim sobama.</p>
      <p>
        <b>Deca i emotivni odnos</b>
      </p>
      <p>Elizabeta i Filip dobili su princa Čarlsa 14. novembra 1948. godine, a princezu Anu 15. avgusta 1950. godine.</p>
      <p>Brak i emotivni odnos su krili jer su najveći deo vremena provodili na Malti. Naime, <a href="https://www.kurir.rs/tag/88436/princ-filip">princ Filip</a> je tamo bio stacioniran zbog vojnih dužnosti. Biograf Ben Pimlot je ovaj deo života para opisao kao "najnormalniji".</p>
      <p>Kraljica je 1972. godine izjavila da kad malo razmisli o porodičnom životu posle 25 godina braka, nema neku zamerku.</p>
      <p>"Ja sam potpuno za brak", rekla je Elizabeta II.</p>
      <p>Na proslavi 50 godina braka princ Filip je u toku zdravice rekao: "Najveća lekcija koju sam naučio u braku je da je tolerancija najvažniji začin. Možda nije tako važan kad sve ide kao po loju, ali je jako važan kad stvari krenu nizbrdo. Znam šta govorim jer kraljica poseduje taj kvalitet - toleranciju", rekao je princ Filip.</p>
      <figure>
        <img src="https://www.kurir.rs/data/images/2019/11/20/19/2058803_profimedia0360154438_ff.jpg?ver=1574275391"/>
        <figcaption>
          <cite>foto: Profimedia</cite>
        </figcaption>
      </figure>
      <p>
        <b>Kurir.rs/Žena/Foto: Profimedia</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/zabava/pop-kultura/3349275/kraljici-stilistkinja-razgazi-cipele-jer-ona-nema-vremena-angela-otkrila-sve-sto-se-do-sada-krilo-elizabeti-strasno-znaci-jorksirski-caj-jer-njime-boji-ovo"/>
        <a href="https://www.kurir.rs/zabava/pop-kultura/3268261/kraljevici-se-potkacili-megan-slozila-kiseo-osmeh-a-hari-besan-kao-ris-kamere-zabelezile-momenat-svadje-o-kom-prica-ceo-svet-video"/>
        <a href="https://www.kurir.rs/planeta/3191965/novi-sok-princ-filip-97-izazvao-saobracajku-a-sad-snimljen-kako-radi-ovo-za-volanom-policija-mu-poslala-hitno-upozorenje-foto"/>
        <a href="https://www.kurir.rs/planeta/3190897/princ-filip-97-imao-nezgodu-na-putu-sudario-se-sa-drugim-vozilom-ali-prosao-bez-povreda"/>
      </related>
    </article>
  </body>
</html>