<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-jharkhand-elections-bjp-announced-8-more-candidate-name-2860524.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T19:19:51+00:00"/>
    <meta property="og:title" content="झारखंड चुनाव: भाजपा के आठ और उम्मीदवारों के नामों का ऐलान, जानें सरयू रॉय की जगह किसे मिला "/>
    <meta property="og:description" content="भाजपा ने झारखंड विधानसभा चुनाव के लिए बुधवार को आठ और उम्मीदवारों की सूची जारी की। इसमें जमशेदपुर पश्चिम निर्वाचन क्षेत्र से पार्टी के बागी नेता सरयू रॉय के स्थान पर देवेंद्र सिंह को टिकट दिया गया..."/>
  </head>
  <body>
    <article>
      <h1>झारखंड चुनाव: भाजपा के आठ और उम्मीदवारों के नामों का ऐलान, जानें सरयू रॉय की जगह किसे मिला </h1>
      <address><time datetime="2019-11-20T19:19:51+00:00">20 Nov 2019, 19:19</time> by <a rel="author">लाइव हिंदुस्तान टीम,नई दिल्ली</a></address>
      <p>भाजपा ने झारखंड विधानसभा चुनाव के लिए बुधवार को आठ और उम्मीदवारों की सूची जारी की। इसमें जमशेदपुर पश्चिम निर्वाचन क्षेत्र से पार्टी के बागी नेता सरयू रॉय के स्थान पर देवेंद्र सिंह को टिकट दिया गया है।</p>
      <p>अब तक अपनी उम्मीदवारी की घोषणा न किए जाने से पार्टी से नाराज चल रहे वरिष्ठ भाजपा नेता रॉय ने हाल ही में घोषणा की थी कि वह जमशेदपुर पूर्वी सीट से रघुबर दास के खिलाफ निर्दलीय उम्मीदवार के तौर पर चुनाव लड़ेंगे। रॉय, रघुबर दास सरकार में मंत्री थे।</p>
      <p>अपनी पांचवीं सूची में भाजपा ने आजसू के साथ गठबंधन खत्म होने के बाद आठ और सीटों से उम्मीदवारों के नामों का एलान किया। इसके साथ ही भगवा पार्टी ने 81 सदस्यीय विधानसभा के लिए पांच चरणों में होने वाले चुनावों के लिए अधिकतम सीटों पर अपने प्रत्याशियों की घोषणा कर दी है।</p>
    </article>
  </body>
</html>