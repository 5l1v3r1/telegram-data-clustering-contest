<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/kup-srbije-boaci-od-tragicara-do-heroja-zvezda-u-cetvrtfinalu-393296.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T19:55:00+00:00"/>
    <meta property="og:title" content="Kup Srbije - Boaći od tragičara do heroja, Zvezda u četvrtfinalu!"/>
    <meta property="og:description" content="Šapčani ipak poklekli na Marakani."/>
  </head>
  <body>
    <article>
      <h1>Kup Srbije - Boaći od tragičara do heroja, Zvezda u četvrtfinalu!</h1>
      <h2>Šapčani ipak poklekli na Marakani.</h2>
      <address><time datetime="2019-11-20T19:55:00+00:00">20 Nov 2019, 19:55</time> by <a rel="author">Ivan Cvetković</a></address>
      <p><b>Fudbaleri Crvene zvezde uspeli su da se plasiraju u četvrtfinale Kupa Srbije pošto su u Beogradu eliminisali Mačvu rezultatom 1:0.</b><br/><br/>Domaćin je odmah preuzeo terensku inicijativu, pa je prvi i zapretio preko Kanjasa čiji je odličan udarac sa 20 metara skinuo Puletić. <br/><br/>Sredinom prvog dela igre Vulić je imao odličnu priliku iz slobodnog udarca, loptu je poslao tik ispod prečke, ali se svojom intervencijom ponovo istakao golman Mačve.<br/><br/>Još dva puta pretio je Vulić, po jednom odlični Nikolić i Babić, ali promene rezultata nije bilo.<br/><br/>Okuražili su gosti u drugom poluvremenu, pokušaj Vujasina krajnjim naporom je odbranio Popović, da bi nakon igranja rukom u kaznenom prostoru Mačve Zvezda dobila penal.<br/><br/>Ipak, Boaći nije bio precizan u 59, ali zato jeste sedam minuta kasnije kada se najbolje snašao u gužvi ispred gola Puletića i zatresao njegovu mrežu.</p>
      <figure>
        <iframe data-src="https://twitter.com/nasa_czv/status/1197222346454646784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>U nastavku meča nije bilo većih uzbuđenja, pa je ekipa Vladana Milojevića rutinski privela posao kraju.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/poluvreme-uspavanka-na-marakani-delije-odusevljene-igrom-debitanta-tvitovi-393292.html"/>
        <a href="https://www.sportske.net/vest/domaci-fudbal/milojevic-odmara-kljucne-igrace-pred-bajern-zvezda-dobija-novog-debitanta-sastavi-393287.html"/>
        <a href="https://www.sportske.net/vest/domaci-fudbal/karte-za-bajern-imate-popust-i-ako-kupite-kartu-za-macvu-393170.html"/>
      </related>
    </article>
  </body>
</html>