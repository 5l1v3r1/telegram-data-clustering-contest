<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562515/giwrgos-gerapetritis-dekti-ypo-oroys-i-nomothetisi-me-laiki-prwtoboylia"/>
    <meta property="og:site_name" content="NOOZ."/>
    <meta property="article:published_time" content="2019-11-20T19:09:00+00:00"/>
    <meta property="og:title" content="Γιώργος Γεραπετρίτης: Δεκτή υπό όρους η νομοθέτηση με λαϊκή πρωτοβουλία"/>
    <meta property="og:description" content="Τι δήλωσε ο υπουργός Επικρατείας στη συζήτηση της Συνταγματικής Αναθεώρησης."/>
  </head>
  <body>
    <article>
      <h1>Γιώργος Γεραπετρίτης: Δεκτή υπό όρους η νομοθέτηση με λαϊκή πρωτοβουλία</h1>
      <address>
        <time datetime="2019-11-20T19:09:00+00:00">20 Nov 2019, 19:09</time>
      </address>
      <p>
        <b>Τι δήλωσε ο υπουργός Επικρατείας στη συζήτηση της Συνταγματικής Αναθεώρησης.</b>
      </p>
      <p>Θετικός για την υιοθέτηση στο νέο σύνταγμα της πρότασης που έχει καταθέσει η αντιπολίτευση για την δυνατότητα <b>νομοθέτησης με λαϊκή πρωτοβουλία</b>. Δεσμεύθηκε ότι άμεσα θα καταθέσει πρόταση η Νέα Δημοκρατία.</p>
      <p>Μιλώντας στην Βουλή, διευκρίνισε, όμως, ότι η πρόταση αυτή «θα εμπεριέχει όρους και περιορισμούς για την άσκηση του δικαιώματος αυτού. Ορισμένα ζητήματα εξ ορισμού δεν μπορούν να εντάσσονται σε αυτό το πλαίσιο. Για παράδειγμα ζητήματα εθνικής άμυνας ή εξωτερικής πολιτικής. Δεν υπάρχει πουθενά αυτό. Και βεβαίως θα πρέπει να υπάρχει και κάποιος περιορισμός στον αριθμό των προτάσεων  που θα υποβάλλονται».</p>
      <p>Παράλληλα ανοιχτό είναι το θέμα του θα ισχύει για τις προτάσεις νόμου που δεν θα είναι δημοσιονομικά ουδέτερες αλλά δεν είναι δεδομένο ότι αυτό θα αντιμετωπιστεί στο πλαίσιο του Συντάγματος καθώς μπορεί να καθορίζεται από εφαρμοστικό νόμο.</p>
      <p>Για να υπερψηφιστεί η πρόταση απαιτούνται 180 βουλευτές ενώ δεν έχει ξεκαθαριστεί το ζήτημα του πόσες υπογραφές πολιτών θα απαιτούνται για μία νομοθετική πρωτοβουλία.</p>
      <p>Η αρχική πρόταση του ΣΥΡΙΖΑ ήταν πάντως οι 100.000 υπογραφές.</p>
    </article>
  </body>
</html>