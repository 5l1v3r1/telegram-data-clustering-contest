<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/putin-s-mrachna-prognoza-za-es-do-2028-godina-shche_news710439.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T19:45:00+00:00"/>
    <meta property="og:title" content="Путин с мрачна прогноза за ЕС: До 2028 година ще…"/>
    <meta property="og:description" content="Руският президент изрече силни думи за общите интереси със САЩ"/>
  </head>
  <body>
    <article>
      <h1>Путин с мрачна прогноза за ЕС: До 2028 година ще…</h1>
      <h2>Руският президент изрече силни думи за общите интереси със САЩ</h2>
      <address>
        <time datetime="2019-11-20T19:45:00+00:00">20 Nov 2019, 19:45</time>
      </address>
      <p>https://blitz.bg/politika/putin-s-mrachna-prognoza-za-es-do-2028-godina-shche_news710439.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574260769-puu.jpg"/>
        <figcaption>Снимка: Getty Images/ Guliver</figcaption>
      </figure>
      <p><b>Президентът на Русия Владимир Путин не изключи  възможността страни от Източна Европа след няколко години да обмислят излизане от Евросъюза.</b><br/> <br/>Путин напомни на днешното пленарно заседание на инвестиционния форум "Русия зове!", че противоречията вътре в ЕС са се породили заради особености при разпределението на данъците.<br/> <br/>Той каза, че това става по начин, по който значителна част от данъчните средства на водещи страни от Европа отива в подкрепа на тези, които досега не са достигнали определено равнище на икономическо развитие, като става дума за десетки милиарди евро, съобщават световните агенции.<br/> <br/>„Към 2028 година някои страни от Източна Европа ще достигнат такова равнище на икономическо развитие, при което те ще престанат да получават грантове и различни видове подкрепа от европейския бюджет, а ще трябва да плащат така, както прави Великобритания.<br/><br/>И не съм убеден, че няма да им дойде на ум, както стана със самата Великобритания, да излязат от ЕС“, посочи руският лидер.<br/> <br/>Същевременно Путин отговори и на въпрос защо СССР се е разпаднал. Той коментира, че неефективната икономическа политика е довела до колапс в социалната сфера и оттам - до политически последствия.<br/> <br/>Руският президент също така изрази надежда Москва да не бъде обвинена за намеса в президентските избори в САЩ през 2020 година, като добави, че има голямо уважение към тази страна, която има "много общи интереси" с Русия.<br/> <br/>Той подчерта, че санкциите, наложени срещу Русия, нанасят вреда на Съединените щати и на Европа, повече, отколкото са навредили на неговата страна, отбелязвайки, че Вашингтон "се прострелял в крака", като е ограничил търговията с Русия.<br/> <br/>"САЩ са велика сила и ние винаги сме се отнасяли към тях с голямо уважение. Два пъти сме били съюзници в двете световни войни. Това е нашата обща история.<br/> <br/>Надяваме се, никой да не ни обвинява в намеса в изборите в Съединените щати догодина. Сега те (САЩ) са насочили обвиненията си към Украйна. Ще им позволим сами да се справят с това", подчерта Путин в речта си на инвестиционния форум в Москва.<br/> <br/> </p>
    </article>
  </body>
</html>