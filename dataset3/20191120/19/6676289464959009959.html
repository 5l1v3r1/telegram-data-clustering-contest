<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/monden/suzan-lazar-romanca-elvetia-instagram-326529.html"/>
    <meta property="og:site_name" content="Observator"/>
    <meta property="article:published_time" content="2019-11-20T19:29:00+00:00"/>
    <meta property="og:title" content="Suzan Lazar, o româncă din Elveția, câștigă peste 9.000 de Euro pe lună din Instagram"/>
    <meta property="og:description" content="Suzan Lazăr, o româncă de 23 de ani stabilită în Elveția, câștigă, în lunile bune, peste 9.000 de euro din Instagram. Autoproclamată feministă, tânăra are de gând să ajungă în Playboy, dar și să devină învățătoare de gimnaziu."/>
  </head>
  <body>
    <article>
      <h1>Suzan Lazar, o româncă din Elveția, câștigă peste 9.000 de Euro pe lună din Instagram</h1>
      <address><time datetime="2019-11-20T19:29:00+00:00">20 Nov 2019, 19:29</time> by <a rel="author">Daniel Murărescu</a></address>
      <p>
        <b>
          <b>Suzan Lazăr, o româncă de 23 de ani stabilită în Elveția, câștigă, în lunile bune, peste 9.000 de euro din Instagram. Autoproclamată feministă, tânăra are de gând să ajungă în Playboy, dar și să devină învățătoare la clasele primare.</b>
        </b>
      </p>
      <p>Nu mai puțin de 312.000 de urmăritori pe Instagram are românca din Basel. Iar cum o asemenea cifră nu putea trece neobservată, reporterii publicației <a href="https://www.20min.ch/schweiz/news/story/-Ich-bin-keine-Bitch--ich-bin-Boss-Lady--13544473">20 Minuten</a> i-au luat tinerei un interviu despre provocările vieții de influencer, dar și despre planurile de viitor.</p>
      <p>Așa am aflat că Suzan Lazăr câștigă, în lunile bune, aproximativ 10.000 de franci, echivalentul a peste 9.000 de euro. În perioadele mai puțin bune, românca adună circa 2.100 de euro. Dar banii proveniți din rețeaua de socializare sunt doar rampa de lansare.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F20%2F326529%2F1574270741dc0f9a89.jpg&amp;w=800"/>
        <figcaption>
          <a href="https://observator.tv/galerie/suzan-lazar-romanca-elvetia-instagram-id326529-play384331.html">
            <b>Vezi 4 imagini în Galerie</b>
          </a>
        </figcaption>
      </figure>
      <h3>Suzana, între Playboy și catedră</h3>
      <p>Românca, studentă la pedagogie, are de gând să devină învățătoare de clasele primare.</p>
      <p>Povestea ei a început acum 8 ani, atunci când a început să posteze poze din vacanță. În scurt timp s-a orientat spre fitness și postări legate de nutriție, adunând constant zeci de mii de urmăritori. </p>
      <p>Printre alte contracte, Suzan a pozat pentru Nike, Adidas sau Yves Saint Laurent. O singură postare i-a adus, conform sursei citate, peste 2.000 de euro.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F20%2F326529%2F157427078509af5e3b.jpg&amp;w=800"/>
        <figcaption>
          <a href="https://observator.tv/galerie/suzan-lazar-romanca-elvetia-instagram-id326529-play384331.html">
            <b>Vezi 4 imagini în Galerie</b>
          </a>
        </figcaption>
      </figure>
      <p>Chiar și cu aceste sume, românca nu are de gând să lase garda jos. Vrea un Mercedes G-Class, dar știe că va mai avea de așteptat pentru el. Între timp, Suzan visează să primească un apel de la revista Playboy. Și așteaptă să ajungă la catedră, job pentru care se pregătește constant.</p>
      <p><i>"Jobul meu ca învățătoare e de o mie de ori mai strict"</i>, mărturisește ea. Studenții, nu este de mirare, i-au devenit fani și o apreciază pentru fotografiile postate.</p>
      <h3>Comentarii răutăcioase</h3>
      <p><i>"Femeile nu sunt aici doar pentru a avea copii. Ar trebui să ducă o viață independentă. [...] Niciodată nu ar trebui să devii dependentă de un bărbat"</i>, spune ea. Acesta este și motivul pentru care nu ezită să își etaleze trupul, chiar dacă unii i-au adresat comentarii jignitoare, acuzând-o că este o femeie de moravuri ușoare. Suzan, însă, îi ignoră fără prea mari probleme.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F20%2F326529%2F15742707639f8a7660.jpg&amp;w=800"/>
        <figcaption>
          <a href="https://observator.tv/galerie/suzan-lazar-romanca-elvetia-instagram-id326529-play384331.html">
            <b>Vezi 4 imagini în Galerie</b>
          </a>
        </figcaption>
      </figure>
      <p>Românca nu s-a sfiit să recunoască faptul că și-a făcut operații estetice, iar asta încă de la 16 ani. A început cu o intervenție la nas, apoi, după doi ani, a obținut un bust mai mare. Au urmat apoi buzele. <i>"Nu erau simetrice. Când râdeam una era mai sus decât cealaltă"</i>, spune ea.</p>
      <p>Suzan Lazăr susține că și-a făcut operațiile estetice pentru că a vrut să arate diferit. <i>"Eu am vrut să arăt altfel de când eram foarte tânără. E regretabil unde se ajunge. Între timp, toți influencerii ajung să arate la fel"</i>, a mai precizat tânăra.</p>
    </article>
  </body>
</html>