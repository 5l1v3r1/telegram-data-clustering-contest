<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/duitsers-en-argentijnen-spelen-langste-tiebreak-in-daviscup/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T19:31:32+00:00"/>
    <meta property="og:title" content="Duitsers en Argentijnen spelen langste tiebreak in Daviscup"/>
    <meta property="og:description" content="De Duitse tennissers Kevin Krawietz en Andreas Mies hebben in hun duel met de Argentijnen Maximo Gonzalez en Leonardo Mayer de langste tiebreak in de historie van de Daviscup gewonnen. De tiebreak duurde maar liefst 38 punten en eindigde in 20-18."/>
  </head>
  <body>
    <article>
      <h1>Duitsers en Argentijnen spelen langste tiebreak in Daviscup</h1>
      <address>
        <time datetime="2019-11-20T19:31:32+00:00">20 Nov 2019, 19:31</time>
      </address>
      <p>De Duitse tennissers Kevin Krawietz en Andreas Mies hebben in hun duel met de Argentijnen Maximo Gonzalez en Leonardo Mayer de langste tiebreak in de historie van de Daviscup gewonnen. De tiebreak duurde maar liefst 38 punten en eindigde in 20-18.</p>
      <p>Gonzalez en Mayer kregen zes matchpoints, Krawietz en Mies verzilverden pas hun achtste wedstrijdpunt.</p>
      <p>De langste tiebreak ooit in het landentoernooi betekende ook direct het laatste wapenfeit van de ontmoeting tussen Duitsland en Argentinië, die in 3-0 eindigde. De eerste twee sets van de dubbelwedstrijd werden ook beslist via een tiebreak.</p>
      <p>“Bij aanvang van de tweede set moest ik dringend naar de wc. Dat was het moeilijkste van vandaag”, grapte de Duitse captain Michael Kohlmann.</p>
      <p>BUZZS</p>
    </article>
  </body>
</html>