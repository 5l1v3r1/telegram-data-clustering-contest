<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/ya-dumayu-truba-sam-mav-bi-sklasti-povnovazhennya-vereshhuk-pro-skandal-z-audiozapisami-z-glavoyu-dbr/"/>
    <meta property="og:site_name" content="Прямий"/>
    <meta property="article:published_time" content="2019-11-20T19:01:00+00:00"/>
    <meta property="og:title" content="Я думаю, Труба сам мав би скласти повноваження - Верещук про скандал з аудіозаписами з главою ДБР"/>
    <meta property="og:description" content="Глава Держбюро розслідувань Роман Труба мав би скласти сам повноваження, якщо буде доведено правдивість аудіозаписів його розмов з очільником Офісу"/>
  </head>
  <body>
    <article>
      <h1>Я думаю, Труба сам мав би скласти повноваження - Верещук про скандал з аудіозаписами з главою ДБР</h1>
      <address>
        <time datetime="2019-11-20T19:01:00+00:00">20 Nov 2019, 19:01</time>
      </address>
      <p>
        <b>Глава Держбюро розслідувань Роман Труба мав би скласти сам повноваження, якщо буде доведено правдивість аудіозаписів його розмов з очільником Офісу президента Андрієм Богданом.</b>
      </p>
      <p>Про це в ексклюзивному коментарі <b>"Прямому"</b> розповіла народна депутатка від фракції "Слуга народу" <b>Ірина Верещук</b>.</p>
      <p>"Це незаконно, він (Богдан - ред.) немає права впливати на діяльність ні ДБР, ні САП, ні НАБУ, ні будь-якого іншого правоохоронного органу. Єдине, як ми зможемо заангажуватися, щоб це було доведено. Бо наразі я не бачу якихось своїх прямих можливостей (щоб довести - ред.) Я думаю він (Труба - ред.) би мав сам скласти повноваження, якщо таке буде доведено", - заявила депутатка.</p>
      <p>Також вона зауважила, що не бачить потреби аби відставку Труби ініціювала фракція "Слуги народу".</p>
      <p>"Це може і "Європейська солідарність" і "Батьківщина" ініціювати. Позаяк ані Богдан, ані Труба не є членами фракції". - наголосила Верещук.</p>
      <figure>
        <iframe src="https://www.youtube.com/embed/n-4r_ogPT-Y" width="640" height="480" data-service="Youtube" scrolling="no"/>
      </figure>
      <p>Раніше політолог Андрій Смолій заявив, що <a href="https://prm.ua/dbr-peresliduye-viklyuchno-tih-hto-zavazhaye-noviy-vladi-ta-kremlyu-smoliy/">ДБР переслідує виключно тих людей, які заважають чинній владі та Кремлю.</a></p>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <related>
        <h4>Схожі новини</h4>
        <a href="https://prm.ua/zavdyaki-plivkam-trubi-zahid-zrozumiye-shho-tiskom-na-nbu-keruye-vlada-paliy/"/>
        <a href="https://prm.ua/komanda-zelenskogo-pragne-postaviti-pravoohorontsiv-pid-kontrol-vakarchuk/"/>
        <a href="https://prm.ua/zelenskiy-maye-znyati-bogdana-z-posadi-na-chas-rozsliduvannya-skandalu-z-plivkami-trubi-artyushenko/"/>
      </related>
    </article>
  </body>
</html>