<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/bjp-have-problem-at-karnataka-bypoll.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T19:08:00+00:00"/>
    <meta property="og:title" content="കര്‍ണാടക ഉപതെരഞ്ഞെടുപ്പില്‍ ബി.ജെ.പി വിജയം അത്ര എളുപ്പമാവില്ല; ഭീഷണി നേരിടുന്നത് അകത്ത് നിന്ന് തന്നെ"/>
    <meta property="og:description" content="Bjp BS Yediyurappa Congress Karnataka National News India ബെംഗളൂരു: കര്‍ണാടകത്തിലെ 15 നിയമസഭ മണ്ഡലങ്ങളിലേക്ക് ഉപതെരഞ്ഞെടുപ്പ് നടക്കുകയാണ്. ഈ മണ്ഡലങ്ങളില്‍ വിജയിച്ച് യെദിയ"/>
  </head>
  <body>
    <article>
      <h1>കര്‍ണാടക ഉപതെരഞ്ഞെടുപ്പില്‍ ബി.ജെ.പി വിജയം അത്ര എളുപ്പമാവില്ല; ഭീഷണി നേരിടുന്നത് അകത്ത് നിന്ന് തന്നെ</h1>
      <address><time datetime="2019-11-20T19:08:00+00:00">20 Nov 2019, 19:08</time> by <a rel="author">ന്യൂസ് ഡെസ്‌ക്</a></address>
      <p>ബെംഗളൂരു: കര്‍ണാടകത്തിലെ 15 നിയമസഭ മണ്ഡലങ്ങളിലേക്ക് ഉപതെരഞ്ഞെടുപ്പ് നടക്കുകയാണ്. ഈ മണ്ഡലങ്ങളില്‍ വിജയിച്ച് യെദിയൂരപ്പ സര്‍ക്കാരിനെ സ്ഥിരപ്പെടുത്താനാണ് ബി.ജെ.പി ശ്രമം.</p>
      <p>എന്നാല്‍ ബി.ജെ.പിയുടെ നീക്കം അത്ര എളുപ്പമല്ലെന്നാണ് കര്‍ണാടകയില്‍ നിന്നുള്ള റിപ്പോര്‍ട്ടുകള്‍. നേരത്തെ അയോഗ്യരാക്കപ്പെട്ട 16 എം.എല്‍.എമാരില്‍ 13 പേര്‍ക്കും ബി.ജെ.പി സീറ്റുകള്‍ നല്‍കിയിട്ടുണ്ട്. നേരത്തെ കോണ്‍ഗ്രസ്, ജനതാദള്‍ എം.എല്‍.എമാരായിരുന്ന ഇവര്‍ക്ക് സീറ്റുകള്‍ നല്‍കിയതാണ് ബി.ജെ.പിയ്ക്കകത്ത് പൊട്ടിത്തെറി ഉണ്ടാക്കിയിരിക്കുന്നത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഈ മണ്ഡലങ്ങളില്‍ നേരത്തെ മത്സരിച്ച ബി.ജെ.പി നേതാക്കള്‍ക്ക് സീറ്റ് നല്‍കാതെ ഇപ്പോള്‍ പാര്‍ട്ടിയിലേക്ക് വന്നവര്‍ക്ക് സീറ്റ് നല്‍കിയതിലാണ് പ്രതിഷേധം. കുറഞ്ഞത് അഞ്ച് സീറ്റുകളിലെങ്കിലും ഇക്കാരണം കൊണ്ട് വിമത സ്ഥാനാര്‍ത്ഥികളോ അകത്ത് നിന്നുള്ള നീക്കമോ ഉണ്ട്.</p>
      <related>
        <a href="https://www.doolnews.com/ncp-laeder-about-shivsena-ncp-congress-government-formation.html?utm_source=doolnews&amp;utm_medium=related"/>
      </related>
      <p>ഹോസ്‌ടോക്കില്‍ ബി.ജെ.പി നേതാവായ ശരത് ബച്ചേ ഗൗഡ ബി.ജെ.പി സ്ഥാനാര്‍ത്ഥി എം.ടി.ബി നാഗരാജിനെതിരെ മത്സരിക്കുന്നുണ്ട്. ഇത് കൂടാതെ മറ്റ് മണ്ഡലങ്ങളില്‍ പ്രാദേശിക ബി.ജെ.പി നേതാക്കളും സ്വതന്ത്രരായി പത്രിക നല്‍കിയിട്ടുണ്ട്.</p>
      <p>ബി.ജെ.പിയുടെ സീറ്റ് വിതരണത്തില്‍ എതിര്‍പ്പുന്നയിച്ചവരെ യെദിയൂരപ്പ വിളിച്ചു വരുത്തി സംസാരിച്ചു. പാര്‍ട്ടി തീരുമാനത്തെ അംഗീകരിക്കാമെന്ന് ഇവര്‍ സമ്മതിച്ചതായും റിപ്പോര്‍ട്ടുകളുണ്ടായിരുന്നു. എന്നാല്‍ ഇക്കാര്യം അങ്ങനെ തന്നെ നടക്കുമോ എന്ന കാര്യത്തില്‍ പ്രാദേശിക തലത്തിലെ ബി.ജെ.പി നേതാക്കള്‍ക്ക് ആശങ്കയുണ്ട്.</p>
      <related>
        <a href="https://www.doolnews.com/fir-against-nithyananda-on-kidnapping.html?utm_source=doolnews&amp;utm_medium=related"/>
      </related>
      <p>സ്ഥാനാര്‍ത്ഥി നിര്‍ണ്ണയത്തില്‍ എതിര്‍പ്പുള്ള നേതാക്കള്‍ പ്രവര്‍ത്തനത്തില്‍ സജീവരാകാതിരുന്നാല്‍ അത് വിജയസാധ്യതയെ ബാധിക്കുമോ എന്നതാണ് ബി.ജെ.പി നേതാക്കളുടെ ആശങ്ക.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/mhsrxbUx1XE" width="560" height="315" data-service="Youtube" scrolling="no"/>
      </figure>
    </article>
  </body>
</html>