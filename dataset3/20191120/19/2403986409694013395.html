<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/gotivkoviy_kurs_valyut_dolara_na_sogodni_20_11_2019_gotivkoviy_kurs_yevro_n1236901"/>
    <meta property="og:site_name" content="24 Канал"/>
    <meta property="article:published_time" content="2019-11-20T19:38:00+00:00"/>
    <meta property="og:title" content="Готівковий курс валют 20 листопада: гривня подорожчала ще на кілька копійок"/>
    <meta property="og:description" content="Курс гривні щодо євро та долара 20 листопада на готівковому ринку зріс на дві-три копійки. Загалом курс протягом останнього тижня стабілізувався."/>
  </head>
  <body>
    <article>
      <h1>Готівковий курс валют 20 листопада: гривня подорожчала ще на кілька копійок</h1>
      <address><time datetime="2019-11-20T19:38:00+00:00">20 Nov 2019, 19:38</time> by <a rel="author" href="https://24tv.ua/oleg_tereshhenko_tag7153/" target="_blank">Олег Терещенко</a></address>
      <p>
        <b>Курс гривні щодо євро та долара 20 листопада на готівковому ринку зріс на дві-три копійки. Загалом курс протягом останнього тижня стабілізувався.</b>
      </p>
      <p>Долар у середу купували за 24,10 гривні (на копійку дешевше, аніж у вівторок), а продавали по 24,32 гривні (на 3 копійки дешевше), свідчать дані сайту <a href="https://charts.finance.ua/ua/currency/cash/-/0/usd">finance.ua</a>.</p>
      <blockquote>До теми:<a href="https://24tv.ua/byudzhet_2020_ukrayina_kurs_dolara_2020_prognoz_kabminu_n1220127"> </a><a href="https://24tv.ua/ukrayina_maye_vidmovitisya_vid_spivpratsi_z_mvf_do_2023_roku__markarova_n1236478">Україна має відмовитися від співпраці з МВФ до 2023 року, – Маркарова</a></blockquote>
      <p>Євро теж дещо подешевшав: його купували за 26,56 гривні (-2 копійки), а продавали по 26,94 гривні (-3 копійки).</p>
      <p>За <a href="https://24tv.ua/kurs_valyut_nbu_na_sogodni_20_11_2019_kurs_dolara_kurs_evro_sogodni_n1236278">курсом валют від НБУ 20 листопада </a>долар подорожчав на 6 копійок і коштував 24,20 гривні. Євро ж подорожчав більше – на 12 копійок і коштував 26,81 гривні.</p>
      <p>Зазначимо, найдорожче у 2019 році долар коштував в середині січня – 28,33 гривні. З цього часу долар постійно падав, і на початку березня опустився до 26,57 гривні. Протягом березня-квітня спостерігалися стрибки долара – нижче чи вище 27 гривень. Після виборів американська валюта стрімко падала, втрачаючи щодня по 5-15 копійок. У бюджеті-2019 закладений <a href="https://24tv.ua/byudzhet_2019_ukrayina_kurs_dolara_v_2019_rotsi_prognoz_kabminu_n1033403">прогноз курсу долара</a> на рівні 29,4 гривні.</p>
      <p>Подібна ситуація з євро. Піковий період припав на середину січня 2019 року – 10 числа євро коштував 32,65 гривні. До середини березня європейська валюта впала до 30 гривень. Потім був незначний стрибок, а після виборів гривня впевнено зміцнювалася. Нагадаємо, абсолютний антирекорд був у лютому 2015 року – 37,35 гривні/євро.</p>
      <blockquote>Цікаво: <a href="https://24tv.ua/uryad_hoche_legalizuvati_kriptovalyutu_shho_pro_tse_vidomo_n1235679">Уряд хоче легалізувати криптовалюту: що про це відомо</a></blockquote>
      <p><b>Чому долар "стрибає"? </b><a href="https://24tv.ua/kursi_valyut_tag224/">Курс гривні в Україні</a> гнучкий. НБУ сьогодні не відповідає за курс валют і штучно не підтримує його. Завданням Нацбанку є досягнення низької стабільної інфляції. Що ж до стрибків долара, НБУ в основному пояснює їх сезонністю гривні, оскільки ми – аграрна країна. Коли аграрний сектор закуповує валюту – провокує попит, а отже – і зростання курсу. Відповідно, після того, як аграрники зароблять гроші та продадуть зароблену валюту – створять пропозицію, курс знижується. Детальніше читайте у статті: <a href="https://24tv.ua/chomu_roste_dolar_yevro_v_ukrayini_shho_varto_znati_pro_valyutu_n1025580">Чому дорожчає валюта та що варто знати, щоб спокійно жити.</a></p>
      <figure>
        <img src="https://24tv.ua/resources/photos/news/620_DIR/201908/1189561_8989750.png?201908085819"/>
      </figure>
    </article>
  </body>
</html>