<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/den-apokliete-na-kinithi-gia-danismo-tou-giannouli-fener"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T19:45:00+00:00"/>
    <meta property="og:title" content="«Δεν αποκλείεται να κινηθεί για δανεισμό του Γιαννούλη η Φενέρ»"/>
    <meta property="og:description" content="Ο Τούρκος δημοσιογράφος Χακάν Ατεσλέρ εξήγησε τις πιθανότητες να κινηθεί η Φενερμπαχτσέ για την απόκτηση του αμυντικού του ΠΑΟΚ"/>
  </head>
  <body>
    <article>
      <h1>«Δεν αποκλείεται να κινηθεί για δανεισμό του Γιαννούλη η Φενέρ»</h1>
      <h2>Ο Τούρκος δημοσιογράφος Χακάν Ατεσλέρ εξήγησε τις πιθανότητες να κινηθεί η Φενερμπαχτσέ για την απόκτηση του αμυντικού του ΠΑΟΚ</h2>
      <address><time datetime="2019-11-20T19:45:00+00:00">20 Nov 2019, 19:45</time> by <a rel="author">Metrosport.gr Team</a></address>
      <p>Ορατό είναι το ενδεχόμενο να κινηθεί για το δανεισμό του Δημήτρη Γιαννούλη η Φενερμπαχτσέ σύμφωνα με όσα είπε ο Τούρκος δημοσιογράφος, Χακάν Ατεσλέρ.</p>
      <p>Ο ρεπόρτερ της γειτονικής χώρας υποστήριξε ότι ο τουρκικός σύλλογος αναζητά εδώ και καιρό έναν παίκτη για το αριστερό άκρο της άμυνας και δεν αποκλείεται να δαπανήσει ένα μεγάλο ποσό για να βρει τον κατάλληλο στην επόμενη μεταγραφική περίοδο.</p>
      <p>
        <b>Αναλυτικά όσα είπε:</b>
      </p>
      <p><b>Για το ενδιαφέρον της Φενερμπαχτσέ για Γιαννούλη:</b> «Η Φενερμπαχτσέ είναι σε αναζήτηση αριστερού μπακ εδώ και ενάμιση χρόνο. Προσπάθησε να βρει διάφορες λύσεις, δοκίμασε και πιτσιρικάδες αλλά ακόμη δεν έχει βρεθεί λύση για τη θέση. Υπάρχουν πολύ καλές εντυπώσεις για το Δημήτρη Γιαννούλη.</p>
      <p>Ο Βολκάν Ντεμιρέλ ήρθε είδε το παιχνίδι της Εθνικής και έκανε θετικά σχόλια για εκείνον. Η Φενερμπαχτσέ αναζητά νεαρούς και φθηνούς παίκτες, παράλληλα όμως θέλει να βρει καλούς ποδοσφαιριστές γιατι έχει να κατακτήσει πέντε χρόνια το πρωτάθλημα και μόνο έτσι θα μπει σίγουρα σε ομίλους του Champions League που θα της φέρουν χρήματα που λείπουν από τα ταμεία της».</p>
      <p><b>Το εάν μπορεί η Φενερμπαχτσέ να πληρώσει ένα ποσό κοντά στη ρήτρα του Γιαννούλη (10 εκατ. ευρώ): </b>«Η Φενερμπαχτσέ, ελέω Financial Fair Play, έχει ορίσει το ποσό των 11 εκατομμυρίων, το οποίο μπορεί να επενδύσει σε αυτή τη μεταγραφική περίοδο για την ενίσχυση της. Δεν μπορώ να ξέρω εάν υπάρχει η δυνατότητα να αυξηθεί το ποσό αυτό ή εάν θα το ξοδέψει σχεδόν όλο για να πάρει έναν ποδοσφαιριστή. Φέτος, το μεγαλύτερο αγωνιστικό πρόβλημα της ομάδας είναι ο αριστερός μπακ και δεν αποκλείω να επενδύσει το μεγαλύτερο ποσό για να αποκτήσει για αυτή τη θέση».</p>
      <p><b>Το περσινό ενδιαφέρον για Δημήτρη Πέλκα και το ενδεχόμενο πρότασης δανεισμού για Γιαννούλη</b>: «Δεν μπορούσαν να δώσουν παραπάνω για τον Πέλκα οι άνθρωποι της Φενερμπαχτσέ. Η περίπτωση του έχει ομοιότητες με αυτή του Γιαννούλη. Στην Τουρκία, οι ομάδες πολλές φορές επιλέγουν αρχικά να παίρνουν τους παίκτες ως δανεικούς και, εάν ανταποκριθούν, τότε τους αγοράζουν. Δεν αποκλείεται λοιπόν και σε αυτή την περίπτωση να κινηθεί για δανεισμό με ένα υψηλό buy out. Τότε θα πρέπει να δούμε πως θα αντιδράσει ο ΠΑΟΚ».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/skorari-ke-stin-tileorasi-sfinterski"/>
        <a href="http://www.metrosport.gr/article/focus-stin-ael-paok-ochi-ston-olimpiako"/>
        <a href="http://www.metrosport.gr/article/krisimi-proetimasia-tou-prigiovits"/>
        <a href="http://www.metrosport.gr/article/sti-machi-me-ael-varela-maourisio"/>
        <a href="http://www.metrosport.gr/article/echi-tromeri-ekrixi-koutsias-na-vali-voulokeri"/>
        <a href="http://www.metrosport.gr/article/v-merostzoker-parexigimenos-chazos-klaous-ke-to-glenti-sto-fifa"/>
      </related>
    </article>
  </body>
</html>