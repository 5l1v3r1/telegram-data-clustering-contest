<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/greece/598337/i-mystiki-synantisi-tou-diavasmenou-tsavi-roka-me-ton-panathinaiko"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T19:10:00+00:00"/>
    <meta property="og:title" content="Η μυστική συνάντηση του διαβασμένου Τσάβι Ρόκα με τον Παναθηναϊκό"/>
    <meta property="og:description" content="Το SDNA γράφει για την πρώτη - μυστική - κατ΄ιδίαν συνάντηση που είχε ο νέος τεχνικός διευθυντής των «πρασίνων» με στελέχη του Παναθηναϊκού.   Το..."/>
  </head>
  <body>
    <article>
      <h1>Η μυστική συνάντηση του διαβασμένου Τσάβι Ρόκα με τον Παναθηναϊκό</h1>
      <address><time datetime="2019-11-20T19:10:00+00:00">20 Nov 2019, 19:10</time> by <a rel="author">SigmaliveSportime</a></address>
      <p><b>Το SDNA γράφει για την πρώτη - μυστική - κατ΄ιδίαν συνάντηση που είχε ο νέος τεχνικός διευθυντής των «πρασίνων» με στελέχη του Παναθηναϊκού.<br/></b> <br/>Το κόκκινο χαλί της υποδοχής είναι ήδη στρωμένο για τον Τσάβι Ρόκα στο στρατόπεδο του Παναθηναϊκού. Οι «πράσινοι», έχοντας έρθει σε πλήρη συμφωνία με τον Ισπανό, αναμένουν την μόνιμη εγκατάστασή του στην Αθήνα και την επίσημη ανάληψη των καθηκόντων στην ομάδα του «τριφυλλιού». Και λέμε «επίσημη», διότι ανεπίσημα ο νέος τεχνικός διευθυντής έχει ήδη σηκώσει μανίκια και θα 'ρθει απόλυτα διαβασμένος για να πιάσει δουλειά στους «πράσινους».<br/> <br/>Ο Τσάβι Ρόκα έχει ήδη βρεθεί face to face στην Αθήνα με τον Κώστα Κωνστάντο και τον Λεωνίδα Μπουτσικάρη, (στενό συνεργάτη του Γιάννη Αλαφούζου) στο πλαίσιο των προσωπικών συνεντεύξεων που περνούσαν – όπως έγραψε το SDNA – οι υποψήφιοι τεχνικοί διευθυντές, το βιογραφικό των οποίων έκανε ένα…κλικ παραπάνω στους ανθρώπους του Παναθηναϊκού.<br/> <br/><b>Κάτω από απόλυτη μυστικότητα και χωρίς διαρροές.<br/></b> <br/>Ένας εξ αυτών ήταν και ο σενιόρ - Ρόκα ο οποίος κέρδισε τα στελέχη της ομάδας (και) στην διαδικασία του interview κι εν τέλει έλαβε το χρίσμα του «αντι – Νταμπίζα». Μάλιστα, αυτό που έκανε εντύπωση στους Κωνστάντο – Μπουτσικάρη, ήταν το πόσο διαβασμένος σχετικά με τον Παναθηναϊκό πήγε στην κατ' ιδίαν συνάντηση που είχε μαζί τους ο Τσάβι Ρόκα.<br/> <br/>Και από την στιγμή που έκλεισε η συμφωνία, ο Ισπανός έχει πέσει ακόμα πιο βαθιά στην μελέτη για τα εσωτερικά θέματα των «πρασίνων», ούτως ώστε να αναλάβει 100% διαβασμένος τα νέα του καθήκοντα.<br/> <br/> <br/>Πηγή: sdna.gr<br/> </p>
    </article>
  </body>
</html>