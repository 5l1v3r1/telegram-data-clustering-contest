<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/education/chernivecki-optiki-znayomilisya-z-profilnimi-pidpriemstvami-kitayu-380601"/>
    <meta property="og:site_name" content="Погляд"/>
    <meta property="article:published_time" content="2019-11-20T19:06:00+00:00"/>
    <meta property="og:title" content="Чернівецькі оптики знайомилися з профільними підприємствами Китаю "/>
    <meta property="og:description" content="Оптики ЧНУ виступили з доповідями, прослухали виступ головного інженера підприємства"/>
  </head>
  <body>
    <article>
      <h1>Чернівецькі оптики знайомилися з профільними підприємствами Китаю </h1>
      <h2>Оптики ЧНУ виступили з доповідями, прослухали виступ головного інженера підприємства</h2>
      <address>
        <time datetime="2019-11-20T19:06:00+00:00">20 Nov 2019, 19:06</time>
      </address>
      <p>У рамках пошуку шляхів розширення можливостей творчої співпраці оптиків Чернівецького національного університету імені Юрія Федьковича, директор Інституту фізико-технічних та комп’ютерних наук, професор Олег Ангельський та професор кафедри оптики і видавничо-поліграфічної справи Клавдія Зенкова разом із співробітниками та керівництвом Дослідницького інституту м. Тайджоу відвідали оптичне підприємство (виробництво) Zhejiang Weixing Optical Co. </p>
      <p>Підприємство виготовляє сонцезахисні окуляри у широкому спектральному діапазоні, поляроїдні та фотохромні лінзи, лінзи захисту від впливу випромінювання телевізорів, комп’ютерів та мобільних телефонів. Щорічний грошовий обіг цього підприємства складає 3 млрд. доларів, а 60% продукції підприємства йде на експорт.</p>
      <p>Оптики Чернівецького національного університету імені Юрія Федьковича виступили з доповідями, прослухали виступ головного інженера підприємства, взяли участь у дискусіях щодо підвищення ефективності систем контролю якості об’єктів на різних етапах технологічної обробки скла.</p>
      <p>Учасники мітингу домовилися про наступну зустріч уже в стінах дослідницького інституту м. Тайджоу для закріплення досягнутих домовленостей і підписання відповідних угод. Про це йдеться на офіційному сайті ЧНУ.</p>
      <related>
        <h4>Схожі записи</h4>
        <a href="https://pogliad.ua/news/education/profesor-chnu-oleg-angelskiy-perebuvae-z-vizitom-v-kitayi-379968"/>
        <a href="https://pogliad.ua/news/education/delegaciya-osvityan-iz-litvi-vidvidala-chnu-375299"/>
        <a href="https://pogliad.ua/news/education/delegaciya-chnu-vidvidala-z-robochim-vizitom-nimechchinu-373601"/>
        <a href="https://pogliad.ua/news/education/u-cherniveckomu-nacionalnomu-universiteti-vidkriyut-centr-konfuciya-369799"/>
      </related>
    </article>
  </body>
</html>