<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/scopre-tradimento-moglie-marito-uccide-amante/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T19:02:01+00:00"/>
    <meta property="og:title" content="Reazione folle dopo la scoperta del tradimento: uccide l’amante della moglie in hotel"/>
    <meta property="og:description" content="Dopo aver scoperto che la moglie lo tradiva con un altro, un uomo si è presentato davanti alla stanza di hotel dell’amante e lo ha ucciso Si è avventato sull’amante della moglie uccidendolo senza pietà. E’ drammatico quanto accaduto nella camera di un hotel nella città greca di Vathy, sull’isola di Itaca, dove un 40enne …"/>
  </head>
  <body>
    <article>
      <h1>Reazione folle dopo la scoperta del tradimento: uccide l’amante della moglie in hotel</h1>
      <address><time datetime="2019-11-20T19:02:01+00:00">20 Nov 2019, 19:02</time> by <a rel="author">D</a></address>
      <figure>
        <img src="https://www.newnotizie.it/wp-content/uploads/2019/11/scopre-tradimento.jpg"/>
      </figure>
      <p>
        <b>Dopo aver scoperto che la moglie lo tradiva con un altro, un uomo si è presentato davanti alla stanza di hotel dell’amante e lo ha ucciso</b>
      </p>
      <p>Si è avventato sull’amante della moglie uccidendolo senza pietà. E’ drammatico quanto accaduto nella camera di un hotel nella città greca di Vathy,<b> sull’isola di Itaca,</b> dove un 40enne britannico è stato trovato senza vita, ucciso da un altro uomo il quale, stando alla ricostruzione dei fatti, avrebbe perso la testa dopo aver scoperto che la moglie aveva una <a href="https://www.newnotizie.it/2018/12/22/donna-tradisce-il-marito-ladulterio-viene-scoperto-grazie-a-google-maps/">relazione extraconiugale</a>. L’autore del brutale gesto è un 54enne noto sull’isola poichè proprietario di alcuni supermercati; insieme alla moglie, 43enne britannica con passaporto sudafricano, ha raggiunto la stanza d’albergo e non appena il 40enne<b> ha aperto la porta</b> si è scagliato contro di lui picchiandolo con violenti calci e pugni. Colto alla sprovvista l’amante è stato raggiunto dai colpi cadendo a terra privo di sensi.</p>
      <h3>Indagine della polizia dopo la scoperta del cadavere</h3>
      <p>L’arresto è avvenuto il giorno seguente, conseguenza dell’<b>indagine della polizia</b> che, prove alla mano, è riuscita ad identificare l’uomo ed individuarlo. Anche la moglie è stata arrestata poichè non sarebbe intervenuta per fermarlo, assistendo alla scena senza fare nulla anche se i media locali segnalano che la donna non si sarebbe resa conto della<b> gravità delle ferite</b>; sarà compito del giudice stabilirlo.</p>
      <p>“Il caso è stato immediatamente risolto dopo un’<b>approfondita indagine</b> del dipartimento di sicurezza di Argostoli in collaborazione con il dipartimento della polizia di Itaca”, ha sottolineato il dipartimento di polizia di Itaca mentre un portavoce<br/>del ministero degli Esteri britannico ha specificato: “Stiamo sostenendo la famiglia della vittima dopo la sua morte a Itaca e siamo<b> in contatto con le autorità greche”</b>.</p>
    </article>
  </body>
</html>