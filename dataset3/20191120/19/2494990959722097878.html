<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/roma-capitale/2019/11/20/news/tassa-rifiuti-roma-alta-tari-lazio-stangata-1243607/"/>
    <meta property="og:site_name" content="Il Tempo"/>
    <meta property="article:published_time" content="2019-11-20T19:27:14+00:00"/>
    <meta property="og:title" content="Tassa sui rifiuti: a Roma si paga la più cara del Lazio"/>
    <meta property="og:description" content="Per la Tari si pagano in media 378 euro a famiglia. Nel resto della regione 325"/>
  </head>
  <body>
    <article>
      <h6 class="kicker">STANGATA CAPITALE</h6>
      <h1>Tassa sui rifiuti: a Roma si paga la più cara del Lazio</h1>
      <h2>Per la Tari si pagano in media 378 euro a famiglia. Nel resto della regione 325</h2>
      <address>
        <time datetime="2019-11-20T19:27:14+00:00">20 Nov 2019, 19:27</time>
      </address>
      <p>Nel 2019 la tassa dei rifiuti nel Lazio ammonta in media a 325 euro a famiglia (contro una media nazionale di 300 euro) e Roma resta la più cara a livello regionale con una spesa di 378 euro (con un decremento del 4,1% rispetto al 2018). È quanto emerge dalla rilevazione dell’Osservatorio prezzi e tariffe di Cittadinanzattiva che prende come riferimento una famiglia tipo composta da 3 persone ed una casa di proprietà di 100 metri quadri.</p>
      <p>Dai 378 euro di Roma si passa ai 269 di Viterbo, dove si registra un incremento del 10,1% rispetto al 2018. Negli altri capoluoghi laziali la Tari ammonta a: 335 euro (+2,7%) a Latina; 325 euro (stabile rispetto allo scorso anno) a Rieti e a 319 euro (- 13,7%) a Frosinone. Per quanto riguarda la raccolta differenziata i dati fanno riferimento al 2017 e si va dal 15,2% di Frosinone ai 52,5% di Viterbo. Roma invece al 43,2%.</p>
    </article>
  </body>
</html>