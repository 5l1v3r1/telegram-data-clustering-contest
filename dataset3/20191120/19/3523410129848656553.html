<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641012/%DA%A9%D9%85%D9%BE%D8%A7%D9%86%DB%8C-msi-%D8%A7%D8%B2-%DA%A9%D8%A7%D9%85%D9%BE%DB%8C%D9%88%D8%AA%D8%B1-%DA%A9%D9%88%DA%86%DA%A9-cubi-5-%D8%B1%D9%88%D9%86%D9%85%D8%A7%DB%8C%DB%8C-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T19:46:00+00:00"/>
    <meta property="og:title" content="کمپانی MSI از کامپیوتر کوچک Cubi 5 رونمایی کرد"/>
    <meta property="og:description" content="کمپانی MSI از کامپیوتر کوچک خود به نام «Cubi 5» رونمایی کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641012/%DA%A9%D9%85%D9%BE%D8%A7%D9%86%DB%8C-msi-%D8%A7%D8%B2-%DA%A9%D8%A7%D9%85%D9%BE%DB%8C%D9%88%D8%AA%D8%B1-%DA%A9%D9%88%DA%86%DA%A9-cubi-5-%D8%B1%D9%88%D9%86%D9%85%D8%A7%DB%8C%DB%8C-%DA%A9%D8%B1%D8%AF">کمپانی MSI از کامپیوتر کوچک Cubi 5 رونمایی کرد</a>
      </h1>
      <h2>کمپانی MSI از کامپیوتر کوچک خود به نام «Cubi 5» رونمایی کرد.</h2>
      <address><time datetime="2019-11-20T19:46:00+00:00">20 Nov 2019, 19:46</time> by <a rel="author">بولتن نیوز | bultannews.com</a></address>
      <p><b>گروه IT:</b> کمپانی <b>MSI</b> از<b> کامپیوتر کوچک</b> خود به نام<b> «Cubi 5»</b> رونمایی کرد. این محصول که کف دست جای می گیرد، از<b> پردازنده نسل دهم اینتل</b> بهره مند بوده و در بالاترین مشخصات سخت افزاری از پردازنده های 6 هسته ای اینتل و 64 گیگابایت حافظه رم DDR4 پشتیبانی می کند.<br/><br/>به گزارش بولتن نیوز به نقل از دیجیاتو، کامپیوتر Cubi 5 تنها <b>550 گرم</b> وزن داشته و طول، عرض و ارتفاع آن به ترتیب برابر با 124، 124 و 53.7 میلیمتر است. این محصول با ابعاد کوچکی که دارد، یکی از قوی ترین مشخصات را نسبت به فضا به ارمغان آورده و از پردازنده های <b>i5</b>, <b>i3</b> یا <b>i7</b> نسل دهم اینتل که هر کدام به ترتیب 2، 4 و 6 هسته دارند پشتیبانی کرده و با پردازشگر گرافیکی <b>UHD 630</b> اینتل نیز سازگار است.<br/><br/>  از دیگر قابلیت های جالب توجه این اعجوبه کوچک می توان به بهره مندی از دو اسلات مموری<b> so-DIMM</b> اشاره که حداکثر از <b>64 گیگابایت حافظه رم 2666 مگاهرتزی</b> پشتیبانی می کنند. یک اسلات<b> M.2</b> نیز برای فضای ذخیره سازی بوت در نظر گرفته شده و فضای جادار 2.5 اینچی نیز برای اضافه کردن درایو جدید در دسترس است.<br/><br/>پردازنده کامپیوتر Cubi 5 به شکل<b> فعال</b> خنک می شود؛ این مسئله سبب شده تا پردازنده به سرعت <b>توربو</b> دست یافته و توانایی نگهداری این سرعت را داشته باشد.<br/><br/>کامپیوتر مورد بحث در قسمت پشتی از<b> دو درگاه USB 3.2</b>،<b> دو پورت USB 3.0</b>،<b> جک اترنت RJ45</b>، <b>درگاه DisplayPort 1.2</b> و <b>پورت HDMI 1.4</b> بهره می برد. در قسمت جلو <b>ورودی میکروفون</b> و <b>هدفون</b>، <b>پورت USB 3.2</b> و <b>درگاه USB-C</b> به چشم می خورند.</p>
      <figure>
        <img src="https://www.bultannews.com/files/fa/news/1398/8/29/1199740_697.jpg"/>
      </figure>
      <p>کامپیوتر Cubi 5 با مشخصات سخت افزاری مناسب، دست کاربر را برای انجام کارهایی همچون <b>ویرایش تصویر</b> و <b>تولید محتوا</b> باز می گذارد. البته این محصول به دلیل برخورداری از کارت گرافیک مجتمع برای بازی مناسب نیست چون نمی تواند بیشتر بازی ها را با نرخ فریم مناسب اجرا کند.<br/><br/>شرکت MSI کامپیوتر مورد بحث را روی وب سایت خود قرار داده ولی تاکنون قیمت آن را مشخص نکرده است. با منتشر شدن قیمت می توان تصمیم گرفت که آیا این محصول گزینه مناسبی برای استفاده به عنوان <b>سینمای خانگی رایانه ای (HTPC)</b> یا <b>سیستم ویرایش تصویر</b> هست یا نه.</p>
    </article>
  </body>
</html>