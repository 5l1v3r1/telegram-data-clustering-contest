<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/vbivstvo-sina-eksprezidenta-nimechchini-pidozryuvaniy-hotiv-pomstitisya-simji-zagiblogo-641295.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T19:57:09+00:00"/>
    <meta property="og:title" content="Вбивство сина експрезидента Німеччини: підозрюваний хотів помститися сім'ї загиблого"/>
    <meta property="og:description" content="Нападник пройшов психологічну експертизу, яка виявила у підозрюваного психічний розлад"/>
  </head>
  <body>
    <article>
      <h1>Вбивство сина експрезидента Німеччини: підозрюваний хотів помститися сім'ї загиблого</h1>
      <address>
        <time datetime="2019-11-20T19:57:09+00:00">20 Nov 2019, 19:57</time>
      </address>
      <h4>Нападник пройшов психологічну експертизу, яка виявила у підозрюваного психічний розлад</h4>
      <p>57-річний підозрюваний у вбивстві сина колишнього президента Німеччини Ріхарда фон Вайцзеккера Фрітца хотів помститися родині вбитого.</p>
      <p>Про це передає <a href="https://www.focus.de/panorama/welt/fritz-von-weizsaecker-erstochen-taeter-ist-57-jaehriger-deutscher-ohne-vorstrafen_id_11368509.html">Focus Online.</a></p>
      <p>Також правоохоронці повідомили, що нападник пройшов психологічну експертизу, яка виявила у підозрюваного психічний розлад. Після цього прокуратура вирішила направити його до спеціалізованої лікарні.</p>
      <p>Як пише Spiegel Online, чоловік хотів помститися сім'ї колишнього президента Німеччини Ріхарда фон Вайцзеккера. Генеральна прокуратура підтвердила, що мотив нападу пов'язаний із «божевільною неприязню до сім'ї вбитого», але не в «особистому плані».</p>
      <p>Нагадаємо, <a href="https://glavcom.ua/news/sin-eksprezidenta-nimechchini-buv-ubitiy-pid-chas-lekciji-v-klinici-641062.html">напередодні у Берліні невідомий вдарив ножем сина колишнього президента Німеччини Ріхарда фон Вайцзеккера Фрітца.</a></p>
      <p>59-річний чоловік помер від отриманих поранень.</p>
      <p>Серйозні травми отримав також один зі слухачів лекції, який намагався захистити фон Вайцзеккера. Його госпіталізували з важким пораненням.</p>
      <p>Фріц фон Вайцзеккер останні кілька років очолював клініку в Шарлоттенбурзі.</p>
      <p>Ріхард фон Вайцзеккер був президентом ФРН в 1984-1994 роках. Вайцзеккер відомий своєю промовою у бундестазі 8 травня 1985 року, яка була присвячена 40-ій річниці капітуляції Німеччини у Другій світовій війні. У ній він торкнувся теми збереження пам'яті про минуле та розуміння необхідних уроків.</p>
      <related>
        <a href="https://glavcom.ua/news/sudimist-za-zvaltuvannya-nepovnolitnoji-u-sluzi-narodu-proponuyut-prizupiniti-chlenstvo-ivanisova-v-partiji-ta-frakciji--641277.html"/>
        <a href="https://glavcom.ua/columns/kraluk/v-geopolitichniy-gri-putina-donbas-stav-rozminnoyu-monetoyu-641157.html"/>
        <a href="https://glavcom.ua/kyiv/news/policiya-zatrimala-podatkivcya-kijivshchini-na-habari-u-25-tis-video-641252.html"/>
      </related>
    </article>
  </body>
</html>