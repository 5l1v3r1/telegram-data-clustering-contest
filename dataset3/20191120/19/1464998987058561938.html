<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/fathima-latheef-death-three-iit-teachers-questioned-again"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-20T19:22:00+00:00"/>
    <meta property="og:title" content="ഫാ​ത്തി​മ​യു​ടെ മ​ര​ണം: ആരോപണ വിധേയരായ അധ്യാപകരെ വീണ്ടും ചോദ്യം ചെയ്തു"/>
    <meta property="og:description" content="ചെ​ന്നൈ: മ​ദ്രാ​സ് ഐ​ഐ​ടി​യി​ലെ മ​ല​യാ​ളി വി​ദ്യാ​ര്‍​ഥി​നി ഫാ​ത്തി​മ ല​ത്തീ​ഫി​ന്‍റെ മ​ര​ണ​വു​മാ​യി ബ​ന്ധ​പ്പെ​ട്ട് ആരോപണ വിധേയരായ അധ്യാപകരെ വീണ്ടും ചോദ്യം ചെയ്തു. അ​ധ്യാ​പ​ക​രാ​യ സു​ദ​ര്‍​ശ​ന്‍ പ​ദ്മ​നാ​ഭ​ന്‍, മി​ലി​ന്ദ്, ഹേ​മ​ന്ദ്ര​ന്‍ എ​ന്നി​വ​രെയാണ് അ​ന്വേ​ഷ​ണ​സം​ഘം വീ​ണ്ടും ചോ​ദ്യം ചെ​യ്തത്...."/>
  </head>
  <body>
    <article>
      <h1>ഫാ​ത്തി​മ​യു​ടെ മ​ര​ണം: ആരോപണ വിധേയരായ അധ്യാപകരെ വീണ്ടും ചോദ്യം ചെയ്തു</h1>
      <address><time datetime="2019-11-20T19:22:00+00:00">20 Nov 2019, 19:22</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ചെ​ന്നൈ: മ​ദ്രാ​സ് ഐ​ഐ​ടി​യി​ലെ മ​ല​യാ​ളി വി​ദ്യാ​ര്‍​ഥി​നി ഫാ​ത്തി​മ ല​ത്തീ​ഫി​ന്‍റെ മ​ര​ണ​വു​മാ​യി ബ​ന്ധ​പ്പെ​ട്ട് ആരോപണ വിധേയരായ അധ്യാപകരെ വീണ്ടും ചോദ്യം ചെയ്തു. അ​ധ്യാ​പ​ക​രാ​യ സു​ദ​ര്‍​ശ​ന്‍ പ​ദ്മ​നാ​ഭ​ന്‍, മി​ലി​ന്ദ്, ഹേ​മ​ന്ദ്ര​ന്‍ എ​ന്നി​വ​രെയാണ് അ​ന്വേ​ഷ​ണ​സം​ഘം വീ​ണ്ടും ചോ​ദ്യം ചെ​യ്തത്. കുറ്റക്കാരെ അറസ്റ്റ് ചെയ്യാത്തതില്‍ പ്രതിഷേധവും തുടരുകയാണ്.</p>
      <p>ഫാത്തിമ ലത്തീഫിന്‍റെ മരണത്തില്‍ ഇത് രണ്ടാം തവണയാണ് ആരോപണ വിധേയരായ അധ്യാപകരെ ക്രൈംബ്രാഞ്ച് ചോദ്യം ചെയ്യുന്നത്. ഫാത്തിമയുടെ മരണം ആത്മഹത്യയാണെന്ന നിലപാടിൽ തന്നെയാണ് ക്രൈംബ്രാഞ്ച് സംഘം. ഇതിലേക്ക് വഴിവച്ച കാരണങ്ങളാണ് പൊലീസ് ഇപ്പോൾ അന്വേഷിക്കുന്നത്.</p>
      <p>കേ​സു​മാ​യി ബ​ന്ധ​പ്പെ​ട്ട് വി​ദ്യാ​ര്‍​ഥി​ക​ള​ട​ക്കം മു​പ്പ​തോ​ളം പേ​രെ ഇ​തു​വ​രെ ചോ​ദ്യം ചെ​യ്തു ക​ഴി​ഞ്ഞു. ക്രൈം​ബ്രാ​ഞ്ച് സം​ഘം ഫാ​ത്തി​മ​യു​ടെ കൂ​ടു​ത​ല്‍ സു​ഹൃ​ത്തു​ക്ക​ളി​ല്‍​നി​ന്ന് മൊ​ഴി​യെ​ടു​ക്കും.</p>
      <p>തന്റെ മരണത്തിന് കാരണം സുദർശൻ പത്മനാഭൻ എന്ന അധ്യാപകനാണെന്ന് ഫാത്തിമ മൊബൈൽ ഫോണിൽ കുറിച്ചിരുന്നു. ഫൊറൻസിക് പരിശോധനയ്ക്കായി നൽകിയ ഫാത്തിമയുടെ മൊബൈൽ ഫോൺ തിരികെ ലഭിച്ചിട്ടേ അറസ്റ്റ് ഉൾപ്പെടെയുള്ള കാര്യങ്ങളുണ്ടാകുവെന്ന് പൊലീസ് നേരത്തെ പറഞ്ഞിരുന്നു. ഇത് ഇനിയും ലഭിച്ചിട്ടില്ല.</p>
    </article>
  </body>
</html>