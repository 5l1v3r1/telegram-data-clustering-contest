<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2046110/neos-proedros-tou-evropaikou-laikou-kommatos-o-ntonalnt-tousk.html"/>
    <meta property="og:site_name" content="News.gr"/>
    <meta property="article:published_time" content="2019-11-20T19:45:59+00:00"/>
    <meta property="og:title" content="Νέος πρόεδρος του Ευρωπαϊκού Λαϊκού Κόμματος ο Ντόναλντ Τουσκ"/>
    <meta property="og:description" content="Ο πρώην πρόεδρος του Ευρωπαϊκού Συμβουλίου ήταν ο μοναδικός υποψήφιος"/>
  </head>
  <body>
    <article>
      <h1>Νέος πρόεδρος του Ευρωπαϊκού Λαϊκού Κόμματος ο Ντόναλντ Τουσκ</h1>
      <address>
        <time datetime="2019-11-20T19:45:59+00:00">20 Nov 2019, 19:45</time>
      </address>
      <h3>Ο πρώην πρόεδρος του Ευρωπαϊκού Συμβουλίου ήταν ο μοναδικός υποψήφιος</h3>
      <p>Ο απερχόμενος πρόεδρος του Ευρωπαϊκού Συμβουλίου <a href="https://www.news.gr/tag/ntonalnt-toysk"><b>Ντόναλντ Τουσκ</b></a> εξελέγη σήμερα νέος πρόεδρος του <a href="https://www.news.gr/tag/evropaiko-la%ce%90ko-komma"><b>Ευρωπαϊκού Λαϊκού Κόμματος</b></a>.</p>
      <p>Όπως μετέδωσε το Αθηναϊκό Πρακτορείο Ειδήσεων, η εκλογή του από το 13ο συνέδριο του ΕΛΚ που πραγματοποιείται στο Ζάγκρεμπ, εξελίχθηκε σε τυπική διαδικασία, καθώς ήταν ο μοναδικός υποψήφιος. Στην ψηφοφορία που πραγματοποιήθηκε σήμερα κατά την πρώτη ημέρα του συνεδρίου του ΕΛΚ, ο Ντόναλντ Τουσκ εξελέγη με 93% των ψήφων.</p>
      <p>Ο Πολωνός Τουσκ διαδέχεται στο τιμόνι του ΕΛΚ τον Γάλλο πολιτικό Ζοζέφ Ντολ.</p>
      <p>Σημειώνεται πως ο Ντόναλντ Τουσκ είναι ο πρώτος πρόεδρος του ΕΛΚ από χώρα της πρώην ανατολικής Ευρώπης.</p>
      <p>Την Πέμπτη, δεύτερη ημέρα του συνεδρίου, θα διεξαχθεί η ψηφοφορία για την εκλογή των 10 νέων αντιπροέδρων του ΕΛΚ και του νέου ταμία. Μεταξύ των 12 υποψήφιων για τις 10 θέσεις αντιπροέδρου του ΕΛΚ είναι ο πρόεδρος του κυπριακού κόμματος ΔΗΣΥ Αβέρωφ Νεοφύτου και ο πρώην πρόεδρος του Ευρωπαϊκού Κοινοβουλίου Αντόνιο Ταγιάνι.</p>
      <p>Για τη θέση του ταμία του κόμματος έχει καταθέσει υποψηφιότητα ο Γερμανός βουλευτής των Χριστιανοκοινωνιστών, Κρίστιαν Σμιτ.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2010224/anavoli-tou-brexit-mechri-ta-teli-ianouariou-tou-2020.html"/>
        <a href="https://www.news.gr/kosmos/article/2007955/brexit-trimini-paratasi-apofasisan-i-27.html"/>
        <a href="https://www.news.gr/kosmos/article/2001878/i-27-tis-evropaikis-enosis-stirizoun-mia-paratasi-tou-brexit.html"/>
      </related>
    </article>
  </body>
</html>