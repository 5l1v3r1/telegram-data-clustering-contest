<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/garda-baldo/bardolino/il-natale-si-accende-sul-lungolago-di-bardolino-1.7790844"/>
    <meta property="og:site_name" content="L'Arena"/>
    <meta property="article:published_time" content="2019-11-20T19:05:37+00:00"/>
    <meta property="og:title" content="Il Natale si accende sul lungolago di Bardolino"/>
    <meta property="og:description" content="Da sabato 23 novembre"/>
  </head>
  <body>
    <article>
      <h1>Il Natale si accende <br/>sul lungolago <br/>di Bardolino</h1>
      <address><time datetime="2019-11-20T19:05:37+00:00">20 Nov 2019, 19:05</time> by <a rel="author">Camilla Madinelli</a></address>
      <p><b>Un magico villaggio dedicato al Natale che occupa centro e lungolago di Bardolino </b>per 45 giorni. Tra shopping, cibo, mostre di presepi, laboratori per bambini, spettacoli musicali e teatrali, per un totale di oltre 50 eventi. Il calendario de "Il Natale a Bardolino", che <b>inizia sabato 23 novembre per concludersi il 6 gennaio 2020</b>, è stato presentato mercoledì 20 novembre a La Loggia Rambaldi dalla Fondazione Bardolino Top, il Comune di Bardolino e i numerosi partner della manifestazione natalizia.</p>
      <p>Con una<b> simpatica incursione a sorpresa del cuoco del Gambero Rosso Giorgione</b>, alias Giorgio Barchiesi, che da anni cura un progetto di valorizzazione di prodotti locali e ricette con la Funivia di Malcesine. Per "Il Natale a Bardolino" il lungolago, il centro e il parco Carrara Bottagisio, a Bardolino, offrono scenari da vivere e fotografare a veronesi e turisti. La principale novità di questa edizione riguarda l'allargamento dell'iniziativa anche al parco Carrara Bottagisio, dove si trova una zona interamente dedicata alle famiglie con ruota panoramica, trenino per i bambini, attività ludiche per i più piccoli, mostra di presepi in materiali riciclati "Presepi e paesaggi", area food e tanto altro. Trentaquattro le aziende di gastronomia e artigianato che compongono il villaggio natalizio che si snoda dal parco al lungolago Lenotti, confermata la pista coperta di pattinaggio sul ghiaccio in piazza del porto. </p>
      <related>
        <a href="https://www.larena.it/home/video/news/natale-a-bardolino-madinelli-1.7790601?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>