<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641014/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%B1-%D9%82%DB%8C%D9%85%D8%AA-%DA%AF%D9%88%D8%B4%DB%8C-%D9%87%DB%8C%DA%86-%D8%AA%D8%A7%D8%AB%DB%8C%D8%B1%DB%8C-%D9%86%D8%AF%D8%A7%D8%B1%D8%AF-%DA%AF%D8%B1%D8%A7%D9%86-%D9%86%D8%AE%D8%B1%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T19:54:00+00:00"/>
    <meta property="og:title" content="افزایش قیمت بنزین بر قیمت گوشی هیچ تاثیری ندارد؛ گران نخرید!"/>
    <meta property="og:description" content="عضو هیئت‌مدیره و رئیس کمیسیون نظارت و تنظیم بازار انجمن واردکنندگان موبایل گفت افزایش قیمت بنزین بر قیمت گوشی هیچ تاثیری ندارد."/>
  </head>
  <body>
    <article>
      <h1>
        <a href="https://www.bultannews.com/fa/news/641014/%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%D8%A8%D9%86%D8%B2%DB%8C%D9%86-%D8%A8%D8%B1-%D9%82%DB%8C%D9%85%D8%AA-%DA%AF%D9%88%D8%B4%DB%8C-%D9%87%DB%8C%DA%86-%D8%AA%D8%A7%D8%AB%DB%8C%D8%B1%DB%8C-%D9%86%D8%AF%D8%A7%D8%B1%D8%AF-%DA%AF%D8%B1%D8%A7%D9%86-%D9%86%D8%AE%D8%B1%DB%8C%D8%AF">افزایش قیمت بنزین بر قیمت گوشی هیچ تاثیری ندارد؛ گران نخرید!</a>
      </h1>
      <h2>عضو هیئت‌مدیره و رئیس کمیسیون نظارت و تنظیم بازار انجمن واردکنندگان موبایل گفت افزایش قیمت بنزین بر قیمت گوشی هیچ تاثیری ندارد.</h2>
      <address><time datetime="2019-11-20T19:54:00+00:00">20 Nov 2019, 19:54</time> by <a rel="author">بولتن نیوز | bultannews.com</a></address>
      <p><b>گروه IT:</b> عضو هیئت‌مدیره و رئیس کمیسیون نظارت و تنظیم بازار انجمن واردکنندگان موبایل گفت<b> افزایش قیمت بنزین</b> بر قیمت گوشی هیچ تاثیری ندارد و مردم تلفن همراه را گران نخرند.   <br/>به گزارش بولتن نیوز به نقل از گجت نیوز، <b>قربانی</b>،<b> عضو هیئت‌مدیره و رئیس کمیسیون نظارت و تنظیم بازار انجمن واردکنندگان موبایل</b> با اشاره به اینکه این انجمن اخیرا جلسه فوق‌العاده‌ای را برگزار کرده است، عنوان کرد روز گذشته در انجمن واردکنندگان تلفن همراه جلسه فوق‌العاده‌ای را برگزار کردیم؛ چراکه با توجه به افزایش قیمت بنزین و جلوگیری از هر نوع سوءاستفاده‌ای از این شرایط می‌بایست برخی از موضوع‌ها را مورد بررسی قرار دهیم تا مردم <b>گوشی های موبایل</b> را به بهانه افزایش قیمت بنزین<b> گران</b> نخرند.<br/><br/>رئیس کمیسیون نظارت و تنظیم بازار انجمن واردکنندگان موبایل در ادامه بیان کرد افزایش قیمت بنزین هچ تاثیری بر قیمت موبایل نخواهد داشت؛ زیرا <b>تجهیزات فناوری اطلاعات</b> از جمله تلفن همراه جزو آن دسته از مواردی که قیمت بنزین بر آنها تاثیر می‌گذارد، نیستند.<br/><br/>قربانی در ادامه بیان کرد پس از اجرای طرح سهمیه بندی بنزین و افزایش قیمت این سوخت، قیمت ارز نیز پس از مدت‌ها ثابت بودن دچار نوسان شد و روند افزایشی پیدا کرد. این مقام مسئول در پایان خاطرنشان کرد تجهیزاتی که به فناوری اطلاعات مربوط می‌شوند به قیمت ارز وابسته بوده و طی روزهای اخیر با افزایش روزانه<b> 200</b> تا <b>300 تومانی</b> مواجه شدند.</p>
    </article>
  </body>
</html>