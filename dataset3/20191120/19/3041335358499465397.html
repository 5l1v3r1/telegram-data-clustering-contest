<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/greece/sovara-egkaymata-sto-ifaisteio-epathe-vretanos-touristas/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T19:07:24+00:00"/>
    <meta property="og:title" content="Σοβαρά εγκαύματα στο ηφαίστειο έπαθε Βρετανός τουρίστας"/>
    <meta property="og:description" content="Άσχημο τέλος είχε η εκδρομή στο ηφαίστειο της Νισύρου για έναν βρετανό τουρίστα"/>
  </head>
  <body>
    <article>
      <h6 class="kicker">Πίδακας ατμού</h6>
      <h1>Σοβαρά εγκαύματα στο ηφαίστειο έπαθε Βρετανός τουρίστας</h1>
      <h2>Άσχημο τέλος είχε η εκδρομή στο ηφαίστειο της Νισύρου για έναν βρετανό τουρίστα</h2>
      <address><time datetime="2019-11-20T19:07:24+00:00">20 Nov 2019, 19:07</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σοβαρά εγκαύματα στο πόδι του υπέστη ένας βρετανός τουρίστας στο ηφαίστειο της Νισύρου.</p>
      <p>Ο 22χρονος μαζί με τη φίλη του πήγαν εκδρομή στον ηφαιστειακό κρατήρα, όταν κατά τη διάρκεια της βόλτας το πόδι του έσπασε τμήμα λεπτής ηφαιστειακής κρούστας στο έδαφος, με αποτέλεσμα να απελευθερωθεί ατμός και να τραυματιστεί.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <figure>
        <img src="https://www.in.gr/wp-content/uploads/2019/11/1-56-600x450.jpeg"/>
      </figure>
      <h3>«Ούρλιαξα από τον πόνο»</h3>
      <p>«Ούρλιαξα από τον πόνο! Έκλαψα και μαζί μου έκλαψε και η κοπέλα μου» δήλωσε ο Τόμας Γκρούντσον, στη βρετανική The Sun.</p>
      <p>«Το πόδι μου κάηκε από το γόνατο μέχρι την πατούσα» πρόσθεσε  στην εφημερίδα.</p>
      <figure>
        <img src="https://www.in.gr/wp-content/uploads/2019/11/1-55-521x600.jpeg"/>
      </figure>
      <p>Όπως δήλωσε, δεν ήταν ο ίδιος υπεύθυνος για το ατύχημα, καθώς δεν υπήρχε κανένα προστατευτικό εμπόδιο εκεί που να απαγορεύει την πρόσβαση στο επικίνδυνο σημείο.</p>
      <h3>Η τελευταία έκρηξη</h3>
      <p>Σημειώνεται πως η Νίσυρος αποτελείται από ηφαιστειογενή βουνά, ενώ το κέντρο της νήσου καταλαμβάνει μία καλδέρα διαμέτρου 4 χλμ. Μέσα στην καλδέρα βρίσκεται ο μεγαλύτερος υδροθερμικός κρατήρας στον κόσμο, ο Στέφανος, ο οποίος έχει διάμετρο 300 μέτρα, ενώ συνολικά η Νίσυρος έχει 5 κρατήρες.</p>
      <p>Η τελευταία έκρηξη του ηφαιστείου έλαβε χώρα το 1888. Λόγω της ηφαιστειακής δραστηριότητας υπάρχουν θερμές πηγές με θερμοκρασία από 30 μέχρι 60 °C, εκ των οποίων οι κυριότερες είναι στα Λουτρά και τους Πάλους.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>