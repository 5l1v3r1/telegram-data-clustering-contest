<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/beroemd-2/1267749/berend-boudewijn-dood-martine-went-nog-steeds-niet.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-20T19:08:10+00:00"/>
    <meta property="og:title" content="Berend Boudewijn: Dood Martine went nog steeds niet"/>
    <meta property="og:description" content="Regisseur Berend Boudewijn, de weduwnaar van Martine Bijl, is nog steeds niet gewend aan het leven zonder zijn vrouw. Dat bekende hij woensdagavond in De Wereld Draait Door. Boudewijn zat in de uitzending omdat Bijl kans maakte op de NS Publieksprijs voor haar boek Rinkeldekinkel."/>
  </head>
  <body>
    <article>
      <h1>Berend Boudewijn: Dood Martine went nog steeds niet</h1>
      <address><time datetime="2019-11-20T19:08:10+00:00">20 Nov 2019, 19:08</time> by <a rel="author" href="https://www.welingelichtekringen.nl/author/anp" target="_blank">anp</a></address>
      <p>Regisseur Berend Boudewijn, de weduwnaar van Martine Bijl, is nog steeds niet gewend aan het leven zonder zijn vrouw. Dat bekende hij woensdagavond in De Wereld Draait Door. Boudewijn zat in de uitzending omdat Bijl kans maakte op de NS Publieksprijs voor haar boek Rinkeldekinkel.</p>
      <p>"Het went, maar wennen went nooit", aldus Boudewijn. "Vorige week ging ik de tafel dekken en pakte opeens twee borden uit de kast. Terwijl ik al een half jaar alleen eet. In het halletje bij de voordeur hangen nog steeds alle jassen van Martine. Ik vind het fijn dat het er nog is, ik hou mij daar aan vast." De actrice en presentatrice overleed in mei. Zij is nog steeds altijd bij haar echtgenoot, vertelde hij ontroerd. "Ze is altijd in mijn omgeving, ze is nu hier ook bij mij. Ze houdt mij scherp en in de gaten. Maar ik weet ook wel dat ze er niet is. Ik ga hand in hand door het leven met een vacu√ºm." Boudewijn is blij met de nominatie voor zijn overleden vrouw. "Ik wil graag een lans lans breken voor haar schrijverschap. Ze was enorm talentvol op zoveel vlakken, maar eigenlijk was zij het allerbeste in schrijven."</p>
    </article>
  </body>
</html>