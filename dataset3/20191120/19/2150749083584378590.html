<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/kabmin-zrobiv-nizku-kadrovih-priznachen-hto-i-za-shho-teper-vidpovidaye/"/>
    <meta property="og:site_name" content="Прямий"/>
    <meta property="article:published_time" content="2019-11-20T19:19:00+00:00"/>
    <meta property="og:title" content="Кабмін зробив низку кадрових призначень: хто і за що тепер відповідає"/>
    <meta property="og:description" content="У  середу, 20 листопада, уряд ухвалив рішення про оголошення конкурсів на зайняття посад Голови Державної регуляторної служби України, продовжив строк"/>
  </head>
  <body>
    <article>
      <h1>Кабмін зробив низку кадрових призначень: хто і за що тепер відповідає</h1>
      <address>
        <time datetime="2019-11-20T19:19:00+00:00">20 Nov 2019, 19:19</time>
      </address>
      <p>
        <b>У середу, 20 листопада, уряд ухвалив рішення про оголошення конкурсів на зайняття посад Голови Державної регуляторної служби України, продовжив строк подання документів на посади державних секретарів Мінекоенерго та Мінрегіону, а також голів ДКА, Держекоінспекції, Держводагентства, Держпродспоживслужби до 22 листопада 2019 року.</b>
      </p>
      <p>Про це інформує "Урядовий кур`єр"</p>
      <p>Так головою Держслужби з питань геодезії, картографії та кадастру став Башлик Денис Олександрович. Державну службу з безпеки на транспорті очолив Погорілий Олександр Вікторович. Головою Державної архівної служби став Хромов Анатолій Володимирович, а посаду голови Державного агентства інфраструктурних проектів України отримав Хом’яков Кирило Олексійович.</p>
      <p>Окрім цього, Уряд визначив представниками до складу Комісії з питань вищого корпусу державної служби: Студенецьку Альону Олексіївну (Національна академія державного управління при Президентові України) та Сороку Сергія Вікторовича (громадська організація "Всеукраїнська громадянська платформа "Нова країна").</p>
      <p>Також Кабмін звільнив Загрійчука Михайла Степановича з посади заступника міністра охорони здоров'я.</p>
      <p>Нагадаємо, у вівторок, 20 листопада, стало відомо, що начальником Південного міжрегіонального відділу Управління реалізації політики національної пам'яті в регіонах Українського інституту національної пам'яті став Сергій Гуцалюк. Про плани нового очільника "південного відділу" УІНП<a href="https://prm.ua/populyarizatsiya-istoriyi-ta-spivpratsya-z-krimskimi-tatarami-golova-pivdennogo-viddilu-uinp-sergiy-gutsalyuk-rozpoviv-pro-pershi-plani/"> читайте в ексклюзивному матеріалі "Прямого"</a>.</p>
      <related>
        <h4>Схожі новини</h4>
        <a href="https://prm.ua/ya-dumayu-truba-sam-mav-bi-sklasti-povnovazhennya-vereshhuk-pro-skandal-z-audiozapisami-z-glavoyu-dbr/"/>
        <a href="https://prm.ua/stalo-vidomo-hto-vikonuvatime-gimn-ukrayini-na-yevro-2020/"/>
        <a href="https://prm.ua/populyarizatsiya-istoriyi-ta-spivpratsya-z-krimskimi-tatarami-golova-pivdennogo-viddilu-uinp-sergiy-gutsalyuk-rozpoviv-pro-pershi-plani/"/>
      </related>
    </article>
  </body>
</html>