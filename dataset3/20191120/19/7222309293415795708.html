<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/arbetsministern-vander-sig-till-forskare-for-sysselsattningstips/"/>
    <meta property="og:site_name" content="HBL"/>
    <meta property="article:published_time" content="2019-11-20T19:44:00+00:00"/>
    <meta property="og:title" content="Arbetsministern vänder sig till forskare för sysselsättningstips"/>
    <meta property="og:description" content="Forskargruppens ordförande är professorn i ekonomi vid Stockholms universitet Markus Jäntti."/>
  </head>
  <body>
    <article>
      <h1>Arbetsministern vänder sig till forskare för sysselsättningstips</h1>
      <h2>Forskargruppens ordförande är professorn i ekonomi vid Stockholms universitet Markus Jäntti.</h2>
      <address><time datetime="2019-11-20T19:44:00+00:00">20 Nov 2019, 19:44</time> by <a rel="author">SPT</a></address>
      <p>Arbetsminister <b>Timo</b> <b>Harakka</b> (SDP) har tillsatt en oberoende forskargrupp som ska utvärdera metoder för att höja sysselsättningsgraden. Ordförande för forskargruppen är <b>Markus</b> <b>Jäntti</b>, professor i ekonomi vid Stockholms universitet.</p>
      <p>Forskargruppen har i uppgift att lägga fram forskningsbaserade metoder och lösningar för att höja sysselsättningen till 75 procent. I sina framställningar ska forskargruppen beakta åtgärdernas sysselsättningseffekter, kostnadseffekter och effekter på balansen i de offentliga finanserna.</p>
      <p>– En hög sysselsättningsgrad är en central förutsättning för en välfärdsstat, och i många grupper är vår sysselsättningsgrad klart lägre än hos de övriga nordiska länderna, säger professor Markus Jäntti i ett pressmeddelande.</p>
      <p>– Om det vore lätt att höja sysselsättningsgraden, skulle det redan ha gjorts. Just därför är det viktigt att i ljuset av forskningsdata diskutera åtgärder som eventuellt påverkar sysselsättningen. Uppdraget är utmanande men lämpar sig väl för en oberoende forskargrupp.</p>
      <p>Forskargruppens mandatperiod varar lika länge som regeringsperioden, men arbetsminister Harakka förväntar sig få de första förslagen av forskargruppen före budgetförhandlingarna våren 2020.</p>
      <p>– Att höja sysselsättningsgraden mot 75 procent och däröver förutsätter kraftfullt utnyttjande av forskningsdata. Jag är glad över att forskarsamfundet tagit emot utmaningen att lägga fram metoder för detta, säger arbetsminister Harakka.</p>
      <p>Markus Jäntti, ordförande, professor, Stockholms universitet</p>
      <p>Henna Busk, ekonom, Pellervon taloustutkimus PTT</p>
      <p>Anu Järvensivu, universitetslektor, Jyväskylä universitet</p>
      <p>Antti Kauhanen, forskningsdirektör, Näringslivets forskningsinstitut</p>
      <p>Merja Kauhanen, forskningskoordinator, Löntagarnas forskningsinstitut</p>
      <p>Hanna Pesola, specialforskare, Statens ekonomiska forskningscentral</p>
      <p>Anna Pärnänen, specialforskare, Statistikcentralen</p>
      <p>Riikka Shemeikka, direktör, Stiftelsen för Rehabilitering</p>
      <p>Pekka Stenholm, biträdande professor, Åbo universitet</p>
    </article>
  </body>
</html>