<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90118"/>
    <meta property="og:site_name" content="Denník politika"/>
    <meta property="article:published_time" content="2019-11-20T19:35:03+00:00"/>
    <meta property="og:title" content="Zelenskyj dúfa v pokrok v mierových rokovaniach a vyriešenie konfliktu na východe Ukrajiny"/>
    <meta property="og:description" content="20.11.2019 (Webnoviny.sk) – Ukrajinský prezident Volodymyr Zelenskyj vyjadril nádej, že stretnutie s lídrami Ruska, Francúzska a Nemecka pomôže priniesť riešenie päťročného separatistického konfliktu na východe Ukrajiny. Zelenskyj v stredu počas návštevy regiónu povedal, že rokovania, ktoré sa uskutočnia v Paríži 9. decembra, by mali umožniť Ukrajine opätovne získať kontrolu nad povstaleckým východom."/>
  </head>
  <body>
    <article>
      <h1>Zelenskyj dúfa v pokrok v mierových rokovaniach a vyriešenie konfliktu na východe Ukrajiny</h1>
      <address><time datetime="2019-11-20T19:35:03+00:00">20 Nov 2019, 19:35</time> by <a rel="author">Webnoviny</a></address>
      <p>20.11.2019 (Webnoviny.sk) – Ukrajinský prezident Volodymyr Zelenskyj vyjadril nádej, že stretnutie s lídrami Ruska, Francúzska a Nemecka pomôže priniesť riešenie päťročného separatistického konfliktu na východe Ukrajiny. Zelenskyj v stredu počas návštevy regiónu povedal, že rokovania, ktoré sa uskutočnia v Paríži 9. decembra, by mali umožniť Ukrajine opätovne získať kontrolu nad povstaleckým východom.</p>
      <p>Medzi prioritami spomenul trvalé ukončenie nepriateľstva, návrat zajatcov a konanie miestnych volieb. Stretnutie sa bude sústreďovať na implementáciu mierového plánu sprostredkovaného v roku 2015 Francúzskom a Nemeckom.</p>
      <p>Dohoda z Minsku mala zabezpečiť rozsiahlu autonómiu pre separatistické regióny a amnestiu pre povstalcov, čo sa však nikdy nenaplnilo.</p>
      <p>Boje medzi proruskými separatistami a ukrajinskými vojakmi pripravili od roku 2014 o život už viac než 13-tisíc ľudí.</p>
      <p>Viac k témam: <a href="https://www.webnoviny.sk/tag/mierove-rokovania/"><u>mierové rokovania</u></a>, <a href="https://www.webnoviny.sk/tag/proruski-separatisti/"><u>proruskí separatisti</u></a>, <a href="https://www.webnoviny.sk/tag/vychodna-ukrajina/"><u>východná Ukrajina</u></a><br/>Zdroj: Webnoviny.sk – <a href="https://www.webnoviny.sk/zelenskyj-dufa-v-pokrok-v-mierovych-rokovaniach-a-vyriesenie-konfliktu-na-vychode-ukrajiny/"><u>Zelenskyj dúfa v pokrok v mierových rokovaniach a vyriešenie konfliktu na východe Ukrajiny</u></a> © SITA Všetky práva vyhradené.</p>
    </article>
  </body>
</html>