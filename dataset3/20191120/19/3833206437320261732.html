<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Skandalno-za-kolite-na-BG-Tol-Okaza-se-che-nyamat-zakonovi-prava-da-ni-spirat-915504"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T19:20:00+00:00"/>
    <meta property="og:title" content="Скандално за колите на БГ Тол! Оказа се, че нямат законови права да ни спират"/>
    <meta property="og:description" content="Могат ли ТОЛ патрулите да ни спират, изискват документите и глобяват?Вчера в ефира на Нова Телевизия..."/>
  </head>
  <body>
    <article>
      <h1>Скандално за колите на БГ Тол! Оказа се, че нямат законови права да ни спират</h1>
      <address>
        <time datetime="2019-11-20T19:20:00+00:00">20 Nov 2019, 19:20</time>
      </address>
      <p>Могат ли ТОЛ патрулите да ни спират, изискват документите и глобяват?</p>
      <p>Вчера в ефира на Нова Телевизия и предаването “Здравей България" вече бившият шеф на Националното тол управление и ръководител на новоизграждащата се тол система (вече като член на УС на АПИ) – Олег Асенов заяви:</p>
      <p>“Тол контролът има всички правомощия като контролен орган на пътя. Може да осъществява спиране на пътно превозно средство и проверка. Тя се извършва на първа стъпка на базата на талона на автомобила. След като се установи нарушение, тогава могат да се поискат документите на водача с цел съставяне на акт за установяване на нарушение".</p>
      <p>Малко по-късно в разговора обаче, той загатна, че всъщност това не е точно така:</p>
      <p>“Ако водачът все пак откаже в някоя от стъпките да си даде документите, ние сме в координация с КАТ, съответно докладваме", каза още Асенов.</p>
      <p>Ето какво гласи обаче Закона за движението по пътищата:</p>
      <p>"Чл. 167а. (1) Агенция "Пътна инфраструктура“ осъществява контрол върху заплащането на съответната такса по чл. 10, ал. 1 от Закона за пътищата чрез електронната система за събиране на пътни такси.</p>
      <p>(2) При изпълнение на функциите си по този закон определените от председателя на управителния съвет на Агенция "Пътна инфраструктура“ длъжностни лица:</p>
      <p>1. спират движещи се моторни превозни средства чрез сигнал със стоп-палка с червена светлина, описваща полукръг, като сигнал за спиране може да бъде подаден и от движещ се автомобил на Агенция "Пътна инфраструктура“, означен като контролна единица на Националното тол управление, чрез постоянно светещ или мигащ надпис "НАЦИОНАЛНО ТОЛ УПРАВЛЕНИЕ – СЛЕДВАЙ МЕ!“; проверяват документите за самоличност на водача, както и всички документи, свързани с управляваното превозно средство;</p>
      <p> </p>
      <p>Ето какво сочи Наредба №1-141 от 18 септември, 2002г. за условията и реда при които автомобили са със специален режим на движение:</p>
      <p> </p>
      <p>Чл. 3. (1) Моторни превозни средства със специален режим на движение са автомобилите и мотоциклетите, които при движението си подават едновременно светлинен сигнал с пробляскваща синя и/или червена светлина и специален звуков сигнал.</p>
      <p>Тук възниква въпросът каква е светлината на тол автомобилите?</p>
      <p>При това положение по същата Наредба въпросния автомобил и хората в него не могат да спират автомобили от движение с въпросната жълто мигаща светлина (тъй като по горния ЗДП мигащ надпис “НАЦИОНАЛНО ТОЛ УПРАВЛЕНИЕ – СЛЕДВАЙ МЕ" на патрула – няма").</p>
      <p>Говори ли наизуст проф. Асенов – бивш директор на Националното тол управление и настоящ член на Управителния съвет на АПИ?</p>
      <p>Невежество или липса на експертност е предположението му тръгващо от 20 хил. лв. и заключащо равнодушното “2 милиона лева на ден…Да, толкова!“.</p>
      <p>Показателно е и отношението на бившият вече шеф на Националното тол управление, от който все още зависи голяма част от организацията и експертните идеи за новоизграждащата се тол система към държавния бюджет, което поставя въпроса, а колко ще събира държавата от нея – 70 хил. лв. или 700 милиона на година? Въпрос, който в този контекст поставя под съмнение възможността на тол управлението да постигне заложените си цели, пише сайтът obshtestvo.org.</p>
    </article>
  </body>
</html>