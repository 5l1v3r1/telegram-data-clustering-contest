<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829158.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T19:59:00+00:00"/>
    <meta property="og:title" content="جواب باشگاه جونیور به پرسپولیس: این بازیکن تا پایان فصل برای شماست!"/>
    <meta property="og:description" content="خبر ورزشی نوشت: پس از عملکرد ضعیف جونیور براندائو مهاجم برزیلی پرسپولیس در این فصل از رقابت‌های لیگ برتر، تلاش‌هایی از سوی مسئولان این باشگاه صورت گرفت تا قرارداد این بازیکن فسخ شود و جا برای جذب یک بازیکن باکیفیت در خط حمله باز شود. در همین رابطه مسئولان باشگاه پرسپولیس به دنبال برنامه‌هایی هستند تا قرارداد این بازیکن را با حداقل مبلغ فسخ کنند و در همین رابطه مذاکراتی با این بازیکن و مدیر برنامه‌هایش انجام شده است."/>
  </head>
  <body>
    <article>
      <h1>جواب باشگاه جونیور به پرسپولیس: این بازیکن تا پایان فصل برای شماست!</h1>
      <address>
        <time datetime="2019-11-20T19:59:00+00:00">20 Nov 2019, 19:59</time>
      </address>
      <p>از آنجایی که جونیور به صورت قرضی از تیم لودوگورتس به پرسپولیس آمده این باشگاه هم باید موافقت خود را با فسخ این قرارداد اعلام کند و به همین خاطر رایزنی‌هایی از سوی پرسپولیسی‌ها با این باشگاه انجام شده است.</p>
      <p>خبر ورزشی نوشت: پس از عملکرد ضعیف جونیور براندائو مهاجم برزیلی پرسپولیس در این فصل از رقابت‌های لیگ برتر، تلاش‌هایی از سوی مسئولان این باشگاه صورت گرفت تا قرارداد این بازیکن فسخ شود و جا برای جذب یک بازیکن باکیفیت در خط حمله باز شود. در همین رابطه مسئولان باشگاه پرسپولیس به دنبال برنامه‌هایی هستند تا قرارداد این بازیکن را با حداقل مبلغ فسخ کنند و در همین رابطه مذاکراتی با این بازیکن و مدیر برنامه‌هایش انجام شده است.</p>
      <p>از آنجایی که جونیور به صورت قرضی از تیم لودوگورتس به پرسپولیس آمده این باشگاه هم باید موافقت خود را با فسخ این قرارداد اعلام کند و به همین خاطر رایزنی‌هایی از سوی پرسپولیسی‌ها با این باشگاه انجام شده است. مسئولان باشگاه پرسپولیس برای فسخ قرارداد جونیور منتظر پاسخ مقامات باشگاه لودوگورتس بلغارستان بودند تا پس از اعلام نظر این باشگاه در خصوص جونیور تصمیم‌گیری کنند. جالب آنکه باشگاه بلغاری به باشگاه پرسپولیس اعلام کرده که جونیور را باید تا پایان فصل نگه دارید! باشگاه لودوگورتس فصل گذشته هم جونیور براندائو را به عنوان بازیکن قرضی به لیگ برزیل فرستاده بود و حالا هم جنس فرخته شده را نمی‌خواهد پس بگیرد. البته همان‌طور که دیروز نوشتیم جونیور براندائو و وکیلش به باشگاه پرسپولیس گفته‌اند در صورتی که ۱۰۰ هزار یورو پول نقد به آن‌ها بدهند قرارداد را فسخ می‌کنند و حتی رضایت باشگاه بلغارستانی را نیز جلب خواهند کرد.</p>
    </article>
  </body>
</html>