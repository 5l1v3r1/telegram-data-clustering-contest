<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/champions-league/article/1416883/sarikopoylos-valame-apo-noris-toys-nomoys-tis-edras"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T19:22:49+00:00"/>
    <meta property="og:title" content="Σαρικόπουλος: «Βάλαμε από νωρίς τους νόμους της έδρας»"/>
    <meta property="og:description" content="Ο Ζήσης Σαρικόπουλος αναφέρθηκε στην αγωνιστική σοβαρότητα του ΠΑΟΚ απέναντι στη Σαραγόσα αλλά και στις αρχές που απέκτησε η ομάδα του στο παιχνίδι της. "/>
  </head>
  <body>
    <article>
      <h1>Σαρικόπουλος: «Βάλαμε από νωρίς τους νόμους της έδρας»</h1>
      <h2>Ο Ζήσης Σαρικόπουλος αναφέρθηκε στην αγωνιστική σοβαρότητα του ΠΑΟΚ απέναντι στη Σαραγόσα αλλά και στις αρχές που απέκτησε η ομάδα του στο παιχνίδι της. </h2>
      <address><time datetime="2019-11-20T19:22:49+00:00">20 Nov 2019, 19:22</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>«Δεν ήταν μία εύκολη νίκη για εμάς. Ήρθε κυρίως μέσα από την άμυνα και την ενέργεια μας. Βάλαμε από νωρίς τους νόμους της έδρας μας. Τα διαστήματα με έλλειψη συγκέντρωσης περιορίστηκαν για εμάς και θέλουμε να τα περιορίσουμε ακόμη περισσότερο στη συνέχεια. Προσπαθούμε να γεφυρώσουμε την απόσταση από τα εντός στα εκτός. Στο Περιστέρι είχαμε ενέργεια στο τέλος αλλά είχε προηγηθεί ένα νεκρό διάστημα. Χρειαζόμαστε χρόνο και προπονήσεις αλλά δεν τον έχουμε. Θα το δούμε πως θα παρουσιάσουμε την ίδια εικόνα τόσο ως γηπεδούχοι όσο και ως φιλοξενούμενοι», είπε αρχικά.</p>
      <p>Ρωτήθηκε για τη δική του δύσκολη αποστολή απέναντι στους αθλητικούς ψηλούς της Σαραγόσα και απάντησε ότι… «προσπαθώ να κάνω ότι ζητάει η ομάδα, μπορεί να είναι διαφορετικό ανάλογα με την ομάδα και τους αντιπάλους. Οι ψηλοί της Σαραγόσα ήταν ψηλοί αλλά ήταν γρήγοροι. Εγώ προσαρμόζομαι σε αυτό που ζητάει ο κόουτς. Κάθε ομάδα μας αντιμετωπίζει διαφορετικά».</p>
      <p>Σχετικά με τη διαφορετική εικόνα που παρουσιάζει η ομάδα του, είπε ότι «πιστέψαμε σε εμάς. Έχουμε περισσότερες αρχές στο παιχνίδι μας και στην άμυνα και στην επίθεση. Έχουμε καλύτερη κυκλοφορία στο παιχνίδι μας, έχουμε παιδιά που μπορούν να δημιουργήσουν αλλά και να αμυνθούν πέραν από το να σκοράρουν. Είδαμε ότι αν είμαστε σοβαροί μπορούμε να νικήσουμε. Είχαμε πολύ καλή κυκλοφορία της μπάλας και καλά ποσοστά. Είδαμε ότι αν συνεχίσουμε με την ίδια ενέργεια και συγκέντρωση μπορούμε να χτυπήσουμε το παιχνίδι».</p>
    </article>
  </body>
</html>