<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904537/uefa-ziet-replay-on-giant-screen-tijdens-nederland-estland-en-dreigt-met-actie.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T19:28:00+00:00"/>
    <meta property="og:title" content="UEFA ziet 'replay on giant screen' tijdens Nederland-Estland en dreigt met actie"/>
    <meta property="og:description" content="Het EK-kwalificatieduel tussen Nederland en Estland gaat nog een staartje krijgen, meldt de UEFA woensdag via de eigen website. De Europese voetbalbond heeft een onderzoek naar het treffen in de Johan Cruijff Arena van dinsdagavond aangekondigd. Tijdens de wedstrijd waren er herhalingen van wedstrijdbeelden te zien op de videoschermen in het stadion. Deze 'replay on giant screen' is in strijd met Artikel 42 van de 'UEFA Safety and Security Regulations', laat de Europese voetbalbond weten: om welk moment of welke momenten het exact gaat, laat men echter in het midden. De Ethische Commissie van de UEFA zal op donderdag 12 december bij elkaar komen om zich over de zaak te buigen. Oranje rolt Estland op: hattrick Wijnaldum, droomdebuut voor Boadu Estse media wijzen Oranje-uitblinker aan: 'Waar ben je al die tijd geweest?!'"/>
  </head>
  <body>
    <article>
      <h1>UEFA ziet 'replay on giant screen' tijdens Nederland-Estland en dreigt met actie</h1>
      <address>
        <time datetime="2019-11-20T19:28:00+00:00">20 Nov 2019, 19:28</time>
      </address>
      <p>
        <b>Het EK-kwalificatieduel tussen Nederland en Estland gaat nog een staartje krijgen, meldt de UEFA woensdag via de eigen website. De Europese voetbalbond heeft een onderzoek naar het treffen in de Johan Cruijff Arena van dinsdagavond aangekondigd.</b>
      </p>
      <p>Tijdens de wedstrijd waren er herhalingen van wedstrijdbeelden te zien op de videoschermen in het stadion. Deze 'replay on giant screen' is in strijd met Artikel 42 van de 'UEFA Safety and Security Regulations', <a href="https://www.uefa.com/insideuefa/disciplinary/index.html">laat de Europese voetbalbond weten</a>: om welk moment of welke momenten het exact gaat, laat men echter in het midden. De Ethische Commissie van de UEFA zal op donderdag 12 december bij elkaar komen om zich over de zaak te buigen.</p>
      <p>Wat voor strafmaatregel de KNVB kan verwachten, is vooralsnog niet duidelijk. Een geldboete lijkt op voorhand echter de meest reÃ«le optie. Volgens het bewuste artikel in de <a href="https://www.uefa.com/MultimediaFiles/Download/Tech/uefaorg/General/02/61/12/83/2611283_DOWNLOAD.pdf">UEFA-reglementen</a> mag de organisator van de wedstrijd - in dit geval Nederland - geen wedstrijdbeelden vertonen, die kunnen leiden tot 'wanorde' in het publiek. 'De vertoonde beelden moeten stroken met de fair play-beginselen en mogen niet met geluid afgespeeld worden', klinkt het.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904423/oranje-rolt-estland-op-hattrick-wijnaldum-droomdebuut-voor-boadu.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904443/estse-media-wijzen-oranje-uitblinker-aan-waar-ben-je-al-die-tijd-geweest-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>