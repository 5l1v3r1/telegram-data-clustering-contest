<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191120/tegenprestatie-in-bijstand-overal-verplicht/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-20T19:08:46+00:00"/>
    <meta property="og:title" content="‘Tegenprestatie’ in bijstand overal verplicht"/>
    <meta property="og:description" content="DEN HAAG (ANP) - Gemeenten moeten ervoor zorgen dat bijstandsgerechtigden een studie, stage of werktraject volgen. Dat schrijft staatssecretaris Tamara van Ark (Sociale Zaken) aan de Tweede Kamer."/>
  </head>
  <body>
    <article>
      <h1>‘Tegenprestatie’ in bijstand overal verplicht</h1>
      <address><time datetime="2019-11-20T19:08:46+00:00">20 Nov 2019, 19:08</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Gemeenten moeten ervoor zorgen dat bijstandsgerechtigden een studie, stage of werktraject volgen. Dat schrijft staatssecretaris Tamara van Ark (Sociale Zaken) aan de Tweede Kamer.</b>
      </p>
      <p>Er wordt nu door gemeenten te verschillend omgegaan met de zogenoemde tegenprestatie. Bij sommige gemeenten wordt er nauwelijks op toegezien, andere gemeenten bieden bijstandsgerechtigden actief activiteiten aan.</p>
      <p>Met het vaststellen van de tegenprestatie in de wet geeft Van Ark gehoor aan een voorstel van D66-Kamerlid Rens Raemakers, gesteund door de andere coalitiepartijen. Raemakers pleit ervoor gemeenten te verplichten een “niet-vrijblijvend” aanbod te doen aan bijstandsontvangers.</p>
    </article>
  </body>
</html>