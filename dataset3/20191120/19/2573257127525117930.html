<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/20/galaxy-watch-e-watch-active-riceveranno-alcune-funzioni-di-watch-active-2-627561"/>
    <meta property="og:site_name" content="tecnoandroid"/>
    <meta property="article:published_time" content="2019-11-20T19:15:06+00:00"/>
    <meta property="og:title" content="Galaxy Watch e Watch Active riceveranno alcune funzioni di Watch Active 2"/>
    <meta property="og:description" content="Un aggiornamento per il Samsung Galaxy Watch Active porterà alcune funzionalità di Galaxy Watch 2 ai vecchi smartwatch Galaxy Watch e Galaxy Watch Active"/>
  </head>
  <body>
    <article>
      <h1>Galaxy Watch e Watch Active riceveranno alcune funzioni di Watch Active 2</h1>
      <h2>Un aggiornamento per il Samsung Galaxy Watch Active porterà alcune funzionalità di Galaxy Watch 2 ai vecchi smartwatch Galaxy Watch e Galaxy Watch Active</h2>
      <address><time datetime="2019-11-20T19:15:06+00:00">20 Nov 2019, 19:15</time> by <a rel="author">Michele Ragone</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/imageedit_78_3029370761.jpg"/>
      </figure>
      <p>Un aggiornamento per il <b>Samsung Galaxy Watch Active</b> porterà alcune funzionalità di <b>Galaxy Watch 2</b> ai vecchi smartwatch Galaxy <b>Watch</b> e Galaxy <b>Watch Active</b>. Samsung ha confermato che le funzionalità saranno dirette ai vecchi dispositivi Galaxy Watch e Watch Active e comprenderanno l’<b>interfaccia</b> della cornice touch, nuove funzionalità Samsung <b>Health</b>, funzioni <b>Bixby Voice</b> aggiuntive e quadranti personalizzabili.</p>
      <p>Con il nuovo update, Bixby Voice ti permetterà di iniziare le tue routine di allenamento e di migliorare il controllo dell’ecosistema <b>SmartThings</b>. Questi nuovi controlli sono disponibili in inglese, francese, tedesco, italiano e spagnolo.</p>
      <h3>Samsung Galaxy Watch e Watch Active, cosa include il nuovo update</h3>
      <p>L’aggiornamento<a href="https://www.tecnoandroid.it/2019/11/13/samsung-galaxy-watch-active-2-lalleato-ideale-per-android-623788"> offre anche più opzioni di personalizzazioni</a> dei quadranti. Ci saranno <b>24 nuovi quadranti</b> secondari che arrivano direttamente da Galaxy Watch Active 2, portando il totale a 41. Inoltre, per la prima volta su Watch e Watch Active arriverà la funzione <b>My Style</b>. </p>
      <p>Altre nuove funzionalità di Active 2 includono alcune modifiche all’interfaccia utente che dovrebbero migliorare l’<b>esperienza utente</b>. Le icone delle app in uso vengono ora spostate nella parte inferiore del quadrante, che risulta meno ingombrante e consente di monitorare facilmente qualsiasi app in uso.</p>
      <p>L’ultima  funzionalità integrata nell’aggiornamento riguarda Samsung Health. La funzione <b>Daily Active</b> è ora in grado di tenere traccia dei tuoi obiettivi di fitness, dei tempi sul giro in corsa o in bicicletta ed include anche un nuovo avviso di frequenza cardiaca bassa.</p>
      <p>Tutte le nuove funzionalità arriveranno con un nuovo aggiornamento che sarà rilasciato gradualmente nei vari paesi. Potete controllare la disponibilità nelle impostazioni software del vostro dispositivo.</p>
    </article>
  </body>
</html>