<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598345/ypo-eksaimeri-kratisi-oi-dyo-gia-paranomi-promitheia-elegxomenou-farmakou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T19:37:00+00:00"/>
    <meta property="og:title" content="Υπό εξαήμερη κράτηση οι δύο για παράνομη προμήθεια ελεγχόμενου φαρμάκου"/>
    <meta property="og:description" content="Διατάγματα κράτησης για περίοδο έξι ημερών εξέδωσε σήμερα το Επαρχιακό Δικαστήριο Λάρνακας εναντίον δύο προσώπων που συνελήφθησαν χθες από μέλη της..."/>
  </head>
  <body>
    <article>
      <h1>Υπό εξαήμερη κράτηση οι δύο για παράνομη προμήθεια ελεγχόμενου φαρμάκου</h1>
      <address><time datetime="2019-11-20T19:37:00+00:00">20 Nov 2019, 19:37</time> by <a rel="author">sigmalive</a></address>
      <p>Διατάγματα κράτησης για περίοδο έξι ημερών εξέδωσε σήμερα το Επαρχιακό Δικαστήριο Λάρνακας εναντίον δύο προσώπων που συνελήφθησαν χθες από μέλη της Αστυνομίας, σχετικά με διερευνώμενη υπόθεση παράνομης προμήθειας, εισαγωγής και κατοχής ελεγχόμενου φαρμάκου.</p>
      <p>Πρόκειται για 36χρονο και 29χρονο, οι οποίοι έφθασαν χθες στο αεροδρόμιο Λάρνακας από χώρα του εξωτερικού. Κατά τον έλεγχο των αποσκευών τους, εντοπίστηκαν στις αποσκευές του 36χρονου τρεις συσκευασίες, που περιείχαν συνολικά 2925 χάπια, τα οποία πιστεύεται ότι πρόκειται για ελεγχόμενα φάρμακα.</p>
      <p>Στις αποσκευές του 29χρονου εντοπίστηκαν, επίσης, και κατασχέθηκαν 998 παρόμοια χάπια.</p>
      <p>Η ΥΚΑΝ (Επαρχιακό Κλιμάκιο Λάρνακας) διερευνά την υπόθεση.</p>
    </article>
  </body>
</html>