<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158959_1014.html"/>
    <meta property="og:site_name" content="Novsport"/>
    <meta property="article:published_time" content="2019-11-20T19:32:00+00:00"/>
    <meta property="og:title" content="Окон започва в Рено още от тестовете в Абу Даби"/>
    <meta property="og:description" content="Естебан няма търпение да започне, докато Рикардо ще излезе в отпуска веднага след края на шампионата"/>
  </head>
  <body>
    <article>
      <h1>Окон започва в Рено още от тестовете в Абу Даби</h1>
      <address><time datetime="2019-11-20T19:32:00+00:00">20 Nov 2019, 19:32</time> by <a rel="author">Николай Георгиев</a></address>
      <p>Естебан Окон ще се присъедини към новия си отбор Рено още тази година за тестовете след края на сезона в Абу Даби. Мерцедес и френския тим са постигнали споразумение, така че Окон ще може да вземе участие в двудневния тест на гуми след последното състезание за 2019.</p>
      <p> <br/>Тестовете ще се проведат на 3 и 4 декември, а тимът е позволил на Даниел Рикардо да си замине у дома. Окон ще замести Нико Хюлкенберг, който засега остава без място за догодина. Единствено в Уилямс не са обявили състава си за 2020, но е слабо вероятно Нико да постигне сделка с тях.<br/> <br/>Окон започна кариерата си във Формула 1 през 2016 с отбора на Манор. През 2017-2018 се състезаваше за Форс Индия, но след като тимът смени собствеността си, за французина не остана място. През 2019 той е резервен пилот на Мерцедес. Окон има 50 старта и 136 точки.</p>
    </article>
  </body>
</html>