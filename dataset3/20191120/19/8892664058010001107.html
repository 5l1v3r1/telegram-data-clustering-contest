<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/megakarom-vedeni-magam-a-nagyoktol-szivszorito-levelet-irt-egy-magyar-kisgyerek/4r356gc"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T19:56:00+00:00"/>
    <meta property="og:title" content="„Meg akarom védeni magam a nagyoktól” – Szívszorító levelet írt egy magyar kisgyerek karácsonyra"/>
    <meta property="og:description" content="A hátrányos helyzetűekkel foglalkozó Igazgyöngy Alapítvány vezetője, L. Ritók Nóra tett közé egy képet a Facebook-oldalán, amin egy kisgyerekektől kapott karácsonyi kívánság szerepel – írja a 24.hu a HVG cikke alapján."/>
  </head>
  <body>
    <article>
      <h1>„Meg akarom védeni magam a nagyoktól” – Szívszorító levelet írt egy magyar kisgyerek karácsonyra</h1>
      <address><time datetime="2019-11-20T19:56:00+00:00">20 Nov 2019, 19:56</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>
            <b>A hátrányos helyzetűekkel foglalkozó Igazgyöngy Alapítvány vezetője, L. Ritók Nóra tett közé egy képet a Facebook-oldalán, amin egy kisgyerekektől kapott karácsonyi kívánság szerepel – írja a </b>
            <a href="https://24.hu/belfold/2019/11/20/l-ritok-nora-karacsonyi-kivansag-gyerek/">24.hu</a>
            <b> a </b>
            <a href="https://hvg.hu/elet/20191120_l_ritok_nora_karacsonyi_kivansag_eroszak_gyerek">HVG</a>
            <b> cikke alapján.</b>
          </b>
        </i>
      </p>
      <p>A levélben a következő szívszorító kérések olvashatóak:</p>
      <p>Meg akarom védeni magam a nagyoktól. Egy kőpáncélt szeretnék, hogy a nagyok ne tudják széttörni.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>
        <b>Az intézet vezetője a következőket írta bejegyzéséhez:</b>
      </p>
      <p>
        <i>„Talán annak is van üzenete, hogy ezt most posztolom...a gyerekjogok világnapján.</i>
      </p>
      <p>
        <i>Mit szeretnél karácsonyra?… Ilyenkor, mikor az odafordulás megsokszorozódik felénk, próbáljuk a lehető legtöbb összekapcsolódást biztosítani az emberek, cégek, iskolák és a gyerekek, családok között.</i>
      </p>
      <p>
        <i>Ennek része a célzott, adott gyerekre irányuló ajándék is, ami nem kis munka a részünkről sem, koordinálni, egyengetni, megszervezni, visszacsatolni, de megéri a munka, hiszen azok a pillanatok, amelyeket ebben közvetítőként megélhetünk, csodálatosak.</i>
      </p>
      <p>
        <i>Szóval, gyűjtögetjük már a kívánságokat, és akkor jön egy ilyen. A gyerek és az iskola nevét persze, kitakartam. De nem egyedi a dolog, jelenségnek érzem ezt is ma az iskolákban, mert megtapasztaljuk mindenhol az agresszió növekedését. A gyűlöletét, a kirekesztését. Ide vezetnek a gyűlöletkampányok, egymás megalázása a példaadó legmagasabb szinteken, a médiában megengedett és támogatott alpári, fenyegető megnyilvánulások. Mert beszivárog minden az emberekbe…és a gyerekekbe is.</i>
      </p>
      <p>
        <i>A szociális készségek egyre gyengülnek. Valami más veszi át a helyüket. Égbekiáltó bizonyítéka ennek ez a kis levél. És nagyon elkeserítő…”</i>
      </p>
    </article>
  </body>
</html>