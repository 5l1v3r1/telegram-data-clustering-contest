<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382246/rusyanin-idlibdeki-saldirilarinda-6-sivil-hayatini-kaybetti"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T19:43:00+00:00"/>
    <meta property="og:title" content="Rusya'nın İdlib'deki saldırılarında 6 sivil hayatını kaybetti"/>
    <meta property="og:description" content="Rusya'nın savaş uçaklarının, İdlib Gerginliği Azaltma Bölgesi'ndeki Marratinnuman ilçesine düzenlediği hava saldırılarında ilk belirlemelere göre 4’ü çocuk 6 sivil sivil hayatını kaybetti, çok sayıda sivil yaralandı."/>
  </head>
  <body>
    <article>
      <h1>Rusya'nın İdlib'deki saldırılarında 6 sivil hayatını kaybetti</h1>
      <h2>Rusya'nın, İdlib Gerginliği Azaltma Bölgesi'ndeki yerleşimlere yönelik hava saldırılarında ilk belirlemelere göre 6 sivil hayatını kaybetti.</h2>
      <address>
        <time datetime="2019-11-20T19:43:00+00:00">20 Nov 2019, 19:43</time>
      </address>
      <p>Rusya'nın savaş uçaklarının, İdlib Gerginliği Azaltma Bölgesi'ndeki Marratinnuman ilçesine düzenlediği hava saldırılarında ilk belirlemelere göre 4’ü çocuk 6 sivil sivil hayatını kaybetti, çok sayıda sivil yaralandı.</p>
      <p>Muhaliflere ait uçak gözlemevine göre, Rus savaş uçakları, İdlib Gerginliği Azaltma Bölgesi sınırları içerisindeki Marratinnuman ilçesinde, Babila, Ayn Krey, El Siric ve El Hamidiyye köylerine hava saldırıları düzenledi.</p>
      <p>Esed rejimi de İdlib'in Bıdama beldesi Kefer Secne, Kirisa, Bsakla, Sırman ve Hülübbe köylerine top, roket ve havan gibi karadan karaya atış yapılan silahlarla saldırdı.</p>
      <p>İdlib Sivil Savunma (Beyaz Baretliler) yetkililerinden alınan bilgiye göre, Rusya'nın akşam saatlerinde Marratinnuman ilçesi Ayn Krey köyüne düzenlediği saldırılarda ilk belirlemelere göre 4’ü çocuk 6 sivil hayatını kaybetti, çok sayıda sivil yaralandı.</p>
      <p>Sivil Savunma ekipleri, olay yerinde arama-kurtarma ve enkaz kaldırma çalışmalarını sürdürüyor.</p>
      <h3>Geçen ay 75 sivil ölmüştü</h3>
      <p>Sivil Savunmanın raporuna göre, Esed rejimi, İran destekli yabancı gruplar ve Rusya'nın, İdlib'de geçen ay sivil yerleşimlere yaptığı saldırılarda 13'ü çocuk 75 sivil hayatını kaybetmişti.</p>
      <p>Türkiye ile Rusya arasında 17 Eylül 2018'de imzalanan mutabakattan bu yana İdlib Gerginliği Azaltma Bölgesi'nde, rejim ve Rusya'nın saldırılarında 1300'den fazla sivil öldü.</p>
      <p>Saldırıların yoğun olduğu yerlerden nispeten sakin yerlere ve özellikle Türkiye sınırı yakınına göç edenlerin sayısı ise son bir yılda 1 milyonu aştı.</p>
    </article>
  </body>
</html>