<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836908-u-virmeniyi-zayavili-scho-mozhut-stati-mostom-mizh-rosiyeyu-i-ukrayinoyu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T19:19:00+00:00"/>
    <meta property="og:title" content="У Вірменії заявили, що можуть стати &quot;мостом між Росією і Україною&quot;"/>
    <meta property="og:description" content="КИЇВ. 20 листопада. УНН. Вірменія могла б стати “мостом для налагодження діалогу” між Росією і Україною. Про це в середу на зустрічі з …"/>
  </head>
  <body>
    <article>
      <h1>У Вірменії заявили, що можуть стати "мостом між Росією і Україною"</h1>
      <address><time datetime="2019-11-20T19:19:00+00:00">20 Nov 2019, 19:19</time> by <a rel="author">Олексій Супрун</a></address>
      <p><b>КИЇВ. 20 листопада. УНН.</b> Вірменія могла б стати “мостом для налагодження діалогу” між Росією і Україною. Про це в середу на зустрічі з російськими журналістами заявив віце-спікер парламенту Вірменії Ален Сімонян, пише <b>УНН</b> з посиланням на російське агентство ТАСС.</p>
      <p>“Вірменія навіть може бути якимось мостом, — сказав він. — Ми повинні робити все можливе, щоб цю проблему швидше вирішити. Я вважаю росіян і українців рідними братами”.</p>
      <p>Сімонян наголосив, що рішення має бути взаємоприйнятне для обох сторін. “Треба думати, що можна зробити, щоб налагодити ситуацію, щоб жодна сторона не залишилася в образі. Те ж саме потрібно зробити з Вірменією і Азербайджаном, Нагірним Карабахом і Азербайджаном”.</p>
      <p>Як писав <b>УНН</b> раніше, на початку жовтня президент Білорусі Олександр Лукашенко <a href="https://www.unn.com.ua/uk/news/1828779-lukashenko-nazvav-situatsiyu-na-donbasi-konfliktom-rosiyi-ta-ukrayini">заявив</a>, що на Донбасі з 2014 року триває конфлікт між Росією і Україною. Про це він сказав на форумі в Мінську.</p>
    </article>
  </body>
</html>