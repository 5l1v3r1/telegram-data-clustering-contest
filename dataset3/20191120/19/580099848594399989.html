<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/spor/zlatan-ibrahimovic-milana-geri-donuyor/haber-1023656"/>
    <meta property="og:site_name" content="Akşam"/>
    <meta property="article:published_time" content="2019-11-20T19:46:00+00:00"/>
    <meta property="og:title" content="Zlatan Ibrahimovic Milan'a geri dönüyor"/>
    <meta property="og:description" content="Milan, eski golcüsü Zlatan Ibrahimovic'i kadrosuna katmak için girişimlere başladı. İsveçli yıldız eski kulübüne dönebilir."/>
  </head>
  <body>
    <article>
      <h1>Zlatan Ibrahimovic Milan'a geri dönüyor</h1>
      <h2>Milan, eski golcüsü Zlatan Ibrahimovic'i kadrosuna katmak için girişimlere başladı. İsveçli yıldız eski kulübüne dönebilir.</h2>
      <address>
        <time datetime="2019-11-20T19:46:00+00:00">20 Nov 2019, 19:46</time>
      </address>
      <p>Zlatan Ibrahimovic ikinci kez Milan forması giyebilir. İtalyan ekibi, İsveçli yıldızı kadrosuna katmak için temaslara başladı.</p>
      <p>Sky Sport Italia'nın haberine göre Ibrahimovic'in menajeri Mino Raiola ile İtalyan kulübünün temsilcileri transfer için ilk görüşmeyi gerçekleştirdi.</p>
      <p>Zlatan Ibrahimovic'in taleplerinin oldukça yüksek olmasına rağmen İtalyan basını, Milan'ın İsveçli futbolcuya 1,5 yıllık sözleşme imzalatma konusunda istekli olduğunu öne sürdü.</p>
      <p>Tarafların önümüzdeki günlerde görüşmelere devam edeceği aktarılırken Serie A'nın bir diğer ekibi Bologna'nın da Ibrahimovic'e olan ilgisi devam ediyor.</p>
      <p>38 yaşındaki Zlatan Ibrahimovic daha önce 2010-12 yılları arası iki sezon Milan'da forma giymiş, kırmızı-siyahlılarla Serie A şampiyonluğu ve İtalya Süper Kupa kazanmıştı</p>
      <p>(NTV Spor)</p>
    </article>
  </body>
</html>