<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/le-sardine-sbarcano-a-civitanova-no-allodio-e-al-razzismo-nei-social/1327175/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T19:35:40+00:00"/>
    <meta property="og:title" content="Le “sardine” sbarcano a Civitanova «No all’odio e al razzismo nei social»"/>
    <meta property="og:description" content="IL MOVIMENTO di protesta contro Salvini arriva in città. La pagina creata da Giorgio Mattiuzzo ha raggiunto 500 membri in poche ore. L'obiettivo è organizzare una manifestazione in piazza"/>
  </head>
  <body>
    <article>
      <h1>Le “sardine” sbarcano a Civitanova «No all’odio e al razzismo nei social»</h1>
      <h2>IL MOVIMENTO di protesta contro Salvini arriva in città. La pagina creata da Giorgio Mattiuzzo ha raggiunto 500 membri in poche ore. L'obiettivo è organizzare una manifestazione in piazza</h2>
      <address><time datetime="2019-11-20T19:35:40+00:00">20 Nov 2019, 19:35</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Fle-sardine-sbarcano-a-civitanova-no-allodio-e-al-razzismo-nei-social%2F1327175%2F">Condividi2K</a><a href="https://twitter.com/intent/tweet?text=Le+%22sardine%22+sbarcano+a+Civitanova++%C2%ABNo+all%27odio+e+al+razzismo+nei+social%C2%BB&amp;url=https%3A%2F%2Fwww.cronachemaceratesi.it%2F2019%2F11%2F20%2Fle-sardine-sbarcano-a-civitanova-no-allodio-e-al-razzismo-nei-social%2F1327175%2F">Tweet</a>Email2K Condivisioni</p>
      <p> </p>
      <p> </p>
      <p><b>Sardine a Civitanova. Non c’entra stavolta mercato ittico o l’area portuale, ma si tratta dello sbarco in città del movimento dal basso che a Bologna ha radunato in poche ore oltre 10mila persone</b>. In tutta Italia dopo il clamore di quella chiamata nata da 4 giovani e sconosciuti autori, si stanno moltiplicando le forme locali delle “sardine”.</p>
      <figure>
        <img src="https://cdn.cronachemaceratesi.it/wp-content/uploads/2019/11/d7aa5267-bb7e-428e-8124-cede73aec69e-325x325.jpg"/>
      </figure>
      <p>E anche Civitanova ha risposto alla chiamata. Il movimento, senza colori e senza bandiere, nato come forma di protesta e sfida alla presenza del leader della Lega Matteo Salvini, ha raccolto in piazza Maggiore una mobilitazione di popolo impensabile. E ora anche a Civitanova si cerca di costituirsi e organizzare manifestazioni e flash mob. La pagina ufficiale Sardine Civitanova Marche original è stata creata ieri e in poco tempo ha raggiunto 500 iscritti. <b>Ad aprirla un giovane civitanovese, Giorgio Mattiuzzo.</b> «Questo movimento apolitico nasce da tre giovani ragazzi e vuole contrastare il fenomeno di odio, razzismo e notizie false che sta dilagando nel nostro paese da una destra sempre più estrema e pericolosa – spiega il fondatore della pagina locale –  Il fine è quello di scendere in piazza “come sardine” e pacificamente manifestare dimostrando che l’Italia è altro e “non si lega”. Anche nelle Marche si stanno organizzando i primi gruppi social, come quello delle “Sardine Civitanova Marche Official” che in pochissime ore ha già raggiunto oltre 500 membri e cresce minuto dopo minuto. <b>L’augurio è quello di raggiungere il più alto numero possibile di persone per poi organizzare una manifestazione in piazza come è avvenuto in Emilia Romagna».</b></p>
      <p>(l. b.)</p>
      <figure>
        <img src="https://cdn.cronachemaceratesi.it/wp-content/uploads/2019/11/giorgio-mattiuzzo-sardine-civitanova-FDM-2-650x417.jpg"/>
      </figure>
    </article>
  </body>
</html>