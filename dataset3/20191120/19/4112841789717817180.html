<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77553-Pre-Nemcov-a-Americanov-zadarmo-Slovaci-musia-platit-Amazon-Music-je-dalsim-vyzyvatelom-Spotify"/>
    <meta property="og:site_name" content="REFRESHER"/>
    <meta property="article:published_time" content="2019-11-20T19:27:00+00:00"/>
    <meta property="og:title" content="Pre Nemcov a Američanov zadarmo, Slováci musia platiť. Amazon Music je ďalším vyzývateľom Spotify"/>
    <meta property="og:description" content="Na ľudí s nižšími výplatami zatiaľ Amazon nemyslel."/>
  </head>
  <body>
    <article>
      <h1>Pre Nemcov a Američanov zadarmo, Slováci musia platiť. Amazon Music je ďalším vyzývateľom Spotify</h1>
      <address><time datetime="2019-11-20T19:27:00+00:00">20 Nov 2019, 19:27</time> by <a rel="author">Matej Krajčovič</a></address>
      <p>
        <b>Na ľudí s nižšími výplatami zatiaľ Amazon nemyslel.</b>
      </p>
      <p>Ak máš rád hudbu, nechceš ju kradnúť z torrentov a potrebuješ takmer <b>neobmedzenú databázu</b> pre každú príležitosť, pravdepodobne používaš <i>Spotify, Apple Music, Deezer, Tidal</i> alebo <i>YouTube Music</i>. </p>
      <p>Často prehliadanou alternatívou k týmto službám je aj <b>Amazon Music</b>, ktorá sa teraz do hľadáčika verejnosti dostala vďaka zmene svojej cenovej politiky. Stovky špeciálnych žánrových staníc (Rock, Jazz, Pop, R&amp;B alebo Elektronická hudba) a množstvo playlistov je odteraz dostupných<b> úplne zadarmo</b>. </p>
      <figure>
        <img src="https://i.refresher.sk/public/matejkrajcovic/Screen_Shot_2019-11-20_at_15.44.26_PM.jpg"/>
        <figcaption>
          <cite>https://music.amazon.com/playlists</cite>
        </figcaption>
      </figure>
      <p><a href="https://blog.aboutamazon.com/entertainment/free-streaming-now-available-on-amazon-music">Má to však háčik</a>, ponuka platí len pre USA, Nemecko a Veľkú Britániu.<b> Na Slovensku</b> si zadarmo, ani s reklamnými prestávkami, z Amazon Music <b>nič nepustíš</b>.</p>
      <p>Nevieme prečo sa internetový gigant rozhodol vypomáhať iba zákazníkom z bohatších krajín. Dôvodom však môžu byť večne problematické práva a licencie. </p>
      <figure>
        <img src="https://i.refresher.sk/public/matejkrajcovic/Screen_Shot_2019-11-20_at_15.43.51_PM.jpg"/>
        <figcaption>
          <cite>https://music.amazon.com/playlists</cite>
        </figcaption>
      </figure>
      <p>Ceny sú však aj tak pomerne prívetivé, aspoň počas prvých 4 mesiacov. Tie ťa budú stáť <b>len 0,99 eur</b>. Potom suma stúpne na 5,99 eur mesačne, teda rovnako, ako pri Apple Music, Spotify, alebo vlastne všetkej vzácne vyrovnanej konkurencii.  </p>
      <related>
        <a href="https://refresher.sk/76193-Nelegalne-streamy-skoncili-Porovnali-sme-ceny-Netflixu-Apple-TV-HBO-GO-a-Amazon-Prime-Video"/>
      </related>
      <p>
        <i>Porovnanie hudobných streamovacích služieb</i>
      </p>
      <table bordered="">
        <tr>
          <td>Amazon Music</td>
          <td>5,99 eur mesačne</td>
        </tr>
        <tr>
          <td>Amazon Music (4-mesačné skúšobné obdobie)</td>
          <td>0,99 eur mesačne</td>
        </tr>
        <tr>
          <td>Spotify</td>
          <td>5,99 eur mesačne </td>
        </tr>
        <tr>
          <td>Spotify (3-mesačné skúšobné obdobie)</td>
          <td>zadarmo</td>
        </tr>
        <tr>
          <td>Apple Music</td>
          <td>5,99 eur mesačne</td>
        </tr>
        <tr>
          <td>Apple Music  (3-mesačné skúšobné obdobie)</td>
          <td>zadarmo</td>
        </tr>
        <tr>
          <td>YouTube Music</td>
          <td>5,99 eur mesačne</td>
        </tr>
        <tr>
          <td>YouTube Music (1-mesačné skúšobné obdobie)</td>
          <td>zadarmo</td>
        </tr>
        <tr>
          <td>Deezer</td>
          <td>5,99 eur mesačne</td>
        </tr>
        <tr>
          <td>Deezer (1-mesačné skúšobné obdobie)</td>
          <td>zadarmo</td>
        </tr>
        <tr>
          <td>Tidal </td>
          <td>5,99 eur mesačne</td>
        </tr>
        <tr>
          <td>Tidal (HiFi zvuk)</td>
          <td>11,99 eur mesačne</td>
        </tr>
        <tr>
          <td>Tidal (1-mesačné skúšobné obdobie)</td>
          <td>zadarmo</td>
        </tr>
      </table>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/30075-Jeremy-Clarkson-nam-v-dalsej-perfektnej-reklame-priblizuje-sluzbu-Amazon-Prime-Air-dorucovanie-zasielok-pomocou-dronov"/>
        <a href="https://refresher.sk/27785-Nova-sou-Clarksona-Hammonda-a-Maya-bude-mat-neuveritelny-rozpocet-Moderatori-maju-k-dispozicii-takmer-230-milionov-eur"/>
        <a href="https://refresher.sk/27628-Clarkson-Hammond-a-May-konecne-nasli-posobisko-Nova-sou-bude-vysielana-na-Amazone"/>
        <a href="https://refresher.sk/49097-Zamestnanci-Spotify-si-namiesto-statnych-sviatkov-mozu-brat-volno-akykolvek-iny-den-ktory-im-vyhovuje-podla-ich-presvedcenia-alebo-vyznania"/>
        <a href="https://refresher.sk/26149-Spotify-je-v-hlubokych-ztratach-Sice-ma-vyssi-trzby-ale-utraci-mnohem-vice-na-vyvoj-nebo-zamestnance"/>
        <a href="https://refresher.sk/61361-Facebook-znovu-hazarduje-s-tvojimi-datami-Spotify-a-Netflix-mohli-citat-sukromne-spravy-a-hrozbami-su-aj-Apple-a-Microsoft"/>
        <a href="https://refresher.sk/45728-Spotify-oslavuje-60-milionov-predplatitelov-Apple-Music-nedosiahlo-ani-polovicny-uspech"/>
        <a href="https://refresher.sk/60790-Spotify-pro-Android-dostane-funkci-importovani-vlastnich-skladeb-do-vasi-hudebni-knihovny"/>
      </related>
    </article>
  </body>
</html>