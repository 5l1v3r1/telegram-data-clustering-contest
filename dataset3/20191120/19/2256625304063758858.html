<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158961_1013.html"/>
    <meta property="og:site_name" content="Novsport"/>
    <meta property="article:published_time" content="2019-11-20T19:44:00+00:00"/>
    <meta property="og:title" content="Мъри поведе Великобритания към успех за Купа Дейвис"/>
    <meta property="og:description" content="Холандия с втора загуба в групата"/>
  </head>
  <body>
    <article>
      <h1>Мъри поведе Великобритания към успех за Купа Дейвис</h1>
      <address><time datetime="2019-11-20T19:44:00+00:00">20 Nov 2019, 19:44</time> by <a rel="author">Велизар Антов</a></address>
      <p>Анди Мъри бе в основата на първа победа на Великобритания в неофициалното световно отборно първенство по тенис за мъже "Купа Дейвис" в Испания. <br/><br/>Мъри стигна до обрат срещу Талон Грикспоор (Холандия) със 6:7 (7) 6:4, 7:6 (5) и Великобритания поведе с 1:0 в мач от група F.<br/><br/>След това в другия сингъл Робин Хаасе взе драматична победа над Даниел Еванс с 3:6, 7:6 (5), 6:4. В решителната среща на двойки Джейми Мъри и Нийл Скупски се наложиха над Уесли Коолхоф и Жан-Жулиен Рожер с 6:4 и 7:6 (6). Вчера Казахстан победи Холандия също с 2:1 и така ще срещнат Великобритания в директен сблъсък за първото място в групата Германия стартира с успех, след като ликува и двете срещи на сингъл срещу Аржентина. <br/><br/>Ветеранът Филип Колшрайбер успя да се върне в мача с Гуидо Пея, побеждавайки с 1:6, 6:3, 6:4, а във втората среща Ян-Ленард Щруф се наложи над Диего Шварцман с 6:3, 7:6 (8). На двойки Кевин Кравец и Андреас Мийс стигнаха до маратонски успех срещу Максимо Гонсалес и Леонардо Майер с 6:7 (4), 7:6 (2), 7:6 (18), който направи крайния резултат класически.<br/><br/>В Група C остана да се изиграе само мачът между Германия и тимът на Чили, който вече загуби с 0:3 от Аржентина. Турнирът за Купа Дейвис се провежда в Испания по нов формат, който наподобява схемата на светвоното първенство по футбол. 18 отбора са разпределени в шест групи, като победителите плюс двата най-добри втори се класират за четвъртфиналите. Финалът е в Мадрид на 24 ноември.</p>
    </article>
  </body>
</html>