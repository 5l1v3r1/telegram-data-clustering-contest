<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sassari-provincia/2019/11/20/cade-dal-balcone-per-un-maloremuore-il-linguista-massimo-pittau-136-954995.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T19:11:18+00:00"/>
    <meta property="og:title" content="Cade dal balcone per un malore: muore il linguista Massimo Pittau"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">tragedia a sassari</h6>
      <h1>Cade dal balcone per un malore: muore il linguista Massimo Pittau</h1>
      <h2>Celebre in tutta Italia per i suoi studi di glottologia e lingua sarda, aveva 98 anni</h2>
      <address>
        <time datetime="2019-11-20T19:11:18+00:00">20 Nov 2019, 19:11</time>
      </address>
      <p>Tragedia a Sassari. Massimo Pittau, celebre linguista sardo di 98 anni, è morto dopo essere precipitato dal terrazzino del suo appartamento, al primo piano di un palazzo in via Roma.</p>
      <p>Secondo quanto emerso dalla ricostruzione della Polizia, accorsa sul posto assieme ai soccorritori del 118, il docente e scrittore originario di Nuoro avrebbe avuto un malore mentre era al balcone.</p>
      <p>Per questo avrebbe perso l'equilibrio precipitando al suolo.</p>
      <p>Pittau non era conosciuto solo in Sardegna, era noto in tutta Italia per i suoi studi di glottologia, lingua etrusca e lingua sarda. Professore universitario a Sassari, ha pubblicato anche numerosi saggi sulla civiltà nuragica e la storia della Sardegna.</p>
      <p>(Unioneonline/L)</p>
    </article>
  </body>
</html>