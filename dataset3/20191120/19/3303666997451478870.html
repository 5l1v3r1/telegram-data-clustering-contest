<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://torino.repubblica.it/cronaca/2019/11/20/news/il_sindaco_di_biella_si_scusa_con_liliana_segre_sono_stato_un_cretino_lei_e_un_patrimonio_dell_umanita_-241521156/"/>
    <meta property="og:site_name" content="Repubblica.it"/>
    <meta property="article:published_time" content="2019-11-20T19:50:00+00:00"/>
    <meta property="og:title" content="Il sindaco di Biella si scusa con Liliana Segre: &quot;Sono stato un cretino, lei è un patrimonio dell'umanità&quot;"/>
    <meta property="og:description" content="Dopo le polemiche sulla cittadinanza negata. &quot;L'ho invitata per il giorno della Memoria&quot;. E si scusa anche con Greggio"/>
  </head>
  <body>
    <article>
      <h1>Il sindaco di Biella si scusa con Liliana Segre: "Sono stato un cretino, lei è un patrimonio dell'umanità"</h1>
      <h2>Dopo le polemiche sulla cittadinanza negata. "L'ho invitata per il giorno della Memoria". E si scusa anche con Greggio</h2>
      <address>
        <time datetime="2019-11-20T19:50:00+00:00">20 Nov 2019, 19:50</time>
      </address>
      <p>"Io sono stato un cretino, lo ammetto, e chiedo scusa alla Segre e a Greggio, però su questa cosa è stata fatta una speculazione indegna da parte di tutti quanti e mi dispiace. Il risultato è stato negativo, ingiustamente. Una grandissima sciocchezza che è diventata una cosa nazionale. La signora Segre non ha bisogno che arrivi il sindaco di Biella <a href="https://torino.repubblica.it/cronaca/2019/11/14/news/biella_no_di_lega_e_fratelli_d_italia_alla_cittadinanza_onoraria_a_liliana_segre-241079907/">a darle la cittadinanza, </a>è un 'patrimonio dell'umanità' e le chiedo ancora scusa. L'ho invitata anche a Biella per la Giornata della Memoria e non c'è nulla contro di lei". Queste le parole pronunciate dal sindaco di Biella Claudio Corradino ai microfoni di "Stasera Italia", in onda questa sera alle ore 20.30 su Retequattro, in merito all<a href="https://torino.repubblica.it/cronaca/2019/11/19/news/dopo_il_no_a_liliana_segre_biella_da_la_cittadinanza_a_ezio_greggio-241429664/">a polemica scoppiata per l'attribuzione della cittadinanza onoraria a Ezio Greggio</a>, da lui rifiutata perché solo una settimana prima era invece stata negata alla senatrice Liliana Segre.<br/><br/> </p>
      <related>
        <h4>Articoli correlati</h4>
        <a href="http://www.repubblica.it/spettacoli/teatro-danza/2019/01/21/news/giornata_memoria_corso_gastaldi_25_nero-217127500/?ref=drac-3"/>
      </related>
    </article>
  </body>
</html>