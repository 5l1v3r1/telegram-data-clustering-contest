<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b2%cf%81%ce%b5%cf%84%ce%b1%ce%bd%cf%8c%cf%82-%cf%84%ce%bf%cf%85%cf%81%ce%af%cf%83%cf%84%ce%b1%cf%82-%cf%83%ce%bf%ce%b2%ce%b1%cf%81%ce%ac-%ce%b5%ce%b3%ce%ba%ce%b1%cf%8d%ce%bc%ce%b1%cf%84%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T19:18:48+00:00"/>
    <meta property="og:title" content="Βρετανός τουρίστας: Σοβαρά εγκαύματα από το ηφαίστειο της Νισύρου!-Εικόνες"/>
    <meta property="og:description" content="Ένα δυσάρεστο περιστατικό επιφύλασσαν οι διακοπές ενός 22χρονου Βρετανού στη Νίσυρο…"/>
  </head>
  <body>
    <article>
      <h1>Βρετανός τουρίστας: Σοβαρά εγκαύματα από το ηφαίστειο της Νισύρου!-Εικόνες</h1>
      <address>
        <time datetime="2019-11-20T19:18:48+00:00">20 Nov 2019, 19:18</time>
      </address>
      <p>
        <b>Ένα δυσάρεστο περιστατικό επιφύλασσαν οι διακοπές ενός 22χρονου Βρετανού στη Νίσυρο…</b>
      </p>
      <p>Σύμφωνα με τη Sun, o  22χρονος μαζί με τη φίλη του πήγαν εκδρομή στον ηφαιστειακό κρατήρα – Κατά τη διάρκεια της βόλτας, το πόδι του έσπασε τμήμα μιας λεπτής ηφαιστειακής κρούστας στο έδαφος</p>
      <p>Ιδιαίτερα δυσάρεστη, σύμφωνα με δημοσίευμα της βρετανικής Sun, κατέληξε εκδρομή Βρετανού τουρίστα στο ηφαίστειο της Νισύρου. Υπέστη σοβαρά εγκαύματα, όταν το πόδι του τρύπησε το έδαφος, απελευθερώνοντας ατμό σε θερμοκρασία 165 βαθμών Κελσίου.</p>
      <p>Ο 22χρονος μαζί με τη φίλη του πήγαν εκδρομή στον ηφαιστειακό κρατήρα. Κατά τη διάρκεια της βόλτας, το πόδι του έσπασε τμήμα μιας λεπτής ηφαιστειακής κρούστας στο έδαφος, με αποτέλεσμα ν’ απελευθερωθεί ατμός και να υποστεί σοβαρά εγκαύματα στο πόδι.</p>
      <p>​«Ούρλιαξα από τον πόνο! Έκλαψα και μαζί μου έκλαψε και η κοπέλα μου», ανέφερε ο Τόμας Γκρούντσον, στη βρετανική The Sun.</p>
      <p>«Το πόδι μου κάηκε από το γόνατο μέχρι την πατούσα», τόνισε ο 22χρονος Βρετανός τουρίστας, στην εφημερίδα.</p>
      <p>Όπως ανέφερε, δεν ήταν ο ίδιος υπεύθυνος για το ατύχημα, καθώς η συγκεκριμένη εκδρομή στον κρατήρα του ηφαιστείου στη Νίσυρο του προτάθηκε από το τουριστικό του γραφείο και δεν υπήρχε κανένα προστατευτικό εμπόδιο εκεί, που να απαγορεύει την πρόσβαση στο επικίνδυνο σημείο.</p>
      <figure>
        <iframe data-src="https://twitter.com/TheSun/status/1196710418171015168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>