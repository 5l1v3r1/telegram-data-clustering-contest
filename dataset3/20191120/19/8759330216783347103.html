<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904536/mourinho-weet-niet-wat-hij-ziet-prachtig-stadion-is-veel-te-bescheiden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T19:36:00+00:00"/>
    <meta property="og:title" content="Mourinho weet niet wat hij ziet: ''Prachtig stadion' is veel te bescheiden'"/>
    <meta property="og:description" content="José Mourinho staat te popelen om aan zijn eerste wedstrijd als manager van Tottenham Hotspur te beginnen. The Special One werd woensdag benoemd als opvolger van de ontslagen Mauricio Pochettino en is na bijna één afwezigheid terug in de Premier League."/>
  </head>
  <body>
    <article>
      <h1>Mourinho weet niet wat hij ziet: ''Prachtig stadion' is veel te bescheiden'</h1>
      <address>
        <time datetime="2019-11-20T19:36:00+00:00">20 Nov 2019, 19:36</time>
      </address>
      <p>
        <b>José Mourinho staat te popelen om aan zijn eerste wedstrijd als manager van Tottenham Hotspur te beginnen. The Special One werd woensdag benoemd als opvolger van de ontslagen Mauricio Pochettino en is na bijna één afwezigheid terug in de Premier League.</b>
      </p>
      <p>Als manager van Chelsea en Manchester United nam Mourinho het al regelmatig op tegen Tottenham: hij bewaart goede herinneringen aan zijn bezoekjes aan White Hart Lane. "Het was altijd moeilijk, maar ook geweldig om daar te spelen. Het was één van de stadions waar ik met passie én met respect coachte", vertelt hij in zijn eerste interview met <i>Spurs TV</i>. De Noord-Londenaren hebben het klassieke stadion inmiddels verruild voor een moderner onderkomen. "Als je dat een 'prachtig stadion' noemt, ben je te terughoudend. Jullie hebben het beste stadion ter wereld."</p>
      <p>Ook de trainingsaccommodatie kan op complimenten van de Portugees rekenen. "<i>Second to none</i>. Je zou het hooguit met sommige American Football-complexen kunnen vergelijken. Ik ben op vrijwel alle grote trainingscomplexen in Europa geweest, maar dit (complex van Tottenham, red.) kan met geen enkele andere Europese club vergeleken worden."</p>
      <p>Zaterdag om 13.30 uur Nederlandse tijd zal Mourinho officieel terugkeren als Premier League-manager. Dan staat de Londense derby tegen West Ham United op het programma. De verliezend Champions League-finalist van vorig seizoen begint als nummer 14 aan het duel met de nummer 16.</p>
      <figure>
        <iframe data-src="https://twitter.com/SpursOfficial/status/1197198299922620422?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>