<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718821/ceo-conde-nast-contro-apple-news-plus"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T19:31:43+00:00"/>
    <meta property="og:title" content="Apple News+ non avrà successo secondo il CEO di Condé Nast"/>
    <meta property="og:description" content="Il CEO di Condé Nast ha parlato della risposta del pubblico ad Apple News+, che secondo un recente rapporto sta faticando ad aggiungere nuovi abbonati."/>
  </head>
  <body>
    <article>
      <h1>Apple News+ non avrà successo secondo il CEO di Condé Nast</h1>
      <address>
        <time datetime="2019-11-20T19:31:43+00:00">20 Nov 2019, 19:31</time>
      </address>
      <p>Alla conferenza Recode’s Code Media, il CEO di Condé Nast, Roger Lynch, <a href="https://9to5mac.com/2019/11/19/conde-nast-apple-news-plus/">ha parlato</a> della risposta del pubblico ad Apple News+, che secondo un recente rapporto sta faticando ad aggiungere nuovi abbonati dal suo debutto nel mese di marzo.</p>
      <p>Lynch ha affermato che secondo lui non è vero che <b>Apple News+</b> si dimostrerà una scelta vincente. Una cosa importante da notare è che Lynch ha ereditato l’accordo di Condé Nast con Apple News+ dal suo predecessore, poiché ha assunto l’incarico di CEO solo in aprile, per cui non è stato coinvolto nelle negoziazioni dell’accordo.</p>
      <p>Lynch ha continuato dicendo che spera che Apple News+ abbia successo, ma non sa sa se un tale servizio sarà utile per gli editori a lungo termine:</p>
      <blockquote>Spero che Apple News+ abbia un enorme successo. Bisogna solo capire se possa essere utile per editori come noi o meno.</blockquote>
      <p>Lynch non ha approfondito i dettagli sull’accordo di Condé Nast con Apple News+, ma ha fatto capire che in futuro avrebbe la possibilità di rinunciare al servizio se quest’ultimo non avesse successo.</p>
      <p>Di recente un rapporto di Bloomberg affermava che Apple stava valutando la possibilità di <a href="https://www.iphoneitalia.com/718424/apple-bundle-apple-music-news-tv">creare un bundle</a> che comprenda Apple News+, Apple TV+ e Apple Music, questo per cercare anche di aumentare la base utenti complessiva di Apple News+, che però potrebbe influire sulle entrate generate per gli editori. Gli editori di Apple News+ <b>possono abbandonare il servizio</b> dopo un anno se non sono soddisfatti delle prestazioni.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>