<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/borc-alacak-meselesi-kanli-bitti-1-olu-1209535.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T19:05:00+00:00"/>
    <meta property="og:title" content="Borç- alacak meselesi kanlı bitti: 1 ölü"/>
    <meta property="og:description" content="GAZİANTEP'te, borç- alacak nedeniyle iki grup arasında çıkan tartışmada tabancayla vurulan Nazım Taş (38), hayatını kaybetti."/>
  </head>
  <body>
    <article>
      <h1>Borç- alacak meselesi kanlı bitti: 1 ölü</h1>
      <h2>GAZİANTEP'te, borç- alacak nedeniyle iki grup arasında çıkan tartışmada tabancayla vurulan Nazım Taş (38), hayatını kaybetti.</h2>
      <address>
        <time datetime="2019-11-20T19:05:00+00:00">20 Nov 2019, 19:05</time>
      </address>
      <p>Olay, akşam saatlerinde <b>Hoşgör Mahallesi'</b>nde meydana geldi.</p>
      <p>İddiaya göre, aralarında <b>borç</b>- alacak meselesi olan S.S. ve <b>Nazım Taş </b>arasında çıkan tartışma kısa sürede büyüyerek kavgaya dönüştü. S.S.'nin kardeşi B.S.'nin de katıldığı kavgada kim tarafından ateşlendiği bilinmeyen tabancadan çıkan merminin isabet ettiği<b> Nazım Taş,</b> yaralandı. Çevredekilerin ihbarı üzerine olay yerine gelen sağlık ekiplerinin ilk müdahalesinin ardından<b> 25 Aralık Devlet Hastanesi'</b>ne kaldırılan Taş, doktorların tüm müdahalesine rağmen kurtarılamadı. Taş'ın cansız bedeni, <b>Adli Tıp Kurumu</b>'nda yapılan otopsinin ardından toprağa verilmek üzere yakınlarına teslim edildi.</p>
      <figure>
        <img src="https://images.bursadabugun.com/editor/haber/20112019/borc-alacak-meselesi-kanli-bitti-1-olu-8056-dhaphoto2-5dd58051d7f86.jpg"/>
      </figure>
      <p><b>Polis</b>, olaydan sonra kaçan S.S. ve B.S.'nin yakalanması için çalışma başlattı.</p>
    </article>
  </body>
</html>