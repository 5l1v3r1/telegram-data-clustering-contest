<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391781-%d7%92%d7%a0%d7%a5-%d7%94%d7%97%d7%96%d7%99%d7%a8-%d7%90%d7%aa-%d7%94%d7%9e%d7%a0%d7%93%d7%98-%d7%9c%d7%95%d7%96-%d7%a4%d7%95%d7%9c%d7%99%d7%98%d7%99-%d7%9c%d7%9e%d7%9e%d7%a9%d7%9c%d7%94-%d7%90"/>
    <meta property="og:site_name" content="סרוגים"/>
    <meta property="article:published_time" content="2019-11-20T19:01:02+00:00"/>
    <meta property="og:title" content="גנץ החזיר את המנדט | מה הסיכוי שלא יהיו בחירות?"/>
    <meta property="og:description" content="לוח הזמנים הפוליטי מרגע החזרת המנדט: האם נתניהו וגנץ יוכלו להיבחר בשנית להרכבת הממשלה, בחירות במרץ 2020 או הרכבת ממשלה תוך פחות מחודש? כל הפר......"/>
  </head>
  <body>
    <article>
      <h1>גנץ החזיר את המנדט | מה הסיכוי שלא יהיו בחירות?</h1>
      <h2>לוח הזמנים הפוליטי מרגע החזרת המנדט: האם נתניהו וגנץ יוכלו להיבחר בשנית להרכבת הממשלה, בחירות במרץ 2020 או הרכבת ממשלה תוך פחות מחודש? כל הפרטים לראשונה בתולדות המדינה</h2>
      <address><time datetime="2019-11-20T19:01:02+00:00">20 Nov 2019, 19:01</time> by <a rel="author">, חדשות סרוגים</a></address>
      <p>לראשונה בתולדות מדינת ישראל, יודיע הנשיא ליו"ר הכנסת מחר (חמישי) כי לא עלה בידו של אף מועמד להרכיב ממשלה. המערכת הפוליטית שנשאה עיניה ל- 21 הימים הללו נמצאת בסיטואציה מורכבת, ובניסיון אחרון בטרם תוכרע סופית ההליכה בפעם השלישית לקלפיות. המדריך הפוליטי לממשלה או לבחירות:</p>
      <h3>אז מה קרה מרגע החזרת המנדט של גנץ?</h3>
      <p>הנשיא ימסור מחר בשעה 13:15 ליו"ר הכנסת את ההודעה הרשמית כי אף אחד מהצדדים, לא ראש הממשלה בנימין נתניהו ולא יו"ר כחול לבן בני גנץ, הצליחו להרכיב ממשלה. שם הנשיא ריבלין ויו"ר הכנסת יולי אדלשטיין יישאו גם הצהרות לתקשורת.</p>
      <figure>
        <img src="https://www.srugim.co.il/i/wp-content/uploads/2019/11/%D7%92%D7%A0%D7%A5-%D7%A0%D7%AA%D7%A0%D7%99%D7%94%D7%95-%D7%94%D7%93%D7%A1-%D7%A4%D7%A8%D7%95%D7%A9__w1980.jpg"/>
      </figure>
      <h4>עוד באותו נושא</h4>
      <h4>גנץ תוקף את נתניהו: "מוביל להתנגשות מסוכנת"</h4>
      <p>לכתבה המלאה בסרוגים &gt;<br/>11</p>
      <p>החל ממחר, 21.11, רשאים כל חברי הכנסת לבקש מנשיא המדינה בכתב להטיל את תפקיד הרכבת הממשלה על חבר כנסת, על ידי החתמת 61 חברי כנסת ובכך ליצוק קואליציה יציבה.</p>
      <p>לרשותם עומדים 21 יום עד תאריך ה-11.12 בחצות למשימת ההמלצה לחבר כנסת, שצריך להסכים לכך כמובן. לא ניתן לחתום על מועמדות של ח"כ לראשות הממשלה שלא רוצה בכך.</p>
      <h3>להמליץ פעם שנייה על נתניהו או גנץ</h3>
      <p>יש לציין שאותו חבר כנסת מסויים יוכל להיות אחד גם מחברי הכנסת שעליהם כבר הוטלה המלאכה, זאת אומרת: רוב חברי הכנסת יוכלו גם להמליץ על נתניהו או גנץ.</p>
      <p>ברגע שרוב חברי הכנסת הגישו את הבקשה בכתב, על הנשיא להטיל עליו את מלאכת הרכבת הממשלה תוך יומיים, כאשר לאותו חבר כנסת עומדים שבועיים בלבד להציג את הממשלה החדשה.</p>
      <p>נציין כי כל חבר כנסת יכול לחזור בו מבקשה להטלת תפקיד הרכבת הממשלה שעליה חתם כל עוד לא הוגשה הבקשה לנשיא המדינה.</p>
      <p>אם לאחר 21 יום לא הוגשה בקשה לנשיא בכתב על ידי רוב חברי הכנסת, הנשיא יודיע על כך ליו"ר הכנסת, והכנסת תתפזר במיידית ותצא לבחירות.</p>
      <h3>בחירות: 3.3.20 או 17.3.20</h3>
      <p>מתי יתקיימו אותן בחירות? ביום שלישי האחרון שלפני 90 הימים מיום הודעת הנשיא, ואלו התאריכים המסתמנים: 3.3.20 או 17.3.20, שבוע לפני או אחרי חג הפורים תש"פ.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FBeGantz%2Fvideos%2F568395523939288%2F%3Fepa%3DSEARCH_BOX&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <h3>גנץ: נתניהו מוביל להתנגשות מסוכנת | נתניהו: מוכן למו"מ בלי תנאים</h3>
      <p>הערב הודיע יו"ר כחול לבן כי הוא מחזיר את המנדט לנשיא, 4 שעות בטרם יפקע אוטומטית בחצות הלילה המנדט שניתן לו.</p>
      <p>בשיחתו עם הנשיא, אמר גנץ כי הוא מחויב גם ב-21 הימים שנותרו להמשיך ולעשות כל מאמץ בכדי להרכיב ממשלה טובה לאזרחי ישראל. גנץ הודה לנשיא על הסיוע בתהליך וביקש להמשיך ולהיעזר בו גם בהמשך הדרך. בנאומו הראשון לאחר החזרת המנדט גנץ התייחס למשבר הפוליטי, ותקף בחריפות את בלוק הימין וכן את ראש הממשלה נתניהו.</p>
      <p>"ראש המפלגה שהפסיד מולי בבחירות", הצהיר בנאומו," ביקשתי לנהל מולו מו"מ ענייני, בתגובה קיבלתי ממנו וממקורביו סרטוני נאצה ודברים ילדותיים שלא מתאימים למוסר היהודי, שהם חלק ממנת רעל יומי שמוזרקת לחברה הישראלית יום יום. היה עליו להפנים שתוצאות הבחירות מחייבות אותו לנהל משא ומתן ישיר ללא בלוקים וניסיונות הפרדה. זהו ניסיון בוטה להתעלם מהחלטתו של הבוחר הדמוקרטי, רוב העם בחר להחליש את הכוח של הקיצוניים, ורוב העם בחר ללכת בדרך שונה מזו שהנהיג נתניהו".</p>
      <figure>
        <img src="https://www.srugim.co.il/i/wp-content/uploads/2019/11/%D7%92%D7%A0%D7%A5-%D7%A0%D7%AA%D7%A0%D7%99%D7%94%D7%95-%D7%94%D7%93%D7%A1-%D7%A4%D7%A8%D7%95%D7%A9-2__w1980.jpg"/>
      </figure>
      <h4>עוד באותו נושא</h4>
      <h4>גנץ החזיר את המנדט | מה הסיכוי שלא יהיו בחירות?</h4>
      <p>לכתבה המלאה בסרוגים &gt;<br/>6</p>
      <p>לאחר ש<u><a href="https://www.srugim.co.il/391732-%d7%a9%d7%99%d7%93%d7%95%d7%a8-%d7%97%d7%99-%d7%91%d7%a0%d7%99-%d7%92%d7%a0%d7%a5-%d7%9e%d7%aa%d7%99%d7%99%d7%97%d7%a1-%d7%9c%d7%a4%d7%9c%d7%95%d7%a0%d7%98%d7%a8-%d7%94%d7%a4%d7%95%d7%9c%d7%99%d7%98">גנץ האשים</a></u> את נתניהו, נתניהו משיב לגנץ: "בני גנץ אני לא אתייחס לכל הדברים המופרכים שאמרת עלי הערב, וגם על הכישלון שלך להקים ממשלת אחדות, זה לא כי התעקשת לפרק את הבלוק, הרי כפי שחשף אריה דרעי אתם הייתם מוכנים לתת להם הכל כדי שיצטרפו אליכם לבלוק. חוץ מזה הייתם מוכנים להיכנס לממשלה עם תומכי טרור", פתח נתניהו.</p>
      <p>"אבל דבר אחד אמרת נכון, ישראל מוכרחה ממשלת אחדות. יש לנו הזדמנויות. אני מוכן בלי תנאים מוקדמים להיכנס איתך עוד הערב לשיח של אחדות. אם נלך יחד נצליח".</p>
    </article>
  </body>
</html>