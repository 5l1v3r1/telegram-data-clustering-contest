<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10271744/katerina-kowalczuk-wystapi-w-polskim-programie-tanecznym-post-aktorki-wywolal-fale-spekulacji.html"/>
    <meta property="og:site_name" content="Wprost"/>
    <meta property="article:published_time" content="2019-11-20T19:15:00+00:00"/>
    <meta property="og:title" content="Katerina Kowalczuk wystąpi w polskim programie tanecznym? Post aktorki wywołał falę spekulacji"/>
    <meta property="og:description" content="Katerina Kowalczuk, gwiazda serialu „Zniewolona” zapytała na Instagramie swoich obserwatorów, w którym polskim programie tanecznym powinna wziąć udział."/>
  </head>
  <body>
    <article>
      <h1>Katerina Kowalczuk wystąpi w polskim programie tanecznym? Post aktorki wywołał falę spekulacji</h1>
      <address><time datetime="2019-11-20T19:15:00+00:00">20 Nov 2019, 19:15</time> by <a rel="author">WPROST.pl</a></address>
      <p>
        <b>Katerina Kowalczuk, gwiazda serialu „Zniewolona” zapytała na Instagramie swoich obserwatorów, w którym polskim programie tanecznym powinna wziąć udział.</b>
      </p>
      <p>Gwiazda serialu „Zniewolona” zamieściła na swoim profilu na Instagramie grafikę, która wywołała sporo emocji u jej fanów. Na zdjęciu, które pojawiło się w mediach społecznościowych widnieją loga dwóch programów tanecznych: polsatowskiego „Tańca z gwiazdami” oraz „Dance, dance, dance”, które emituje TVP. „Hello, moja ukochana Polsko, w którym tanecznym show mnie widzicie? Wasza Kate” – napisała aktorka w podpisie do zdjęcia. Pod jej postem pojawiło się mnóstwo komentarzy sugerujących aktorce, w którym tanecznym show powinna wystąpić. Jeden z internautów przypomniał, że Katerina Kowalczuk pojawiła się na widowni „Tańca z gwiazdami”.</p>
      <p>Katerina Kowalczuk stała się popularna w naszym kraju za sprawą serialu „Zniewolona”. To rozgrywająca się w XIX wieku ukraińska produkcja kostiumowa. Do tej pory w TVP wyemitowano dwa sezony serialu. W wolnym czasie aktorka najchętniej czyta, słucha muzyki, a także tańczy. Gwiazda serialu „Zniewolona” dodała także, że gdyby nie została aktorką, byłaby prawdopodobnie dziennikarką. – Mój ojciec tego chciał. Miałam jakieś 16 lat i zastanawiałam się, co studiować – powiedziała. Jednak po 20 dniach zajęć zrozumiała, że „to nie dla niej”. – Na szczęście ojciec też dał się przekonać – dodała aktorka. – Wciąż nie mogę uwierzyć, że jestem tu znana, a nawet bardzo znana. Jestem szczęśliwa z tego powodu, tym bardziej że nigdy wcześniej nie byłam w Polsce, a czuję się tu tak mile widziana – powiedziała Katerina Kowalczuk, która kilka miesięcy temu odwiedziła Polskę.</p>
      <related>
        <h4>Czytaj także:</h4>
        <a href="https://www.wprost.pl/prime-time/10271074/julia-wieniawa-poleciala-na-bali-robert-biedron-skomentowal-jej-zdjecie.html"/>
      </related>
      <related>
        <h4>Galeria:</h4>
        <a href="https://www.wprost.pl/galeria/15869/katerina-kowalczuk-podbija-serca-polskich-widzow.html"/>
      </related>
      <footer>Źródło: <a href="https://www.wprost.pl/">WPROST.pl</a></footer>
    </article>
  </body>
</html>