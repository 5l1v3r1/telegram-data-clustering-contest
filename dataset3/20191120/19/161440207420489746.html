<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/basketregionale/2019/11/20/la-dinamo-nel-girone-c-della-next-gen-cup-con-reggio-emilia-4-955012.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T19:40:31+00:00"/>
    <meta property="og:title" content="Next Gen Cup, la Dinamo nel girone C con Reggio Emilia"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Basket giovanile</h6>
      <h1>Next Gen Cup, la Dinamo nel girone C con Reggio Emilia</h1>
      <h2>L'avversaria della squadra sassarese è stata finalista l'anno scorso</h2>
      <address><time datetime="2019-11-20T19:40:31+00:00">20 Nov 2019, 19:40</time> by <a rel="author" href="https://www.unionesarda.it/autore/giampiero_marras/10408" target="_blank">Giampiero Marras</a></address>
      <p>Cambiano le avversarie della squadra sassarese nella seconda edizione della Next Gen Cup, la manifestazione riservata alle formazioni Under 18 delle squadre di Serie A lanciata dalla Lega Basket Serie A.</p>
      <p>Il Banco di Sardegna è stato inserito nel girone C insieme a BPER Virtus Bologna, Leonessa Basket Brescia, Officina Fattori Pistoia e Grissin Bon Reggio Emilia, arrivata l'anno scorso sino alla finale. La formazione biancoblù giocherà il 2, 3 e 4 gennaio 2020 negli spazi della Virtus Segafredo Arena della Fiera di Bologna.</p>
      <p>Le prime due classificate di ognuno dei quattro gironi (formati dalle squadre giovanili di serie A) accederanno ai quarti di finale che si disputeranno con gare di andata e ritorno. Invece semifinali e finale saranno a scontro diretto. La Fase Finale si disputerà a Pesaro nel weekend della Final Eight di Serie A.</p>
      <p>L'anno scorso la squadra sassarese non riuscì a superare la fase a gironi, inserita nel gruppo con Venezia, Trieste e Trento che poi ha vinto la prima edizione della Next Gen Cup battendo 78-64 Reggio Emilia.</p>
    </article>
  </body>
</html>