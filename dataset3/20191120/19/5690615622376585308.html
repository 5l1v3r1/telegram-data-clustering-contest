<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836910-v-dnipri-blokuvali-virobnitstvo-falsifikovanikh-likiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T19:29:00+00:00"/>
    <meta property="og:title" content="У Дніпрі блокували виробництво фальсифікованих ліків"/>
    <meta property="og:description" content="КИЇВ. 20 листопада. УНН. У Дніпрі СБУ блокувала роботу лінії з виробництва фальсифікованих лікарських засобів. Про це повідомляє УНН з посиланням на …"/>
  </head>
  <body>
    <article>
      <h1>У Дніпрі блокували виробництво фальсифікованих ліків</h1>
      <address><time datetime="2019-11-20T19:29:00+00:00">20 Nov 2019, 19:29</time> by <a rel="author">Валерія Гуржий</a></address>
      <p><b>КИЇВ. 20 листопада. УНН.</b> У Дніпрі СБУ блокувала роботу лінії з виробництва фальсифікованих лікарських засобів. Про це повідомляє <b>УНН</b> з посиланням на пресцентр СБУ.</p>
      <p>“Оперативники спецслужби встановили, що ділки виготовляли у великих об’ємах медпрепарати із вмістом спирту невідомого походження та якості. Продукцію зловмисники реалізовували через підконтрольні комерційні структури аптечним мережам та лікувальним закладам по всій території України”, — сказано у повідомленні.</p>
      <p>Під час проведення слідчих дій за місцями виготовлення та зберігання фальсифікату, правоохоронці зупинили роботу ліній з виготовлення продукції. Також вилучено лікарські засоби сумнівної якості за попередніми оцінками вартістю понад 5 мільйонів гривень.</p>
      <p>Наразі, у межах розпочатого кримінального провадження ч. 2 ст. 321-1 Кримінального кодексу України, тривають слідчі дії. Вирішується питання про здійснення підозр фігурантам провадження та обрання їм запобіжного заходу.</p>
      <p>Нагадаємо, співробітники Служби безпеки України <a href="https://www.unn.com.ua/uk/news/1761780-v-ukrayinu-vvozili-z-rf-nebezpechni-dlya-zhittya-liki-dlya-onkokhvorikh">припинили</a> протиправну діяльність угруповання, яке організувало контрабандне ввезення та нелегальний збут в Україні лікарських засобів сумнівної якості для онкохворих.</p>
    </article>
  </body>
</html>