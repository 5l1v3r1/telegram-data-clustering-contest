<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191120/wiebes-wielertalent-van-het-jaar/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-20T19:31:39+00:00"/>
    <meta property="og:title" content="Wiebes wielertalent van het jaar"/>
    <meta property="og:description" content="DEN BOSCH (ANP) - Wielrenster Lorena Wiebes heeft woensdagavond tijdens het Wielergala in Den Bosch de Gerrie Knetemann Trofee gekregen. Dat is de prijs voor het wielertalent van het jaar. De pas 20-jarige renster van Parkhotel Valkenburg beleefde een buitengewoon succesvol jaar met vijftien overwinningen. Daardoor sloot ze het jaar zelfs af als leidster van de wereldranglijst, nog voor Marianne Vos en Annemiek van Vleuten."/>
  </head>
  <body>
    <article>
      <h1>Wiebes wielertalent van het jaar</h1>
      <address><time datetime="2019-11-20T19:31:39+00:00">20 Nov 2019, 19:31</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Wielrenster Lorena Wiebes heeft woensdagavond tijdens het Wielergala in Den Bosch de Gerrie Knetemann Trofee gekregen. Dat is de prijs voor het wielertalent van het jaar. De pas 20-jarige renster van Parkhotel Valkenburg beleefde een buitengewoon succesvol jaar met vijftien overwinningen. Daardoor sloot ze het jaar zelfs af als leidster van de wereldranglijst, nog voor Marianne Vos en Annemiek van Vleuten.</b>
      </p>
      <p>Wiebes, afkomstig uit Mijdrecht, werd onder meer Nederlands kampioen op de weg, pakte goud op de Europese Spelen en won eendaagse koersen als Deinze-Nokere, de Prudential RideLondon Classique en twee etappes in de Boels Ladies Tour.</p>
      <p>Ze had concurrentie voor de talentprijs van onder anderen veldrijdster Ceylin del Carmen Alvarado en wegrenner Nils Eekhoff, die wegens stayeren werd gediskwalificeerd nadat hij bij de WK-wegrace voor beloften als eerste de finish was gepasseerd. De verkiezing wordt georganiseerd door Club 48, een vereniging van oud-wielerprofs.</p>
    </article>
  </body>
</html>