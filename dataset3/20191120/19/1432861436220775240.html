<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/worldfootballother/de-brojne-izbuhna-predi-zhrebiq-za-evro-2020-futbolyt-se-prevyrna-v-biznes--1408180.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-20T19:07:00+00:00"/>
    <meta property="og:title" content="Де Бройне избухна преди жребия за Евро 2020: Футболът се превърна в бизнес"/>
    <meta property="og:description" content="Полузащитникът на Белгия и Манчестър Сити Кевин Де Бройне определи като „скандален новия формат за определянето на съперниците в групите на Европейското първенство Той е възмутен, че още преди да са ясни всички двойки за плейофите, белгийците вече знаят почти всичките си противници в групата"/>
  </head>
  <body>
    <article>
      <h1>Де Бройне избухна преди жребия за Евро 2020: Футболът се превърна в бизнес</h1>
      <address><time datetime="2019-11-20T19:07:00+00:00">20 Nov 2019, 19:07</time> by <a rel="author">Sportlive.bg</a></address>
      <p>Полузащитникът на Белгия и Манчестър Сити Кевин Де Бройне определи като „скандален" новия формат за определянето на съперниците в групите на <a href="https://www.sportlive.bg/tags/6470"><b>Европейското първенство</b></a>. Той е възмутен, че още преди да са ясни всички двойки за плейофите, белгийците вече знаят почти всичките си противници в групата.</p>
      <p>Заради различни условности преди жребия вече е ясно, че Белгия ще бъде в компанията на Дания, Русия, които са и сред домакините на първенството, и един измежду Финландия и Уелс. "Това е скандал, честно. Футболът вече не е футбол, превърнал се е в бизнес. Като играч трябва да свикнеш с това, но според мен в известна степен изопачават турнира. Отнема се цялата наслада от жребия", коментира Де Бройне.</p>
      <p>Повод за размисъл даде и фактът, че в първа урна за жребия е отборът на Украйна, докато световните шампиони от Франция са във втора, а защитаващият европейската си титла тим на Португалия чак в трета. <a href="https://www.sportlive.bg/worldfootball/worldfootballother/Kvalifikaciite-za-Evro-2020-priklyuchiha---vsichko-koeto-trqbva-da-znaete-1407927.html"><b>Ето и още факти преди жребия за Евро 2020</b></a>.</p>
      <related>
        <h4>Още по темата</h4>
        <a href="https://www.sportlive.bg/worldfootball/england/Klyuchov-igrach-na-Manchestyr-Siti-mozhe-da-premine-v-Real-Madrid-1387176.html"/>
        <a href="https://www.sportlive.bg/worldfootball/england/De-Brojne-propuska-i-sledvashtiq-mach-na-Siti-Guardiola-obqsni-koga-shte-se-zavyrne-1381881.html"/>
        <a href="https://www.sportlive.bg/worldfootball/england/Oshte-edin-igrach-na-Manchestyr-Siti-mozhe-da-zavyrshi-karierata-si-v-Anderleht-1374481.html"/>
        <a href="https://www.sportlive.bg/worldfootball/england/De-Brojne-blesna-s-unikalno-postizhenie-vyv-Visshata-liga-804561.html"/>
        <a href="https://www.sportlive.bg/worldfootball/worldfootballother/VIDEO-Belgiq-prodylzhava-s-nakazatelnata-si-akciq-v-evrokvalifikaciite-razgromi-i-Rusiq-1406924.html"/>
      </related>
    </article>
  </body>
</html>