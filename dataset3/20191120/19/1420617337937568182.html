<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-aprilia/aprilia-sgomberi-nelle-case-ater-nove-alloggi-recuperati-gli-abusivi-abbandonano-cani-pesci-e-uccelli.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-20T19:36:30+00:00"/>
    <meta property="og:title" content="Aprilia, sgomberi nelle case Ater, nove alloggi recuperati: gli abusivi abbandonano cani, pesci e uccelli"/>
    <meta property="og:description" content="Recuperati ad Aprilia nove alloggi ATER occupati abusivamente. Nella mattinata odierna, grazie ad un’accurata attività di pianificazione, la Questura di Latina ha effettuato lo sgombero, conseguente al sequestro preventivo, di nove immobili ubicati ad Aprilia in Via Londra, all’interno del quartiere popolare “Toscanini”, di proprietà dell’ATER. Il provvedimento di sequestro dell’A.G. ha avuto un iter lungo […]"/>
  </head>
  <body>
    <article>
      <h1>Aprilia, sgomberi nelle case Ater, nove alloggi recuperati: gli abusivi abbandonano cani, pesci e uccelli</h1>
      <address><time datetime="2019-11-20T19:36:30+00:00">20 Nov 2019, 19:36</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/Foto-sgombero-Aprilia.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Recuperati <a href="https://www.ilcorrieredellacitta.com/news-aprilia/occupazioni-abusive-ad-aprilia-in-corso-nuovi-sgomberi-in-zona-toscanini.html">ad Aprilia nove alloggi ATER occupati abusivamente</a>. Nella mattinata odierna, grazie ad un’accurata attività di pianificazione, la Questura di Latina ha effettuato lo sgombero, conseguente al sequestro preventivo, di nove immobili ubicati ad Aprilia in <b>Via Londra</b>, all’interno<b> del quartiere popolare “Toscanini”, di proprietà dell’ATER</b>.</p>
      <p>Il provvedimento di sequestro dell’A.G. ha avuto un iter lungo e complesso che ha portato alle operazioni di sgombero avvenute nella mattinata odierna con la partecipazione di reparti inquadrati della Polizia di Stato e dell’Arma dei Carabinieri, dei Vigili del Fuoco, della Croce Rossa e dei servizi sociali del comune di Aprilia.</p>
      <p>Gli immobili, di cui uno costruito abusivamente, sono ubicati nel quartiere che nelle settimane scorse ha visto <a href="https://www.ilcorrieredellacitta.com/news-aprilia/carabinieri-minacciati-ad-aprilia-le-condanne-per-i-responsabili.html">la protesta di cittadini nei confronti di personale dei Carabinieri</a> che aveva operato un arresto nella zona. Gli occupanti abusivi tra cui figuravano pregiudicati ed un sorvegliato speciale, sono stati allontanati dagli immobili dopo una lunga opera di mediazione portata avanti nei giorni scorsi e continuata con l’intervento di questa mattina.</p>
      <h3>Pitbull recuperato</h3>
      <p>Nei giorni scorsi si era provveduto ad allontanare da uno degli appartamenti un cane pitbull nella disponibilità di uno degli occupanti, che si temeva potesse essere utilizzato questa mattina nei confronti degli operanti.</p>
      <h3>Acquario di pesci tropicali e pesci di pregio</h3>
      <p>Al termine delle operazioni, è stato constatato inoltre che nell’appartamento occupato da un pregiudicato della zona, è stato rinvenuto abbandonato <b>un acquario con all’interno dei pesci tropicali ed una gabbia contenente degli uccelli di particolare pregio</b>, che sono stati affidati a personale dell’A.S.L. intervenuto.</p>
      <p>Nello stesso appartamento, inoltre, era stato altresì abbandonato un cane, preso in custodia da uno degli agenti di Polizia impegnato nel servizio di sgombero.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news-aprilia/aprilia-sgomberi-nelle-case-ater-nove-alloggi-recuperati-gli-abusivi-abbandonano-cani-pesci-e-uccelli.html"/>
        <a href="https://www.ilcorrieredellacitta.com/news/torvaianica-anche-lamministrazione-comunale-omaggia-pio-schiano-moriello.html"/>
        <a href="https://www.ilcorrieredellacitta.com/news/roma-nettuno-fa-pipi-davanti-ai-passeggeri-poi-si-gira-e-prende-a-parolacce-una-donna.html"/>
        <a href="https://www.ilcorrieredellacitta.com/news/incidente-mortale-sulla-cassia-chi-erano-alessandro-massaro-e-marco-fulvi-rimasti-uccisi-nello-schianto.html"/>
        <a href="https://www.ilcorrieredellacitta.com/news/million-day-20-novembre-2019-segui-in-diretta-lestrazione-dei-numeri-vincenti.html"/>
        <a href="https://www.ilcorrieredellacitta.com/ambiente/pomezia-e-allarme-alla-sughereta-gare-tra-auto-e-moto-cacciatori-e-fuochi-non-autorizzati.html"/>
      </related>
    </article>
  </body>
</html>