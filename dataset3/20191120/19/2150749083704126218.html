<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/pomichnik-zelenskogo-yermak-vede-neofitsiyni-peregovori-z-kremlem-zmi/"/>
    <meta property="og:site_name" content="Прямий"/>
    <meta property="article:published_time" content="2019-11-20T19:55:00+00:00"/>
    <meta property="og:title" content="Помічник Зеленського Єрмак веде неофіційні переговори з Кремлем - ЗМІ"/>
    <meta property="og:description" content="Помічник президента Володимира Зеленського Андрій Єрмак веде неофіційні переговори з Росією щодо Донбасу та обміну полоненими. Про це повідомляє"/>
  </head>
  <body>
    <article>
      <h1>Помічник Зеленського Єрмак веде неофіційні переговори з Кремлем - ЗМІ</h1>
      <address>
        <time datetime="2019-11-20T19:55:00+00:00">20 Nov 2019, 19:55</time>
      </address>
      <p>
        <b>Помічник президента Володимира Зеленського Андрій Єрмак веде неофіційні переговори з Росією щодо Донбасу та обміну полоненими.</b>
      </p>
      <p>Про це повідомляє <a href="https://www.eurointegration.com.ua/articles/2019/11/20/7103234/">"Європейська правда"</a>.</p>
      <p>Єрмак, який має знайомства у московській еліті, веде від Офісу президента переговори з РФ, а також присутній на телефонних розмовах Зеленського із президентом країни-агресора Володимиром Путіним.</p>
      <p>Він відповідає за два формати переговорів - з керівником апарату уряду РФ Владиславом Сурковим та з російським віце-прем'єром Дмитром Козаком. Козак перебуває під санкціями Євросоюзу та США через свою пряму причетність до анексії Криму.</p>
      <p>Нагадаємо, раніше <a href="https://prm.ua/ssha-zanepokoyeni-peresliduvannyam-poroshenka/">Тейлор розповів про зустріч із радником Зеленського Андрієм Єрмаком та позаштатним радником Ігорем Новіковим</a>.</p>
      <p>"Спецпредставник [Курт] Волкер натякнув Єрмаку і цьому іншому українцю - його прізвище Новіков, що було б непогано не переслідувати експрезидента Порошенка. Адже були дані та навіть дії, які свідчили, що команда Зеленського збирається переслідувати Порошенка за цілою низкою питань, приміром, через інцидент у Керченській протоці. Президента Порошенка звинувачували у військових рішеннях, які він тоді прийняв", - зазначив Тейлор.</p>
      <p>Він також згадав, що після цього Єрмак та Новіков дістали свої мобільні телефони і показали фотографії своїх родичів, на яких були брат і двоюрідний брат, які були вбиті чи поранені на Донбасі.</p>
      <p>"Вони показали це Курту і мені, сказавши: "Порошенко у цьому винний".</p>
      <p>Потім бійці Айдару спросували твердження про загибель цих людей. Депутат "Європейської Солідарності" Ірина Фріз повідомила, що <a href="https://prm.ua/radniki-zelenskogo-yermak-i-novikov-zbrehali-pro-zagibel-svoyih-brativ-friz/">Єрмак і Новіков збрехали про загибель своїх братів</a>.</p>
      <related>
        <h4>Схожі новини</h4>
        <a href="https://prm.ua/a-shho-tam-za-skandal-zelenskiy-prokomentuvav-plivki-trubi/"/>
        <a href="https://prm.ua/komanda-zelenskogo-pragne-postaviti-pravoohorontsiv-pid-kontrol-vakarchuk/"/>
        <a href="https://prm.ua/zelenskiy-maye-znyati-bogdana-z-posadi-na-chas-rozsliduvannya-skandalu-z-plivkami-trubi-artyushenko/"/>
      </related>
    </article>
  </body>
</html>