<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/eindelijk-toyota-komt-ook-naar-andere-games-33190"/>
    <meta property="og:site_name" content="Apparata"/>
    <meta property="article:published_time" content="2019-11-20T19:34:00+00:00"/>
    <meta property="og:title" content="Eindelijk: Toyota komt ook naar andere games"/>
    <meta property="og:description" content="Zoals Forza!"/>
  </head>
  <body>
    <article>
      <h1>Eindelijk: Toyota komt ook naar andere games</h1>
      <h2>Zoals Forza!</h2>
      <address><time datetime="2019-11-20T19:34:00+00:00">20 Nov 2019, 19:34</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Het liefst heb je oneindig leuke auto’s om uit te kiezen bij een racegame. Helaas zit de wereld niet zo makkelijk in elkaar. Ontwikkelaars hebben te maken met regels en exclusieve dealtjes. Zo is het maar vreemd dat Toyota’s wel te vinden zijn in <a href="https://www.apparata.nl/tag/gran-turismo-sport">Gran Turismo Sport</a>, maar niet in bijvoorbeeld een Need for Speed, The Crew of Forza. Raarrrr.</p>
      <p>Dat ligt niet zozeer aan de ontwikkelaar, maar aan de autofabrikant zelf. In dit geval Toyota. De Japanners sloten een exclusieve deal met Gran Turismo zodat de auto’s van het merk (en Lexus) alleen in Gran Turismo te vinden waren. In het verleden zagen we iets vergelijkbaars met Porsche, die een deal hadden met Electronic Arts (Need for Speed). Gelukkig komt er een einde aan de exclusiviteit van Toyota/Lexus.</p>
      <p>Toyota en Forza Motorsport hebben bekendgemaakt dat de auto’s van het Japanse merk naar Forza Horizon 4 gaat komen. De eerste auto die naar het spel komt is de 1998 Toyota Supra RZ. Welke auto’s er nog meer gaan komen is op dit moment nog niet bekend. De kans is aanwezig dat Toyota’s ook naar andere games komen, zoals het recente racespel <a href="https://www.apparata.nl/nieuws/5-goede-en-slechte-dingen-aan-nfs-heat-review-33096">Need for Speed: Heat</a>. <i>Fingers crossed!</i></p>
      <figure>
        <iframe data-src="https://twitter.com/ForzaMotorsport/status/1196868827646222337?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>