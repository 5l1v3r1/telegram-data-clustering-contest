<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/ael/ael-ntosa"/>
    <meta property="og:site_name" content="24sports.com.cy"/>
    <meta property="article:published_time" content="2019-11-20T19:39:00+00:00"/>
    <meta property="og:title" content="ΑΕΛ: Δίτερμα...με Ντόσα!!"/>
    <meta property="og:description" content="Το παιχνίδι με τον Ολυμπιακό είναι στην σκέψη της ΑΕΛ, με τον Ντούσαν Κέρκεζ να προετοιμάζει την ομάδα του για τον αγώνα με τους «μαυροπράσινους»."/>
  </head>
  <body>
    <article>
      <h1>ΑΕΛ: Δίτερμα...με Ντόσα!!</h1>
      <h2>Το νυστέρι δύσκολα γλυτώνει... το θέμα είναι πότε</h2>
      <address>
        <time datetime="2019-11-20T19:39:00+00:00">20 Nov 2019, 19:39</time>
      </address>
      <p>Το παιχνίδι με τον Ολυμπιακό είναι στην σκέψη της ΑΕΛ, με τον Ντούσαν Κέρκεζ να προετοιμάζει την ομάδα του για τον αγώνα με τους «μαυροπράσινους». Ένα πολύ δύσκολο παιχνίδι, απέναντι σε μία ομάδα που έδειξε διαπιστευτήρια και μπορεί να μην έχει μαζέψει αρκετούς βαθμούς, όμως έπαιξε καλό ποδόσφαιρο.</p>
      <p>Ο Βόσνιος τεχνικός βλέπει να μειώνονται τα αγωνιστικά προβλήματα που υπήρχαν και λογικά θα έχει περισσότερες επιλογές την Κυριακή. Με τα δεδομένα που υπάρχουν αυτή την στιγμή, ο Τόρες και ο Γκαστανάγια θα είναι διαθέσιμοι.</p>
      <p>Έχουν ξεπεράσει εντελώς το πρόβλημα τραυματισμού που αντιμετώπιζαν και από αύριο θα μπουν στο κανονικό πρόγραμμα προπόνησης. Γκοντάλ, Μεντόγεβιτς και Αντάμοβιτς ακολουθούν μέρος του προγράμματος και πιθανόν να μείνουν εκτός.</p>
      <p>Αναφορικά με τον Γκαζαριάν χρειάζεται ακόμη λίγο χρόνο. Δύο, τρεις μέρες ακόμα για να είναι εντελώς καλά. Άρα, θα τον κρατήσουν εκτός από τον αγώνα της Κυριακής για να είναι απόλυτα έτοιμος από εβδομάδας.</p>
      <p>Στο κεφάλαιο Ντόσα Τζούνιορ, το πρόβλημα είναι οι πόνοι που εξακολουθεί να νιώθει στον αχίλλειο. Ο διεθνής αμυντικός ακολούθησε το κανονικό πρόγραμμα προπόνησης σήμερα, παίζοντας μάλιστα στο οικογενειακό δίτερμα, αλλά εξακολουθεί να νιώθει ενοχλήσεις.</p>
      <p>Η προσπάθεια είναι να διαχειριστούν τους πόνους που νιώθει, έτσι ώστε να μπει στο γήπεδο να παίξει, διότι μόνο με χειρουργική επέμβαση διορθώνεται το πρόβλημα. Βασικά, να γίνει διαχείριση μέχρι το τέλος της σεζόν και να μπει χειρουργείο το καλοκαίρι. Όπως έγινε στο παρελθόν και με άλλους παίκτες, άλλων ομάδων.</p>
    </article>
  </body>
</html>