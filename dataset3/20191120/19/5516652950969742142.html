<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426145/telos-noembrioy-h-syneleysh-katasthmatarxwn-palias-polhs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T19:05:01+00:00"/>
    <meta property="og:title" content="Τέλος Νοεμβρίου η συνέλευση καταστηματαρχών Παλιάς Πόλης"/>
    <meta property="og:description" content="Λύσεις στα προβλήματα της Μεσαιωνικής Πόλης θα αναζητηθούν στη γενική συνέλευση του Σωματείου Καταστηματαρχών της περιοχής που θα πραγματοποιηθεί στο τέλος του Νοεμβρίου."/>
  </head>
  <body>
    <article>
      <h1>Τέλος Νοεμβρίου η συνέλευση καταστηματαρχών Παλιάς Πόλης</h1>
      <address>
        <time datetime="2019-11-20T19:05:01+00:00">20 Nov 2019, 19:05</time>
      </address>
      <p>
        <b>Λύσεις στα προβλήματα της Μεσαιωνικής Πόλης θα αναζητηθούν στη γενική συνέλευση του Σωματείου Καταστηματαρχών της περιοχής που θα πραγματοποιηθεί στο τέλος του Νοεμβρίου.</b>
      </p>
      <p>Αυτό δήλωσε μιλώντας στον Sky Ρόδου η εκπρόσωπος τύπου του Σωματείου Καταστηματαρχών της Μεσαιωνικής Πόλης κ. Μαρία Αγγέλου, αναφέρονται ότι θα καταθέσουμε προτάσεις για όλα τα προβλήματα που υπάρχουν στην Μεσαιωνική Πόλη.<br/>«Πρέπει να έχουμε ένα όραμα για την περιοχή. Η Μεσαιωνική Πόλη για τους πελάτες μας είναι καλώς ή κακώς ένα παζάρι . Το θέμα είναι η καλαισθησία του. Δεν θα εμποδίσουμε τη λειτουργία των καταστημάτων» , είπε η κ. Αγγέλου</p>
      <p>«Άλλο πράγμα η διακόσμηση των καταστημάτων και άλλοι η διαχείριση των κοινόχρηστων χώρων. ΄Ηρθαμε σε επαφή με τη νέα δημοτική αρχή. Ζητήσαμε να μπει τάξη στην περιοχή. Εμείς ετοιμάζουμε τη γενική συνέλευση του σωματείου όπου θα συζητηθούν όλα τα θέματα. Και ο τρόπος προβολής της περιοχής», τόνισε η κ. Αγγέλου.</p>
      <p>Όσο για την κίνηση αυτή την εποχή κ. Αγγέλου τόνισε πως υπάρχει μόνο όταν καταπλέουν κρουαζιερόπλοια στο τουριστικό λιμάνι.</p>
      <p>«Είναι μια καλή ευκαιρία για επέκταση της σεζόν», τόνισε.</p>
      <p>Όσο για τα αποτελέσματα της σεζόν η κ. Αγγέλου τόνισε πως δεν ήταν και τόσο αποδοτική σε έσοδα όσο θα περίμεναν οι επιχειρηματίες της Μεσαιωνικής Πόλης.</p>
      <p>«Ήταν πολλοί οι λόγοι που επηρέασαν τη φετινή σεζόν για την Μεσαιωνική Πόλη . Τα έσοδα δεν ήταν τα αναμενόμενα», είπε.</p>
    </article>
  </body>
</html>