<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/p-16-organizatii-si-institutii-sustin-platforma-comuna-de-educatie-si-preventie-rutiera-atentintrafic-cei-40-000-18594641"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T07:00:00+00:00"/>
    <meta property="og:title" content="(P) 16 organizaţii şi instituţii susţin Platforma comună de educaţie şi prevenţie rutieră #ATENTînTRAFIC: CEI 40.000"/>
    <meta property="og:description" content="UNSAR – Uniunea Naţională a Societăţilor de Asigurare şi Reasigurare din România lansează #ATENTînTRAFIC: CEI 40.000, o platformă comună de educaţie şi prevenţie rutieră iniţiată de industria de asigurări şi susţinută de numeroase organizaţii şi instituţii, disponibilă AICI. Demersul pleacă de la nevoia de conştientizare a incidenţei ridicate a accidentelor rutiere şi a numărului victimelor acestora."/>
  </head>
  <body>
    <article>
      <h1>(P) 16 organizaţii şi instituţii susţin Platforma comună de educaţie şi prevenţie rutieră #ATENTînTRAFIC: CEI 40.000</h1>
      <address><time datetime="2019-11-20T07:00:00+00:00">20 Nov 2019, 07:00</time> by <a rel="author" href="https://www.zf.ro/autor/publicitate" target="_blank">Publicitate</a></address>
      <p>UNSAR – Uniunea Naţională a Societăţilor de Asigurare şi Reasigurare din România lansează <b>#ATENTînTRAFIC: CEI 40.000</b>, o platformă comună de educaţie şi prevenţie rutieră iniţiată de industria de asigurări şi susţinută de numeroase organizaţii şi instituţii, disponibilă <a href="https://asiguropedia.ro/cei-40000/"><b>AICI</b></a>. Demersul pleacă de la nevoia de conştientizare a incidenţei ridicate a accidentelor rutiere şi a numărului victimelor acestora.</p>
      <p>Până acum, <b>16</b> parteneri s-au alăturat demersului iniţiat de UNSAR pentru promovarea siguranţei rutiere – lista rămânând deschisă: Poliţia Română, ASF – Autoritatea de Supraveghere Financiară, FGA – Fondul de Garantare a Asiguraţilor, ISF – Institutul de Studii Financiare, APPA – Asociaţia Pentru Promovarea Asigurărilor, ARA – Asociaţia Română de Actuariat, ATA – Academia Titi Aur, AURSF – Asociaţia Utilizatorilor Români de Servicii Financiare, BAAR – Biroul Asigurătorilor de Autovehicule din România, Cercetaşii României, Comunitatea „Cu bicicleta departe”, CTR – Consiliul Tineretului din România, FSAB – Federaţia Sindicatelor din Asigurări şi Bănci, motoADN – Asociaţia pentru Dezvoltarea Naţională a Motociclismului,  PRBAR – Patronatul Român al Brokerilor de Asigurare-Reasigurare şi UNSICAR – Uniunea Naţională a Societăţilor de Intermediere şi Consultanţă în Asigurări.</p>
      <p><i>„Platforma #ATENTînTRAFIC: CEI 40.000 ridică o problemă importantă cu care ne confruntăm la nivelul societăţii româneşti. În perioada 2001-2017, aproximativ 40.000 de oameni şi-au pierdut viaţa în România în accidente rutiere. Mesajul nostru comun este că avem nevoie să conştientizăm că fiecare dintre noi poate fi o victimă a unui accident rutier, indiferent de cât de buni şoferi suntem sau de cât de atenţi suntem în trafic, inclusiv ca pietoni. Vrem ca, prin această platformă comună, să aducem în atenţia publicului importanţa de a respecta legislaţia rutieră şi de a fi întotdeauna precauţi. Împreună ne dorim să schimbăm comportamente, pentru a reduce considerabil această statistică”</i>, declară iniţiatorii demersului.</p>
      <p>În prima etapă a acestei campanii, în lunile noiembrie şi decembrie ale acestui an, mesajele campaniei vor fi transmise prin intermediul mai multor canale – presă scrisă, radio, online.</p>
      <p><i>„Prin intermediul site-ului Asiguropedia, dezvoltat de UNSAR, transmitem un mesaj la nivelul întregii societăţi, încurajând un comportament prudent şi preventiv în trafic. Ne dorim ca oamenii să conştientizeze şi să devină, la rândul lor, ambasadori ai mesajelor acestei campanii”, </i>declară iniţiatorii.</p>
      <p>În plus, ca parte a campaniei, UNSAR oferă gratuit unui număr de 50 de studenţi din regiunea Bucureşti-Ilfov cursuri de condus defensiv, la Academia Titi AUR.</p>
    </article>
  </body>
</html>