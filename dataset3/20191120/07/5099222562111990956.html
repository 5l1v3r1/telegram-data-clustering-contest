<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23502138-detinut-din-nigeria-reuseste-realizeze-furt-1-milion-dolari-dintr-inchisoare-maxima-securitate.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T07:58:00+00:00"/>
    <meta property="og:title" content="Un deținut din Nigeria reușește să realizeze un furt de 1 milion de dolari, dintr-o închisoare de maximă securitate"/>
    <meta property="og:description" content="Un escroc condamnat pentru fraudă online este în prezent anchetat în Nigeria, fiind acuzat că ar fi pus la cale o mega escrocherie, în valoare de cel puțin 1 milion de dolari,"/>
  </head>
  <body>
    <article>
      <h1>Un deținut din Nigeria reușește să realizeze un furt de 1 milion de dolari, dintr-o închisoare de maximă securitate</h1>
      <address><time datetime="2019-11-20T07:58:00+00:00">20 Nov 2019, 07:58</time> by <a rel="author">A.Z.</a></address>
      <p><b>Un escroc condamnat pentru fraudă online este în prezent anchetat în Nigeria, fiind acuzat că ar fi pus la cale o mega escrocherie, în valoare de cel puțin 1 milion de dolari, în timp ce se afla într-o închisoare de maximă securitate, scrie <a href="https://www.bbc.com/news/world-africa-50480495">BBC</a>.</b> <br/><br/>Autoritățile anticorupție au transmis că Hope Olgusen Aroke a utilizat o rețea de complici pentru a realiza frauda. El a fost arestat în 2012 și servește o pedeapsă de 24 de ani de închisoare, în centrul de maximă securitate Kirikiri Maximum Security Prison. O anchetă preliminară a stabilit că acesta avea încă acces la internet.<br/><br/>Comisia pentru infracțiuni economice și financiare (EFFC) a transmis că a primit informații legate de frauda lui Aroke și s-a confruntat cu un "puzzle" privind felul în care a fost capabil să-și continue activitatea ilicită din spatele gratiilor. După arestul său din 2012, EFCC susține că Aroke, care era atunci student, a devenit liderul unei rețele complexe care avea ca scop relizarea unor scheme de fraudă online pe două continente. <br/><br/>Săptămâna aceasta, EFCC anunțat că investigația preliminară a scos la iveală faptul că, "în ciuda regulior standard", Aroke avea acces la internet pe telefon. De asemenea, el a fost internat la Nigeria Police Hospital, în Logos, pentru o afecțiune confidențială, a primit permisiunea de a părăsi instituția pentru a sta în hoteluri, a se întâlni cu soția și copiii și pentru a participa la evenimente sociale. <br/><br/>Folosind pseudonimul Akinwunmi Sorinmade, el a deschis două conturi bancare și a cumpărat o mașină de lux și o casă, în timp ce se afla în închisoare, potrivit EFCC.</p>
    </article>
  </body>
</html>