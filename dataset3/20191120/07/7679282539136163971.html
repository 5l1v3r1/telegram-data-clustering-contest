<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-home-minister-amit-shah-tells-rajya-sabha-situation-fully-normal-in-jammu-and-kashmir-2859251.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T07:21:40+00:00"/>
    <meta property="og:title" content="संसद में बोले केंद्रीय गृहमंत्री अमित शाह, सामान्य हो चुकी है जम्मू-कश्मीर में स्थिति"/>
    <meta property="og:description" content="जम्मू-कश्मीर की स्थिति को लेकर केंद्रीय गृहमंत्री अमित शाह ने बुधवार को राज्यसभा में कहा कि वहां के हालात सामान्य हो चुके हैं। उन्होंने कहा कि जम्मू-कश्मीर में आज सभी 195 थानों में कहीं पर धारा 144..."/>
  </head>
  <body>
    <article>
      <h1>संसद में बोले केंद्रीय गृहमंत्री अमित शाह, सामान्य हो चुकी है जम्मू-कश्मीर में स्थिति</h1>
      <address><time datetime="2019-11-20T07:21:40+00:00">20 Nov 2019, 07:21</time> by <a rel="author">लाइव हिन्दुस्तान, नई दिल्ली</a></address>
      <p>जम्मू-कश्मीर की स्थिति को लेकर केंद्रीय गृहमंत्री अमित शाह ने बुधवार को राज्यसभा में कहा कि वहां के हालात सामान्य हो चुके हैं। उन्होंने कहा कि जम्मू-कश्मीर में आज सभी 195 थानों में कहीं पर धारा 144 नहीं है। सिर्फ एहतियात के तौर पर रात को 8 बजे से सुबह 6 बजे तक कुछ थानों में लागू किया गया है। <b><a href="https://www.livehindustan.com/live-blog/parliament-session-live-updates-loksabha-rajya-sabha-bjp-congress-aam-admi-party-jnu-issue-and-others-2859147.html">(LIVE UPDATES)</a></b></p>
      <p>अमित शाह ने कहा कि जम्मू-कश्मीर में जहां तक इंटरनेट सेवाओं को लागू करने का सवाल है तो उचित समय पर वहां के प्रशासन की अनुशंसा के आधार पर ही सुनिश्चित किया जा सकता है। गृहमंत्री ने कहा, 'कश्मीर में पड़ोसी देश के द्वारा बहुत सारी गतिविधियां चलती रहती है और वहां की कानून व्यवस्था और सुरक्षा को देखकर ही ये निर्णय लिया जा सकता है।' </p>
      <p>राज्यसभा में शाह ने कहा कि जब जम्मू-कश्मीर के प्रशासन को उचित समय लगेगा तो वो मीटिंग करके बताएंगे तब इस पर हम फैसला लेंगे। उन्होंने कहा कि जम्मू कश्मीर में उर्दु और अंग्रेजी में मीडिया लगातार काम कर रहा है। बैंकिंग सेवाएं भी सुचारु रूप से काम कर रही हैं। ज्यादातर दुकानें सुबह खुलती हैं और दोपहर को बंद होती हैं। इसके बाद फिर से शाम को खुलती हैं। वहीं, अदालत में हाल में तकरीबन 36 हजार मामले आए हैं। </p>
      <p>
        <b>ये भी पढ़ें: <a href="https://www.livehindustan.com/national/story-spg-security-issue-raised-in-parliament-bjp-bid-nothing-political-2859189.html">संसद में फिर उठा SPG सुरक्षा का मुद्दा, BJP बोली- कुछ राजनीतिक नहीं</a></b>
      </p>
    </article>
  </body>
</html>