<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187290/"/>
    <meta property="og:site_name" content="Janam TV"/>
    <meta property="article:published_time" content="2019-11-20T07:46:27+00:00"/>
    <meta property="og:title" content="ഹൃദയാഘാതം ; ശബരിമല തീർത്ഥാടകൻ മരിച്ചു"/>
    <meta property="og:description" content="പത്തനംതിട്ട ; ശബരിമല ദര്‍ശനം കഴിഞ്ഞു ഡോളിയില്‍ പമ്പയിലേക്കു മടങ്ങിയ തീർത്ഥാടകൻ ഹൃദയാഘാതത്തെ തുടര്‍ന്ന് മരണപ്പെട്ടു . മുംബൈ മലയാളിയായ തിലക് നഗര്‍"/>
  </head>
  <body>
    <article>
      <h1>ഹൃദയാഘാതം ; ശബരിമല തീർത്ഥാടകൻ മരിച്ചു</h1>
      <address><time datetime="2019-11-20T07:46:27+00:00">20 Nov 2019, 07:46</time> by <a rel="author">Janam TV Web Desk</a></address>
      <p>പത്തനംതിട്ട ; ശബരിമല ദര്‍ശനം കഴിഞ്ഞു ഡോളിയില്‍ പമ്പയിലേക്കു മടങ്ങിയ തീർത്ഥാടകൻ ഹൃദയാഘാതത്തെ തുടര്‍ന്ന് മരണപ്പെട്ടു . മുംബൈ മലയാളിയായ തിലക് നഗര്‍ സ്റ്റേഷന്‍ ചെമ്പൂര്‍ ഹൗസില്‍ എം.വി. ബാലന്‍(76) ആണ് മരിച്ചത് .</p>
      <p>ഡോളിയില്‍ സഞ്ചരിച്ച ബാലനെ നെഞ്ചുവേദന അനുഭവപ്പെട്ടതിനെ തുടര്‍ന്ന് മരക്കൂട്ടം എമര്‍ജന്‍സി മെഡിക്കല്‍ സെന്ററിലും, അപ്പാച്ചിമേട് കാര്‍ഡിയാക് സെന്ററിലും പ്രവേശിപ്പിച്ച് ചികിത്സ നല്‍കിയെങ്കിലും ജീവന്‍ രക്ഷിക്കാനായില്ല. ഉച്ചയ്ക്ക് ഒരുമണിയോടെയായിരുന്നു മരണം.</p>
      <p>പ്രമേഹ ബാധിതനായ ബാലൻ മല കയറുന്നതിനിടെ അസ്വസ്ഥത ഉണ്ടായതിനെ തുടർന്ന് ഡോളിയിലാണ് സന്നിധാനത്തേക്കു പോയത്. പമ്പയിലേക്കുള്ള യാത്രാ മധ്യേ മരക്കൂട്ടത്തിനടുത്തുള്ള എമര്‍ജന്‍സി മെഡിക്കല്‍ സെന്റര്‍ എട്ടിനു സമീപം വച്ചാണ് ഹൃദയാഘാതം സംഭവിച്ചത്.</p>
      <p>എമര്‍ജന്‍സി മെഡിക്കല്‍ സെന്റിലെ ജീവനക്കാര്‍ അടിയന്തിര ചികിത്സ ലഭ്യമാക്കുകയും ഉടന്‍ തന്നെ അപ്പാച്ചിമേട് കാര്‍ഡിയോളജി സെന്ററില്‍ പ്രവേശിപ്പിക്കുകയും ചെയ്‌തെങ്കിലും ജീവന്‍ രക്ഷിക്കാനായില്ല.</p>
    </article>
  </body>
</html>