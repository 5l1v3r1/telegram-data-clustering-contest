<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/20/news/escape-room-milano-crollo-pavimento-donna-ferita-la-casa-maledetta-solaio-1242983/"/>
    <meta property="og:site_name" content="Il Tempo"/>
    <meta property="article:published_time" content="2019-11-20T07:52:00+00:00"/>
    <meta property="og:title" content="Crolla il pavimento della escape room, donna precipita nel vuoto"/>
    <meta property="og:description" content="Milano, la donna è ricoverata in gravi condizioni"/>
  </head>
  <body>
    <article>
      <h6 class="kicker">INCIDENTE CHOC</h6>
      <h1>Crolla il pavimento della escape room, donna precipita nel vuoto</h1>
      <h2>Milano, la donna è ricoverata in gravi condizioni</h2>
      <address>
        <time datetime="2019-11-20T07:52:00+00:00">20 Nov 2019, 07:52</time>
      </address>
      <p>Incidente all'escape room, le stanze con rompicapo che si stanno diffondendo in molte città. Una donna di 30 anni è ricoverata in gravi condizioni dopo essere caduta dal secondo piano di una escape room in via Brunetti a Milano a causa del crollo del pavimento. Secondo quanto ricostruito da 118 e vigili del fuoco, la donna ieri sera stava compiendo il percorso all'interno della "Casa Maledetta", questo il nome della struttura, quando il solaio ha ceduto e la donna è caduta per alcuni metri subendo traumi agli arti e alla schiena. Ora è ricoverata all'ospedale Sacco e non è in pericolo di vita. </p>
      <p>L'escape room è all'interno di una villetta dei primi del '900, sequestrata dopo l'incidente. Secondo quanto ricostruito da 118 e vigili dei fuoco, all'interno, nella serata di ieri, c'erano circa 10 persone.</p>
    </article>
  </body>
</html>