<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/lovitura-de-teatru-in-cazul-caracal-gheorghe-dinca-poate-scapa-fara-nicio-zi-de-inchisoare-20096261"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T07:19:21+00:00"/>
    <meta property="og:title" content="Lovitură de teatru în cazul Caracal! Gheorghe Dincă poate scăpa fără nicio zi de închisoare"/>
    <meta property="og:description" content="Cazul ”Caracal” ridică, după câteva luni de anchetă, foarte multe semne de întrebare, anchetatorii nereușind, încă, să descâlcească toate ițele încurcate"/>
  </head>
  <body>
    <article>
      <h1>Lovitură de teatru în cazul Caracal! Gheorghe Dincă poate scăpa fără nicio zi de închisoare</h1>
      <address><time datetime="2019-11-20T07:19:21+00:00">20 Nov 2019, 07:19</time> by <a rel="author">Cristian Lisandru</a></address>
      <p>
        <b>Cazul ”Caracal” ridică, după câteva luni de anchetă, foarte multe semne de întrebare, anchetatorii nereușind, încă, să descâlcească toate ițele încurcate ale acestei tragedii. Gheorghe Dincă a recunoscut în fața celor care îl anchetează că le-a ucis pe Alexandra Măceșanu și Luiza Melencu, însă multe din declarațiile sale au fost contradictorii și privite cu suspiciune.</b>
      </p>
      <p>Avocatul familiei Melencu a făcut o declarație absolut surprinzătoare, concluzionând că <a href="https://www.cancan.ro/e-oficial-luiza-e-moarta-gheorghe-dinca-a-recunoscut-in-sfarsit-cum-a-ucis-o-am-crezut-ca-se-preface-i-am-20095789">Gheorghe Dincă</a> ar putea fi… achitat în cazul ”Caracal”. <i><b>„Pot să îl achite la un moment dat, ceea ce este mult mai grav”</b></i>, a declarat Tonel Pop – la sediul DIICOT – unde s-a prezentat, împreună cu ceilalţi avocaţi, pentru a studia dosarul.</p>
      <p>Persită aceeași problemă gravă în acest <a href="https://www.cancan.ro/gheorghe-dinca-declaratii-halucinante-despre-luiza-melencu-nu-va-fi-gasita-niciodata-20096133">dosar</a>, a mai spus Tonel Pop, fiindcă nu există probe suficiente împotriva lui Gheorghe Dincă. <i><b>„Eu sunt curios să studiez anumite volume sau anumite documente despre care eu ştiu că există, dar de multe ori nu sunt acolo, în acele dosare, pur şi simplu dosarele nu toate sunt legate, sper ca de această dată procurorul şef DIICOT, doamna Hosu să fi dat dispoziţie ca procedura legală să fie şi respectată, toate actele să fie îndosariate, să fie legate, opisate şi noi să putem să le studiem”</b></i>, a mai declarat Tonel Pop, potrivit <a href="https://a1.ro/news/social/avocatul-familiei-melencu-face-dezvaluiri-socante-din-dosarul-caracal-dinca-poate-fi-achitat-id931455.html">a1.ro</a>.</p>
      <h3>Misterioasa ”doamnă în roșu” și camerele de supraveghere</h3>
      <p>Revine din nou în atenție misterioasa ”doamnă în roșu” care ar fi fost ultima persoană alături de care a apărut Luiza Melencu. Tonel Pop a precizat că a primit asigurări că respectiva ”doamnă în roșu” va fi audiată, însă există <a href="https://www.cancan.ro/avocatul-familiei-macesanu-declaratie-soc-gheorghe-dinca-ar-putea-fi-eliberat-in-ianuarie-20095118">nelămuriri</a> și în ceea ce privește imaginile surprinse de trei camere de supraveghere. Din ceea ce spune avocatul familiei Melencu reiese că doar imaginile de pe o singură cameră au fost analizate.</p>
      <p><i><b>„Există o situaţie foarte importantă, când e doamna în roşu şi Luiza. Au fost făcute cu o cameră de luat vederi, dar unde era acea cameră, ea era însoţită de alte două camere. Erau trei camere de luat vederi în spic. Camera care a luat-o pe Luiza era în margine şi mătura ca arie partea dreaptă. Mai era una în mijloc, care ar fi dat exact de unde a luat fetele. Şi mai era una în stânga. Cu alte cuvinte, aceste camere de luat vederi măturau absolut toată zona şi noi vedem doar ce a filmat o cameră. Ce au făcut cu imaginile de la celelalte camere. Au spus că nu ştiu, că o să facă o adresă să vadă Poliţia de acolo dacă le-au ridicat”</b></i>, a mai spus avocatul Tonel Pop, conform sursei precizate mai sus.</p>
    </article>
  </body>
</html>