<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-cunoscut-o-klaus-iohannis-pe-carmen-si-la-ce-varsta-s-au-casatorit-20096296"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T07:57:36+00:00"/>
    <meta property="og:title" content="Cum a cunoscut-o Klaus Iohannis pe Carmen și la ce vârstă s-au căsătorit"/>
    <meta property="og:description" content="Carmen și Klaus Iohannis sunt împreună de mai bine de 25 de ani, formând un cuplu ”sudat”, așa cum se spune. Fiindcă amintirile își au locul, permanent,"/>
  </head>
  <body>
    <article>
      <h1>Cum a cunoscut-o Klaus Iohannis pe Carmen și la ce vârstă s-au căsătorit</h1>
      <address><time datetime="2019-11-20T07:57:36+00:00">20 Nov 2019, 07:57</time> by <a rel="author">Cristian Lisandru</a></address>
      <p>
        <b>Carmen și Klaus Iohannis sunt împreună de mai bine de 25 de ani, formând un cuplu ”sudat”, așa cum se spune. Fiindcă amintirile își au locul, permanent, în viața de familie, chiar și atunci când unul dintre parteneri ocupă cea mai importantă funcție în stat, Klaus Iohannis a povestit, într-una dintre cărțile sale – ”Pas cu Pas” -, cum a cunoscut-o pe soția sa, Carmen.</b>
      </p>
      <p>Cei doi s-au cunoscut atunci când erau studenți, într-un cerc de prieteni. <a href="https://www.cancan.ro/carmen-si-klaus-iohannis-au-impresionat-cu-vestimentatia-la-incoronarea-imparatului-naruhito-cum-s-au-imbracat-cei-doi-20080049">Klaus Iohannis</a> își amintește că a fost vorba despre ”chimie”, însă recunoaște că a trecut destul de mult timp până a cerut-o de soție pe <a href="https://www.cancan.ro/nu-o-recunosti-cum-arata-carmen-iohannis-in-tinerete-in-copilarie-prima-doamna-a-luat-lectii-de-balet-si-de-pian-20095561">Carmen.</a></p>
      <p><i><b>„În timpul facultăţii am cunoscut-o şi pe soţia mea, Carmen, dar în vechiul cerc de prieteni”, </b></i>scrie Klaus Iohannis în volumul „Pas cu pas”. <i><b>„Ne-am plăcut, pur şi simplu, iar chimia dintre noi depăşeşte orice descriere. (…) A durat mult până ne-am căsătorit. Ne-am cunoscut la 22 de ani şi ne-am căsătorit pe la 29 de ani”</b></i>, a mai scris Klaus Iohannis în cartea sa.</p>
      <h3>”Arta nu este de a te îndrăgosti”</h3>
      <p>Privind retrospectiv, la nivel sentimental, Klaus Iohannis a reușit, după 25 de ani de mariaj, să tragă o concluzie esențială în ceea ce privește rețeta care asigură derularea pe termen lung a unei <a href="https://www.cancan.ro/de-ce-nu-au-copii-klaus-si-carmen-iohannis-explicatia-presedintelui-20093767">căsătorii.</a></p>
      <p><i><b>„Am trecut de pragul de 25 de ani de când suntem căsătoriţi şi acum cred că pot să spun că arta nu este de a te îndrăgosti ci de a menţine dragostea vie pentru mult timp”</b></i><i><b>,</b></i> a concluzionat Klaus Iohannis.</p>
    </article>
  </body>
</html>