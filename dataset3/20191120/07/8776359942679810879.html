<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140115-oprilyudnennya_prizvischa_pidsudnogo_do_viroku_porushue_yogo.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-20T07:53:00+00:00"/>
    <meta property="og:title" content="Оприлюднення прізвища підсудного до вироку порушує його немайнові права — КЦС"/>
    <meta property="og:description" content="Наявність суспільного інтересу не виправдовує використання імені особи до набрання законної сили обвинувальним вироком стосовно неї. На цьому наголосив Касаційний цивільний суд у справі №760/20787/18."/>
  </head>
  <body>
    <article>
      <h1>Оприлюднення прізвища підсудного до вироку порушує його немайнові права — КЦС</h1>
      <address>
        <time datetime="2019-11-20T07:53:00+00:00">20 Nov 2019, 07:53</time>
      </address>
      <p>
        <i>
          <b>Наявність суспільного інтересу не виправдовує використання імені особи до набрання законної сили обвинувальним вироком стосовно неї. На цьому наголосив Касаційний цивільний суд у справі №760/20787/18.</b>
        </i>
      </p>
      <p>Громадянин просив суд зобов’язати Національне антикорупційне бюро видалити з офіційного сайту НАБУ та заборонити оприлюднити інформацію про кримінальні провадження із зазначенням його імені, якщо немає вироку. Суд першої інстанції відмовив у задоволенні вимог, мотивуючи рішення тим, що позивач є публічною особою, а спірна стаття містить відомості, які становлять предмет значного суспільного інтересу.</p>
      <p>Натомість апеляційна інстанція зобов’язала бюро видалити спірні відомості із сайту, оскільки НАБУ порушило немайнове право позивача на використання його імені. Цю позицію підтримала й колегія суддів КЦС.</p>
      <p>У <a href="http://reyestr.court.gov.ua/Review/85467402">постанові</a> від 31.10.2019 зазначено, що в ч.4 ст.296 Цивільного кодексу передбачено: ім’я особи, яка затримана, підозрюється чи обвинувачується у вчиненні правопорушення, може бути обнародуване лише в разі набрання законної сили обвинувальним вироком або винесення постанови у справі про адміністративне правопорушення, а також в інших випадках, установлених законом. До того ж у ч.7 ст.296 ЦК передбачено можливість використання початкової літери прізвища особи в ЗМІ, літературних творах, і це не є порушенням її права.</p>
      <p>Крім того, з огляду на положення ст.32 Конституції необхідно розрізняти справи про захист гідності, честі чи ділової репутації та про захист інших особистих немайнових прав, зокрема перелічених у ст.270 ЦК. Адже поширення такої інформації може завдати моральну шкоду навіть у випадку, якщо вона відповідає дійсності.</p>
      <related>
        <h4>Матеріали за темою</h4>
        <a href="https://zib.com.ua/ua/140123-chi_mozhna_styagnuti_moralnu_shkodu_cherez_nezadovilniy_stan.html"/>
        <a href="https://zib.com.ua/ua/140081-vs_okresliv_kolo_osib_yakim_vidaetsya_dublikat_dovirenosti.html"/>
        <a href="https://zib.com.ua/ua/issue/684/"/>
        <a href="https://zib.com.ua/ua/140102-pidval_mozhe_buti_ne_dopomizhnim_a_nezhitlovim_primischennya.html"/>
        <a href="https://zib.com.ua/ua/issue/685/"/>
        <a href="https://zib.com.ua/ua/140086-vs_nazvav_pidstavu_dlya_viznannya_shlyubnogo_dogovoru_nediys.html"/>
        <a href="https://zib.com.ua/ua/140007-vs_vislovivsya_schodo_prav_kreditora_u_razi_smerti_borzhnika.html"/>
        <a href="https://zib.com.ua/ua/issue/683/"/>
        <a href="https://zib.com.ua/ua/140008-vs_nazvav_pidstavu_dlya_viznannya_pravochinu_nediysnim.html"/>
        <a href="https://zib.com.ua/ua/139882-pamyatka_simeynogo_advokata_schodo_vrahuvannya_dumki_ditini_.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139909-vs_vislovivsya_schodo_poziki_bez_prava_styagnennya.html"/>
        <a href="https://zib.com.ua/ua/139910-vs_poyasniv_pravila_podannya_kopiy_pozovnih_zayav_do_sudu_.html"/>
        <a href="https://zib.com.ua/ua/139928-vs_nazvav_pidstavu_dlya_zvilnennya_vodiya_vid_vidshkoduvanny.html"/>
        <a href="https://zib.com.ua/ua/139907-vs_vislovivsya_schodo_identifikacii_vikonavcya_pidpisu_v_osp.html"/>
        <a href="https://zib.com.ua/ua/139606-vs_poyasniv_umovi_dlya_viznannya_prava_vlasnosti_za_nabuvaln.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/139911-sistematichna_nesplata_orendnoi_plati_e_pidstavoyu_dlya_rozi.html"/>
        <a href="https://zib.com.ua/ua/139607-vs_vislovivsya_schodo_vtrati_ditinoyu_prava_na_koristuvannya.html"/>
        <a href="https://zib.com.ua/ua/139857-spir_yakiy_ne_mae_oznak_korporativnogo_rozglyadayut_zagalni_.html"/>
        <a href="https://zib.com.ua/ua/139799-vs_vislovivsya_schodo_viznannya_dogovoru_pro_vidstuplennya_p.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139796-dlya_nakladennya_areshtu_na_mayno_zayavnik_mae_dovesti_namir.html"/>
        <a href="https://zib.com.ua/ua/139608-vs_vislovivsya_schodo_vidvedennya_zemelnoi_dilyanki_yaka_ne_.html"/>
        <a href="https://zib.com.ua/ua/139794-novoviyavleni_obstavini_mayut_pidtverdzhuvatisya_faktichnimi.html"/>
        <a href="https://zib.com.ua/ua/139686-vs_poyasniv_koli_vikonavchiy_napis_notariusa_ne_pidlyagae_vi.html"/>
        <a href="https://zib.com.ua/ua/issue/680/"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>