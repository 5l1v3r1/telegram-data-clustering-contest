<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/auto-moto/489914-i-seat-paroysiazei-to-prototypo-e-scooter-sto-smart-city-expo-world-congress/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-20T07:41:52+00:00"/>
    <meta property="og:title" content="Η SEAT παρουσιάζει το πρωτότυπο e-Scooter στο Smart City Expo World Congress"/>
    <meta property="og:description" content="Η επιχειρηματική μονάδα SEAT Urban Mobility θα επικεντρωθεί στην ανάπτυξη νέων λύσεων αστικής κινητικότητας."/>
  </head>
  <body>
    <article>
      <h1>Η SEAT παρουσιάζει το πρωτότυπο e-Scooter στο Smart City Expo World Congress</h1>
      <h2>Η επιχειρηματική μονάδα SEAT Urban Mobility θα επικεντρωθεί στην ανάπτυξη νέων λύσεων αστικής κινητικότητας.</h2>
      <address><time datetime="2019-11-20T07:41:52+00:00">20 Nov 2019, 07:41</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/auto-moto/489914-i-seat-paroysiazei-to-prototypo-e-scooter-sto-smart-city-expo-world-congress/#">Facebook 0</a>
        </li>
        <li>
          <a href="https://www.eleftherostypos.gr/auto-moto/489914-i-seat-paroysiazei-to-prototypo-e-scooter-sto-smart-city-expo-world-congress/#">Twitter</a>
        </li>
        <li>
          <a href="https://www.eleftherostypos.gr/auto-moto/489914-i-seat-paroysiazei-to-prototypo-e-scooter-sto-smart-city-expo-world-congress/#">LinkedIn</a>
        </li>
        <li>
          <a href="https://www.eleftherostypos.gr/auto-moto/489914-i-seat-paroysiazei-to-prototypo-e-scooter-sto-smart-city-expo-world-congress/#">Περισσότερα</a>
        </li>
      </ul>
      <p>Στο πλαίσιο του 9ου Smart City Expo World Congress, η SEAT παρουσίασε μία σημαντική εξέλιξη στην στρατηγική της αστικής κινητικότητας με μία τριπλή ανακοίνωση:</p>
      <p>Tη δημιουργία μίας νέα στρατηγικής επιχειρηματικής μονάδας, της SEAT Urban Mobility, την παρουσίαση του νέου της πρωτότυπου e-Kickscooter και του πρώτου ηλεκτρικού πρωτότυπου eScooter στην 70χρονη ιστορία της εταιρείας.</p>
      <p>Η νέα αυτή επιχειρηματική μονάδα θα ενσωματώσει όλες τις λύσεις κινητικότητας που βασίζονται τόσο στο προϊόν, όσο και στις υπηρεσίες και στις πλατφόρμες και θα λανσάρει στην αγορά το eScooter το 2020. Επιπλέον, στη νέα αυτή μονάδα θα συμπεριληφθεί το νέο πρωτότυπο e-Kickscooter και το οποίο θα συμπληρώσει το σχετικό portfolio που ξεκίνησε με το SEAT EXS το 2018. Η γκάμα των προϊόντων έχει σχεδιαστεί για τους τελικούς πελάτες (ιδιοκτησία) καθώς και για στόλους και για υπηρεσίες κοινής χρήσης.</p>
      <p>Υπό αυτό το πρίσμα, η SEAT Urban Mobility θα συνεχίσει να συνεργάζεται με τους αντιπροσώπους της πόλης και της δημόσιας διοίκησης για την ανάλυση της καταλληλότητας ενός οχήματος που έχει κατασκευαστεί για την αστική κινητικότητα όπως το πρωτότυπο SEAT Minimo, το οποίο παρουσιάστηκε στο τελευταίο Mobile World Congress.</p>
      <figure>
        <img src="https://www.eleftherostypos.gr/wp-content/uploads/2019/11/SEAT-urban-mobility_02.jpg"/>
      </figure>
      <ul>
        <li/>
        <li/>
        <li/>
      </ul>
      <p>Η SEAT Urban Mobility θα ενσωματώσει επίσης την Respiro, την πλατφόρμα κοινής χρήσης οχημάτων που σήμερα λειτουργεί στη Μαδρίτη και πρόσφατα στην περιοχή L’Hospitalet de Llobregat. Η Respiro διαθέτει ένα στόλο βιώσιμων οχημάτων που λειτουργούν με συμπιεσμένο φυσικό αέριο (CNG) και σύντομα θα προστεθεί σε αυτόν και το νέο Mii electric. Η νέα επιχειρηματική μονάδα θα διαχειριστεί επίσης την υπηρεσία kicksharing που προσφέρεται από τη SEAT σε συνεργασία με την start-up UFO και θα ενεργοποιηθεί από το SEAT:CODE, το νέο κέντρο ανάπτυξης λογισμικού της εταιρείας. Κατά τη διάρκεια της συνέντευξης τύπου που πραγματοποιήθηκε σήμερα το πρωί, ο Πρόεδρος της SEAT Luca de Meo τόνισε ότι «αυτή η νέα στρατηγική επιχειρηματική μονάδα θα μας επιτρέψει να εστιάσουμε τις προσπάθειές μας στις νέες ανάγκες κινητικότητας των πελατών. Η SEAT είναι το κέντρο της μικροκινητικότητας του Volkswagen Group και χάρη σε αυτή τη νέα μονάδα θα μπορέσουμε να αναπτύξουμε προϊόντα για όλες τις μάρκες του Group, όχι μόνο για την SEAT. Επιπλέον, θα παραδώσουμε υπηρεσίες και λύσεις που σκοπό έχουν την μείωση του θορύβου, της μόλυνσης και του συνολικού αποτυπώματος στις πόλεις για να βελτιωθεί η ποιότητα ζωής των κατοίκων.»</p>
      <p>
        <b>Παρουσίαση του πρωτότυπου SEAT e-Scooter</b>
      </p>
      <p>Σήμερα η SEAT παρουσίασε το πλήρως ηλεκτρικό πρωτότυπο e-Scooter με ένα συμπαγή σχεδιασμό που βασίζεται σε στιλιζαρισμένα γεωμετρικά σχήματα. Η τελική έκδοση της μοτοσυκλέτας θα κυκλοφορήσει στην αγορά το 2020 και θα είναι διαθέσιμη τόσο για ιδιώτες όσο και για υπηρεσίες στόλων κοινής χρήσης. Η SEAT έχει μία συμφωνία συνεργασίας με τον κατασκευαστή scooter Silence, με έδρα τη Βαρκελώνη, που θα κατασκευάζει τα e-Scooter στις εγκαταστάσεις του στο Molins de Rei που βρίσκεται ανάμεσα στη Βαρκελώνη και το Martorell. Ο νέος επικεφαλής του Urban Mobility της SEAT, Lucas Casasnovas, δήλωσε ότι «έχουμε σκοπό να<br/>γίνουμε ένας σύμμαχος των πόλεων και το πρωτότυπο SEAT e-Scooter είναι η απάντηση στη ζήτηση του κοινού για μία πιο ευέλικτη κινητικότητα. Η συνεργασία μας με τη Silence είναι ένα παράδειγμα για το πώς η συνεργασία μεταξύ εταίρων μας βοηθάει να είμαστε πιο αποδοτικοί».</p>
      <p>Το πρωτότυπο e-Scooter είναι εξοπλισμένο με ένα κινητήρα 7 kW, με στιγμιαία μέγιστη ισχύ 11 kW (14,8 hp), που ισοδυναμούν σε 125cc και το οποίο διαθέτει στιγμιαία ροπή κινητήρα 240 Nm. Το scooter έχει μέγιστη ταχύτητα τα 100 km/h και επιταχύνει στα 50 km/h σε μόλις 3,8 δευτερόλεπτα.</p>
      <p>Επιπλέον, η οδηγική αυτονομία με μία φόρτιση φτάνει τα 115 χιλιόμετρα, σύμφωνα με τα αποτελέσματα της δοκιμής WMTC. Η μπαταρία μπορεί να αφαιρεθεί και να φορτιστεί εύκολα σε οικιακούς ή σε δημόσιους σταθμούς φόρτισης με ένα εκτιμώμενο κόστος για όλους τους πελάτες μόλις €0,70 για κάθε 100 χιλιόμετρα. Επίσης, το πρωτότυπο e-Scooter έχει επιπλέον αποθηκευτικό χώρο για δύο κράνη κάτω από το κάθισμα, είναι συνδεδεμένο και οι χρήστες μπορούν να ελέγξουν το επίπεδο φόρτισης της μπαταρίας ή την τοποθεσία μέσω μίας εφαρμογής στο κινητό.</p>
      <figure>
        <img src="https://www.eleftherostypos.gr/wp-content/uploads/2019/11/SEAT-urban-mobility_01.jpg"/>
      </figure>
      <ul>
        <li/>
        <li/>
        <li/>
      </ul>
      <p>
        <b>Νέο πρωτότυπο SEAT e-Kickscooter</b>
      </p>
      <p>Η εταιρεία παρουσίασε επίσης ένα πρωτότυπο της νέας γενιάς e-Kickscooter στο Smart City Expo World Congress. Αυτή η νέα έκδοση φτάνει μέχρι και τα 65 km αυτονομίας, διαθέτει δύο ανεξάρτητα συστήματα πέδησης και πολύ μεγαλύτερη χωρητικότητα μπαταρίας που φτάνει τα 551 Wh. Οι πωλήσεις της τρέχουσας έκδοσης, του SEAT EXS που παρουσιάστηκε το 2018, ξεπέρασαν συνολικά τις 10.000 μονάδες.</p>
      <p>
        <b>DGT 3.0: Το συνδεδεμένο αυτοκίνητο στην υπηρεσία της οδικής ασφάλειας</b>
      </p>
      <p>Η SEAT παρουσίασε επίσης την πρωτοβουλία DGT 3.0 στο εκθεσιακό της περίπτερό στο Smart City Expo World Congress, ένα πιλοτικό πρόγραμμα σε συνεργασία με την Ισπανική Αρχή Κυκλοφορίας που επιτρέπει στα αυτοκίνητα να επικοινωνούν με τους φωτεινούς σηματοδότες και τους πίνακες μηνυμάτων στους αυτοκινητόδρομους σε πραγματικό χρόνο, με κύριο σκοπό τη βελτίωση της κυκλοφοριακής ροής και της οδικής ασφάλειας καθώς και την εμπειρία χρήσης κατά την οδήγηση.</p>
      <p>Η SEAT έχει εντατικοποιήσει σταθερά τη δέσμευσή της στην αστική κινητικότητα τα τελευταία χρόνια και τώρα αποτελεί μια επιχειρηματική μονάδα κλειδί για την εταιρεία, ξεκινώντας με την αγορά της Respiro, το λανσάρισμα του e-Kickscooter, του πρωτότυπου SEAT Minimó και τώρα με την παρουσίαση του πρώτου πρωτότυπου e-Scooter στην ιστορία της μάρκας.</p>
      <p>Το Smart City Expo World Congress, που πραγματοποιείται από σήμερα έως την επόμενη Πέμπτη στη Βαρκελώνη αποτελεί το σκηνικό για τις τελευταίες καινοτομίες της SEAT.</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/auto-moto/489914-i-seat-paroysiazei-to-prototypo-e-scooter-sto-smart-city-expo-world-congress/#">Facebook 0</a>
        </li>
        <li>
          <a href="https://www.eleftherostypos.gr/auto-moto/489914-i-seat-paroysiazei-to-prototypo-e-scooter-sto-smart-city-expo-world-congress/#">Twitter</a>
        </li>
        <li>
          <a href="https://www.eleftherostypos.gr/auto-moto/489914-i-seat-paroysiazei-to-prototypo-e-scooter-sto-smart-city-expo-world-congress/#">LinkedIn</a>
        </li>
        <li>
          <a href="https://www.eleftherostypos.gr/auto-moto/489914-i-seat-paroysiazei-to-prototypo-e-scooter-sto-smart-city-expo-world-congress/#">Περισσότερα</a>
        </li>
      </ul>
    </article>
  </body>
</html>