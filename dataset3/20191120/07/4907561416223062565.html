<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/iste-dipsiz-golun-tipasini-cekenler-2220613"/>
    <meta property="og:site_name" content="Posta"/>
    <meta property="article:published_time" content="2019-11-20T07:44:08+00:00"/>
    <meta property="og:title" content="İşte 'Dipsiz Göl'ün tıpasını çekenler"/>
    <meta property="og:description" content="Gümüşhane’de define aranırken yok edilen Dipsiz Göl’ün bulunduğu köyün muhtarı Hasan Aydınlı, ‘Devletten izinliydi, yoksa köylü bırakmazdı. İzinli olunca bir şey yapamadık. Daha önce köylüler define ararken yakaladıkları kişileri dövmüşlerdi’ dedi."/>
  </head>
  <body>
    <article>
      <h1>İşte 'Dipsiz Göl'ün tıpasını çekenler</h1>
      <address>
        <time datetime="2019-11-20T07:44:08+00:00">20 Nov 2019, 07:44</time>
      </address>
      <h3>Gümüşhane’de define aranırken yok edilen Dipsiz Göl’ün bulunduğu köyün muhtarı Hasan Aydınlı, ‘Devletten izinliydi, yoksa köylü bırakmazdı. İzinli olunca bir şey yapamadık. Daha önce köylüler define ararken yakaladıkları kişileri dövmüşlerdi’ dedi.</h3>
      <p>Muhtar Hasan Aydınlı, olaydan göldeki kazılar başladıktan sonra haberdar olduklarını söyledi. Gölün yakın çevresinde yerleşim yeri olmadığını söyleyen Aydınlı şöyle devam etti, “Gölün olduğu bölge yayla olarak kullanılıyor. <a href="https://www.posta.com.tr/haberler/gumushane">Gümüşhane</a>’ye bağlı ama Arsin’in Güneyce köyü sakinleri kullanıyor. Bu gölde define olduğuna dair bugüne kadar bir söylenti veya hikâye duymadık. Ta ki göl kazılana kadar. Onu da kazıldığı gün gördük. Gittik baktık başında jandarma var, devlet adamları var. İzinli bir kazı olduğunu öğrenince yapacak bir şeyimiz yoktu. Oturduk seyrettik."</p>
      <figure>
        <img src="https://i.pstimaj.com/img/75/640x0/5dd4ee6f66a97ce5eaac7e92"/>
      </figure>
      <p>"Bir kazı makinesi, bir de kepçe vardı. Gölde çalışıyorlardı. Devletten izinsiz olsa zaten köylü izin vermezdi, onları da döverdi. Öyle kaç kişiyi dövdüler. Bizim oralarda kaçak define arayan çok oluyor. Eski köprülerin altını kazanlar oluyordu. Mesela Santa harabelerindeki eski köprüyü define ararken neredeyse yıkıyorlardı. Bu işi yaparken yakalananlar, yargılananlar da var. Göldeki çalışmalar devam ediyor. Kar yağarsa kendiliğinden dolacak, yoksa su getirip dolduracaklar.’</p>
      <h3>ÇED raporu istenecek</h3>
      <p>Çevre ve Şehircilik Bakan Yardımcısı Prof. Dr. Mehmet Emin Birpınar, Çevre ve Şehircilik Bakanı Murat Kurum’un doğal sit alanı ilan edileceğini duyurduğu <a href="https://www.posta.com.tr/haberler/dipsiz-gol">Dipsiz Göl</a>’de incelemelerde bulundu. Bakan Yardımcısı Birpınar, “Burası bir çevre felaketi olarak görülüyor. Bu tip faaliyetler öncesinde mutlaka ÇED ve üniversite raporu istenecek” dedi.</p>
      <h3>İşte, Dipsiz Göl'ün tıpasını çekenler</h3>
      <figure>
        <img src="https://i.pstimaj.com/img/75/640x0/5dd4edb2ae298b537be2e435"/>
      </figure>
      <p>
        <i>Ahmet Canbakkal - Fatih Sözen</i>
      </p>
      <p>Büyük tepki gören define arama kazısının ruhsat sahipleri Fatih Sözen ve Ahmet Canbakkal’ın fotoğrafları da ortaya çıktı. Hürriyet, bu isimlere dosyadaki telefon numaralarından ulaştı. Ruhsattaki isimlerden Fatih Sözen ‘Ben o kişi değilim, isim benzerliği’ dedi. Ancak numarasının nasıl dosyaya girdiğine de cevap veremedi. Yine aynı şekilde ulaştığımız Ahmet Canbakkal da “O kişi ben değilim, sadece isim benzerliği” dedi.</p>
      <h3>Kazı izni usulsüz</h3>
      <p>Dipsiz Göl’deki define arama tartışması hâlâ devam ederken uzmanlar, 27 Ocak 1984’te çıkarılan Define Yönetmeliği’nin günümüz koşullarına uygun olmadığını düşünüyor. Yönetmeliğe göre, defineyi arayacak kişi arama yapacağı yerdeki mülki amirliğe dilekçeyle müracaat ediyor. Mülki amir, yerin 2863 sayılı Kanun’un 6’ncı maddesinde belirtilen yerler ile tespit ve tescil edilen sit alanları ve mezarlıklar içinde olup olmadığını, define aranmasından sakınca bulunup bulunmadığını en yakın müze müdürlüğüne tespit ettiriyor.</p>
      <figure>
        <img src="https://i.pstimaj.com/img/75/640x0/5dd4ee96ae298b537c46926e"/>
      </figure>
      <h3>Masraflar defineciye ait</h3>
      <p>Yönetmelik, taşınmaz kültür varlığı olan tescilli yapılarda, sit alanlarında define aranmasına izin vermiyor. Ancak sit alanı olmasa bile doğal ve tarihi süreci bilinen yerlerin de müze müdürlüğünün incelemesi sonrasında define ruhsatının verilebileceğini belirtiyor. Yönetmeliğe göre, define aramasından doğacak zarar ve kazı yapılan yerin eski haline getirilmesi ile ilgili masraflar defineciye ait. Ayrıca yönetmelikte “Define aranacak yer 100 metrekareyi geçemez” deniyor. Buna göre, Dipsiz Göl 12 bin yıllık bir geçmişi olduğu bilindiği ve 100 metrekareyi aştığı bilindiğine göre define aranması için uygun bulunmaması gerekiyordu.</p>
      <p>Uzmanlar bu maddeye göre, gölün kurutulup kazı işlemi bittikten sonra eski haline getirilmesi mümkün olmayacağından kazı ruhsatının verilmemesi gerektiğini belirtiyor. </p>
      <p>
        <b>Hürriyet/ Musa Kesler</b>
      </p>
      <figure>
        <a href="https://www.posta.com.tr/8-soruda-dipsiz-goldeki-kazi-calismasi-2220437">
          <img src="https://i.pstimaj.com/img/75/640x0/5dd4ee9d66a97ce5eb1dea90"/>
        </a>
      </figure>
      <p>BUNLARI OKUDUN MU?</p>
      <figure>
        <a href="https://www.posta.com.tr/greta-thunbergin-121-yillik-fotografi-dunyayi-karistirdi-2220837">
          <img src="https://i.pstimaj.com/img/100/180x95/5dd61920ae298b836700cb60"/>
        </a>
      </figure>
      <p>
        <a href="https://www.posta.com.tr/greta-thunbergin-121-yillik-fotografi-dunyayi-karistirdi-2220837">1 'Greta Thunberg'in 121 yıllık fotoğrafı dünyayı karışt...</a>
      </p>
      <figure>
        <a href="https://www.posta.com.tr/biz-boyleyizin-tanitim-videosu-cok-begenildi-kahkaha-dolu-hesaplasma-2220832">
          <img src="https://i.pstimaj.com/img/100/180x95/5dd619c5ae298b83669bfe0a"/>
        </a>
      </figure>
      <p>
        <a href="https://www.posta.com.tr/biz-boyleyizin-tanitim-videosu-cok-begenildi-kahkaha-dolu-hesaplasma-2220832">2 ‘Biz Böyleyiz’in tanıtım videosu çok beğenildi: Kahkah...</a>
      </p>
      <figure>
        <a href="https://www.posta.com.tr/tuba-unsal-erkekten-para-almaya-utanirim-2220829">
          <img src="https://i.pstimaj.com/img/100/180x95/5dd61317ae298b83669bfde9"/>
        </a>
      </figure>
      <p>
        <a href="https://www.posta.com.tr/tuba-unsal-erkekten-para-almaya-utanirim-2220829">3 Tuba Ünsal: Erkekten para almaya utanırım</a>
      </p>
      <figure>
        <a href="https://www.posta.com.tr/9-malatya-uluslararasi-film-festivaline-katilan-can-yaman-malatya-sokaklarinda-yuruyemedi-2220831">
          <img src="https://i.pstimaj.com/img/100/180x95/5dd616d466a97c15fda4a532"/>
        </a>
      </figure>
      <p>
        <a href="https://www.posta.com.tr/9-malatya-uluslararasi-film-festivaline-katilan-can-yaman-malatya-sokaklarinda-yuruyemedi-2220831">4 9. Malatya Uluslararası Film Festivali’ne katılan Can ...</a>
      </p>
      <figure>
        <a href="https://www.posta.com.tr/sureyya-yalcin-etiketi-gorunce-cildirdi-2220830">
          <img src="https://i.pstimaj.com/img/100/180x95/5dd5bfbeae298b79e50f874e"/>
        </a>
      </figure>
      <p>
        <a href="https://www.posta.com.tr/sureyya-yalcin-etiketi-gorunce-cildirdi-2220830">5 Süreyya Yalçın etiketi görünce çıldırdı</a>
      </p>
      <figure>
        <a href="https://www.posta.com.tr/seyma-subasi-sevgilisi-guido-senia-ile-davetlerde-2220828">
          <img src="https://i.pstimaj.com/img/100/180x95/5dd5b7a166a97c0cf09cc0ec"/>
        </a>
      </figure>
      <p>
        <a href="https://www.posta.com.tr/seyma-subasi-sevgilisi-guido-senia-ile-davetlerde-2220828">6 Şeyma Subaşı sevgilisi Guido Senia ile davetlerde</a>
      </p>
      <figure>
        <a href="https://www.posta.com.tr/eskiya-dunyaya-hukumdar-olmaz-149-bolum-fragmani-yayinlandi-2220814">
          <img src="https://i.pstimaj.com/img/100/180x95/5dd5a17466a97c02ff26a2c3"/>
        </a>
      </figure>
      <p>
        <a href="https://www.posta.com.tr/eskiya-dunyaya-hukumdar-olmaz-149-bolum-fragmani-yayinlandi-2220814">7 Eşkıya Dünyaya Hükümdar Olmaz 149. bölüm fragmanı yayı...</a>
      </p>
      <figure>
        <a href="https://www.posta.com.tr/tiroit-nodulleri-kanser-icin-risk-olusturuyor-2220812">
          <img src="https://i.pstimaj.com/img/100/180x95/5dd593a766a97c02ff26a2b9"/>
        </a>
      </figure>
      <p>
        <a href="https://www.posta.com.tr/tiroit-nodulleri-kanser-icin-risk-olusturuyor-2220812">8 Tiroit nodülleri kanser için risk oluşturuyor</a>
      </p>
      <figure>
        <a href="https://www.posta.com.tr/berna-lacin-isyan-etti-hayat-bunu-daha-fazla-kaldirmayacak-2220811">
          <img src="https://i.pstimaj.com/img/100/180x95/5dd58f6066a97c03e6dbf182"/>
        </a>
      </figure>
      <p>
        <a href="https://www.posta.com.tr/berna-lacin-isyan-etti-hayat-bunu-daha-fazla-kaldirmayacak-2220811">9 Berna Laçin isyan etti: Hayat bunu daha fazla kaldırma...</a>
      </p>
      <figure>
        <a href="https://www.posta.com.tr/deniz-cakir-hayata-kafa-tuttu-2220810">
          <img src="https://i.pstimaj.com/img/100/180x95/5dd58b1166a97c03e6dbf17e"/>
        </a>
      </figure>
      <p>
        <a href="https://www.posta.com.tr/deniz-cakir-hayata-kafa-tuttu-2220810">10 Deniz Çakır hayata kafa tuttu!</a>
      </p>
      <figure>
        <img src="https://i.pstimaj.com/img/78/90x50/5dd0053b66a97c1c44e05f0e"/>
      </figure>
      <p>SIRADAKİ HABER Günün özeti | 19 Kasım 2019</p>
    </article>
  </body>
</html>