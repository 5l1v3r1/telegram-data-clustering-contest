<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/almanyada-eski-cumhurbaskani-von-weizsaeckerin-doktor-oglu-bicaklanarak-olduruldu-1388948"/>
    <meta property="og:site_name" content="Karar.com"/>
    <meta property="article:published_time" content="2019-11-20T07:32:00+00:00"/>
    <meta property="og:title" content="Almanya'da eski Cumhurbaşkanı von Weizsaecker'in doktor oğlu bıçaklanarak öldürüldü"/>
    <meta property="og:description" content="Almanya'da 1984-1994 yıllarında cumhurbaşkanlığı yapan Richard von Weizsaecker'in oğlu Fritz von Weizsaecker bıçaklanarak öldürüldü."/>
  </head>
  <body>
    <article>
      <h1>Almanya'da eski Cumhurbaşkanı von Weizsaecker'in doktor oğlu bıçaklanarak öldürüldü</h1>
      <address>
        <time datetime="2019-11-20T07:32:00+00:00">20 Nov 2019, 07:32</time>
      </address>
      <p>
        <b>Almanya'da 1984-1994 yıllarında cumhurbaşkanlığı yapan Richard von Weizsaecker'in oğlu Fritz von Weizsaecker bıçaklanarak öldürüldü.</b>
      </p>
      <p>Berlin polisinden yapılan açıklamada Schlosspark kliniğinde sunum gerçekleştiren konuşmacının bıçaklı saldırgan tarafından öldürüldüğü, saldırıya müdahale etmek isteyen bir kişinin de ağır yaralı olduğu ifade edildi.</p>
      <p>Açıklamada saldırganın olay yerinde yakalanarak gözaltına alındığı belirtildi.</p>
      <p>Alman medyası da ölen kişinin eski Almanya Cumhurbaşkanı Richard von Weizsaecker'in Schlosspark kliniğinde dahiliye bölümünde doktor olarak görev yapan oğlu Fritz von Weizsaecker olduğunu, polisin de bu ismi doğruladığını yazdı.</p>
      <related>
        <a href="https://www.karar.com/dunya-haberleri/almanyada-siginmacilara-silahli-saldiri-1388414"/>
      </related>
      <related>
        <a href="https://www.karar.com/dunya-haberleri/alman-ordusundaki-tanklar-ve-helikopterler-kullanilmaz-durumda-1387816"/>
      </related>
    </article>
  </body>
</html>