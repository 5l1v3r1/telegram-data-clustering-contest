<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/to-paradeigma-tou-irakleiou-kai-i-uiothetisi-tous.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-20T07:35:00+00:00"/>
    <meta property="og:title" content="Το παράδειγμα του Ηρακλείου και η υιοθέτηση τους"/>
    <meta property="og:description" content="Οι σωστές ιδέες δεν είναι κακό να υιοθετούνται, ακόμα κι αν εμείς δεν τις ξεκινήσαμε πρώτοι."/>
  </head>
  <body>
    <article>
      <h1>Το παράδειγμα του Ηρακλείου και η υιοθέτηση τους</h1>
      <address>
        <time datetime="2019-11-20T07:35:00+00:00">20 Nov 2019, 07:35</time>
      </address>
      <p>
        <b>Οι σωστές ιδέες δεν είναι κακό να υιοθετούνται, ακόμα κι αν εμείς δεν τις ξεκινήσαμε πρώτοι.</b>
      </p>
      <p>Αφορμή για την αναφορά μας οι δύο ειδήσεις από το γειτονικό Ηράκλειο, όπου ο γερανός της αστυνομίας βγήκε στους δρόμους και κάνει αυτό για το οποίο είναι σχεδιασμένος. Σηκώνει αυτοκίνητα, ακόμα και μηχανάκια, και τα μεταφέρει στους χώρους της αστυνομίας. Άλλωστε, αυτή είναι η λογική και αυτός είναι ο ρόλος του οχήματος αυτού. Να ελαφρύνει την κυκλοφορία και όχι να την εμποδίζει.</p>
      <figure>
        <img src="https://goodnet.gr/files/goodnet/YLI%202019/NOEMBRIOS%202019/20-11/sxolia%20dianomeas.jpg"/>
      </figure>
      <p>
        <b>Τα πράσινα γιλέκα των διανομέων</b>
      </p>
      <p>Η δεύτερη ιδέα είναι η υιοθέτηση πράσινων γιλέκων για όλους τους διανομείς με δίκυκλα. Το αποφάσισαν για να φωνάξουν “είμαστε κι εμείς εδώ” στους υπόλοιπους οδηγούς! Και επιδεικνύοντας με περισσότερο ζήλο, πλέον, τη δέουσα προσοχή και τον πρέποντα σεβασμό, τηρώντας κατά γράμμα τον Κώδικα Οδικής Κυκλοφορίας, θα έχουν κάθε δικαίωμα από τούδε και στο εξής να αξιώνουν ανάλογη συμπεριφορά κι από τους υπόλοιπους οδηγούς!</p>
      <p>Φυσικά, αυτό ισχύει και για τους ίδιους, που οφείλουν να τηρούν τους κανόνες οδικής κυκλοφορίας και επομένως να λογοδοτούν όταν επιχειρούν επικίνδυνη οδήγηση.</p>
    </article>
  </body>
</html>