<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/tragic-accident-rutier-din-pacate-autoritatile-au-confirmat-identitatea-alexandru-peia-a-murit-20096258"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T07:08:11+00:00"/>
    <meta property="og:title" content="Tragic accident rutier. Din păcate, autoritățile au confirmat identitatea: Alexandru Peia a murit"/>
    <meta property="og:description" content="Un tragic accident rutier a avut loc în Italia, iar tânărul care a decedat în urma impactului avea doar 19 ani. Fotbalistul Alexandru Peia - portar la"/>
  </head>
  <body>
    <article>
      <h1>Tragic accident rutier. Din păcate, autoritățile au confirmat identitatea: Alexandru Peia a murit</h1>
      <address><time datetime="2019-11-20T07:08:11+00:00">20 Nov 2019, 07:08</time> by <a rel="author">Cristian Lisandru</a></address>
      <p>
        <b>Un tragic accident rutier a avut loc în Italia, iar tânărul care a decedat în urma impactului avea doar 19 ani. Fotbalistul Alexandru Peia – portar la echipa de tineret a clubului Varese Calcio – mai avea de parcurs doar câțiva kilometri până acasă, însă a pierdut controlul autoturismului.</b>
      </p>
      <p>Accidentul s-a produs între localitățile Gavirate și Caravate. Alexandru Peia a pierdut controlul volanului, mașina în care se afla s-a rostogolit de mai multe ori, apoi s-a lovit, violent, de un alt autovehicul. În urma impactului, tânărul român a murit. Medicii ajunși la fața locului nu au mai putut face nimic pentru el.</p>
      <p><i><b>”Alex se întorcea la acea oră de la Liceul Științific ”Edith Stein” din Gavirate, unde era elev în anul cinci, și mai avea doar câțiva kilometri până să ajungă acasă. Vestea despre moartea lui s-a răspândit foarte repede în Caravate, unde locuia tânărul de 19 ani și i-a afectat pe toți localnicii, inclusiv pe primarul localității, Nicola Tardugno” </b></i>, a informat presa italiană.</p>
    </article>
  </body>
</html>