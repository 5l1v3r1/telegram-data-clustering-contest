<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/ingen-gripen-efter-skjutning-pa-hisingen/"/>
    <meta property="og:site_name" content="DN.SE"/>
    <meta property="article:published_time" content="2019-11-20T07:03:14+00:00"/>
    <meta property="og:title" content="Ingen gripen efter skjutning på Hisingen"/>
    <meta property="og:description" content="På tisdagskvällen skottskadades en ung man i stadsdelen Länsmansgården på Hisingen i Göteborg. Polisen har inte kunnat identifiera någon misstänkt."/>
  </head>
  <body>
    <article>
      <h1>Ingen gripen efter skjutning på Hisingen</h1>
      <address><time datetime="2019-11-20T07:03:14+00:00">20 Nov 2019, 07:03</time> by <a rel="author" href="https://www.dn.se/av/carl-cato/" target="_blank">Carl Cato</a></address>
      <p>
        <b>Vid niotiden på tisdagskvällen skottskadades en ung man i stadsdelen Länsmansgården <a href="https://www.dn.se/nyheter/sverige/uppgifter-skottlossning-pa-hisingen-i-goteborg/">på Hisingen i Göteborg</a>.<br/>Polisen har fortfarande inte kunnat identifiera någon misstänkt.</b>
      </p>
      <p>Larmet kom till polisen klockan 21.12 i går kväll. En man i 25-årsålden hade skjutits vid en livsmedelsbutik på Länsmanstorget på Hisingen.</p>
      <p>Platsen spärrades av och polisen började omgående söka efter vittnen till händelsen.</p>
      <p><b>Mannen fördes till</b> sjukhus med ambulans, men han uppges inte vara allvarligt skadad.</p>
      <p>– Han var vaken och talbar när vi kom till platsen, säger Thomas Fuxborg, presstalesperson vid polisregion Väst.</p>
      <p>En polispatrull placerades på sjukhuset och den skadade mannen förhördes under kvällen.</p>
      <p><b>Den skadade mannen</b> är i 25-årsåldern och enligt Thomas Fuxborg finns det ingenting som tyder på att han har några kopplingar till kriminella gäng eller brottslighet över huvud taget.</p>
      <p>– Det kan ju vara så att man har råkat skjuta fel person, säger Thomas Fuxborg.</p>
      <p>Polisen hade på onsdagsmorgonen inte kunnat identifiera någon misstänkt gärningsman och inga gripanden har gjorts.</p>
      <p>Händelsen utreds som försök till mord.</p>
    </article>
  </body>
</html>