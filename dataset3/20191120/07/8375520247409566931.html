<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/na-vinnichchini-listonosha-privlasnila-bilshe-36-tisyach-griven-priznachenih-dlya-pensioneriv-641111.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T07:16:53+00:00"/>
    <meta property="og:title" content="На Вінниччині листоноша привласнила більше 36 тисяч гривень, призначених для пенсіонерів"/>
    <meta property="og:description" content="Жінка повідомила, що начебто на неї здійснено напад і ці гроші викрадено невідомими особами"/>
  </head>
  <body>
    <article>
      <h1>На Вінниччині листоноша привласнила більше 36 тисяч гривень, призначених для пенсіонерів</h1>
      <address>
        <time datetime="2019-11-20T07:16:53+00:00">20 Nov 2019, 07:16</time>
      </address>
      <h4>Жінка повідомила, що начебто на неї здійснено напад і ці гроші викрадено невідомими особами</h4>
      <p>У Бершадському районі 25-річна працівниця місцевого відділення поштового зв’язку привласнила гроші, які призначались для виплати пенсій.</p>
      <p>Із 70 тисяч гривень готівкою, зловмисниця привласнила 36 тисяч, повідомивши, що її пограбували. </p>
      <p>Про це повідомляють у пресслужбі прокуратури Вінницької області. </p>
      <p>Підозрювана працювала оператором в одному з відділень поштового зв’язку у Бершадському районі.</p>
      <p>Отримавши кошти для виплати пенсій, листоноша привласнила більше половини від загальної суми у 70 тисяч гривень. Жінка повідомила, що начебто на неї здійснено напад і ці гроші викрадено невідомими особами.</p>
      <p>Досудовим слідством доведено, що заявлений жінкою злочин імітовано, гроші ніхто в неї не викрадав. </p>
      <p>Зловмисниця зізналась у вчиненні правопорушеня та добровільно повернула всі незаконно привласнені кошти. </p>
      <p>Пояснила, що на це спонукав борг за придбання нею будинку. Ці обставини буде враховувати суд та, відповідно, він і буде вирішувати, яке покарання призначати цій особі.</p>
      <related>
        <a href="https://glavcom.ua/kyiv/news/na-podoli-perehozhiy-znayshov-zakrivavleniy-trup-molodika-foto-641089.html"/>
        <a href="https://glavcom.ua/news/u-dnipri-zatrimali-maniyaka-yakiy-napadav-na-zhinok-641070.html"/>
        <a href="https://glavcom.ua/news/v-odesi-pasazhirka-na-shvidkosti-vipala-z-marshrutki-641050.html"/>
      </related>
    </article>
  </body>
</html>