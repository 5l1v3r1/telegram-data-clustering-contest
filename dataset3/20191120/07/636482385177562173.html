<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-raspuns-ioana-ginghina-cand-fiica-ei-a-intrebat-o-mami-de-ce-ai-aparut-goala-in-playboy-20096285"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T07:52:35+00:00"/>
    <meta property="og:title" content="Cum a răspuns Ioana Ginghină când fiica ei a întrebat-o: „Mami, de ce ai apărut goală în Playboy?”"/>
    <meta property="og:description" content="Divorțul de Alexandru Papadopol a determinat-o pe Ioana Ginghină să reconsidere multe perioade din viața ei, încercând să tragă concluziile care se impun"/>
  </head>
  <body>
    <article>
      <h1>Cum a răspuns Ioana Ginghină când fiica ei a întrebat-o: „Mami, de ce ai apărut goală în Playboy?”</h1>
      <address><time datetime="2019-11-20T07:52:35+00:00">20 Nov 2019, 07:52</time> by <a rel="author">Cristian Lisandru</a></address>
      <p>
        <b>Divorțul de Alexandru Papadopol a determinat-o pe Ioana Ginghină să reconsidere multe perioade din viața ei, încercând să tragă concluziile care se impun și să facă în așa fel încât să poată merge, mai departe, alături de fetiță. S-a declarat, de la bun început, o femeie puternică și nu a ascuns faptul că este curtată de mulți bărbați. Dar pe primul plan, în viața Ioanei, se află Ruxandra.</b>
      </p>
      <p>Iată că <a href="https://www.cancan.ro/cum-a-incercat-ioana-ginghina-sa-isi-salveze-casnicia-cand-a-zis-gata-am-inceput-sa-ma-joc-de-a-nevasta-ideala-20060290">vedeta</a> s-a hotărât să abordeze și subiecte ceva mai delicate, atunci când vorbește cu fetița, iar o întrebare pusă de aceasta a fost un ”prag” psihologic important. Ruxandra a întrebat-o pe Ioana… de ce a apărut goală în revista <i>Playboy</i>, iar vedeta a considerat că nu trebuie să evite un răspuns.</p>
      <p><i><b>„Nu regret pictorialul pe care l-am făcut. Mi se pare cam mare ipocrizia: dacă pozează J Lo, zice lumea: ‹‹Mamă, ce bine arată, la 50 de ani! Uite-o, dezbrăcată și cum arată!›› Dacă pozează una de-a noastră: ‹‹Ia uite, dragă, îi mai trebuia ei la 50 de ani să pozeze!›› Mi se pare ipocrizia mult prea mare că ne uităm peste Ocean și  e OK, iar la noi nu e OK. Ruxandra nu a văzut pozele, dar știe”</b></i>, a mărturisit Ioana Ginghină. <i><b>”Fiind actriță, fiind singură în perioada aceea, având 20 și ceva de ani, nu mi s-a părut așa o problemă. Ruxi nu a avut nici o reacție când i-am spus despre pictorial, vrea să se facă și ea actriță”</b></i>, a mai declarat, conform <a href="https://www.libertatea.ro/entertainment/ioana-ginghina-i-a-povestit-fiicei-sale-de-pictorialul-nud-din-playboy-actrita-a-luat-decizia-dupa-divort-am-tinut-sa-ii-spun-tot-ce-putea-sa-apara-in-presa-si-sa-o-afecteze-2806753">libertatea.ro.</a></p>
      <figure>
        <img src="https://www.cancan.ro/wp-content/uploads/2019/11/652x450_194141-ioana-ginghina-1-1280x720-1024x576.jpg"/>
        <figcaption>Ioana Ginghină: ”Nu regret pictorialul pe care l-am făcut”</figcaption>
      </figure>
      <h3>”Erau niște chestii care scârțâiau”</h3>
      <p>Ruxandra, fiica <a href="https://www.cancan.ro/ioana-ginghina-a-slabit-10-kilograme-dupa-divortul-de-alexandru-papadopol-am-avut-niste-probleme-20082015">Ioanei</a> și a lui Alexandru Papadopol, petrece timpul cu ambii părinți, aceștia făcând tot posibilul ca <a href="https://www.cancan.ro/scandal-intre-ioana-ginghina-si-papadopol-a-sunat-o-si-i-a-zis-de-azi-inainte-iti-interzic-sa-20066719">divorțul</a> să nu o afecteze.</p>
      <p>„<i><b>Acum, petrecem amândoi timp mai de calitate cu Ruxandra. Cumva eram cine-i în casă are grijă de ea. Cred că au fost lucruri care s-au stricat în timp. Într-o zi mi-a zis Alexandru că gata, nu mai poate. Eu nu am realizat atunci. Acum mai bine de un an, cam un an şi trei luni. După mi-am dat seama că probabil undeva vina e la mijloc, erau nişte chestii care scârţâiau. Nu era o căsnicie neapărat fericită, ci una liniştită</b></i>”, a mai spus Ioana. „<i><b>Nu mi-a fost ușor și i-am spus si lui. Prima dată când am aflat am sunat psihologul, ca să știu cum să fac cu Ruxi. Și apoi l-am sunat pe el, nu știa că au apărut imaginile cu el. Era și el terminat, nu avea niciun chef să se vadă chestia aia. Cumva nu mi-a picat bine, dar oricum bănuiam ceva, mai mult m-am gândit ce zice lumea</b></i>”, a mărturisit Ioana Ginghină</p>
    </article>
  </body>
</html>