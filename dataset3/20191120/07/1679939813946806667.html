<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/crucea-lui-nastase-va-ramane-pavel-voicu-va-pastra-crucifixul-instalat-la-mai_3059632.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T07:03:22+00:00"/>
    <meta property="og:title" content="Crucea lui Năstase va rămâne. Pavel Voicu va păstra crucifixul instalat la MAI"/>
    <meta property="og:description" content="Crucifixul instalat de fostul ministrul al Afacerilor Interne, Andrei Năstase, va rămâne în incinta instituţiei. Noul şef al MAI, Pavel Voicu, spune că şi el este creştin ortodox şi crede în puterea rugăciunii."/>
  </head>
  <body>
    <article>
      <h1>Crucea lui Năstase va rămâne. Pavel Voicu va păstra crucifixul instalat la MAI</h1>
      <address><time datetime="2019-11-20T07:03:22+00:00">20 Nov 2019, 07:03</time> by <a rel="author">PUBLIKA.MD</a></address>
      <p><b>Crucifixul instalat de fostul ministrul al Afacerilor Interne, Andrei Năstase, va rămâne în incinta instituţiei. Noul şef al MAI, Pavel Voicu, spune că şi el este creştin ortodox şi crede în puterea rugăciunii.</b> <br/><br/>"Este un simbol, nu ştiu care a fost, şi ce a vrut fostul ministru de interne să arăte prin instalarea unei răstigniri cu invitarea a doi mitropoliţi însă o să lăsăm", a spus ministrul de Interne, Pavel Voicu. <br/><br/><b>Chiar dacă recunoaşte că nu întodeauna îşi face semnul crucii atunci când intră în sediul MAI, Voicu speră că forţele divine îi vor ajuta pe subalterni săi să descopere cât mai multe infracţiuni.</b><br/><br/>"Pentru creştinii ortodocşi are o importanţă foarte mare. <br/>- Vă faceţi cruce când treceţi pe lângă el? Ştiu că ortodocşii de regulă îşi fac cruce când trec pe lângă o răstignire. <br/>- Nu-i neapărat când trec pe lângă el, dar cruce îmi fac. Care au credinţă şi se roagă, îi ajută, cu siguranţă", a menţionat Voicu.<br/><br/>Întâmplător sau nu, Pavel Voicu a făcut un salt impresionant în carieră, după ce în 2017, pe când era şef al Inspectoratului de Poliţie Bender, a mers împreună cu Igor Dodon într-un pelerinaj la muntele Athos. La revenirea în ţară, acesta a fost numit în funcţia de consilier prezidenţial. Doi ani mai târziu, Voicu a devenit ministru al Apărării, iar peste câteva luni, ministru al afacerilor Interne.</p>
    </article>
  </body>
</html>