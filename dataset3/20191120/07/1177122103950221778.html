<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/pavel-filip-despre-ultimul-mesaj-al-lui-vlad-plahotniuc-nu-vad-sensul-acestei-postari-148686.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T07:02:00+00:00"/>
    <meta property="og:title" content="Pavel Filip, despre ultimul mesaj al lui Vlad Plahotniuc: „Nu văd sensul acestei postări”"/>
    <meta property="og:description" content="În cadrul unei emisiuni de la Moldova 1, fostul premier, Pavel Filip, a vorbit despre ultima postare a lui Vlad Plahotniuc, care a fost făcută publică pe o rețea de socializare."/>
  </head>
  <body>
    <article>
      <h1>Pavel Filip, despre ultimul mesaj al lui Vlad Plahotniuc: „Nu văd sensul acestei postări”</h1>
      <address>
        <time datetime="2019-11-20T07:02:00+00:00">20 Nov 2019, 07:02</time>
      </address>
      <p>
        <b>În cadrul unei emisiuni de la Moldova 1, fostul premier, Pavel Filip, a vorbit despre ultima postare a lui Vlad Plahotniuc, care a fost făcută publică pe o rețea de socializare.</b>
      </p>
      <p>Filip a ținut din nou să puncteze că fostul președinte al PD-ului nu influențează deciziile, care sunt luate în cadrul formațiunii.</p>
      <p>„Cât ține de Vlad Plahotniuc. Dacă Vlad Plahotniuc ar fi controlat lucrurile în PD, eu nu aș fi la dvs. în emisiune și nu aș fi în fruntea PD-ului. Deciziile pe care le ia PD nu sunt influențate de cineva.</p>
      <p>Postarea pe care a făcut-o ieri, trebuie să recunosc, nu văd sensul acestei postări”, a declarat Filip.</p>
      <p>Liderul Partidului Democrat a făcut trimitere la Blocul ACUM, despre care a zis că a primit o gură de aer, prin această postare a lui Plahotniuc.</p>
      <p>unimedia.info</p>
    </article>
  </body>
</html>