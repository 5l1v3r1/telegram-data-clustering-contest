<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/ragnbone-man-en-vrouw-na-zes-maanden-uit-elkaar/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T07:34:57+00:00"/>
    <meta property="og:title" content="‘Rag’n’Bone Man en vrouw na zes maanden uit elkaar’"/>
    <meta property="og:description" content="Zanger Rag'n'Bone Man en zijn vrouw hebben zes maanden nadat ze elkaar in trainingspak het jawoord gaven alweer besloten uit elkaar te gaan. Dat vertelt een ingewijde aan The Sun."/>
  </head>
  <body>
    <article>
      <h1>‘Rag’n’Bone Man en vrouw na zes maanden uit elkaar’</h1>
      <address><time datetime="2019-11-20T07:34:57+00:00">20 Nov 2019, 07:34</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Zanger Rag’n’Bone Man en zijn vrouw hebben zes maanden nadat ze elkaar in trainingspak het jawoord gaven alweer besloten uit elkaar te gaan. Dat vertelt een ingewijde aan The Sun.</p>
      <p>De 34-jarige zanger, die eigenlijk Rory Graham heet, en Beth Rouy blijven wel goede vrienden. “Hij blijft liever een beetje onder de radar en wil het niet opblazen, maar er zijn geen grote ruzies en hij gaat er vast zelf niets over zeggen.”</p>
      <p>De geruchten dat het niet zo lekker liep tussen de twee gingen al langer. Rag’n’Bone Man stopte vorige maand abrupt met Twitter omdat hij wat tijd vrij nam en ook zou Beth zijn gevallen voor de charmes van een goede vriend.</p>
      <p>Rory en Beth waren tien jaar samen en hebben een 2-jarige zoon.</p>
      <p>BuzzE</p>
    </article>
  </body>
</html>