<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2821667-razumkov-kaze-so-jomu-vistacae-zarplati-40-tisac-na-posadi-spikera.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T07:56:00+00:00"/>
    <meta property="og:title" content="Разумков каже, що йому вистачає зарплати 40 тисяч на посаді спікера"/>
    <meta property="og:description" content="Дмитро Разумков запевнив, що йому вистачає заробітної плати 40 тис. грн на посаді Голови Верховної Ради."/>
  </head>
  <body>
    <article>
      <h1>Разумков каже, що йому вистачає зарплати 40 тисяч на посаді спікера</h1>
      <h2>Дмитро Разумков запевнив, що йому вистачає заробітної плати 40 тис. грн на посаді Голови Верховної Ради.</h2>
      <address>
        <time datetime="2019-11-20T07:56:00+00:00">20 Nov 2019, 07:56</time>
      </address>
      <p>Про це він сказав у<a href="https://www.pravda.com.ua/articles/2019/11/20/7232452/"> інтерв'ю “Українській правді”</a>.</p>
      <p>“(У мене зараз зарплата – ред.) – десь 40 тис. грн залежно від того, скільки робочих днів у місяці”, – зазначив він.</p>
      <p>На запитання, чи вистачає йому заробітної плати на те, щоб утримувати задеклароване майно в 11 квартир, будинок, кілька земельних ділянок і чотири автомобілі,<a href="https://www.ukrinform.ua/tag-razumkov"> Разумков </a>відповів: “Так, вистачає. Так само ви, мабуть, подивилися і на заощадження, які є в мене. Я достатньо непогано себе почував у фінансовому плані до цього. Подивіться декларацію. Мені точно вистачає”.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2821631-razumkov-kaze-so-iz-zelenskim-jogo-poznajomiv-bakanov.html">Разумков каже, що із Зеленським його познайомив Баканов</a>
      </blockquote>
      <p>Окрім того, він порадив ознайомитись із даними про дохід його дружини Юлії Чайки. Так, згідно з даними декларації, за минулий рік її заробітна плата становила понад 700 тис. грн.</p>
      <p>“І я ще працюю тут. Тому я думаю, що і мені, і сім'ї вистачає”, – додав Разумков.</p>
    </article>
  </body>
</html>