<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/televize-odvysilala-prvni-dil-serialu-bez-vedomi-reakce-divaku-na-sebe-nenechaly-cekat"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T07:00:00+00:00"/>
    <meta property="og:title" content="Televize odvysílala první díl seriálu Bez vědomí: Reakce diváků na sebe nenechaly čekat"/>
    <meta property="og:description" content="V neděli odstartovalo vysílání nového špionážního dramatu Bez vědomí. Příběh vyprávějící o emigrantech, kteří se vrátili zpět do rodného Československa, už dostává první recenze. Většina diváků je doslova nadšených a nadmíru spokojených. Ale najdou se tu i tací, které seriál moc neoslovil."/>
  </head>
  <body>
    <article>
      <h6 class="kicker">Bez vědomí</h6>
      <h1>Televize odvysílala první díl seriálu Bez vědomí: Reakce diváků na sebe nenechaly čekat</h1>
      <address><time datetime="2019-11-20T07:00:00+00:00">20 Nov 2019, 07:00</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/01/91/0191ed1-234576-tana-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Pauhofová ztvárnila houslistku Marii.<cite>HBO Europe</cite></figcaption>
        </figure>
        <figure>
          <img src="https://www.extra.cz/images/thumbs/42/26/42264e2-234619-tana-pauhofova-10-2560x0-shrink.jpg"/>
          <figcaption>Seriál má dobré ohlasy.<cite>www.bezvedomi.cz</cite></figcaption>
        </figure>
        <figure>
          <img src="https://www.extra.cz/images/thumbs/e6/68/e668be4-234618-martin-mysicka-5-2560x0-shrink.jpg"/>
          <figcaption>Martin Myšička v novém seriálu Bez vědomí.<cite>www.bezvedomi.cz</cite></figcaption>
        </figure>
        <figure>
          <img src="https://www.extra.cz/images/thumbs/eb/90/eb9059b-234621-ivan-zacharias-2560x0-shrink.jpg"/>
          <figcaption>Režisér Ivan Zachariáš.<cite>Film Servis Festival Karlovy Vary</cite></figcaption>
        </figure>
        <figcaption>
          <a href="https://www.extra.cz/televize-odvysilala-prvni-dil-serialu-bez-vedomi-reakce-divaku-na-sebe-nenechaly-cekat/galerie/4">+ Dalších 6 fotografií</a>
        </figcaption>
      </slideshow>
      <p>
        <b>V neděli odstartovalo vysílání nového špionážního dramatu Bez vědomí. Příběh vyprávějící o emigrantech, kteří se vrátili zpět do rodného Československa, už dostává první recenze. Většina diváků je doslova nadšených a nadmíru spokojených. Ale najdou se tu i tací, které seriál moc neoslovil.</b>
      </p>
      <p>Televizní stanice <a href="https://www.extra.cz/tema/hbo">HBO</a> představila nový špionážní seriál <a href="https://www.extra.cz/tema/bez-vedomi">Bez vědomí</a>. Jedná se o šestidílnou minisérii, která vznikla pod režijní taktovkou <a href="https://www.extra.cz/tema/ivan-zacharias">Ivana Zachariáše</a>. Seriál s tematikou pádu železné opony byl natočen ke vzpomínce 30. výročí od sametové revoluce.</p>
      <p>Děj se odehrává v období kolem listopadu 1989 a hlavními představiteli jsou <a href="https://www.extra.cz/tema/tatiana-pauhofova">Tatiana Pauhofová</a> v roli houslistky Marie a <a href="https://www.extra.cz/tema/martin-mysicka">Martin Myšička</a>, který ztvárnil jejího politicky aktivního manžela Viktora. Pár se po 12 letech v londýnském exilu vrací zpět do rodného Československa.</p>
      <p>V neděli byl odvysílán první díl a většina diváků je spokojena. Nejde se samozřejmě zavděčit všem, a tak mezi komentáři nalezneme i ty negativní. Ale přesto převažují kladné odezvy. Diváky nový špionážní seriál zaujal a řada z nich se už předčasně koukla i na ostatní díly. „Krásně zpracované. Všech 6 dílů – paráda. Díky,“ napsal jeden z diváků. „Zhlédla jsem všech šest dílů najednou. Nedalo se přestat sledovat,“ napsala další.</p>
      <p>
        <b>A jak se líbil seriál vám? Jste spokojení, nebo byste tvůrcům něco vytkli? Dejte nám vědět do komentářů.</b>
      </p>
    </article>
  </body>
</html>