<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/refrizeratora-konteinera-uz-niderlandes-lielbritanijas-pramja-atrasti-25-migranti.a338967/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-20T07:18:00+00:00"/>
    <meta property="og:title" content="Refrižeratora konteinerā uz Nīderlandes-Lielbritānijas prāmja atrasti 25 migranti"/>
    <meta property="og:description" content="Uz prāmja, kas brauca no Nīderlandes uz Lielbritāniju, refrižeratora konteinerā otrdien tika atrasti dzīvi 25 migranti, paziņoja ārkārtas situāciju dienesti."/>
  </head>
  <body>
    <article>
      <h1>Refrižeratora konteinerā uz Nīderlandes-Lielbritānijas prāmja atrasti 25 migranti</h1>
      <address>
        <time datetime="2019-11-20T07:18:00+00:00">20 Nov 2019, 07:18</time>
      </address>
      <p>
        <b>Uz prāmja, kas brauca no Nīderlandes uz Lielbritāniju, refrižeratora konteinerā otrdien tika atrasti dzīvi 25 migranti, paziņoja ārkārtas situāciju dienesti.</b>
      </p>
      <p>Kravu prāmis, kas bija izbraucis no Vlārdingenas ostas pie Roterdamas uz Felikstovu Lielbritānijā, atgriezās Vlārdingenā, kad tā apkalpe atrada nelegālos pasažierus.</p>
      <p>Konteinerā atrastos migrantus ostā apskatīja mediķi, un divi no viņiem tika aizvesti uz slimnīcu iespējamas hipotermijas dēļ, bet pārējie pēc medicīniskas apskates tika nodoti policijai.</p>
      <p>Pirms mēneša Lielbritānijā kādā refrižeratora kravas automašīnā bija atrasti miruši 39 vjetnamiešu migranti.</p>
      <p>Kravas prāmja operatorfirma "DFDS Seaways" paziņoja, ka migranti bija uzvesti uz kuģa ar refrižeratora kravas automašīnu, kuras šoferis ir aizturēts. </p>
      <p>Atrasto migrantu pavalstniecība vēl nebija zināma.</p>
      <p>Vlārdingenas mērs Annemīka Jetena sacīja, ka "arvien vairāk" cilvēku mēģina slepus šķērsot Lamanšu un viņus neattur pat beigto vjetnamiešu migrantu liktenis. </p>
      <p>Nīderlandes robežpolicija otrdien apturēja autobusu ar 65 Moldovas pilsoņiem, kuri plānoja lūgt patvērumu. </p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/dzonsona-un-korbina-debates-domine-brexit-un-lielbritanijas-veselibas-aprupes-sistema.a339002/"/>
        <a href="https://www.lsm.lv/raksts/zinas/arzemes/londonas-latviesu-skola-atzime-latvijas-valsts-svetkus.a338734/"/>
        <a href="https://www.lsm.lv/raksts/zinas/arzemes/mh17-katastrofas-izmekletaji-separatistu-saistiba-ar-krievu-amatpersonam--ciesaka-neka-uzskatits-ieprieks.a338469/"/>
        <a href="https://www.lsm.lv/raksts/zinas/arzemes/briti-nevirzis-savu-kandidatu-ek-komisara-amatam.a338414/"/>
        <a href="https://www.lsm.lv/raksts/zinas/arzemes/niderlande-samazinas-atlauto-brauksanas-atrumu.a338380/"/>
        <a href="https://www.lsm.lv/raksts/zinas/arzemes/brexit-pagarinajums-izglabj-ziemassvetkus.a338131/"/>
        <a href="https://www.lsm.lv/raksts/zinas/arzemes/londona-atzime-lacplesa-kara-ordena-dibinasanas-dienu.a338057/"/>
        <a href="https://www.lsm.lv/raksts/zinas/arzemes/britu-brexit-partija-nesacentisies-ar-dzonsona-konservativo-partiju.a338067/"/>
      </related>
    </article>
  </body>
</html>