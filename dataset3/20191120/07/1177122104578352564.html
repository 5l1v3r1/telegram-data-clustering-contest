<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-olandezii-au-descoperit-25-de-migrani-intr-un-container-frigorific-cu-destinaia-marea-britanie-148681.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T07:27:00+00:00"/>
    <meta property="og:title" content="Olandezii au descoperit 25 de migranți într-un container frigorific cu destinația Marea Britanie"/>
    <meta property="og:description" content="Echipajul unui feribot olandez a anunțat marți descoperirea a 25 de migranți în interiorul unui container frigorific aflat la bordul unei nave care se îndrepta către Marea Britanie, relatează site-ul postului Le Figaro, citat de Mediafax. Containerul frigorific se afla la bordul unei nave cu direcția Marea Britanie, ce urma să se întoarcă ulterior pe aceeași rută, când cele 25 de persoane au fost descoperite, conform informațiilor transmise de poliția și forțele de securitate din Olanda."/>
  </head>
  <body>
    <article>
      <h1>Olandezii au descoperit 25 de migranți într-un container frigorific cu destinația Marea Britanie</h1>
      <address>
        <time datetime="2019-11-20T07:27:00+00:00">20 Nov 2019, 07:27</time>
      </address>
      <p>
        <b>Echipajul unui feribot olandez a anunțat marți descoperirea a 25 de migranți în interiorul unui container frigorific aflat la bordul unei nave care se îndrepta către Marea Britanie, relatează site-ul postului Le Figaro, citat de Mediafax.<br/><br/>Containerul frigorific se afla la bordul unei nave cu direcția Marea Britanie, ce urma să se întoarcă ulterior pe aceeași rută, când cele 25 de persoane au fost descoperite, conform informațiilor transmise de poliția și forțele de securitate din Olanda.</b>
      </p>
      <p>Cei 25 de pasageri clandestini, a căror naționalitate nu este încă cunoscută, au primit îngrijiri medicale în portul Vlasidingen, la sud de Rotterdam. Doi dintre aceștia au fost internați în spital.</p>
      <p>„Mai multe persoane au fost descoperite într-un container frigorific. Nava s-a întors în port”, au anunțat serviciile de urgență de la Rotterdam pe Twitter. „Cele 25 de persoane au fost scoase de pe navă și au primit îngrijiri medicale dacă au avut nevoie. Ulterior, un mesaj transmis de navă indică că nicio persoană nu a murit”, au mai adăugat autoritățile.</p>
      <p>Ofițeri ai poliției locale cercetează nava care urmează să ajungă în portul britanic Felixtowe, la finalul verificărilor privind împrejurările în care migranții au ajuns la bordul acesteia.</p>
      <p>Incidentul vine la câteva săptămâni după ce 39 de vietnamezi au fost găsiți morți în interiorul unui container frigorific al unui camion din regiunea britanică Essex.</p>
    </article>
  </body>
</html>