<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/fisco/monete-rare-che-valgono-una-fortuna-dove-si-possono-trovare-mercatini-internet-e-uso-metal-detector/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T07:41:41+00:00"/>
    <meta property="og:title" content="Monete rare che valgono una fortuna, dove si possono trovare: mercatini, internet e uso metal detector"/>
    <meta property="og:description" content="Monete rare da rivendere: dove si possono trovare? E' possibile usare il metal detector liberamente per cercarle?"/>
  </head>
  <body>
    <article>
      <h1>Monete rare che valgono una fortuna, dove si possono trovare: mercatini, internet e uso metal detector</h1>
      <h2>Monete rare da rivendere: dove si possono trovare? E' possibile usare il metal detector liberamente per cercarle?</h2>
      <address><time datetime="2019-11-20T07:41:41+00:00">20 Nov 2019, 07:41</time> by <a rel="author" href="https://www.investireoggi.it/fisco/author/alessandra-da-redazione-investireoggi/" target="_blank">Alessandra De Angelis</a></address>
      <p>Sta prendendo piede sempre più l’interesse per le <b>monete rare</b>: la speranza di trovare <b>esemplari che valgono una fortuna</b> coinvolge collezionisti, appassionati e semplici curiosi. Abbiamo già visto che <a href="https://www.investireoggi.it/fisco/50-centesimi-mania-tutti-a-caccia-delle-monete-del-2007-che-valgono-una-fortuna/">gli esperti hanno spiegato che non è così facile trovare monete rare di valore</a> nel portafogli o nelle tasche dei pantaloni.</p>
      <p>Primo perché si tratta quasi sempre di esemplari coniati in tirature limitate e, secondo poi, perché per avere valore certe monete devono essere ben conservate (quindi senza segni di usura, graffi, ammaccamenti etc). Allora dove trovare monete rare senza spendere una fortuna per poi provare a guadagnarci?</p>
      <p>Purtroppo questo settore non è esente dal rischio di truffe, anzi. Su internet si possono trovare molti annunci privati ma questi potrebbero nascondere bufale e monete false o di scarso valore.</p>
      <h3>Dove trovare le monete rare di valore a scopo investimento</h3>
      <p>Le <b>monete rare</b> si possono scovare nei mercatini oppure online su piattaforme come Ebay o Amazon o meglio ancora su siti specializzati, tramite società o agenti di numismatica o dell’ambito collezionistico, che organizzano aste fisiche o online. Alcuni utenti ci hanno chiesto se sia legale cercare monete rare di persona, usando <b>metal detector</b>. La ricerca è libera o servono autorizzazioni?</p>
      <h3>Metal Detector: le monete trovate si possono tenere?</h3>
      <p>L’uso del metal detector in Italia è ammesso per hobby. Esistono, però, delle leggi da rispettare in merito agli oggetti ritrovati: se hanno più di 50 anni devono essere consegnati allo Stato che procederà con la valutazione tramite le Soprintendenze regionali. Gli oggetti smarriti, soprattutto se di valore, andrebbero consegnati ai vigili urbani in modo da poter essere inseriti nella lista oggetti smarriti. Con il metal detector non  si possono fare scavi troppo in profondità sul suolo pubblico.</p>
    </article>
  </body>
</html>