<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.061.ua/news/2576940/ak-vlasnikam-azs-uniknuti-strafiv"/>
    <meta property="og:site_name" content="061.ua - Сайт города Запорожья"/>
    <meta property="article:published_time" content="2019-11-20T07:00:00+00:00"/>
    <meta property="og:title" content="Як власникам АЗС уникнути штрафів?"/>
    <meta property="og:description" content="Запрацювали нові правила"/>
  </head>
  <body>
    <article>
      <h1>Як власникам АЗС уникнути штрафів?</h1>
      <address><time datetime="2019-11-20T07:00:00+00:00">20 Nov 2019, 07:00</time> by <a rel="author">Деркач Светлана Александровна</a></address>
      <p>З 1 липня 2019 року для учасників вітчизняного ринку нафтопродуктів запрацювали нові правила, адже Уряд запровадив систему електронного адміністрування реалізації пального. Вона передбачає, що вся інформація з нафтопереробних заводів, нафтобаз та автозаправних станцій про фактичні обсяги реалізації та залишку пального має передаватись електронними засобами зв’язку безпосередньо до органів Державної фіскальної служби.</p>
      <figure>
        <img src="https://s.061.ua/section/newsInText/upload/images/news/intext/000/051/455/palnesklad04_5dd2a85f57324.jpg"/>
      </figure>
      <p>Для цього суб’єкти господарювання, які отримали ліцензії на право виробництва, зберігання, оптової та роздрібної торгівлі пальним, повинні зареєструвати в ДФС всі свої склади й обладнати кожне місце відпуску пального витратоміром-лічильником, а кожен введений в експлуатацію стаціонарний резервуар – рівнеміром.  Розпорядники складів, де розміщуються резервуари загальною місткістю понад 1 тис. м³, мали це зробити вже до 1 жовтня, решта – не пізніше 1 січня 2020 року. Стосується дана вимога й автозаправних станцій, які відповідно до пп.14.1.6. Податкового кодексу України підпадають під визначення акцизного складу. </p>
      <figure>
        <img src="https://s.061.ua/section/newsInText/upload/images/news/intext/000/051/455/251150024241863148_5dd2a85e54225.jpg"/>
      </figure>
      <p>Звертаємо увагу операторів ринку нафтопродуктів на те, що витратоміри, рівнеміри та паливороздавальні колонки, які використовуються для визначення обсягів реалізації та залишку пального на акцизних складах, повинні відповідати вимогам чинного законодавства у сфері метрології та метрологічної діяльності, зокрема мати позитивний результат повірки.<b> В іншому випадку вони вважатимуться не встановленими</b>. За кожне необладнане місце відпуску пального наливом зі складу, необладнаний резервуар, незареєстровані рівнемір або витратомір законодавством передбачено штраф у розмірі 20 тис. грн.</p>
      <p>
        <b>ДП «ЗАПОРІЖЖЯСТАНДАРТМЕТРОЛОГІЯ» уповноважене на проведення повірки засобів вимірювальної техніки, що перебувають в експлуатації та застосовуються у сфері законодавчо регульованої метрології (свідоцтво про уповноваження від 09.08.2019 № П-39-2019), у тому числі лічильників рідких нафтопродуктів, паливороздавальних колонок та рівнемірів (детальніше тут).</b>
      </p>
      <p>
        <b>Запрошуємо учасників ринку нафтопродуктів, і власників автозаправних станцій зокрема,  до співпраці! Висококваліфікований і досвідчений персонал нашого підприємства, сучасна еталонна база та допоміжне обладнання забезпечують якісне і своєчасне надання послуг з повірки!</b>
      </p>
      <p>
        <b>Чекаємо на Вас за адресою: м. Запоріжжя, вул. Антенна, 10</b>
      </p>
      <p>
        <b>Тел.: (061) 289-98-73</b>
      </p>
    </article>
  </body>
</html>