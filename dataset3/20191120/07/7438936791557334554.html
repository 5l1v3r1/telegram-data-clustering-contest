<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Ubodani-syna-nemeckeho-prezidenta-Co-je-to-za-svet-Nove-informace-604025"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T07:00:00+00:00"/>
    <meta property="og:title" content="Ubodání syna německého prezidenta: „Co je to za svět...“ Nové informace"/>
    <meta property="og:description" content="V Berlíně se odehrál další smrtelný útok nožem, jejichž počet v posledních letech výrazně stoupá. Tento byl ale mimořádný v tom, že jeho obětí byl syn bývalého spolkového prezidenta Fritz von Weizsäcker. Ten byl ubodán k smrti přímo během vlastní přednášky na berlínské klinice."/>
  </head>
  <body>
    <article>
      <h1>Ubodání syna německého prezidenta: „Co je to za svět...“ Nové informace</h1>
      <address>
        <time datetime="2019-11-20T07:00:00+00:00">20 Nov 2019, 07:00</time>
      </address>
      <p>
        <b>V Berlíně se odehrál další smrtelný útok nožem, jejichž počet v posledních letech výrazně stoupá. Tento byl ale mimořádný v tom, že jeho obětí byl syn bývalého spolkového prezidenta Fritz von Weizsäcker. Ten byl ubodán k smrti přímo během vlastní přednášky na berlínské klinice.</b>
      </p>
      <p>Fritz von Weizsäcker pracoval jako vedoucí interny na klinice Schlosspark v berlínském Charlottenburgu. A právě na své klinice v úterý večer uspořádal přednášku pro veřejnost na téma ztučnění jater. Dorazilo asi dvacet diváků.</p>
      <p>Kolem devatenácté hodiny jej napadl nepopsaný útočník bodnou zbraní. Weizsäckera se pokusil bránit policista, který byl přítomen mezi diváky. I on svou snahu odnesl těžkým zraněním. Ostatním divákům se pak podařilo útočníka zadržet. „Identita útočníka a jeho motivy nejsou známy,“ <a href="https://www.zeit.de/politik/ausland/2019-11/mordfall-fritz-von-weizsaecker-berlin-klinik">cituje berlínskou policii</a> německý deník Zeit. <a href="https://www.bild.de/regional/berlin/berlin-aktuell/in-berlin-charlottenburg-toter-nach-messerstecherei-in-privatklinik-66144552.bild.html">Deník Bild píše</a>, že osudná přednáška se měla konat v budově kliniky Schlosspark, ve které se nachází i oddělení psychiatrie.</p>
      <p>Devětapadesátiletý Fritz von Weizsäcker měl zemřít na místě. „Opět se člověk ptá, v jakém světě to žijeme,“ komentoval to Christian Lindner, předseda parlamentní FDP a Weizsäckerův přítel.</p>
      <p> </p>
      <figure>
        <iframe data-src="https://twitter.com/c_lindner/status/1196909157611442176?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Fritz von Weizsäcker byl jedním ze čtyř dětí Richarda von Weizsäckera, významného německého politika, starosty západního Berlína a mezi léty 1984 a 1994 spolkového prezidenta.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Nemecka-policie-hleda-v-Cesku-svedky-kteri-videli-prevadece-migrantu-603938"/>
        <a href="https://www.parlamentnilisty.cz/arena/monitor/Ze-se-recese-nekona-Pozor-Ekonomka-varuje-pred-denim-v-Nemecku-603367"/>
        <a href="https://www.parlamentnilisty.cz/arena/monitor/Co-si-Nemci-nechaji-jeste-libit-Dalsi-utok-mladezniku-V-presile-Petr-Robejsek-varuje-603081"/>
        <a href="https://www.parlamentnilisty.cz/politika/politici-volicum/Primator-Hrib-Angela-Merkelova-umi-rict-cesky-smazeny-rizek-a-to-se-pocita-603015"/>
      </related>
    </article>
  </body>
</html>