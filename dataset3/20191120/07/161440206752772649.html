<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/20/esplosione-in-un-distributore-di-benzina-muore-un-operaio-137-954806.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T07:18:31+00:00"/>
    <meta property="og:title" content="Esplosione in un distributore di benzina, muore un operaio"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">fermo</h6>
      <h1>Esplosione in un distributore di benzina, muore un operaio</h1>
      <h2>Il 29enne stava lavorando all'impianto antincendio quando la deflagrazione lo ha sbalzato a diversi metri di distanza</h2>
      <address>
        <time datetime="2019-11-20T07:18:31+00:00">20 Nov 2019, 07:18</time>
      </address>
      <p>Un operaio è morto in una esplosione avvenuta in un distributore di benzina in contrada Ete Morto, nel territorio comunale di Monte Urano (Fermo).</p>
      <p>Il fatto è avvenuto nel tardo pomeriggio di ieri.</p>
      <p>La vittima - Giovanni Battista Cascone, 29 anni, originario di Gragnano (Napoli) - stava lavorando all'impianto antincendio quando l'esplosione lo ha travolto sbalzandolo a diversi metri di distanza.</p>
      <p>L'uomo è deceduto sul colpo.</p>
      <p>Inutile l'intervento dei sanitari del 118.</p>
      <p>Sul posto anche i vigili del fuoco, che non hanno rilevato attraverso le loro strumentazioni fughe di gas, e i carabinieri.</p>
      <p>Non sono ancora chiare le cause della deflagrazione che non ha provocato alcun incendio.</p>
      <p>Ignote anche le cause del decesso, che dovranno probabilmente essere accertate con l'autopsia del corpo della vittima.</p>
      <p>(Unioneonline/F)</p>
    </article>
  </body>
</html>