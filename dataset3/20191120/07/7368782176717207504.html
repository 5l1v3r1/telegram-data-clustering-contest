<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277261-yadda-bindigar-shaida-ta-harbe-lauya-a-kotu.html"/>
    <meta property="og:site_name" content="Legit"/>
    <meta property="article:published_time" content="2019-11-20T07:24:34+00:00"/>
    <meta property="og:title" content="Yadda bindigar shaida ta harbe lauya a kotu"/>
    <meta property="og:description" content="Jami'an 'yan sanda a kasar Afirka ta Kudu sun bayyana yadda wata lauya ta gamu da ajalinta. Lauyar ta mutu har lahira ne a lokacin da harsashi bisa kuskure ya kufce daga bindigar da aka kawo kotu don kafa shaida da ita."/>
  </head>
  <body>
    <article>
      <h1>Yadda bindigar shaida ta harbe lauya a kotu</h1>
      <address>
        <time datetime="2019-11-20T07:24:34+00:00">20 Nov 2019, 07:24</time>
      </address>
      <p>
        <b>- Jami'an 'yan sandan kasar Afirka ta Kudu sun bayyana yadda wata lauya ta gamu da ajalinta a dakin kotu</b>
      </p>
      <p>
        <b>- Kunamar bindiga ta dana kanta ne dai-dai lokacin da aka gabatar da ita a matsayin shaida gaban alkali</b>
      </p>
      <p>
        <b>- Jami'an 'yan sandan sun ce suna gudanar da bincike kan mutuwar Miss Ferreira-Watt a matsayin kisa ba da gangan ba</b>
      </p>
      <p>Jami'an 'yan sanda a kasar Afirka ta Kudu sun bayyana yadda wata lauya ta gamu da ajalinta. Lauyar ta mutu har lahira ne a lokacin da harsashi bisa kuskure ya kufce daga bindigar da aka kawo kotu don kafa shaida da ita.</p>
      <p>Lamarin ya faru ne a yankin Kwazulu Natal na kasar Afirka ta Kudun.</p>
      <p>Lauyar mai suna Adelaide Ferreira- Watt ta hadu da ajalinta ne jim kadan bayan alburushin bindigar da ya kufce, ya sameta a kwankwaso.</p>
      <p><b>DUBA WANNAN:</b> <a href="https://hausa.legit.ng/1277199-yan-majalisa-sun-lalata-tiriliyan-daya-da-sunan-aikin-mazabu---buhari.html">'Yan majalisa sun lalata tiriliyan daya da sunan aikin mazabu - Buhari</a></p>
      <p>Kunamar bindigar ta dana kanta ne dai-dai lokacin da aka gabatar da ita a matsayin shaida gaban alkali a kan fashi da makami da aka yi a wani gida.</p>
      <p>Jami'an 'yan sandan sun ce suna gudanar da bincike kan mutuwar Miss Ferreira-Watt a matsayin kisa ba da gangan ba.</p>
      <p>Sun kara da tabbatar da cewa za su yi binciken dalilin da yasa aka kawo bindigar cikin kotun bayan an san da harsashi a cikinta. Sun ce hakan ya sabawa doka.</p>
      <p>A wani labari da jaridar Legit.ng ta ruwaito a kwanakin baya, an ji yadda wani alkali ya harbi kansa a cikin dakin kotu bayan ya gama shari'a.</p>
      <p>A gaban jama'ar da ke kotun ya tashi tsaye tare da bayyana musu cewa, ya gaji da zirga-zirgar duniyar <a href="https://www.legit.ng/tag/nan.html">nan</a>. Ya juya musu baya tare da fito da karamar bindiga inda a take ya harbi kansa a kirji.</p>
      <p>Tuni dai aka kwashi alkalin magashiyyan zuwa wani asibiti inda ya samu taimakon gaggawa daga ma'aikatan lafiya.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p><b>Facebook:</b> <a href="https://facebook.com/legitnghausa">https://facebook.com/legitnghausa</a></p>
      <p><b>Twitter:</b> <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: <b>labaranhausa@corp.legit.ng</b></p>
      <figure>
        <iframe src="https://www.youtube.com/embed/eyY2H3dAV08" width="640" height="360" data-service="Youtube" scrolling="no"/>
      </figure>
    </article>
  </body>
</html>