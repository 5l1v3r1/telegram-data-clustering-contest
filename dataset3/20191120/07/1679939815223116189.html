<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/momentul-in-care-o-femeie-salveaza-un-urs-koala-din-mijlocul-flacarilor-devastatoare-video_3059635.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T07:14:42+00:00"/>
    <meta property="og:title" content="Momentul în care o femeie salvează un urs koala din mijlocul flăcărilor devastatoare (VIDEO)"/>
    <meta property="og:description" content="Imagini impresionante vin din Australia acolo unde o femeie a înfruntat incendiile de vegetație, pentru a salva un urs koala, rănit și confuz, informează Digi24.ro.Micul animal se afla într-un copac în momentul în care pădurea de eucalipți a fost cuprinsă"/>
  </head>
  <body>
    <article>
      <h1>Momentul în care o femeie salvează un urs koala din mijlocul flăcărilor devastatoare (VIDEO)</h1>
      <address><time datetime="2019-11-20T07:14:42+00:00">20 Nov 2019, 07:14</time> by <a rel="author">PUBLIKA.MD</a></address>
      <p>
        <b>Imagini impresionante vin din Australia acolo unde o femeie a înfruntat incendiile de vegetație, pentru a salva un urs koala, rănit și confuz, informează Digi24.ro.</b>
      </p>
      <p>Micul animal se afla într-un copac în momentul în care pădurea de eucalipți a fost cuprinsă de flăcări. Derutat de foc, de fum și vânt, nu a găsit o cale de ieșire din infern și risca să moară.</p>
      <p>Șansa lui a fost o localnică plină de curaj. Ea a primit ordin de evacuare din partea autorităților, dar nu s-a îndurat să treacă pe lângă animalul suferind, când l-a văzut derutat pe șosea cum mergea chiar în direcția zonei afectate de flăcări.</p>
      <p>Ursul koala a ajuns acum într-o clinică veterinară și este posibil să scape cu viață, deși a suferit arsuri serioase.</p>
      <p>Potrivit autorităților australiene, în jur de 350 de urși koala au murit în incendiile catastrofale care devastează estul Australiei în ultimele săptămâni.</p>
    </article>
  </body>
</html>