<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3360955/sok-americki-oficiri-kazu-da-vanzemaljci-kontrolisu-nase-nuklearno-oruzje-vec-su-ga-iskljucivali-evo-i-zasto-video"/>
    <meta property="og:site_name" content="kurir.rs"/>
    <meta property="article:published_time" content="2019-11-20T07:10:00+00:00"/>
    <meta property="og:title" content="ŠOK! AMERIČKI OFICIRI KAŽU DA VANZEMALJCI KONTROLIŠU NAŠE NUKLEARNO ORUŽJE: Već su ga isključivali, evo i zašto! (VIDEO)"/>
    <meta property="og:description" content="Grupa bivših oficira američkog Vazduhoplovstva više od 10 godina objavljuje izveštaje o NLO, tražeći da vlada SAD objavi istinu o vanzemaljcima."/>
  </head>
  <body>
    <article>
      <h6 class="kicker">teorije zavere</h6>
      <h1>ŠOK! AMERIČKI OFICIRI KAŽU DA VANZEMALJCI KONTROLIŠU NAŠE NUKLEARNO ORUŽJE: Već su ga isključivali, evo i zašto! (VIDEO)</h1>
      <address>
        <time datetime="2019-11-20T07:10:00+00:00">20 Nov 2019, 07:10</time>
      </address>
      <p>
        <b>Grupa bivših oficira američkog Vazduhoplovstva više od 10 godina objavljuje izveštaje o NLO, tražeći da vlada SAD objavi "istinu" o vanzemaljcima.</b>
      </p>
      <p>Jedan od aktivista tvrdi da vanzemaljci isključuju naše nuklearno oružje kako bi demonstrirali koliko su nadmoćni, a prenosi Dejli star.</p>
      <p>Stefan Baset je osnivač Istraživačke grupe za paradigme, a tvrdi da je nekoliko svedoka primetilo neidentifikovane vazdušne objekte, manipulišući našim nuklearnim oružjem koje sa lakoćom čak i "isključuju". Baset ističe da to ne predstavlja pretnju za čovečanstvo.</p>
      <figure>
        <iframe src="https://www.youtube.com/embed/_lE_WcnU10w" width="560" height="315" data-service="Youtube" scrolling="no"/>
      </figure>
      <p>"To nije bila pretnja, već poruka da su te stvari beskorisne. Kao da su hteli da poruče: "Sve je to beskorisno, vidite da možemo da ga isključimo kad hoćemo. Zašto se jednostavno toga ne rešite", smatra Baset. Ovo nije prvi put da se tvrdi da vanzemaljci isključuju nuklearno oružje i pokazuju interesovanje za vojne baze.</p>
      <p>Bivši poručnik američkog vazduhoplovstva Bob Džejkobs je 2008. godine je u emisiji "Lari King uživo" na CNN, rekao kako da su NLO aktivirali raketne sisteme u 5 vazduhoplovnih baza u 5 različitih država, ali da je vlada Sjedinjenih Država navodno prikrila te informacije.</p>
      <p>Bob Salas, bivši kapetan američkih vazduhoplovnih snaga i Bob Džemison, bivši oficir, izneli su senzacionalnu tvrdnju da je tokom raketne probe 1967. godine "snop svetlosti onesposobio bojeve glave". Zbog incidenta zavedenog pod oznakom "Malmstrom AFB NLO", rakete usred Montane privremeno su bile neupotrebljive.</p>
      <figure>
        <iframe src="https://www.youtube.com/embed/VgziDyPSUog" width="560" height="315" data-service="Youtube" scrolling="no"/>
      </figure>
      <p>"Vazduhoplovne snage su to istraživale potajno, verujem do 1972. Mislim da taj snop nema ovozemaljsko poreklo. Mogao je da šalje signale svakoj od naših raketa posebno. Oprema za vođenje i kontrolu bila je potpuno onesposobljena", rekao je Salas. Nadređeni su, kako kaže, tražili od njega da potpiše dokument o čuvanju tajne u kojem se obavezao da nikada neće govoriti o tom incidentu.</p>
      <p>Bob Džejkobs, bivši oficir za instrumentalno opremanje američkog vazduhoplovstva, tvrdio je da se na snimku koji je snimio 1954. u vazduhoplovnoj bazi Vandenberg jasno vidi NLO, ali da su snimak zaplenili agenti CIA.</p>
      <p>Stefan Baset ranije je za Dejli star rekao da je američka vlada primorala NASA da isključi direktan prenos sa Međunarodne svemirske stranice kad god se pojavi NLO.</p>
      <p>Baset, koji je dugo vodio kampanju da vlada prekine svoj navodni embargo na istinu o vanzemaljskom životu, tvrdi da su svemirskoj agenciji vezane ruke kada je u pitanju objavljivanje „istine“ o NLO.</p>
      <p>
        <b>(Kurir.rs/Sputnjik Srbija/Foto ilustracija: Profimedia)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3345833/snouden-otkriva-tajne-cia-ovako-nas-prisluskuju-preko-mobilnih-telefona-a-onda-je-rekao-sta-je-saznao-o-vanzemaljcima-i-sletanju-na-mesec-video"/>
        <a href="https://www.kurir.rs/planeta/3331763/vanzemaljci-nas-spijuniraju-i-to-sa-okolnih-asteroida-poznati-naucnik-izneo-tvrdnju-koja-je-sokirala-svet-a-skroz-je-logicna"/>
        <a href="https://www.kurir.rs/planeta/3325383/probijena-ograda-oblasti-51-gde-cuvaju-vanzemaljce-lovci-na-marsovce-dosli-ispred-vojne-baze-pa-krenuli-unutra-foto-video"/>
        <a href="https://www.kurir.rs/planeta/3325329/nista-od-jurisa-na-vanzemaljsku-bazu-u-sad-pred-kapijama-misteripozne-oblasti-51-najavljene-hiljade-zaludjenika-a-evo-koliko-se-stvarno-pojavilo-video"/>
      </related>
    </article>
  </body>
</html>