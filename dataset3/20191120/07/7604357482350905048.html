<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/australische-veganistische-actiegroep-speelt-statuut-liefdadigheid-kwijt/"/>
    <meta property="og:site_name" content="SCEPTR"/>
    <meta property="article:published_time" content="2019-11-20T07:52:05+00:00"/>
    <meta property="og:title" content="Australische regering treedt op tegen veganistische actiegroep"/>
    <meta property="og:description" content="De veganistische groepering had een interactieve kaart op het internet gepubliceerd met daarin de persoonlijke gegevens van boeren."/>
  </head>
  <body>
    <article>
      <h1>Australische regering treedt op tegen veganistische actiegroep</h1>
      <address><time datetime="2019-11-20T07:52:05+00:00">20 Nov 2019, 07:52</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>De Australische overheid <a href="https://www.theguardian.com/australia-news/2019/nov/18/animal-activist-group-that-publishes-farm-details-for-protests-has-charity-status-revoked">heeft het statuut van liefdadigheidsorganisatie van de veganistische activistengroep Aussie Farms ingetrokken</a>. De groepering had een interactieve kaart op het internet gepubliceerd met daarin de persoonlijke gegevens van boeren. De rechtse Australische premier <a href="https://sceptr.net/tag/scott-morrison/">Scott Morrison</a> is alvast tevreden met de beslissing.</b>
      </p>
      <p>De Australische veganistische activistengroep Aussie Farms is zijn statuut als liefdadigheidsorganisatie kwijt gespeeld. De ‘Australian Charities and Not-for-profits Commission’ – de Australische liefdadigheidsregulator – kondigde maandag aan dat het het statuut van de organisatie had ingetrokken na een onderzoek. Daarmee verliest de groepering haar belastingvrijstelling. </p>
      <figure>
        <iframe data-src="https://twitter.com/ScottMorrisonMP/status/1196687967344947200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>“Veganistische terreur”</h3>
      <p>De groepering had een interactieve kaart op het internet gepubliceerd met daarin de persoonlijke gegevens van boeren, om veganisten aan te sporen acties tegen hen op te zetten. De rechtse Australische regering beschuldigt Aussie Farms ervan eigenrichting en inbraak aan te moedigen.</p>
      <p>De Australische regering voerde een reeks <i>“veganistische terreurwetten”</i> in na grootschalige veganistische betogingen en acties eerder dit jaar. De wetten maakten het aanmoedigen of bevorderen van het betreden van privébezit strafbaar.</p>
      <p>De Australische premier <a href="https://sceptr.net/tag/scott-morrison/">Scott Morrison</a> is alvast tevreden met de beslissing.<i> “Aussie Farms moedigde de invasie van de huizen en eigendommen van landbouwers en het saboteren van ondernemingen aan. Daarom hebben we nieuwe wetten ingevoerd om dit soort pesterijen tegen onze boeren te verbieden. Er is niets liefdadigs aan en ik ben blij met het nieuws dat het statuur van de groep als liefdadigheidsinstelling nu is ingetrokken”</i>, klinkt het.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/premier-australie-haalt-uit-naar-egoistische-praktijken-klimaatbetogers/"/>
        <a href="https://sceptr.net/2019/09/veganiste-stapt-naar-rechter-omwille-van-barbecuegeur-buren/"/>
        <a href="https://sceptr.net/2019/08/australische-premier-laat-belachelijke-genderneutrale-bordjes-verwijderen/"/>
      </related>
    </article>
  </body>
</html>