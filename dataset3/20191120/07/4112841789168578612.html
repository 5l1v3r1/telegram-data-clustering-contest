<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76771-Christian-Bale-prezradil-preco-nikdy-nenatocili-Dark-Knight-4-aj-ked-to-studio-Warner-chcelo"/>
    <meta property="og:site_name" content="REFRESHER"/>
    <meta property="article:published_time" content="2019-11-20T07:50:00+00:00"/>
    <meta property="og:title" content="Christian Bale prezradil, prečo nikdy nenatočili Dark Knight 4, aj keď to štúdio Warner chcelo"/>
    <meta property="og:description" content="Aký je pravý dôvod toho, prečo sme nikdy nevideli ďalšie pokračovanie?"/>
  </head>
  <body>
    <article>
      <h1>Christian Bale prezradil, prečo nikdy nenatočili Dark Knight 4, aj keď to štúdio Warner chcelo</h1>
      <address><time datetime="2019-11-20T07:50:00+00:00">20 Nov 2019, 07:50</time> by <a rel="author">Dominik Vetrák</a></address>
      <p>
        <b>Aký je pravý dôvod toho, prečo sme nikdy nevideli ďalšie pokračovanie?</b>
      </p>
      <p>Trilógia The Dark Knight bola úžasnou (nielen) komiksovou sériou s množstvom pozitív, ktoré by sme tu mohli vyzdvihovať v hneď niekoľkých riadkoch. Je to však už otrepané a každý vie, akú dobrú prácu odviedol Nolan a jeho tím. Séria sa stala jednou z prvých miliardových franchise v Box Office a Warner s ňou bol nesmierne spokojný. V roku 2012 dorazil finálny diel s názvom The Dark Knight Rises a len v kinách si prišiel na 1, 085 miliardy dolárov.</p>
      <p>V tej dobe išlo stále o ojedinelý jav a aj napriek relatívne ukončenému deju si diváci logicky pýtali viac. Štvorky sme sa však nikdy nedočkali. Viac-menej sme počítali s tým, že ju Nolan nechcel natočiť a Warner nechcel pokračovať bez neho a radšej sériu reštartoval. Detailnú pravdu však prezrádza až teraz Christian Bale, predstaviteľ Bruca Waynea a Batmana. Urobil tak v rozhovore pre <b><a href="https://torontosun.com/entertainment/movies/pure-bloody-excitement-christian-bale-puts-pedal-to-the-metal-in-ford-v-ferrari">Toronto Sun.</a></b></p>
      <p>Bale v podstate hovorí, že Warner im navrhlo aj štvrtý diel. Spomína na to, ako pristúpili k pokračovaniu po Batman Begins. Štúdio im ho navrhlo a s Nolanom boli radi. Zároveň si ale povedali, že ďalšiu šancu nedostanú, a tak točili dvojku ako posledný diel (pre prípad, že by naozaj Warner trojku neodsúhlasil). Tú im ale logicky po úspechu The Dark Knight povolili. </p>
      <p>
        <i>„Chris (Nolan, pozn. red.) mi od začiatku hovoril, že ak budeme mať to šťastie a natočíme celú trilógiu, tam to aj ukončíme. ’Nechajme to potom už tak’ vravieval mi. Keď za nami potom prišli s návrhom pre štvorku, povedal som im: ’Nie, musíme sa držať Chrisovho sna, čo bolo od začiatku natočenie trilógie. Nenaťahujme to príliš dlho, nebuďme voči tomu takí zhovievaví a nespravme hneď štvorku.“</i>
      </p>
      <figure>
        <img src="https://i.refresher.sk/public/dominik-v/2019/_november/christian_bale_in_the_dark_knight_rises.jpg"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/54332-Temnota-nelinearne-rozpravanie-a-Hans-Zimmer-Podla-coho-spolahlivo-spoznate-film-od-Christophera-Nolana"/>
        <a href="https://refresher.sk/42833-Genialny-Hans-Zimmer-nam-vo-skvelom-rozhovore-prezradil-ako-sa-mu-pracovalo-s-Chrisom-Nolanom-nielen-pri-Interstellari-a-preco-nemoze-spavat"/>
        <a href="https://refresher.sk/32666-Pohlad-do-duse-genia-Ako-vyzera-studio-Hansa-Zimmera-a-ako-komponuje-hudbu"/>
        <a href="https://refresher.sk/57028-Divaci-povazovali-obsadenie-Heatha-Ledgera-za-kastingovy-omyl-historie-a-neverilo-mu-ani-studio-Warner-Bros"/>
        <a href="https://refresher.sk/61306-Pri-Jokerovom-triku-s-ceruzkou-mohol-prist-kaskader-o-oko-Scena-sa-podarila-nakrutit-az-na-22-pokus"/>
        <a href="https://refresher.sk/72334-Ako-Christianovi-Baleovi-zmenila-rola-Batmana-karieru-Spomienky-na-natacanie-legendarneho-Temneho-Rytiera-su-stale-cerstve"/>
        <a href="https://refresher.sk/40776-Velikani-filmu-Ako-Christopher-Nolan-a-Hans-Zimmer-vytvaraju-nezabudnutelny-filmovy-zazitok"/>
        <a href="https://refresher.sk/30081-Legendarne-filmove-sceny-ktore-vzisli-z-improvizacie-2"/>
      </related>
    </article>
  </body>
</html>