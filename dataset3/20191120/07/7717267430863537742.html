<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/vrochero-to-skiniko-tou-kerou-simera-se-polles-perioches-1"/>
    <meta property="og:site_name" content="Voria.gr"/>
    <meta property="article:published_time" content="2019-11-20T07:37:00+00:00"/>
    <meta property="og:title" content="ΒΡΟΧΕΡΟ ΤΟ ΣΚΗΝΙΚΟ ΤΟΥ ΚΑΙΡΟΥ ΣΗΜΕΡΑ ΣΕ ΠΟΛΛΕΣ ΠΕΡΙΟΧΕΣ"/>
    <meta property="og:description" content="Στη Θεσσαλονίκη προβλέπονται νεφώσεις με βροχές και σποραδικές καταιγίδες μετά το μεσημέρι, ενώ σχετικά αυξημένες θα είναι οι συγκεντρώσεις σκόνης"/>
  </head>
  <body>
    <article>
      <h1>ΒΡΟΧΕΡΟ ΤΟ ΣΚΗΝΙΚΟ ΤΟΥ ΚΑΙΡΟΥ ΣΗΜΕΡΑ ΣΕ ΠΟΛΛΕΣ ΠΕΡΙΟΧΕΣ</h1>
      <h2>Στη Θεσσαλονίκη προβλέπονται νεφώσεις με βροχές και σποραδικές καταιγίδες μετά το μεσημέρι, ενώ σχετικά αυξημένες θα είναι οι συγκεντρώσεις σκόνης</h2>
      <address><time datetime="2019-11-20T07:37:00+00:00">20 Nov 2019, 07:37</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p><b>Τοπικά ισχυρές βροχοπτώσεις και σποραδικές καταιγίδες</b> στο Ιόνιο, και στο μεγαλύτερο μέρος της δυτικής και βορειοδυτικής χώρας, αναμένονται για σήμερα ενώ στην υπόλοιπη χώρα προβλέπονται νεφώσεις με λίγες βροχές ή καταιγίδες τοπικού χαρακτήρα έως και τις πρωινές ώρες.</p>
      <p>Σταδιακά τα φαινόμενα της Δυτικής Ελλάδας θα κινηθούν ανατολικότερα και θα επηρεάσουν αρκετές περιοχές της ηπειρωτικής χώρας με την έντασή τους σταδιακά να μειώνεται. Παράλληλα, σχετικά αυξημένες θα είναι οι συγκεντρώσεις σκόνης στην ατμόσφαιρα, δημιουργώντας το φαινόμενο των λασποβροχών.<br/><br/>Η <b>θερμοκρασία</b> θα κυμανθεί στη Δυτική Μακεδονία από 5 έως 16 βαθμούς, στη Βόρεια Ελλάδα από 8 έως 19, στην Ήπειρο από 10 έως 21 βαθμούς, στην Κεντρική Ελλάδα από 9 έως 22, στη Δυτική και Νότια Ελλάδα από 15 έως 21 βαθμούς, στα υπόλοιπα ηπειρωτικά από 11 έως 23 βαθμούς, στα νησιά του Ιονίου από 16 έως 21 βαθμούς, και στα νησιά του Αιγαίου από 12 έως 23 βαθμούς Κελσίου.<br/><br/>Οι άνεμοι στο Βόρειο Αιγαίο θα πνέουν από ανατολικές έως νοτιοανατολικές διευθύνσεις με εντάσεις έως 5 και τοπικά 6 μποφόρ, και στο Νότιο Αιγαίο από νότιες έως νοτιοανατολικές διευθύνσεις με ίδιες εντάσεις. Στο Ιόνιο οι άνεμοι θα πνέουν αρχικά από νότιες διευθύνσεις και βαθμιαία από μεταβλητές διευθύνσεις με εντάσεις έως 4 μποφόρ.<br/><br/>Η Αττική θα έχει νεφώσεις με αυξημένη πιθανότητα τοπικών βροχών ή καταιγίδων κατά περιόδους και ιδιαίτερα κατά τις μεσημεριανές ώρες. Περισσότερα φαινόμενα εκτιμάται ότι θα δεχθούν τα δυτικά τμήματα του νομού. Σχετικά αυξημένες θα είναι οι συγκεντρώσει σκόνης. Οι άνεμοι θα πνέουν από νοτιοανατολικές διευθύνσεις ασθενείς έως μέτριοι 3 με 5 μποφόρ. Η θερμοκρασία θα κυμανθεί στην πόλη της Αθήνας από 15 έως 21 βαθμούς.<br/><br/>Στη Θεσσαλονίκη προβλέπονται νεφώσεις με βροχές και σποραδικές καταιγίδες κυρίως μετά το μεσημέρι, ενώ σχετικά αυξημένες θα είναι οι συγκεντρώσεις σκόνης. Οι άνεμοι θα πνέουν νοτιοανατολικοί με εντάσεις έως 5 μποφόρ. Η θερμοκρασία στο κέντρο της πόλης θα κυμανθεί από 12 έως 19 βαθμούς.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/sinnefa-me-vroches-ke-kategides-avrio-sti-thessaloniki"/>
        <a href="https://www.voria.gr/article/kentriki-makedonia-kategides-apo-avrio-eos-ke-tin-pempti"/>
        <a href="https://www.voria.gr/article/topikes-vroches-mechri-to-mesimeri-simera-sti-thessaloniki"/>
        <a href="https://www.voria.gr/article/nea-metavoli-tou-kerou-apo-to-vradi-eos-to-apogevma-tis-defteras"/>
        <a href="https://www.voria.gr/article/sinnefia-ke-psilovrocho-sti-thessaloniki---eos-19-vathmous-i-thermokrasia"/>
        <a href="https://www.voria.gr/article/neo-kima-kakokerias-pro-ton-pilon---pote-ke-pou-tha-simiothi"/>
      </related>
    </article>
  </body>
</html>