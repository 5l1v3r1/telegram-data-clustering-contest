<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640871/%D9%86%D8%A7%D9%88-%D9%87%D9%88%D8%A7%D9%BE%DB%8C%D9%85%D8%A7%D8%A8%D8%B1-%D8%A2%D8%A8%D8%B1%D8%A7%D9%87%D8%A7%D9%85-%D9%84%DB%8C%D9%86%DA%A9%D9%84%D9%86-%D8%A7%D8%B2-%D8%AA%D9%86%DA%AF%D9%87-%D9%87%D8%B1%D9%85%D8%B2-%D8%B9%D8%A8%D9%88%D8%B1-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T07:50:00+00:00"/>
    <meta property="og:title" content="ناو هواپیمابر «آبراهام لینکلن» از تنگه هرمز عبور کرد"/>
    <meta property="og:description" content="نیروی دریایی آمریکا اعلام کرد ناو گروه تحت رهبری ناو هواپیمابر «آبراهام لینکلن» امروز از تنگه هرمز عبور کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640871/%D9%86%D8%A7%D9%88-%D9%87%D9%88%D8%A7%D9%BE%DB%8C%D9%85%D8%A7%D8%A8%D8%B1-%D8%A2%D8%A8%D8%B1%D8%A7%D9%87%D8%A7%D9%85-%D9%84%DB%8C%D9%86%DA%A9%D9%84%D9%86-%D8%A7%D8%B2-%D8%AA%D9%86%DA%AF%D9%87-%D9%87%D8%B1%D9%85%D8%B2-%D8%B9%D8%A8%D9%88%D8%B1-%DA%A9%D8%B1%D8%AF">ناو هواپیمابر «آبراهام لینکلن» از تنگه هرمز عبور کرد</a>
      </h1>
      <h2>نیروی دریایی آمریکا اعلام کرد ناو گروه تحت رهبری ناو هواپیمابر «آبراهام لینکلن» امروز از تنگه هرمز عبور کرده است.</h2>
      <address><time datetime="2019-11-20T07:50:00+00:00">20 Nov 2019, 07:50</time> by <a rel="author">بولتن نیوز | bultannews.com</a></address>
      <p>به گزارش<b> بولتن نیوز</b>،ناوگروه تحت رهبری ناو هواپیمابر «<b>آبراهام لینکلن</b>» آمریکا امروز از آب‌های<b> تنگه هرمز</b> عبور کرده است. یک سخنگوی نیروی دریایی آمریکا با تأیید این خبر، گفته است که این اقدام بر اساس برنامه از پیش‌تعیین‌ شده انجام گرفته است. رسانه‌های انگلیسی نوشته‌اند که ناوشکن «اچ‌ام‌اس دیفندر» این کشور یکی از کشتی‌های ناوگروه تحت رهبری آبراهام لینکلن بوده است. چند ماه پیش فرمانده نیروی دریایی آمریکا در منطقه گفته بود که این کشور قصد دارد یک ناو را از تنگه هرمز عبور دهد. در ماه‌های اخیر با بالا گرفتن تنش‌ها در منطقه، آمریکا ناوهای هواپیمابر خود را از سواحل ایران دور کرده بود. در این مدت این اولین عبور یک ناو هواپیمابر آمریکایی از این تنگه راهبردی است. بیش از یک پنجم نفت جهان، برای انتقال به مقصد از این تنگه عبور می‌کند.</p>
    </article>
  </body>
</html>