<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Olomouc-Katedrala-bude-hostit-Vanoce-v-chramu-603958"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T07:35:00+00:00"/>
    <meta property="og:title" content="Olomouc: Katedrála bude hostit Vánoce v chrámu"/>
    <meta property="og:description" content="Chrám svatého Václava v Olomouci se v prosinci rozezní koncertem melodií Giuseppe Verdiho, Jiřího Pavlici a Johna Lennona. Operní sólisté Moravského divadla Olomouc v něm vystoupí na podporu sdružení Pinokio a Hospice na Svatém Kopečku u Olomouce. Doprovodí je Studentský smíšený sbor a symfonický orchestr kroměřížské konzervatoře."/>
  </head>
  <body>
    <article>
      <h1>Olomouc: Katedrála bude hostit Vánoce v chrámu</h1>
      <address>
        <time datetime="2019-11-20T07:35:00+00:00">20 Nov 2019, 07:35</time>
      </address>
      <p>
        <b>Chrám svatého Václava v Olomouci se v prosinci rozezní koncertem melodií Giuseppe Verdiho, Jiřího Pavlici a Johna Lennona. Operní sólisté Moravského divadla Olomouc v něm vystoupí na podporu sdružení Pinokio a Hospice na Svatém Kopečku u Olomouce. Doprovodí je Studentský smíšený sbor a symfonický orchestr kroměřížské konzervatoře.</b>
      </p>
      <p>Organizátoři koncert koncipují ve stylu slavných vánočních koncertů z vídeňského Schönbrunnu, na nichž přední operní sólisté za doprovodu symfonického orchestru a smíšeného sboru zpívají klasické koledy i známé populární vánoční písně.</p>
      <p>Koncert nesoucí název Vánoce v chrámu se uskuteční ve středu 11. prosince od 18 hodin. Akce proběhne pod záštitou náměstka hejtmana Olomouckého kraje Petra Vrány.</p>
      <p>Vstupenky na koncert je možné zakoupit v informačním centru v podloubí olomoucké radnice.</p>
      <p><b>Program:</b><br/>Giuseppe Verdi – Slavnostní fanfáry z Triumfálního pochodu, Aida<br/>Jiří Pavlica – Missa Brevis<br/>Amazing Grace (aranžmá: Richard Mlynář)<br/>Hail Holy Queen (Sister Act) (aranžmá: Richard Mlynář)<br/>Little Drummer Boy (aranžmá: Richard Mlynář)<br/>Tichá noc<br/>Narodil se Kristus Pán<br/>John Lennon – Yoko Ono: War is Over (aranžmá: Richard Mlynář)</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Olomouc-Do-mesta-dnes-prijede-vnuk-posledniho-ceskeho-krale-603898"/>
        <a href="https://www.parlamentnilisty.cz/politika/obce-volicum/Olomouc-Zapomenute-i-nezname-udalosti-roku-1989-v-regionu-603587"/>
        <a href="https://www.parlamentnilisty.cz/politika/obce-volicum/Olomouc-Mesto-postavi-dalsi-cyklostezku-zacina-jeji-priprava-603489"/>
        <a href="https://www.parlamentnilisty.cz/politika/obce-volicum/Olomouc-Rekola-pomohou-nachazet-idealni-reseni-pro-olomoucke-cyklisty-603430"/>
      </related>
    </article>
  </body>
</html>