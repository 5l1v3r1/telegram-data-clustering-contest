<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1107799809_Oblatsi_i_dajd_ni_ochakvat_dnes"/>
    <meta property="og:site_name" content="webcafé"/>
    <meta property="article:published_time" content="2019-11-20T07:46:00+00:00"/>
    <meta property="og:title" content="Облаци и дъжд ни очакват днес"/>
    <meta property="og:description" content="Мрачно, облачно и дъждовно време ни очаква днес с максимални температури от 13 до 18 градуса. Това съобщават от Националния институт по метеорология и хдрология."/>
  </head>
  <body>
    <article>
      <h1>Облаци и дъжд ни очакват днес</h1>
      <address><time datetime="2019-11-20T07:46:00+00:00">20 Nov 2019, 07:46</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/20/cloudy/1170x780.jpg"/>
        <figcaption>Температурите днес ще стигнат на места до 18 градуса<cite>Снимка: © iStock</cite></figcaption>
      </figure>
      <p>Мрачно, облачно и дъждовно време ни очаква днес с максимални температури от 13 до 18 градуса. Това съобщават от Националния институт по метеорология и хдрология.</p>
      <p>Преди обяд на места в равнините се очаква времето да бъде мъгливо. Следобед от запад ще започнат валежи от дъжд, които през нощта срещу четвъртък ще обхванат и Централна и Източна България.</p>
      <p>Ще се усили вятърът от изток-югоизток, особено в източната половина от страната.</p>
      <p>Въпреки че досега атмосферното налягане е по-високо от средното за ноември се очаква то да падне под нормалното за средата на месеца.</p>
      <p>Атмосферното налягане ще бъде малко по-ниско от средното за месеца.</p>
      <p>Над Черноморието облачността ще е значителна, но без валежи. Ще духа предимно умерен вятър от изток-югоизток. Максимални температури на въздуха ще са 16-18 градуса. Температурата на морската вода е 18°. Вълнението на морето ще е 2 бала, с тенденция на усилване.</p>
      <p>Над планините ще преобладава облачно и мъгливо време. След обяд в масивите от Западна и Южна България ще започнат превалявания от дъжд, по най-високите върхове на Рила и Пирин от сняг. През нощта срещу четвъртък валежите ще обхванат и масивите от Централна България. Ще духа силен и временно бурен вятър от южната четвърт. Максимална температура на височина 1200 метра около 10 градуса, на 2000 метра - около 4 градуса.</p>
      <p>До края на седмицата ще се запази облачното и дъждовно време. В четвъртък ще продължи да духа умерен, в Източна България до силен югоизтоечен вятър, който ще вдигне дневните темератури.</p>
      <p>В петък от изток обаче се очаква да нахлуе хладен въздух. Ще остане предимно облачно, в много райони ще вали дъжд, над около 1800 м - сняг. По-съществени ще са валежите в Рило-Родопската област.</p>
      <p>В събота облачността ще се задържи значителна, но валежи ще има на малко места и ще са предимно слаби. Вятърът ще остане с източна компонента и температурите ще бъдат с малък дневен ход.</p>
    </article>
  </body>
</html>