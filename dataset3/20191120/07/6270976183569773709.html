<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/u-kyyevi-do-dnya-gidnosti-vidkryyut-vystavkovyj-proekt-na-majdani-nezalezhnosti/"/>
    <meta property="og:site_name" content="Рубрика"/>
    <meta property="article:published_time" content="2019-11-20T07:24:05+00:00"/>
    <meta property="og:title" content="У Києві до Дня Гідності відкриють виставковий проект на Майдані Незалежності"/>
    <meta property="og:description" content="У Києві на Майдані Незалежності 20 листопада відкриють виставковий проект до Дня Гідності та Свободи “100 років боротьби”, який триватиме до 1 березня. У Центральній бібліотеці ім. Т. Г. Шевченка для дітей м. Києва проведуть зустріч-дискусію “Події, що змінили Україну”. Про це повідомили у пресслужбі Київської міської державної адміністрації. Також 21 листопада на Майдані Незалежності […]"/>
  </head>
  <body>
    <article>
      <h1>У Києві до Дня Гідності відкриють виставковий проект на Майдані Незалежності</h1>
      <address><time datetime="2019-11-20T07:24:05+00:00">20 Nov 2019, 07:24</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/12/crop-1-860x580-c-1.jpg"/>
      </figure>
      <p>
        <b>
          <b>У Києві на Майдані Незалежності 20 листопада відкриють виставковий проект до Дня Гідності та Свободи “100 років боротьби”, який триватиме до 1 березня. У Центральній бібліотеці ім. Т. Г. Шевченка для дітей м. Києва проведуть зустріч-дискусію “Події, що змінили Україну”.</b>
        </b>
      </p>
      <p>Про це повідомили у пресслужбі <a href="https://kyivcity.gov.ua/news/News_21_listopada_kiv_vidznachit_den_gidnosti_ta_svobodi/">Київської міської державної адміністрації.</a></p>
      <p>Також 21 листопада на Майдані Незалежності (зі сторони Головпоштамту) відкриється фотовиставка “Два століття – одна війна”, на Алеї Героїв Небесної Сотні та в Колонній залі Київської міської державної адміністрації відбудуться заходи, приурочені Дню Гідності.</p>
      <p>Зазначається також, що для вихованців Палацу дітей та юнацтва в цей день буде організовано зустріч “Революція Гідності – революція свободи” з учасниками Євромайдану.</p>
      <p>А в міській спеціалізованій молодіжній бібліотеці “Молода гвардія” пройдуть зустріч із “живою книгою” і виставки матеріалів “Євромайдан: як перемогла гідність”.</p>
      <p>До 27 листопада можна буде відвідати виставку літератури “Україна понад усе!” в Публічній бібліотеці ім. Лесі Українки для дорослих.</p>
      <p>А до 26 листопада ознайомитись із експонатами виставки архівних документів “До Дня Гідності та Свободи” у Державному архіві Києва.</p>
      <p><b>Важливо: </b>21 листопада 2013 року в Україні почався Євромайдан. 6 років тому в цей день у Києві та регіонах розпочалися мирні протести після відмови тодішнього президента Віктора Януковича підписати Угоду про асоціацію з Євросоюзом.</p>
      <p>Указ про День гідності офіційно затверджений президентом від 13 листопада 2014 року. <b>Цей день присвячений двом революціям в Україні – Помаранчевій революції 2004 року та Революції Гідності 2013 року.</b></p>
    </article>
  </body>
</html>