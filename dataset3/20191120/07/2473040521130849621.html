<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/246986/renault-ar-putea-iesi-de-pe-unele-piete.html"/>
    <meta property="og:site_name" content="Wall-Street"/>
    <meta property="article:published_time" content="2019-11-20T07:56:51+00:00"/>
    <meta property="og:title" content="Renault ar putea iesi de pe unele piete"/>
    <meta property="og:description" content="Directorul general interimar al Renault, Clotilde Delbos, a declarat ca producatorul auto francez nu exclude retragerea unor produse sau iesirea de pe unele piete, ca parte a procesului de revizuire a obiectivelor pe termen mediu, transmite Reuters, scrie Agerpres."/>
  </head>
  <body>
    <article>
      <h1>Renault ar putea iesi de pe unele piete</h1>
      <address>
        <time datetime="2019-11-20T07:56:51+00:00">20 Nov 2019, 07:56</time>
      </address>
      <p>
        <b>Directorul general interimar al Renault, Clotilde Delbos, a declarat ca producatorul auto francez nu exclude retragerea unor produse sau iesirea de pe unele piete, ca parte a procesului de revizuire a obiectivelor pe termen mediu, transmite Reuters, scrie Agerpres.</b>
      </p>
      <blockquote>"Vom evita daca vom putea, dar va trebui sa ne punem intrebarea...putem doar sa ne mentinem aceeasi strategie? Nu cred asta. Piata se schimba, trebuie sa ne adaptam", a declarat Clotilde Delbos la o conferinta.</blockquote>
      <p>Luna trecuta, Renault a facut aluzie la o potentiala diminuare a dividendelor, dupa ce a redus perspectivele privind vanzarile si profiturile din cauza evolutiilor de pe pietele <a href="http://www.retail.ro/cataloage-auto/index.html">auto</a> globale.</p>
      <p>Producatorul auto francez se asteapta la o scadere a cererii pe plan global cu 4% anul acesta, fata de un declin de 3% previzionat anterior. Renault i-a socat pe investitori in octombrie cand a emis un avertisment de profit si a anuntat ca anul acesta fluxul de numerar ar putea sa nu fie pozitiv.</p>
      <p>"Vom face o revizuire exacta a situatiei noastre in ceea ce priveste rezultatele financiare si generarea fluxului de numerar la finalul anului. Apoi vom convoca Consiliul de Administratie pentru a decide care va fi politica de dividende adecvata", a afirmat directorul interimar Clotilde Delbos.</p>
      <p>
        <a href="https://www.wall-street.ro/articol/Auto/188454/duster-va-avea-o-editie-limitata-in-2016-care-nu-va-fi-disponibila-in-romania.html">Citeste si:<br/>Cum arata ultima editie a Duster: 15 tari o vor avea, nu si Romania</a>
      </p>
      <figure>
        <img src="https://img.wall-street.ro/image_thumbs/thumbs/665/665bf2fe08f1936b639b5cde060cd093-400x250-00-65.jpg?v=1574246929"/>
      </figure>
      <p>In urmatoarele luni, vor fi revizuite toate aspectele afacerii - inclusiv participarea Renault la Marele Premiu de Formula 1, a adaugat oficialul.</p>
      <p>Renault nu a mai redus dividendele din 2011.</p>
      <p>Pe piata din Romania, grupul Renault a vandut in primele noua luni ale acestui an 52.871 de vehicule, ceea ce plaseaza Romania pe locul 15 in clasamentul celor mai importante piete pentru grupul francez.</p>
      <p>Compania Dacia a fost preluata de Renault in anul 1999. Relansata in 2004 cu modelul Logan, Dacia a devenit un jucator de notorietate pe piata auto europeana.</p>
      <p>
        <a href="https://www.wall-street.ro/articol/Auto/182918/lubexpert-romania-anul-acesta-vanzarile-vor-depasi-5-mil-litri-dupa-ce-2014-a-adus-cresteri-importante.html">Citeste si:<br/>Lubexpert Romania: Anul acesta vanzarile vor depasi 5 MIL. litri</a>
      </p>
      <figure>
        <img src="https://img.wall-street.ro/image_thumbs/thumbs/791/7914ec5946f8dba05e5efb5c7f0a8a90-400x250-00-65.jpg?v=1574246929"/>
      </figure>
    </article>
  </body>
</html>