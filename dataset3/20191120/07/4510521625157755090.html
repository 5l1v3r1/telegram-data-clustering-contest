<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/mihai-fifor-despre-cele-doua-dezbateri-electorale-putem-presedinte-viou-robot-1_5dd4ecf75163ec4271376e4d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T07:42:52+00:00"/>
    <meta property="og:title" content="Mihai Fifor despre cele două dezbateri electorale: „Putem avea un preşedinte viou, sau un robot“"/>
    <meta property="og:description" content="Secretarul general al PSD, Mihai Fifor, a precizat într-o postare pe Facebook faptul că dezbaterea Vioricăi Dăncilă şi cea a lui Klaus Iohannis au fost diferite total, una fiind ”reală” iar cealaltă o ”mascaradă!”"/>
  </head>
  <body>
    <article>
      <h1>Mihai Fifor despre cele două dezbateri electorale: „Putem avea un preşedinte viou, sau un robot“</h1>
      <address><time datetime="2019-11-20T07:42:52+00:00">20 Nov 2019, 07:42</time> by <a rel="author">Calin Mihai</a></address>
      <h4>Secretarul general al PSD, Mihai Fifor, a precizat într-o postare pe Facebook faptul că dezbaterea Vioricăi Dăncilă şi cea a lui Klaus Iohannis au fost diferite total, una fiind ”reală” iar cealaltă o ”mascaradă!”</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/reactia-iohannis-fost-intrebat-catface-sibiu-1_5dd45fd05163ec4271330ab3/index.html"/>
        <a href="https://adevarul.ro/entertainment/celebritati/ce-mesaj-le-a-transmis-dan-teodorescu-celor-nu-vor-merge-vot-din-sila-1_5dd413d15163ec427130c312/index.html"/>
        <a href="https://adevarul.ro/news/politica/viorica-dancila-diploma-inginer-nota-9-absolvire-1_5dd39b5f5163ec42712c2135/index.html"/>
      </related>
      <p>Secretarul general al PSD a criticat dezbaterea lui Klaus Iohannis de la BCU, spunând că este o ”scenetă”, după ce preşedintele României a fost prezent la o dezbatere electorală cu jurnalişti şi studenţi, refuzând o confruntare directă cu fostul premier Viorica Dăncilă.</p>
      <p>”Am avut până la urmă două dezbateri: una reală, cu Viorica Dăncilă şi o mascaradă, cu Iohannis. Una în care Viorica Dancila nu a evitat pe nimeni şi a răspuns la toate întrebările şi o scenetă proastă, regizată, controlată, cenzurată, ca să iasă bine pentru Iubitul Conducător.</p>
      <p>Una cu o presă normală care şi-a făcut datoria şi alta cu jurnalişti „instruiţi” de Cotroceni în prealabil.Partea bună e că am aflat cum ar arăta România dacă ar fi condusă de fiecare dintre cei doi candidaţi.<br/><br/>Putem avea o Românie condusă de un preşedinte viu, autentic, cu calităţile şi defectele sale reale, care nu evită pe nimeni şi care îşi doreşte o naţiune unită, o tara pentru toti romanii sau o Românie condusă de o poză, de un robot, de un preşedinte fake, care vrea o naţiune dezbinată, o tară golită de cei incomozi, în care totul e controlat şi cenzurat. <br/>Putem avea o democraţie cu o presă liberă şi eficientă sau ne putem întoarce la alte timpuri când presa era doar o unealtă a regimului de la putere. <br/>Voi în ce ţară doriţi să trăiţi? Într-o Românie libera si democratică sau într-o ţară a fricii, intoarsă in negura zilelor de dinainte de 1989?”, a scris Fifor pe Facebook.</p>
      <hr/>
    </article>
  </body>
</html>