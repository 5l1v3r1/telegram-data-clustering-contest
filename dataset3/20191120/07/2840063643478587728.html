<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/cronaca/2019/11/20/pesto-morte-enne-arrestata-enne-nel-salernitano_gjgZED2sqCcFB3ec686eAL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-20T07:41:00+00:00"/>
    <meta property="og:title" content="Pestò a morte 18enne, arrestata 30enne nel Salernitano"/>
    <meta property="og:description" content="Dal 2010 la donna di origine romena era tra i latitanti più ricercati in Europa"/>
  </head>
  <body>
    <article>
      <h1>Pestò a morte 18enne, arrestata 30enne nel Salernitano</h1>
      <address>
        <time datetime="2019-11-20T07:41:00+00:00">20 Nov 2019, 07:41</time>
      </address>
      <p>In fuga dal 2010. I carabinieri del Nucleo Investigativo di Napoli hanno localizzato a Scafati, provincia di Salerno, e arrestato una 30enne di origine romena: era tra i latitanti più ricercati in ambito europeo, fa sapere una nota dei militari dell'Arma.</p>
      <p>La donna sfuggiva dal 2010, dall'epoca di un mandato di arresto europeo emesso dalle autorità romene per una sentenza definitiva del Tribunale di Hunedoara che la condannò a 20 anni di reclusione per omicidio volontario aggravato in concorso. I fatti risalgono alla notte del 16 settembre 2007 quando, in una discoteca di Tampa, la donna discusse con un 18enne: lo colpì a calci e pugni, poi con una mazza da baseball e persino con un masso. Gli inflisse il colpo fatale calpestandogli la testa con il tacco della scarpa. Il ragazzo morì in ospedale due giorni dopo.La donna è stata catturata dopo una lunga attività investigativa, anche in collaborazione con il Servizio di Cooperazione Internazionale. Ora è in carcere in attesa dell’estradizione.</p>
    </article>
  </body>
</html>