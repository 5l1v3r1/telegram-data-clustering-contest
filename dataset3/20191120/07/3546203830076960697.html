<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_613905868_Sofiyskiyat_universitet_izbira_nov_rektor"/>
    <meta property="og:site_name" content="webcafé"/>
    <meta property="article:published_time" content="2019-11-20T07:57:00+00:00"/>
    <meta property="og:title" content="Софийският университет избира нов ректор"/>
    <meta property="og:description" content="Общото събрание на Софийския университет се събира, за да избере нов ректор на университета, както и еднолични и колективни органи за управление и контрол на Алма Матер."/>
  </head>
  <body>
    <article>
      <h1>Софийският университет избира нов ректор</h1>
      <address><time datetime="2019-11-20T07:57:00+00:00">20 Nov 2019, 07:57</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2016/09/26/345234654/618x410.jpg"/>
        <figcaption>Ще се изберат и нови колективни органи на управление<cite>Снимка: © Getty Images</cite></figcaption>
      </figure>
      <p>Общото събрание на Софийския университет се събира, за да избере нов ректор на университета, както и еднолични и колективни органи за управление и контрол на Алма Матер.</p>
      <p>Първото заседание на Общото събрание на Софийския университет за новия мандат 2019-2023 г. ще започне в 9.30 часа в аудитория 272 с избор на комисии.</p>
      <p>Следва избор на председател и заместник-председател на Общото събрание на Софийския университет, мандатен отчетен доклад на Ректора, отчетен доклад на Контролния съвет и приемане на отчетите за 2018 и 2019 г., отчет на Университетския обществен застъпник за 2019 г., избор на Ректор, избор на Контролен съвет, избор на Университетски обществен застъпник, избор на Академичен съвет.</p>
      <p>Съгласно прието през 2017 г. изменение в Правилника за устройството и дейността на Софийския университет заседанията на Общото събрание са открити за членовете на академичната общност.</p>
      <p>Не беше прието обаче предложението на ректора проф. Анастас Герджиков, направено през 2018 г., заседанията да бъдат открити и за представители извън академичната общност.</p>
      <p>Затова Общото събрание ще гласува в началото дали представителите на медиите ще могат да присъстват на заседанието.</p>
    </article>
  </body>
</html>