<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/maradona-napusna-khimnasiya-407156.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T07:43:45+00:00"/>
    <meta property="og:title" content="Марадона напусна Химнасия"/>
    <meta property="og:description" content="59-годишната звезда си тръгва с президента Пелегрино"/>
  </head>
  <body>
    <article>
      <h1>Марадона напусна Химнасия</h1>
      <address><time datetime="2019-11-20T07:43:45+00:00">20 Nov 2019, 07:43</time> by <a rel="author">Пламен Вълков</a></address>
      <p>Легендата на световния футбол Диего Армандо Марадона напусна поста старши треньор в Химнасия и Есгрима след само два месеца начели на клуба, съобщава АФП. 59-годишният Марадона си тръгва заедно с президента Габриел Пелегрино, който е взел решение да не издига кандидатурата си на предстоящите избори за нов ръководител. По информация на АФП Марадона няма да изведе Ел Лобо в предстоящия двубой в неделя.</p>
      <p>Химнасия се нарежда на 22-то място от 24 клуба в елита на Аржентина със само 10 точки. В края на октомври Марадона влезе в заглавията по света, след като води мача срещу Нюелс Олд Бойс от кожен трон, на който бе изписано „Господ”. Тове бе подаръкът на Нюелс Олд Бойс към Марадона, който празнуваше рожден ден.</p>
    </article>
  </body>
</html>