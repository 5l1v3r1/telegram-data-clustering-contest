<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/dezhurniyat-sinoptik-na-nimkh-pritesni-vsichki-s-tazi-prognoza-predi-pladne-shche_news710278.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T07:10:00+00:00"/>
    <meta property="og:title" content="Дежурният синоптик на НИМХ притесни всички с тази прогноза: Преди пладне ще..."/>
    <meta property="og:description" content="Днес максималните температури ще са между 13° и 18°, но на места в равнините времето ще бъде мъгливо"/>
  </head>
  <body>
    <article>
      <h1>Дежурният синоптик на НИМХ притесни всички с тази прогноза: Преди пладне ще...</h1>
      <h2>Днес максималните температури ще са между 13° и 18°, но на места в равнините времето ще бъде мъгливо</h2>
      <address>
        <time datetime="2019-11-20T07:10:00+00:00">20 Nov 2019, 07:10</time>
      </address>
      <p>https://blitz.bg/obshtestvo/dezhurniyat-sinoptik-na-nimkh-pritesni-vsichki-s-tazi-prognoza-predi-pladne-shche_news710278.html Blitz.bg</p>
      <figure>
        <img src="https://static.blitz.bg/documents/thumbnails/730/201802/1519665199-6094534.jpg"/>
      </figure>
      <p><b>Днес максималните температури ще са между 13° и 18° - преди пладне на места в равнините времето ще бъде мъгливо. Това съобщи дежурният синоптик Красимир Стоев от Националния институт по метеорология и хидрология (НИМХ), цитиран от <a href="https://focus-news.net/news/2019/11/19/2721158/nimh-utre-maksimalnite-temperaturi-shte-sa-mezhdu-13-i-18-predi-pladne-na-mesta-v-ravninite-vremeto-shte-bade-maglivo.html">Фокус</a>. </b><br/><br/><b>Атмосферното налягане</b> е по-високо от средното за ноември – ще се понижава и ще е малко по-ниско от средното за месеца. <br/><br/><b>През следващото денонощие</b> <b>над страната</b> ще преобладава облачно, през нощта и преди пладне на места в равнините и мъгливо време. <br/><br/><b>След обяд</b> от запад ще започнат валежи от дъжд, които през нощта срещу четвъртък ще обхванат и Централна и Източна България. Ще се усили вятърът от изток-югоизток, особено в източната половина от страната. <br/><br/><b>Преобладаващите минимални температури</b> ще бъдат предимно между 6° и 11°, а <b>максималните </b>- между 13° и 18°. <br/><br/><b>Над Черноморието </b>облачността ще е значителна, но без валежи. Ще духа предимно умерен вятър от изток-югоизток. Максимални температури на въздуха: 16°-18°. Температурата на морската вода е 18°. Вълнението на морето ще е 2 бала, с тенденция на усилване. <br/><br/><b>Над планините</b> ще преобладава облачно и мъгливо време. След обяд в масивите от Западна и Южна България ще започнат превалявания от дъжд, по най-високите върхове на Рила и Пирин от сняг. <br/><br/><b>През нощта срещу четвъртък</b> валежите ще обхванат и масивите от Централна България. Ще духа силен и временно бурен вятър от южната четвърт. Максимална температура на височина 1200 метра около 10°, на 2000 метра – около 4°.<br/><br/><b>В четвъртък </b>ще продължи да духа умерен, в Източна България и силен югоизточен вятър и дневните температури все още ще са сравнително високи. Ще бъде предимно облачно. След временно спиране на валежите сутринта, след обяд от югозапад отново ще се активизират. <br/><br/><b>В петък </b>от изток ще нахлува сравнително хладен въздух и температурите ще са почти без дневен ход. Ще остане предимно облачно, в много райони ще вали дъжд, над около 1800 м - сняг. По-съществени ще са валежите в Рило-Родопската област. <br/><br/><b>В събота </b>облачността ще се задържи значителна, но валежи ще има на малко места и ще са предимно слаби. Вятърът ще остане с източна компонента и температурите ще бъдат с малък дневен ход.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
    </article>
  </body>
</html>