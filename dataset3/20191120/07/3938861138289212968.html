<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/science/_nazvali-tochnu-datu-poyavi-5g-v-ukrayini/938938"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T07:25:00+00:00"/>
    <meta property="og:title" content="Назвали точну дату появи 5G в Україні"/>
    <meta property="og:description" content="5G інтернет в Україні повинен з'явитися через три роки. Відповідну заяву зробив заступник міністра цифрової трансформації Олександр Шелест, повідомляє UBR. &quot;Я думаю, що реальне використання 5G у нас з'явиться через три роки. Такі ж припущення висловлювали й українські ..."/>
  </head>
  <body>
    <article>
      <h1>Назвали точну дату появи 5G в Україні</h1>
      <address><time datetime="2019-11-20T07:25:00+00:00">20 Nov 2019, 07:25</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938938_w_300.jpg?v=0"/>
        <figcaption>5G в Україні з'явиться через три роки Фото: Hi-tech</figcaption>
      </figure>
      <p>5G інтернет в Україні повинен з'явитися через три роки.</p>
      <p>Відповідну заяву зробив заступник міністра цифрової трансформації <b>Олександр Шелест</b>, повідомляє UBR.</p>
      <p>"Я думаю, що реальне використання 5G у нас з'явиться через три роки. Такі ж припущення висловлювали й українські мобільні оператори. Глава Національної комісії регулювання зв'язку та інформатизації Олександр Животовський заявляв, що тендери можуть пройти і раніше. Але в 2020 році працювати 5G-мережі в Україні точно не будуть", - сказав <b>Шелест</b>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/science/_akvarium-i-gorschik-vipustili-novij-pristrij-vid-xiaomi/938873"/>
      </related>
      <p>За словами заступника міністра для впровадження 5G в Україні потрібно використовувати аналогічні частоти, що і в Європі - 700 мегагерц, 3,4-3,8 Гігагерц і 27 ГГц. Ліцензії на використання 5G видаватимуть на основі тендера.</p>
      <p>"Мета уряду на п'ять років — охоплення 80% домогосподарств фіксованим широкосмуговим інтернетом. Причому ми маємо на увазі не просто надати можливість, а не менше 70% — саме підключення та використання послуг. Офіційна статистика свідчить, що рівень проникнення фіксованого інтернету у нас — близько 30-35%", - додав заступник міністра.</p>
      <blockquote>Указ про введення 5G підписав Петро Порошенко 17 травня 2019 року.</blockquote>
    </article>
  </body>
</html>