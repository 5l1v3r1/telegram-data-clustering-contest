<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/rafael-nadal-inspira-spania-la-prima-victorie-in-finala-cupei-davis-20096287"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T07:51:26+00:00"/>
    <meta property="og:title" content="Rafael Nadal inspiră Spania la prima victorie în finala Cupei Davis!"/>
    <meta property="og:description" content="Spania a început cu dreptul finala Cupei Davis, disputată pe teren propriu la Madrid, învingând Rusia cu 2-1. În prima partidă a zilei, Andrey Rublev l-a"/>
  </head>
  <body>
    <article>
      <h1>Rafael Nadal inspiră Spania la prima victorie în finala Cupei Davis!</h1>
      <address><time datetime="2019-11-20T07:51:26+00:00">20 Nov 2019, 07:51</time> by <a rel="author">Sabin P.</a></address>
      <p>
        <b>Spania a început cu dreptul finala Cupei Davis, disputată pe teren propriu la Madrid, învingând Rusia cu 2-1. În prima partidă a zilei, Andrey Rublev l-a învins pe Roberto Bautista-Agut, numărul 9 ATP, cu scorul 3-6, 6-3, 7-6. A intrat însă pe teren liderul mondial Rafael Nadal și a egalat rapid situația, după succesul înregistrat cu Karen Khachanov, scor 6-3, 7-6. În cele din urmă, dublul Marcel Granollers/Feliciano Lopez a adus punctul decisiv, trecând în 2 seturi de Khachanov/Rublev, scor 6-4, 7-6.</b>
      </p>
      <p>A fost a 25-a victorie consecutivă pentru Nadal în Cupa Davis, având acum un palmares de 25-1 la simplu, după înfrângerea din 2004 cu Jiri Novak. Miercuri urmează un nou duel pentru iberici, de această dată cu Croația, deținătoarea trofeului. Însă, Canada a fost prima națiune ce a obținut biletele pentru sferturile de finală ale competiției de la Madrid. Vasek Pospisil și Denis Shapovalov au bifat alte două victorii la simplu, după cele de luni cu Italia. Canadienii au trecut de Reilly Opelka și Taylor Fritz, reprezentanții Statelor Unite ale Americii, fără să cedeze vreun set.</p>
      <p>O altă confruntare interesantă a fost în Grupa A, între Franța și Japonia. Jo-Wilfried Tsonga a adus primul punct, învingându-l rapid pe Jasutaka Uchiyama, însă Gael Monfils a pierdut întâlnirea cu Yoshihito Nishioka. Câștigători la Turneul Campionilor, Herbert/Mahut au adus victoria decisivă, după un succes în 3 seturi cu McLachlan/Uchiyama. Vom avea parte de dueluri tari și miercuri, în afară de Croația vs Spania, Argentina întâlnește Germania, SUA joacă împotriva Italiei, iar Novak Djokovic și Serbia debutează cu Japonia.</p>
      <p> </p>
      <p>
        <b>Programul zilei de miercuri la Madrid</b>
      </p>
      <p>
        <b>12:00 Argentina – Germania</b>
      </p>
      <p>
        <b>12:00 Marea Britanie – Olanda</b>
      </p>
      <p>
        <b>12:00 Serbia – Japonia</b>
      </p>
      <p>
        <b>19:00 Belgia – Australia</b>
      </p>
      <p>
        <b>19:00 Croația – Spania</b>
      </p>
      <p>
        <b>19:00 SUA – Italia</b>
      </p>
    </article>
  </body>
</html>