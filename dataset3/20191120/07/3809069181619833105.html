<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/euro-2020/article/1416672/vainalntoym-nte-giongk-allo-hroma-idio-aima-vid"/>
    <meta property="og:site_name" content="gazzetta.gr"/>
    <meta property="article:published_time" content="2019-11-20T07:14:00+00:00"/>
    <meta property="og:title" content="Βαϊνάλντουμ - Ντε Γιόνγκ: Άλλο χρώμα, ίδιο αίμα... (vid)"/>
    <meta property="og:description" content="Οι Ολλανδοί δείχνουν απίστευτα ενωμένοι ως ομάδα, έστειλαν το μήνυμά τους κατά του ρατσισμού με ευφάνταστο τρόπο και η ... νέα γενιά των «οράνιε» είναι γεμάτη ωραία στοιχεία."/>
  </head>
  <body>
    <article>
      <h1>Βαϊνάλντουμ - Ντε Γιόνγκ: Άλλο χρώμα, ίδιο αίμα... (vid)</h1>
      <h2>Οι Ολλανδοί δείχνουν απίστευτα ενωμένοι ως ομάδα, έστειλαν το μήνυμά τους κατά του ρατσισμού με ευφάνταστο τρόπο και η ... νέα γενιά των «οράνιε» είναι γεμάτη ωραία στοιχεία.</h2>
      <address><time datetime="2019-11-20T07:14:00+00:00">20 Nov 2019, 07:14</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Η εθνική ομάδα της Ολλανδίας είχε εξασφαλίσει την παρουσία της στο Euro 2020 μετά το 0-0 με τη Βόρειο Ιρλανδία το περασμένο Σάββατο και το ματς απέναντι στην Εσθονία το βράδυ της Τρίτης ήταν απλά η τυπική διαδικασία για το χαρούμενο φινάλε.</p>
      <p>Η νίκη ήρθε πανεύκολα με το τελικό 5-0 σε μια βραδιά στην Johan Cruijff Arena όπου οι οπαδοί του αντιπροσωπευτικού συγκροτήματος είδαν ένα σοβαρότατο σύνολο να σκοράρει και να το χαίρεται, με τον Βαϊνάλντουμ της Λίβερπουλ να φτάνει στο χατ-τρικ.</p>
      <p>Βέβαια, τα τρία γκολ παίρνουν ελάχιστη σημασία μπροστά στην απόφαση που είχε πάρει να στείλει το βροντερό του μήνυμα κόντρα στον ρατσισμό.</p>
      <p>Έχοντας δηλώσει πως εκείνος θ' αποχωρούσε από το γήπεδο αν γινόταν αποδέκτης ρατσιστικής συμπεριφοράς όπως συνέβη με τον Μέντες Μορέιρα της Εξέλσιορ στο ματς με την Ντεν Μπος στη δεύτερη κατηγορία, ο «Τζίνι» κέρδισε το χειροκρότημα για τον ευφάνταστο πανηγυρισμό.</p>
      <p><a href="http://www.gazzetta.gr/football/euro-2020/article/1416596/vainalntoym-nte-giongk-antiratistiko-minyma-sto-ollandia-esthonia">Πήρε μαζί του τον Φρένκι Ντε Γιόνγκ και έδειξαν και οι δύο τους βραχιόνές</a>, τους, θέλοντας να τονίσουν πως μέσα τους κυλάει το ίδιο αίμα, ανεξάρτητα από το χρώμα που έχει ο καθένας τους...</p>
      <p>
        <a href="http://www.gazzetta.gr/football/europe/article/1416419/ollandia-vrontero-minyma-kata-toy-ratsismoy-meta-peristatiko-toy-moreira-pic-vid">Την ημέρα του αγώνα, οι Ολλανδοί είχαν φροντίσει να προωθήσουν ακόμα περισσότερο πως τάσσονται κατά του ρατσισμού και των διακρίσεων, με μια πανέμορφη φωτογραφία που δημοσίευσαν όλοι στα social media για να φτάσει παντού...</a>
      </p>
      <figure>
        <iframe data-src="https://twitter.com/official433/status/1196940372859117568?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Φωτογραφίες: Getty Images / Ideal Image.</p>
    </article>
  </body>
</html>