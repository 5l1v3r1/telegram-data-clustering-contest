<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/guncel-haberler/ptt-binlerce-personel-alimi-yapacak-basvuru-sartlari-belli-oldu-h103999.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-20T07:56:23+00:00"/>
    <meta property="og:title" content="PTT Binlerce Personel Alımı Yapacak ! Başvuru Şartları Belli Oldu!"/>
    <meta property="og:description" content="PTT tarafından daha önce yapılan açıklamada kamu personeli alımı yapılacağı ifade edilmişti. Personel alımlarına ilişkin PTT tarafından Resmi Gazete'de yönetmelik yayımlandı ve genel şartlar resmen duyuruldu. Peki başvurular nasıl değerlendirilecek? İşte detaylar..."/>
  </head>
  <body>
    <article>
      <h1>PTT Binlerce Personel Alımı Yapacak ! Başvuru Şartları Belli Oldu!</h1>
      <h2>PTT tarafından daha önce yapılan açıklamada kamu personeli alımı yapılacağı ifade edilmişti. Personel alımlarına ilişkin PTT tarafından Resmi Gazete'de yönetmelik yayımlandı ve genel şartlar resmen duyuruldu. Peki başvurular nasıl değerlendirilecek? İşte detaylar...</h2>
      <address>
        <time datetime="2019-11-20T07:56:23+00:00">20 Nov 2019, 07:56</time>
      </address>
      <p>PTT Türkiye'nin bir zamanlar iletişim yükünü tek başına taşıyordu. Bu süreçte çalışanlar tarafından da en fazla merak edilen konuların başında PTT personel alım ilanlarının ne zaman yayınlanacağı geliyordu. Son yıllarda yapılan personel alım ilanlarındaki yoğun ilgiden dolayı PTT'de bünyesinde çalışacak personeller için KPSS şartı aramadan alım yapılıyordu. Ancak yeni yayımlanan yönetmelik kapsamında alımlarda artık KPSS şartı aranıyor.</p>
      <p>PTT tarafından bir açıklama yapılarak 5 bin kamu personeli alımı yapılacağı ifade edilmişti. Söz konusu açıklamada "PTT AŞ bünyesinde personel eksikliğinden kaynaklanan sorun ve problemlerin çözülmesi bakımından 2018/1 alım sonucunda 5000 personel alımından eksik kalan ve doldurulamayan unvanların tamamlanmasını doldurulmasının en kısa sürede alım yapılmasını talep ediyoruz ve bu boş kalan pozisyonların doldurulması amacıyla 2019 yılında yeni bir personel ilanına çıkılması muhtemeldir" ifadelerine yer verilmişti.</p>
      <p>
        <b>RESMİ GENEL ŞARTLAR</b>
      </p>
      <p>Bu alımlara ilişkin daha önce yapılan haberlerde muhtemel genel şartlar belirtiliyordu. Ancak yönetmelik kapsamında genel şartlar resmen duyuruldu ve KPSS şartıa ranacağı belirtildi. Söz konusu genel şartlar ise şöyle:</p>
      <p>a) 29/5/2009 tarihli ve 5901 sayılı Türk Vatandaşlığı Kanununun 28 inci maddesi kapsamında yer alanlar ile PTT'nin yurtdışındaki işyerlerinde istihdam edilecekler hariç olmak üzere Türk vatandaşı olmak.</p>
      <p>b) On sekiz yaşını tamamlamış ve giriş sınavının yapıldığı yılın ocak ayının birinci günü itibarıyla otuz altı yaşından gün almamış olmak.</p>
      <p>c) Kamu haklarından yasaklı bulunmamak.</p>
      <p>ç) 26/9/2004 tarihli ve 5237 sayılı Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı altı ay veya daha fazla süreyle hapis cezasına ya da affa uğramış olsa bile devletin güvenliğine karşı suçlar, Anayasal düzene ve bu düzenin işleyişine karşı suçlar, zimmet, irtikap, rüşvet, hırsızlık, dolandırıcılık, sahtecilik, güveni kötüye kullanma, görevi kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık, fuhuş, cinsel saldırıda bulunma, çocukların cinsel istismarı, zorla fuhuşa sevk etme, cinsel dokunulmazlığa karşı suçlar, cinsel saldırı, cinsel taciz, uyuşturucu veya uyarıcı madde imal ve ticareti, suç işlemek amacıyla örgüt kurma, tefecilik suçlarından mahküm olmamak.</p>
      <p>d) Uyuşturucu madde bağımlısı olmamak, işe alınmadan önce kullandığı tespit edilmiş ise işe başvuru yaptığı tarih itibarıyla tedavisinin tamamlanmış olduğunu belgelendirmiş olmak.</p>
      <p>e) Askerlikle ilgisi bulunmamak, askerlik çağına gelmemiş olmak veya askerlik çağına gelmiş ise muvazzaf askerlik hizmetini yapmış veya erteletmiş olmak.</p>
      <p>f) Engelli personel çalıştırılmasına ilişkin mevzuat hükümleri saklı kalmak kaydıyla, yurtiçinde ve yurtdışında devamlı görev yapmasına engel olabilecek akıl hastalığı bulunmamak.</p>
      <p>g) Başka kurum ve kuruluşlara karşı mecburi hizmet yükümlülüğü bulunmamak.</p>
      <p>ğ) Atanacağı pozisyon için Yönetim Kurulu tarafından belirlenen öğrenim şartını haiz olmak.</p>
      <p>h) Herhangi bir sosyal güvenlik kurum veya kuruluşundan emekli olmamak.</p>
      <p>ı) Daha önce çalıştıkları kamu kurum veya kuruluşlarından disiplin cezası ile işten çıkarılmış olmamak.</p>
      <p>i) Güvenlik soruşturması ve arşiv araştırması sonucunda sakınca bulunmamış olmak.</p>
      <p>
        <u>
          <b>j) KPSS'den Yönetim Kurulunca belirlenen asgari puanı almış olmak.</b>
        </u>
      </p>
      <p>
        <b>BAŞVURULARIN DEĞERLENDİRİLMESİ</b>
      </p>
      <p>Resmi Gazete'de yayımlanan yönetmelikte başvuruların değerlendirilmesi kapsamında da ibareler yer aldı. Konu hakkında yönetmelikte şu ifadelere yer verildi:</p>
      <p>(1) Başvurular için, personel alım ilanını müteakip en az on günlük başvuru süresi tanınır.</p>
      <p>(2) Başvurular internet ortamında alınır. Başvurudan işe alıma kadar tüm aşamalarda adaylara yapılacak bilgilendirme ve çağrılar PTT'nin internet sitesi insan kaynakları sayfasında duyuru yoluyla yapılır ve bu konuda ayrıca kağıt ortamında herhangi bir yazışma yapılmaz.</p>
      <p>(3) Yapılan değerlendirme sonucunda başvuruda bulunan adaylardan aranan nitelikleri taşıdığı belirlenen adaylar yazılı sınava çağrılır, aranan nitelikleri taşımadığı belirlenenlerin ise başvuruları geçersiz sayılır.</p>
      <p>(4) Yazılı sınav sonucunda Yönetim Kurulunca belirlenen asgari başarı puanına göre en yüksek puandan başlayarak sıralama yapılır ve nihai başarı sıralaması ilan edilir. Başarılı olanlar arasından personel alım ilanında belirtilen pozisyon sayısı kadar yedek aday tespit edilebilir.</p>
      <p>(5) Adayların başarı puanının eşit olması halinde sırasıyla diploma tarihi önce olan, bunun da eşit olması halinde yaşı büyük olan aday tercih edilir.</p>
      <p>(6) Sınav aşamasından sonra gerçeğe aykırı beyanda bulundukları tespit edilenlerin sınavları geçersiz sayılır ve bu kişilerin ataması yapılmaz, ataması yapılmış olanlar varsa atamaları iptal edilir.</p>
      <p>PTT tarafından ilan yayımlandığında adayları sitemiz ve mobil uygulamamız üzerinden anlık olarak haberdar edeceğiz.</p>
    </article>
  </body>
</html>