<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158911_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-20T07:21:00+00:00"/>
    <meta property="og:title" content="&quot;София Спорт&quot; (2010) с икономична победа на Футбол 7"/>
    <meta property="og:description" content="Набор 2009 загуби в голов трилър, вижте резултатите на другите отбори в клуба"/>
  </head>
  <body>
    <article>
      <h1>"София Спорт" (2010) с икономична победа на Футбол 7</h1>
      <address><time datetime="2019-11-20T07:21:00+00:00">20 Nov 2019, 07:21</time> by <a rel="author">Велизар Антов</a></address>
      <p>Отборът на "София Спорт" (2010) записа минимална, но ценна победа в столичното първенство на Футбол 7. Воденият от един от най-перспективните ни млади треньори Йордан Димитров тим надви с 1:0 солиден съперник в лицето на Национал. гола вкара капитанът на "София Спорт" Ясин Сали, но той и неговите съотборници създадоха двуцифрено число положения. Липсата на късмет и добрата игра на вратаря на Национал лиши отбора от по-изразителна победа.<br/><br/>Членовете на клубната управа отчетоха успешна промяна в тактиката на тима, която позволи по-агресивна игра в нападение и създаваме на много голови положения. Младият треньор Йордан Димитров изненада за пореден път противниците си и с наложената висока преса създаде голямо предимство за отбора си. "Доволен съм от всички деца, които играха на върха на възможностите си. Продължаваме да работим упорито, за да ставаме все по-добри", заяви Димитров пред репортер на <b>NOVSPORT.COM.</b> <br/> <b><br/>СЪСТАВ НА "СОФИЯ СПОРТ" (2010):</b> Сава Чиликов, Велян Колев, Александър Върбанов, Йоан Първанов, Михаил Добриянов, Адриан Петров, Ясин Сали, Валери Буюклийски, Калоян Мерджанов, Андрей Стоянов, Мартин Миладинов<br/><br/>При набор 2009 отборът на "София Спорт" допусна драматична загуба с 5:6 от Елит. В головия трилър на базата на ДИТ в Драгалевци с хеттрик се отличи Георги Сапунджиев, който по този начин обеща и поднесе подарък за рождения ден на майка си. Останалите две попадения бяха дело на Мартин Люнчев и капитана Сава Фурнигов.<br/><br/><b>СЪСТАВ НА "СОФИЯ СПОРТ" (2009): </b>Стилиян Пъдарев,<b> </b>Огнян Николов, Сава Фурнигов, Борис Костадинов, Мартин Люнчев, Денислав Пейчев, Георги Сапунджиев, Адриан Емилов, Радослав Тодоров, Адриан Петров, Александър Върбанов<br/><br/>В останалите мачове през уикенда отборите на "София Спорт" записаха микс от резултати. <b>Набор 2005</b> с треньор Калин Цолов разгроми Победа със 7:2. Хеттрик заби Алекс Асенов, по един път се разписаха Георги Сашов (дузпа), Мартин Пъдарев, Кристиян Ефтимов и Алекссандър Йорданов. Освен това Александър Йорданов на два пъти и Славчо Славчев уцелиха греди.<br/><br/>При <b>родените през 2008 година</b> футболисти "София Спорт" загуби с 0:1 от Пловдив Сити, но показаха добра игра.<br/><br/>Димитър Георгиев - Шустера записа победа с водения от него <b>набор 2007</b> с 3:0 над Конкордия. Головете вкараха Лъчезар Гигов - 2 и Дарин Петков. Отборът на <b>родените през 2006 година</b> футболисти на "София Спорт" падна нелепо с 0:1 от Сердика, като бяха пропуснати няколко чисти възможности за гол.</p>
    </article>
  </body>
</html>