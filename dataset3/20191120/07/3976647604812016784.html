<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/har-ar-arets-julklapp-2019/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-20T07:56:35+00:00"/>
    <meta property="og:title" content="Klart: Här är årets julklapp 2019"/>
    <meta property="og:description" content="En låda för att lägga ifrån sig mobiltelefonen i har utsetts till årets julklapp av HUI. Den anspråkslösa lådan kan enligt institutet skapa bättre balans i livet."/>
  </head>
  <body>
    <article>
      <h1>Klart: Här är årets julklapp 2019</h1>
      <address>
        <time datetime="2019-11-20T07:56:35+00:00">20 Nov 2019, 07:56</time>
      </address>
      <slideshow>
        <figure>
          <img src="https://imengine.hall.infomaker.io/imengine/image.php?uuid=92c96acb-4802-5e0a-858f-5ab1a6e6df2c&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>Mobillådan är årets julklapp.<cite>Anders Wiklund/TT</cite></figcaption>
        </figure>
        <figure>
          <img src="https://imengine.hall.infomaker.io/imengine/image.php?uuid=36b0715e-398a-5437-b2cf-433e4f31961b&amp;type=preview&amp;source=false&amp;function=hardcrop&amp;width=880&amp;height=587&amp;q=80"/>
          <figcaption>HUIs analytiker Saga Bowallius presenterar årets julklapp.<cite>Anders Wiklund/TT</cite></figcaption>
        </figure>
      </slideshow>
      <p>
        <i>En låda för att lägga ifrån sig mobiltelefonen i har utsetts till årets julklapp av HUI. Den anspråkslösa lådan kan enligt institutet skapa bättre balans i livet.</i>
      </p>
      <p>– Vi var väldigt överens om att det här var det självklara valet, säger Saga Bowallius, analytiker vid HUI, vid en pressträff där lådan presenterades.</p>
      <p>Motiveringen till valet är att lådan kan vara en hjälp för att hitta balans i livet.</p>
      <p>"Årets julklapp – mobillådan – är en låda där telefonen kan läggas undan för att vi lättare ska kunna hitta balansen mellan uppkoppling och skärmfrihet", skriver HUI i ett pressmeddelande.</p>
      <p>Det är 32:a året i rad som Handelns utredningsinstitut, HUI, utsett årets julklapp. Kriterierna som måste uppfyllas är att produkten ska vara en nyhet eller ha väckt nytt intresse under året.</p>
      <p>Den ska också svara för ett högt försäljningsvärde eller säljas i stort antal. Slutligen ska den representera den tid vi lever i.</p>
      <p>Men vilken julklapp vill svenskarna helst ha? Prisjämförelsesajten Pricerunner har i samarbete med Kantar Sifo frågat 1 000 svenskar och frågat vad de helst vill ha. I topp hamnar boken.</p>
      <p>"Då talar vi om en fysisk bok. Mest intressant är att det är unga människor i åldern 18–29 år som allra helst vill ha böcker. På julen verkar vi vilja ha en paus från alla digitala och sociala medier", skriver Nicklas Storåkers, vd, i ett pressmeddelande.</p>
      <p>
        <b>TT</b>
      </p>
      <details>
        <summary><b>Fakta: Årets julklapp sedan 1988<br/></b>1988 Bakmaskin<br/>1989 Videokamera<br/>1990 Wokpanna<br/>1991 Cd-spelare<br/>1992 Tv-spel<br/>..</summary>
        <h4>Fakta: Årets julklapp sedan 1988</h4>
        <p>1988 Bakmaskin</p>
        <p>1989 Videokamera</p>
        <p>1990 Wokpanna</p>
        <p>1991 Cd-spelare</p>
        <p>1992 Tv-spel</p>
        <p>1993 En doft (parfym)</p>
        <p>1994 Mobiltelefon</p>
        <p>1995 Cd-skiva</p>
        <p>1996 Internetpaket</p>
        <p>1997 Elektroniskt husdjur</p>
        <p>1998 Datorspel</p>
        <p>1999 Bok</p>
        <p>2000 Dvd-spelare</p>
        <p>2001 Verktyg</p>
        <p>2002 Kokbok</p>
        <p>2003 Mössa</p>
        <p>2004 Platt-tv</p>
        <p>2005 Pokerset</p>
        <p>2006 Ljudbok</p>
        <p>2007 GPS-mottagare</p>
        <p>2008 En upplevelse</p>
        <p>2009 Spikmatta</p>
        <p>2010 Surfplatta</p>
        <p>2011 Färdigpackad matkasse</p>
        <p>2012 Hörlurar</p>
        <p>2013 Råsaftcentrifug</p>
        <p>2014 Träningsarmband</p>
        <p>2015 Robotdammsugare</p>
        <p>2016 VR-glasögon</p>
        <p>2017 Elcykel</p>
        <p>2018 Återvunnet plagg</p>
        <p>2019 Mobillådan</p>
        <p>Källa: HUI Research.</p>
      </details>
    </article>
  </body>
</html>