<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22797/neznani-storilec-iz-skladisca-odtujil-traktorsko-kosilnico-in-gradbeni-material.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-20T07:22:00+00:00"/>
    <meta property="og:title" content="Neznani storilec iz skladišča odtujil traktorsko kosilnico in gradbeni material"/>
    <meta property="og:description" content="V preteklem dnevu so policisti na območju PU Murska Sobota obravnavali dve prometni nesreči z materialno škodo, pet kaznivih dejanj, šest kršitev javnega reda in miru ter dva primera povoženja divjadi.Na področju kriminalitete so v Radencih obravnavali vlom v skladišče iz katerega je neznani storilec odtujil traktorsko ..."/>
  </head>
  <body>
    <article>
      <h1>Neznani storilec iz skladišča odtujil traktorsko kosilnico in gradbeni material</h1>
      <h2>Policisti so v Veržeju obravnavali poškodovanje tuje stvari, v Ljutomeru pa goljufijo</h2>
      <address><time datetime="2019-11-20T07:22:00+00:00">20 Nov 2019, 07:22</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2018_05/policija_4578044031.jpg"/>
        <figcaption>Policija</figcaption>
      </figure>
      <p>V preteklem dnevu so policisti na območju PU Murska Sobota obravnavali dve prometni nesreči z materialno škodo, pet kaznivih dejanj, šest kršitev javnega reda in miru ter dva primera povoženja divjadi.</p>
      <p>Na področju kriminalitete so v Radencih obravnavali vlom v skladišče iz katerega je neznani storilec odtujil traktorsko kosilnico in gradbeni material. V Veržeju in Lendavi je bilo obravnavano poškodovanje tuje stvari, v Murski Soboti grožnja in v Ljutomeru goljufija.</p>
      <p>Javni red in mir je bil kršen štirikrat na javnem kraju in dvakrat v zasebnem prostoru. Kršitelji so se ob intervenciji policistov pomirili in s kršitvijo prenehali.</p>
      <p>Zaradi vožnje brez ustreznega vozniškega dovoljenja je bil v Murski Soboti kršitelju zasežen osebni avtomobil.</p>
      <p>Meritve hitrosti z radarjem bodo policisti danes opravljali na celotnem območju PU Murska Sobota.</p>
    </article>
  </body>
</html>