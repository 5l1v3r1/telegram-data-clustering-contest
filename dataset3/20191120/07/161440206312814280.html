<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/20/orrore-a-berlino-accoltellato-a-morte-il-figlio-dell-ex-president-137-954817.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T07:46:37+00:00"/>
    <meta property="og:title" content="Orrore a Berlino: accoltellato a morte il figlio dell'ex presidente Weizsaecker"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Germania</h6>
      <h1>Orrore a Berlino: accoltellato a morte il figlio dell'ex presidente Weizsaecker</h1>
      <h2>Aggredito mentre teneva un discorso davanti a una platea di venti persone</h2>
      <address>
        <time datetime="2019-11-20T07:46:37+00:00">20 Nov 2019, 07:46</time>
      </address>
      <p>Orrore ieri sera nella clinica di Schlosspark, a Berlino, dove il figlio dell'ex presidente tedesco Richard von Weizsaecker è stato accoltellato e ucciso.</p>
      <p>Fritz von Weizsaecker, 59 anni, era primario, ed è stato aggredito mentre teneva un discorso davanti a una platea di venti persone.</p>
      <p>Il suo aggressore, un 57enne senza precedenti, è già stato arrestato ma resta ancora ignoto il movente del delitto.</p>
      <p>Gravemente ferito anche un poliziotto in borghese, che era fra gli spettatori ed è intervenuto in difesa del medico al momento del fatto.</p>
      <p>Weizsaecker era uno specialista internista molto rinomato ed amato da colleghi e pazienti.</p>
      <p>Oltre che in Germania, aveva lavorato e insegnato in Svizzera e negli Usa. Era membro dell'FDP.</p>
      <p>Il padre della vittima, Richard von Weizsaecker, morto nel gennaio 2015, è stato sindaco di Berlino fra il 1981 e il 1984, e presidente della Repubblica federale, fra il 1984 e il 1994.</p>
      <p>(Unioneonline/v.l.)</p>
    </article>
  </body>
</html>