<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/trabzonspor/2019/11/20/trabzonsporda-filip-novak-yoksa-abdurrahim-dursun-var"/>
    <meta property="og:site_name" content="FotoMaç"/>
    <meta property="article:published_time" content="2019-11-20T07:22:00+00:00"/>
    <meta property="og:title" content="Trabzonspor'da Filip Novak yoksa Abdurrahim Dursun var"/>
    <meta property="og:description" content="Ankaragücü'ne konuk olacak Trabzonspor'da Filip Novak'ın sakatlanması üzerine genç oyuncu Abdurrahim Dursun'a forma şansı doğdu. Bu sezon Süper Lig'de hiç süre alamayan genç futbolcu deplasmanda oynanan Krasnodar karşılaşmasında 90 dakika sahada kalmış ve oynadığı futbolla göz doldurmuştu."/>
  </head>
  <body>
    <article>
      <h1><u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u>'da <u><a href="https://www.fotomac.com.tr/haberleri/filip-novak?id=f49e0790-4c49-4d74-83b9-1a9bd3a7e329">Filip Novak</a></u> yoksa <u><a href="https://www.fotomac.com.tr/haberleri/abdurrahim-dursun?id=a63faf6f-2877-4745-bd93-5da2b14b990e">Abdurrahim Dursun</a></u> var</h1>
      <h2>Ankaragücü'ne konuk olacak <u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u>'da <u><a href="https://www.fotomac.com.tr/haberleri/filip-novak?id=f49e0790-4c49-4d74-83b9-1a9bd3a7e329">Filip Novak</a></u>'ın sakatlanması üzerine genç oyuncu <u><a href="https://www.fotomac.com.tr/haberleri/abdurrahim-dursun?id=a63faf6f-2877-4745-bd93-5da2b14b990e">Abdurrahim Dursun</a></u>'a forma şansı doğdu. Bu sezon <u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'de hiç süre alamayan genç futbolcu deplasmanda oynanan <u><a href="https://www.fotomac.com.tr/haberleri/krasnodar?id=4e05e763-efba-4089-8072-4a9aad93b5f4">Krasnodar</a></u> karşılaşmasında 90 dakika sahada kalmış ve oynadığı futbolla göz doldurmuştu.</h2>
      <address>
        <time datetime="2019-11-20T07:22:00+00:00">20 Nov 2019, 07:22</time>
      </address>
      <p>Sezon başından bu yana sakatlıklardan dolayı başı ağrıyan <u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u>'a bir kötü haber de <u><a href="https://www.fotomac.com.tr/haberleri/filip-novak?id=f49e0790-4c49-4d74-83b9-1a9bd3a7e329">Filip Novak</a></u>'tan geldi. Bordo-mavili ekipte Novak, ülkesi Çekya'nın milli takım kampında sakatlandı.</p>
      <figure>
        <a href="https://www.fotomac.com.tr/webtv/videoizle/obi-mikel-basarida-pay-sahibi-olmak-istiyorum">
          <img src="https://iaftm.tmgrup.com.tr/2fe6ce/644/381/0/0/1216/720?u=https://iaspr.tmgrup.com.tr/2019/11/19/1574154601225.jpeg"/>
        </a>
        <figcaption>Obi Mikel: Başarıda pay sahibi olmak istiyorum</figcaption>
      </figure>
      <p>Oyuncunun 1 ay sahalardan uzak kalması beklenirken teknik direktör <u><a href="https://www.fotomac.com.tr/haberleri/unal-karaman?id=c7c1307a-891e-457c-b7d0-67bc2e8e6e48">Ünal Karaman</a></u>'ın sol bekte <u><a href="https://www.fotomac.com.tr/haberleri/filip-novak?id=d1f860b3-823b-4b2b-a936-363dc3aa11b3">Filip Novak</a></u>'ın yerine <u><a href="https://www.fotomac.com.tr/haberleri/umit-milli-takim?id=83be49da-ccdf-4ddd-b88e-76d0f80f5b84">Ümit Milli Takım</a></u> oyuncusu <u><a href="https://www.fotomac.com.tr/haberleri/abdurrahim-dursun?id=a63faf6f-2877-4745-bd93-5da2b14b990e">Abdurrahim Dursun</a></u>'a görev vermesi bekleniyor.</p>
      <p>
        <b>FORMA ABDURRAHİM'İN</b>
      </p>
      <p>Trabzonspor altyapısından yetişen Abdurrahim Dursun, geçtiğimiz yılı Kırklarelispor ve 1461 Trabzon'da kiralık geçirirken bu yıl A takım kadrosunda yer bulmaya başladı. Trabzonspor'un ligde bu sezon oynadığı 11 maçın 10'unda kadroya girmeyi başaran Abdurrahim, bu sezonki ilk ve tek resmi maçına ise <u><a href="https://www.fotomac.com.tr/haberleri/uefa?id=fc10adcd-3263-4cd6-ab10-429757eaaf86">UEFA</a></u> Avrupa Ligi'nde <u><a href="https://www.fotomac.com.tr/haberleri/krasnodar?id=4e05e763-efba-4089-8072-4a9aad93b5f4">Krasnodar</a></u> deplasmanında çıktı.</p>
      <related>
        <a href="https://www.fotomac.com.tr/galeri/trabzonspor/ve-transfer-bitiyor-talica-2-milyon-euro-karsiliginda-son-dakika-haberleri"/>
      </related>
      <p>Trabzonspor'un deplasmanda 3-1 kaybettiği mücadelede 90 dakika sahada kalan 20 yaşındaki oyuncu, Novak'ın yokluğunda Karaman'ın sol bek pozisyonundaki kozu olacak.</p>
      <p>Öte yandan, Abdurrahim Dursun, Ümit Milli Takım formasını da 10 defa terletme başarısı gösterdi.</p>
    </article>
  </body>
</html>