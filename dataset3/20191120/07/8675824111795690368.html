<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/pakistan-will-keep-bowling-on-right-area-to-stop-smith-143415"/>
    <meta property="og:site_name" content="Wah Cricket"/>
    <meta property="article:published_time" content="2019-11-20T07:52:03+00:00"/>
    <meta property="og:title" content="स्मिथ को रोकने के लिए पाकिस्तान ने बनाई खास रणनीति, मिस्बाह ने किया खुलासा"/>
    <meta property="og:description" content="मिस्बाह उल हक ने कहा है कि अगर गेंदबाजों सही दिशा में बॉल डालेंगे तो स्मिथ को रन बनाने से रोका जा सकता है."/>
  </head>
  <body>
    <article>
      <h1>स्मिथ को रोकने के लिए पाकिस्तान ने बनाई खास रणनीति, मिस्बाह ने किया खुलासा</h1>
      <h2>मिस्बाह उल हक ने कहा है कि अगर गेंदबाजों सही दिशा में बॉल डालेंगे तो स्मिथ को रन बनाने से रोका जा सकता है.</h2>
      <address>
        <time datetime="2019-11-20T07:52:03+00:00">20 Nov 2019, 07:52</time>
      </address>
      <p><b>AUS Vs PAK:</b> पाकिस्तान और ऑस्ट्रेलिया के बीच गुरुवार से दो टेस्ट की सीरीज शुरू होने जा रही है. इस सीरीज के साथ ही पाकिस्तानी टीम टेस्ट चैंपियनशिप में अपने सफर की शुरुआत करेगी. लेकिन 1995 में ऑस्ट्रेलिया की धरती पर आखिरी बार टेस्ट जीतने वाली पाकिस्तान टीम के सामने दुनिया के नंबर 1 बल्लेबाज स्टीव स्मिथ की चुनौती है.</p>
      <p>बॉल टेंपरिंग विवाद के बाद स्मिथ ने टेस्ट क्रिकेट में पहले से भी ज्यादा खतरनाक बल्लेबाज के तौर पर एंट्री मारी है. स्मिथ ने हाल ही में एशेज सीरीज में खेलते हुए चार टेस्ट मैचों में 774 रन बनाए. हालांकि पाकिस्तानी टीम के नए कोच मिस्बाह का मानना है कि गेंद को सही जगह पर रखकर स्मिथ को रन बनाने से रोका जा सकता है.</p>
      <p>पाकिस्तान क्रिकेट टीम के मुख्य कोच मिस्बाह उल हक ने कहा है कि आस्ट्रेलियाई बल्लेबाज स्टीवन स्मिथ को आउट करने के लिए गेंद को सही जगह पर या ऑफ स्टंप्स के ऊपर रखना महत्वपूर्ण होगा. मिस्बाह ने कहा, "जहां तक स्मिथ की बात है तो विश्व के टॉप बल्लेबाजों के लिए एक गेंदबाज को सही जगह पर गेंद रखना होगा. हमारे गेंद इस समय अपनी रणनीतियों को सही से लागू कर रहे हैं और मुझे उम्मीद है कि इससे दबाव बनाने में सक्षम होंगे."</p>
      <p>उन्होंने कहा, "यह मायने नहीं रखता है कि एक अच्छा बल्लेबाज बल्लेबाजी कर रहा है. मायने यह रखता है कि आप ज्यादा से ज्यादा गेंद को उस एरिये में रखें, जिससे कि दबाव बनाया जा सके और बल्लेबाज आपको सम्मान दे और फिर आप उन्हें गलती करने के लिए मजबूर करें."</p>
      <p>टेस्ट चैंपियनशिप में ऑस्ट्रेलियाई टीम इस वक्त 56 प्वाइंट्स के साथ चौथे नंबर पर है. अगर ऑस्ट्रेलिया दोनों टेस्ट जीतने में कामयाब हो जाती है तो उसे 120 प्वाइंट्स का फायदा होगा और वह प्वाइंट्स टेबल में दूसरे स्थान पर पहुंच सकता है.</p>
    </article>
  </body>
</html>