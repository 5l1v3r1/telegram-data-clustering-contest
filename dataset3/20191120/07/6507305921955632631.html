<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/gazzetta-nuovo-stadio-milan-e-inter-riflettono-e-braccio-di-ferro-con-il-comune-sul-futuro-di-san-siro-e-sulle-volumetrie-352524"/>
    <meta property="og:site_name" content="MilanNews.it"/>
    <meta property="article:published_time" content="2019-11-20T07:56:00+00:00"/>
    <meta property="og:title" content="Gazzetta - Nuovo stadio, Milan e Inter riflettono: è braccio di ferro con il Comune sul futuro di San Siro e sulle volumetrie"/>
    <meta property="og:description" content="Milan e Inter riusciranno a costruire il nuovo stadio? Se lo chiede questa mattina La Gazzetta dello Sport che spiega che il punto di domanda su questa questione è bello grosso. I due club hanno da tempo esposto la loro idea e hanno presentato anche i due progetti ancora in corsa, ma il Comune di Milano sembra avere un pensiero un po' di diverso: ok ad un nuovo impianto, ma San Siro non si tocca  e il cemento nella zona dovrà essere la metà di quello richiesto."/>
  </head>
  <body>
    <article>
      <h1>Gazzetta - Nuovo stadio, Milan e Inter riflettono: è braccio di ferro con il Comune sul futuro di San Siro e sulle volumetrie</h1>
      <address><time datetime="2019-11-20T07:56:00+00:00">20 Nov 2019, 07:56</time> by <a rel="author">Enrico Ferrazzi</a></address>
      <p>Milan e Inter riusciranno a costruire il nuovo stadio? Se lo chiede questa mattina La Gazzetta dello Sport che spiega che il punto di domanda su questa questione è bello grosso. I due club hanno da tempo esposto la loro idea e hanno presentato anche i due progetti ancora in corsa, ma il Comune di Milano sembra avere un pensiero un po' di diverso: ok ad un nuovo impianto, ma San Siro non si tocca  e il cemento nella zona dovrà essere la metà di quello richiesto.</p>
      <p><b>DUE SCOGLI</b> - In pratica, se Milan e Inter vogliono costruire il nuovo stadio dovranno cambiare radicalmente il loro progetto. Il futuro è dunque molto incerto: il tema centrale è sempre il destino di San Siro che le due società vorrebbero demolire dopo aver costruito il nuovo impianto, mentre Palazzo Marino vorrebbe rifunzionalizzarlo. Un altro scoglio è rappresentato poi dalle volumetrie: Inter e Milan lavorano nel rispetto della legge sugli stadi, che permette di derogare i piani regolatori, e così per rientrare negli investimenti prevedono che l’area extra-stadio abbia un indice volumetrico di 0,63 contro lo 0,35 previsto dal Comune di Milano. </p>
      <p><b>CONFRONTO </b>- Qualche settimana fa, dopo l'ok del Consiglio Comunale e della Giunta, rossoneri e nerazzurri hanno inviato al sindaco Sala una lettera per chiedere spiegazioni in merito alle condizioni poste dal Comune per la costruzione del nuovo stadio. Ieri è arrivata la risposta, che ha di fatto aperto un nuovo capitolo di questa vicenda: gli incontri tra Inter, Milan e Comune saranno decisivi per trovare un'eventuale soluzione. </p>
    </article>
  </body>
</html>