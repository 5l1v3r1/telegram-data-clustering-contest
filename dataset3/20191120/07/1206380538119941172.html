<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/10-snimku-nejen-interieru-bertramky-kterou-karel-gott-80-prepsal-pred-smrti-na-ivanu"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T07:00:00+00:00"/>
    <meta property="og:title" content="10 snímků nejen interiéru Bertramky, kterou Karel Gott (†80) přepsal před smrtí na Ivanu"/>
    <meta property="og:description" content="Vila na pražské Bertramce bude vždy spojena se jménem mnohonásobného Zlatého slavíka Karla Gotta (+80). Jde o dům, který je dispozičně veden jako 4+1 a nachází se na konci slepé ulice a jeho zadní část je postavena ve stylu art deco. Mistr si potrpěl na přepychové a umělecké vybavení, které je patrné ze snímků."/>
  </head>
  <body>
    <article>
      <h6 class="kicker">vila</h6>
      <h1>10 snímků nejen interiéru Bertramky, kterou Karel Gott (†80) přepsal před smrtí na Ivanu</h1>
      <address><time datetime="2019-11-20T07:00:00+00:00">20 Nov 2019, 07:00</time> by <a rel="author">Rudolf Šindelář</a></address>
      <slideshow>
        <figure>
          <img src="https://www.extra.cz/images/thumbs/b0/14/b01449a-247157-new-project-44-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>
            <cite>Profimedia.cz</cite>
          </figcaption>
        </figure>
        <figure>
          <img src="https://www.extra.cz/images/thumbs/48/71/48711c8-245112-73261238-981313202210724-1554800-2560x0-shrink.jpg"/>
          <figcaption>Když přijdete ke Gottově vile, je na ni krásný pohled.<cite>eXtra.cz</cite></figcaption>
        </figure>
        <figure>
          <img src="https://www.extra.cz/images/thumbs/80/17/8017bf8-245110-73021593-2539273876307427-269244-2560x0-shrink.jpg"/>
          <figcaption>Karel si našel vysněnou vilu.<cite>eXtra.cz</cite></figcaption>
        </figure>
        <figure>
          <img src="https://www.extra.cz/images/thumbs/31/54/3154169-98006-profimedia-0157456675-2560x0-shrink.jpg"/>
          <figcaption>Jde o vilu, která má obří hodnotu.<cite>profimedia.com</cite></figcaption>
        </figure>
        <figcaption>
          <a href="https://www.extra.cz/10-snimku-nejen-interieru-bertramky-kterou-karel-gott-80-prepsal-pred-smrti-na-ivanu/galerie/4">+ Dalších 7 fotografií</a>
        </figcaption>
      </slideshow>
      <p>
        <b>Vila na pražské Bertramce bude vždy spojena se jménem mnohonásobného Zlatého slavíka Karla Gotta (+80). Jde o dům, který je dispozičně veden jako 4+1 a nachází se na konci slepé ulice a jeho zadní část je postavena ve stylu art deco. Mistr si potrpěl na přepychové a umělecké vybavení, které je patrné ze snímků.</b>
      </p>
      <p><a href="https://www.extra.cz/tema/karel-gott-1">Gott</a>, než se nastěhoval na Bertramku, žil ve Strašnicích v Praze 10. A to i se svými rodiči Karlem a Marií ve dvougeneračním domě, jehož stavbu „má na svědomí“ známý architekt Jiří Siegel. Během svého života Slavík vystřídal několik bydlišť. Jako dítě žil v Plzni. V šesti letech se ale rodina přestěhovala do Prahy.</p>
      <p>Gottovi se usadili ve vile v Kobylisích v Okrouhlické ulici nad Bulovkou, následně si nechal postavit vilu ve Strašnicích. V osmdesátých letech se ale rozhodl přesunout do vily na Bertramce. Jak zpěvák v minulosti opakovaně uvedl, Bertramku už nikdy za jiné sídlo vyměnit nechtěl.</p>
      <p>Vila na Bertramce o velikosti 4+1 měla ve svém interiéru vykládaný nábytek či drahé perské koberce. Dokonce si na toaletu pořídil záchodové prkýnko značky Versace. V přízemí se nachází obývací pokoj spojený s jídelnou.</p>
      <h3>Pokoje v prvním patře</h3>
      <p><a href="https://www.extra.cz/10-vzacnych-snimku-jak-travila-ivana-gottova-posledni-tydny-pred-smrti-mistra">V místnostech jsou vykládané dřevěné stropy a v obývacím pokoji také například kamenný krb, velká knihovna</a>. Klavír rozhodně nesměl chybět a sloužil i jako výstavka pro některá ocenění. Dřevěné schodiště vede do patra, kde je ložnice a dětské pokoje dcer Charlotty a Nelly. V patře je i velká koupelna.</p>
      <p>Na Bertramce nechybí garáž a zahrada, ze které je krásný výhled na Prahu. Zajímavostí je, že Gott ve vile nedožil jako majitel – v prosinci roku 2015 sepsal se svými právníky darovací smlouvu, na základě níž převedl vilu i přilehlé pozemky nemovitosti na svou manželku Ivanu Gottovou.</p>
    </article>
  </body>
</html>