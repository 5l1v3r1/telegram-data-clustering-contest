<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/okko-hersonsku-naftoperevalku-kupiv-galnaftogaz-antonov-zmi-50054538.html"/>
    <meta property="og:site_name" content="НВ"/>
    <meta property="article:published_time" content="2019-11-20T07:02:00+00:00"/>
    <meta property="og:title" content="Херсонську нафтоперевалку купив власник мережі заправок ОККО — ЗМІ"/>
    <meta property="og:description" content="Концерн Галнафтогаз, кінцевим бенефіціарним власником якого є бізнесмен Віталій Антонов, купив Херсонський нафтоперевалочний комплекс."/>
  </head>
  <body>
    <article>
      <h1>Херсонську нафтоперевалку купив власник мережі заправок ОККО — ЗМІ</h1>
      <h2>Концерн Галнафтогаз, кінцевим бенефіціарним власником якого є бізнесмен Віталій Антонов, купив Херсонський нафтоперевалочний комплекс.</h2>
      <address>
        <time datetime="2019-11-20T07:02:00+00:00">20 Nov 2019, 07:02</time>
      </address>
      <p>Про це пише <a href="https://www.argusmedia.com/ru/news/2018190-%D0%B3%D0%B0%D0%BB%D0%BD%D0%B0%D1%84%D1%82%D0%BE%D0%B3%D0%B0%D0%B7-%D0%BF%D1%80%D0%B8%D0%BE%D0%B1%D1%80%D0%B5%D0%BB-%D1%85%D0%B5%D1%80%D1%81%D0%BE%D0%BD%D1%81%D0%BA%D0%B8%D0%B9-%D1%82%D0%B5%D1%80%D0%BC%D0%B8%D0%BD%D0%B0%D0%BB">Argus Media</a> з посиланням на учасників ринку.</p>
      <p>Аукціон пройшов 18 листопада. У ньому брало участь п’ять компаній. На сайті ДП СЕТАМ назви компаній не вказуються. Майновий комплекс загальною площею 5,47 тис. кв. м в Херсоні продали за 200 млн грн. Стартова ціна становила 161,2 млн грн</p>
      <p>Майновий комплекс в Херсонській області виставили на торги в рамках виконавчого провадження щодо стягнення заборгованості Реал Банку по кредиту рефінансування, наданого Нацбанком у листопаді 2013 року. Прострочений борг за цим кредитом становить 787,4 млн грн без урахування відсотків і штрафних санкцій.</p>
      <p>Херсонська нафтоперевалка визнана речовим доказом у справі Сергія Курченка і арештована Печерським райсудом Києва 16 квітня 2014 року. У липні цього року суд передав Херсонський нафтоперевалочний комплекс в управління Агентству розшуку і менеджменту активів (АРМА).</p>
      <p>Херсонський нафтоперевалочний комплекс складається з нафтогавані і нафтобази. Резервуарний парк нафтогавані включає в себе 13 робочих резервуарів ємністю 38,85 тис. кубометрів. Комплекс має вихід до трьох причалів.</p>
      <p>Концерн Галнафтогаз управляє автозаправною мережею ОККО, яка є однією з найбільших в Україні. На липень цього року мережа <a href="https://www.okko.ua/uk/company-news?page=2&amp;pub_id=3086">налічувала</a> 406 АЗК. У число міноритарних акціонерів концерну входить Європейський банк реконструкції і розвитку (близько 20% акцій). Галнафтогаз є частиною холдингу OKKO Group, який складається з приблизно 10 різнопрофільних бізнесів. У минулому році Галнафтогаз скоротив чистий прибуток на 39,7% в порівнянні з 2017 роком — до 557,827 млн грн.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/consmarket/vlasniku-okko-dozvolili-pobuduvati-gotel-v-centri-lvova-2515403.html">Власнику ОККО дозволили побудувати готель в центрі Львова</a>
        </li>
      </ul>
    </article>
  </body>
</html>