<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082918790/%D8%A7%D8%B1%D8%A7%D8%A6%D9%87-%D8%AE%D8%AF%D9%85%D8%A7%D8%AA-%D8%A8%D9%87%D8%AF%D8%A7%D8%B4%D8%AA%DB%8C-%D8%B1%D8%A7%DB%8C%DA%AF%D8%A7%D9%86-%D8%A8%D9%87-%D9%85%D8%AC%D9%87%D9%88%D9%84-%D8%A7%D9%84%D9%87%D9%88%DB%8C%D9%87-%D9%87%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-20T07:42:20+00:00"/>
    <meta property="og:title" content="ارائه خدمات بهداشتی رایگان به « مجهول‌الهویه‌ها »"/>
    <meta property="og:description" content="رئیس دبیرخانه بیمه و درمان مددجویان سازمان بهزیستی کشور با بیان اینکه هیچ مددجوی پشت نوبت برای صدور دفترچه نداریم، گفت: هزینه اعتبار دفترچه‌های درمان بهزیستی ۵۴۰ میلیارد تومان است که به ازای هر مددجو ۱۰۷ هزار تومان به بیمه سلامت پرداخت می‌شود."/>
  </head>
  <body>
    <article>
      <h1>ارائه خدمات بهداشتی رایگان به « مجهول‌الهویه‌ها »</h1>
      <address>
        <time datetime="2019-11-20T07:42:20+00:00">20 Nov 2019, 07:42</time>
      </address>
      <p>رئیس دبیرخانه بیمه و درمان مددجویان سازمان بهزیستی کشور با بیان اینکه هیچ مددجوی پشت نوبت برای صدور دفترچه نداریم، گفت: هزینه اعتبار دفترچه‌های درمان بهزیستی ۵۴۰ میلیارد تومان است که به ازای هر مددجو ۱۰۷ هزار تومان به بیمه سلامت پرداخت می‌شود.</p>
      <p>به گزارش ایسنا، افسانه مشتری رئیس دبیرخانه بیمه و درمان مددجویان سازمان بهزیستی کشور در جلسه شورای معاونین استان زنجان با اشاره به فعالیت سه سازمان بیمه گر رسمی چون بیمه نیروهای مسلح، تامین اجتماعی و بیمه سلامت  افزود: بیمه سلامت آحاد مردم و سایر اقشار را که شامل مددجویان کمیته امداد و بهزیستی است را تحت پوشش قرار می دهد.</p>
      <p>وی تصریح کرد: تاکنون ۱۶ هزار و ۵۰۰ دفترچه سایر اقشار جهت مددجویان بهزیستی صادر شده است و بیشترین حق بیمه پایه را بهزیستی به بخش توانبخشی اختصاص داده است.</p>
      <p>این مقام مسئول افزود: کلیه افراد مجهول الهویه که در مراکز بهزیستی نگهداری می شوند می توانند تا صدور شناسنامه و اوراق شناسایی  ۳ ماه از خدمات رایگان بیمارستانها و مراکز بهداشت و درمانی استفاده کنند و اگر بهزیستی نتواند در این مدت مدارک شناسائی مجهول الهویه را آماده سازی کند باید هزینه سه ماه اول را نیز پرداخت کند.</p>
      <p>به گزارش روابط عمومی و امور بین‌الملل بهزیستی کشور، مشتری  خاطرنشان کرد: مددجویان زیر ۱۸ سالی که دارای بیماری قلبی یا ارتوپدی هستند از طریق واحد مددکاری مربوطه و با معرفی رسمی سازمان بهزیستی به موسسه خیریه زنجیره امید در تهران  به صورت رایگان درمان می شوند که از مبالغ پرداختی  ۵ درصد هزینه‌ها را بهزیستی پرداخت کرده و ۹۵ درصد هزینه‌های درمانی را نیز موسسه پرداخت می‌کند.</p>
      <p>انتهای پیام</p>
    </article>
  </body>
</html>