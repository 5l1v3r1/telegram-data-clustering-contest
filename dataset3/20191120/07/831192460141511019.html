<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/prosochi-nea-epideinosi-toy-kairoy-me-vroches-ptosi-thermokrasias-kataigides-kai-chalazi-deite-tin-prognosi/"/>
    <meta property="og:site_name" content="europost.gr"/>
    <meta property="article:published_time" content="2019-11-20T07:38:12+00:00"/>
    <meta property="og:title" content="Προσοχή! Νέα επιδείνωση του καιρού με βροχές, πτώση θερμοκρασίας, καταιγίδες και χαλάζι – Δείτε την πρόγνωση…"/>
    <meta property="og:description" content="Κακός θα είναι και σήμερα ο καιρός, καθώς αναμένονται βροχές, καταιγίδες, αλλά και χαλάζι. Σύμφωνα με την πρόβλεψη της ΕΜΥ, τα φαινόμενα θα είναι μάλιστα έντονα, κυρίως στη βόρεια και την δυτική Ελλάδα, αλλά από το"/>
  </head>
  <body>
    <article>
      <h1>Προσοχή! Νέα επιδείνωση του καιρού με βροχές, πτώση θερμοκρασίας, καταιγίδες και χαλάζι – Δείτε την πρόγνωση…</h1>
      <address>
        <time datetime="2019-11-20T07:38:12+00:00">20 Nov 2019, 07:38</time>
      </address>
      <p>Κακός θα είναι και σήμερα ο καιρός, καθώς αναμένονται βροχές, καταιγίδες, αλλά και χαλάζι.</p>
      <p>Σύμφωνα με την πρόβλεψη της ΕΜΥ, τα φαινόμενα θα είναι μάλιστα έντονα, κυρίως στη βόρεια και την δυτική Ελλάδα, αλλά από το μεσημέρι θα αρχίσουν να εξασθενούν. Η ΕΜΥ εξάλλου εξέδωσε και έκτακτο δελτίο επιδείνωσης του καιρού για σήμερα και αύριο, καθώς η κακοκαιρία θα πλήξει το μεγαλύτερο μέρος της χώρας.</p>
      <p>Παράλληλα, η θερμοκρασία θα παρουσιάσει νέα μικρή πτώση, κυρίως στα βόρεια, όπου στη Μακεδονία δεν θα ξεπεράσει τους 18 βαθμούς η μέγιστη. Οι άνεμοι θα πνέουν από νότιες διευθύνσεις 4 με 6 μποφόρ και στο Ιόνιο το πρωί τοπικά τα 7 μποφόρ.<br/>Η πρόγνωση του καιρού<br/>ΜΑΚΕΔΟΝΙΑ, ΘΡΑΚΗ</p>
      <p>Καιρός: Νεφώσεις με βροχές. Σποραδικές καταιγίδες θα εκδηλωθούν στη Μακεδονία. Τα φαινόμενα θα είναι κατά τόπους έντονα στη Μακεδονία, από το μεσημέρι όμως στη δυτική Μακεδονία θα εξασθενήσουν. Ανεμοι: Ανατολικοί νοτιοανατολικοί 4 με 5 και στα θαλάσσια 6 μποφόρ. Θερμοκρασία: Από 10 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ<br/>Καιρός: Νεφώσεις με βροχές και καταιγίδες κατά τόπους ισχυρές. Εξασθένηση των φαινομένων από τα βορειοδυτικά μετά το μεσημέρι. Ανεμοι: Νοτιοανατολικοί 5 με 6 και το πρωί στο Ιόνιο 7 μποφόρ που γρήγορα θα στραφούν σε νότιους νοτιοδυτικούς και θα εξασθενήσουν. Θερμοκρασία: Από 14 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ<br/>Καιρός: Νεφώσεις με βροχές και σποραδικές καταιγίδες. Ανεμοι: Νοτιοανατολικοί 4 με 6 μποφόρ. Θερμοκρασία: Από 12 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>ΚΥΚΛΑΔΕΣ, ΚΡΗΤΗ<br/>Καιρός: Nεφώσεις παροδικά αυξημένες με πιθανότητα μεμονωμένων καταιγίδων από το μεσημέρι. Ανεμοι: Νοτιοανατολικοί 4 με 5 μποφόρ. Θερμοκρασία: Από 16 έως 22 βαθμούς Κελσίου.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</p>
      <p>Καιρός: Αραιές νεφώσεις που βαθμιαία στα βόρεια θα πυκνώσουν και από αργά το απόγευμα θα σημειωθούν τοπικές βροχές. Ανεμοι: Νοτιοανατολικοί 4 με 6 μποφόρ. Θερμοκρασία: Από 16 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>ΑΤΤΙΚΗ<br/>Καιρός: Νεφώσεις παροδικά αυξημένες με τοπικές βροχές και σποραδικές καταιγίδες. Ανεμοι: Νότιοι νοτιοανατολικοί 4 με 5 μποφόρ. Θερμοκρασία: Από 14 έως 20 βαθμούς Κελσίου.</p>
      <p>ΘΕΣΣΑΛΟΝΙΚΗ<br/>Καιρός: Νεφώσεις με τοπικές βροχές και σποραδικές καταιγίδες πρόσκαιρα ισχυρές, με εξασθένηση από το βράδυ. Ανεμοι: Νοτιοανατολικοί 4 με 6 μποφόρ με βαθμιαία εξασθένηση από το απόγευμα. Θερμοκρασία: Από 10 έως 18 βαθμούς Κελσίου.</p>
    </article>
  </body>
</html>