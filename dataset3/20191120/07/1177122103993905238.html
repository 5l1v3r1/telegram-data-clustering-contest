<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-un-tanar-pompier-i-familia-sa-au-ramas-fara-casa-in-urma-unui-incendiu--sa-ajutam-impreuna-aceasta-familie-148679.html"/>
    <meta property="og:site_name" content="Timpul.md"/>
    <meta property="article:published_time" content="2019-11-20T07:13:00+00:00"/>
    <meta property="og:title" content="Un tânăr pompier și familia sa au rămas fără casă, în urma unui incendiu. Să ajutăm împreună această familie!"/>
    <meta property="og:description" content="A stins zeci de incendii şi a ajutat zeci de familii, duminică însă el însuşi a ajuns victima unui incendiu. O familie din Poiana, Ungheni, a rămas fără acoperiş deasupra capului după ce un incendiu, provocat de un scurtcircuit, i-a mistuit locuinţa. Alina şi Victor Martea erau plecaţi de acasă. Ironie a sorţii, bărbatul lucrează pompier în cadrul Direcţiei Situaţii Excepţionale Ungheni. Incendiul a fost observat de soacra bărbatului, care trecea pe lângă gospodăria lor. A alertat vecinii şi pompierii, care au intervenit la scurt timp. Din păcate, flăcările mistuiseră toată suprafaţa casei. „Nu am observat defecţiuni la sistemul electric, a fost recent instalat. Nu am putut salva din păcate nimic”, a spus amărât bărbatul în timp ce scotea lucrurile din casă."/>
  </head>
  <body>
    <article>
      <h1>Un tânăr pompier și familia sa au rămas fără casă, în urma unui incendiu. Să ajutăm împreună această familie!</h1>
      <address>
        <time datetime="2019-11-20T07:13:00+00:00">20 Nov 2019, 07:13</time>
      </address>
      <p>
        <b>A stins zeci de incendii şi a ajutat zeci de familii, duminică însă el însuşi a ajuns victima unui incendiu. O familie din Poiana, Ungheni, a rămas fără acoperiş deasupra capului după ce un incendiu, provocat de un scurtcircuit, i-a mistuit locuinţa.<br/><br/>Alina şi Victor Martea erau plecaţi de acasă. Ironie a sorţii, bărbatul lucrează pompier în cadrul Direcţiei Situaţii Excepţionale Ungheni. Incendiul a fost observat de soacra bărbatului, care trecea pe lângă gospodăria lor. A alertat vecinii şi pompierii, care au intervenit la scurt timp.<br/>Din păcate, flăcările mistuiseră toată suprafaţa casei. „Nu am observat defecţiuni la sistemul electric, a fost recent instalat. Nu am putut salva din păcate nimic”, a spus amărât bărbatul în timp ce scotea lucrurile din casă.</b>
      </p>
      <p>„Acum trebuie să aşteptăm să se usuce pereţii, tavanul, îmbibate cu apă în urma intervenţiei pompierilor, după care să începem reparaţia casei”, spune el. Alina, soţia lui Victor, lucrează infirmieră. Cei doi tineri au un copil.</p>
      <figure>
        <img src="http://unica.md/wp-content/uploads/2019/11/pomier-11.jpg"/>
      </figure>
      <p>Familia este disperată şi solicită sprijinul oamenilor ca să repare măcar parţial locuinţa. „Acești tineri sunt din satul Poiana, Ungheni, şi au suferit o mare tragedie. Duminică, 17 noiembrie, le-a ars cuibul în urma unui scutcircuit. Din păcate, nimeni nu era acasă ca să poată salva ceva şi au rămas fără nimic. E foarte greu acum, în prag de iarnă, să legi tei de curmei. Vin cu rugămintea către toţii prietenii mei, să îi ajutăm din puţinul pe care îl avem”, a scris jurnalista Ilona Vatamaniuc, originară din aceeaşi localitate.</p>
      <figure>
        <img src="http://unica.md/wp-content/uploads/2019/11/2-16.jpg"/>
      </figure>
      <p>Victor Martea are card bancar pentru transferuri băneşti:</p>
      <p>4356960061139728 Agroindbank</p>
      <p>Cei doi soţi pot fi contactaţi şi la numerele de telefon: Victor – 078719929; Alina – 078719829.</p>
      <p>Haideți înainte de sărbători să aducem un pic de lumină şi speranță în inima acestei tinere familii!</p>
      <p>http://unica.md/</p>
    </article>
  </body>
</html>