<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22799/v-verzeju-se-bodo-srecali-potomci-maistrovih-borcev.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-20T07:56:00+00:00"/>
    <meta property="og:title" content="V Veržeju se bodo srečali potomci Maistrovih borcev"/>
    <meta property="og:description" content="Ta petek, 22. novembra, bo gotovo zelo veselo in zanimivo, streljaj od znamenitega Babičevega mlina na Muri, v Veržeju. V organizaciji Zveze društev General Maister, ob podpori Občine Veržej in Društva general Maister Veržej, bo namreč na sporedu srečanje društev general Maister Slovenije in Franjo Malgaj ter ..."/>
  </head>
  <body>
    <article>
      <h1>V Veržeju se bodo srečali potomci Maistrovih borcev</h1>
      <h2>Po srečanju v Veržeju sledi odhod v Murski Soboto, kjer bo proslava ob državnem prazniku Rudolfa Maistra</h2>
      <address><time datetime="2019-11-20T07:56:00+00:00">20 Nov 2019, 07:56</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/verzej-srecanje-potomcev-maistrovih-borcev_18890795460.jpg"/>
        <figcaption>Srečanje Maistrovih borcev bo potekalo v Veržeju</figcaption>
      </figure>
      <p>Ta petek, 22. novembra, bo gotovo zelo veselo in zanimivo, streljaj od znamenitega Babičevega mlina na Muri, v Veržeju. V organizaciji Zveze društev General Maister, ob podpori Občine Veržej in Društva general Maister Veržej, bo namreč na sporedu srečanje <b>društev general Maister Slovenije in Franjo Malgaj</b> ter potomcev Maistrovih borcev, vključno z vnuki in pravnuki, ker samih otrok je že bolj malo in so že v letih. Vse skupaj se bo začelo v petek, 22.11. s sprejemom gostov od 9.15 ure in pričetkom programa ob 10.00 uri, v Kulturnem domu Janez Ferenc v Veržeju. Kot poudarjajo organizatorji je namen prvega vseslovenskega srečanja vseh društev general Maister in Franjo Malgaj, ter potomcev borcev generala Maistra, predvsem druženje, izmenjava izkušenj in primerov dobrih praks iz delovanja društev ter ohranjanja domoljubnega in zgodovinskega spomina.</p>
      <p>Organizatorji pričakujejo, da bo v Veržej ta konec tedna prišlo okoli 200 ljudi iz cele Slovenije, glavni cilji dogodka pa so: spoznavanje zgodovinskih značilnosti krajev in območja, kjer se odvija srečanje; predstavitev občine in krajev ter ostalih znamenitosti območja; druženje članov in spoznavanje s še živečimi potomci Maistrovih borcev in njihovimi zgodbami; evidentiranje podatkov in zgodb potomcev Maistrovih borcev... Še pred uradnim pričetkom srečanja bo potekala položitev venca pred spominsko ploščo Maistrovih borcev, ki ga bodo položili predstavniki občine, ZDGM ter društva DGM Veržej v sodelovanju s praporščaki društev, vključenih v ZDGM. Prisotne bodo pozdravili in nagovorili župan Občine Veržej, predsednice ZDGM ter pozdrav predsednika DGM Veržej. Dejstva bojev za severne slovenske meje in delovanju Maistrovih borcev v Prlekiji in tudi širše bo poredstavil prof. <b>Franci Čuš</b> z ljutomerske gimnazije. V programu, ki ga bo vodil novinar in urednik <b>Stane Kocutar</b>, po predstavljenih tudi nekaj zgodb prisotnih potomcev Maistrovih borcev. Še pred odhodom na kosilo v Terme Banovci, ter pozneje v Mursko Soboto na proslavo ob državnem prazniku Rudolfa Maistra, bodo predstavili tudi Wolfovo publikacijo: »Pot v Korovce«.</p>
    </article>
  </body>
</html>