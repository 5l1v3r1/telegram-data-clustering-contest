<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/basketbol/lebron-jamesin-rekor-gecesi"/>
    <meta property="og:site_name" content="CNN Türk"/>
    <meta property="article:published_time" content="2019-11-20T07:34:28+00:00"/>
    <meta property="og:title" content="LeBron James'in rekor gecesi"/>
    <meta property="og:description" content="NBA'de Los Angeles Lakers, konuk ettiği Oklahoma..."/>
  </head>
  <body>
    <article>
      <h1>LeBron James'in rekor gecesi</h1>
      <h2>NBA'de Los Angeles Lakers, konuk ettiği Oklahoma City Thunder'ı 112-107 mağlup ederek bu sezonki çıkışını sürdürdü.</h2>
      <address>
        <time datetime="2019-11-20T07:34:28+00:00">20 Nov 2019, 07:34</time>
      </address>
      <p><a href="https://www.cnnturk.com/haberleri/nba">NBA</a>'e 4 maçla devam edildi. <a href="https://www.cnnturk.com/haberleri/lakers">Lakers</a>, yıldız oyuncusu <a href="https://www.cnnturk.com/haberleri/lebron-james">LeBron James</a>'in "triple-double" yaptığı maçta Thunder'ı 112-107'lik skorla geçti ve Batı Konferansı'nda 11. galibiyetine ulaşarak liderliğini sürdürdü.</p>
      <p>Lakers'ta karşılaşmayı 25 sayı, 11 ribaunt ve 10 asistle tamamlayan LeBron James, NBA'de yer alan 30 takımın tümüne triple-double yapan ilk oyuncu olarak tarihe adını yazdırdı. Anthony Davis 34 sayı ve 7 ribaunt, Kentavious Caldwell-Pope 13 sayıyla skora destek oldu.</p>
      <p>Bu sezon 8'inci kez kaybeden Thunder'da Dennis Schroder 31, Danilo Gallinari 25 sayı, Nerlens Noel ise 15 sayı ve 8 ribaunt üretti.<br/> <br/><b>Warriors 7 maç sonra kazandı</b></p>
      <p>Bu sezona kötü başlayarak Batı Konferansı'nda son sırada yer alan Golden State Wariors, konuk olduğu Memphis Grizzlies'i 114-95 mağlup ederek 7 maç sonra yeniden kazandı.</p>
      <p>Sezonun 3. galibiyetine ulaşan Warriors'ta Alec Burks 29 sayı ve 8 ribaunt, Glenn Robinson 20, Eric Paschall ve Marquese Chriss 17'şer sayı, Draymond Green ise 8 sayı, 10 ribaunt ve 11 asistle oynadı.</p>
      <p>Bu sezon 9. kez yenilen 5 galibiyetli Grizzlies'ta Ja Morant 20, Dillon Brooks 18, Brandon Clarke 17 sayı üretirken, Jae Crowder 15 sayı ve 11 ribaunt ile "double-double" yaptı.</p>
      <p>NBA'de yarın 11 maç oynanacak.</p>
      <p>
        <b>Sonuçlar</b>
      </p>
      <p>Memphis Grizzlies-Golden State Warriors: 95-114<br/>New Orleans Pelicans-Portland Trail Blazers: 115-104<br/>Sacramento Kings-Phoenix Suns: 120-116<br/>Los Angeles Lakers-Oklahoma City Thunder: 112-107</p>
      <related>
        <h4>ilgili haberler</h4>
        <a href="https://www.cnnturk.com/spor/basketbol/ersanli-bucks-deplasmanda-kazandi"/>
        <a href="https://www.cnnturk.com/spor/basketbol/6-gundeki-ikinci-turk-derbisini-de-furkan-kazandi"/>
        <a href="https://www.cnnturk.com/spor/basketbol/feto-firarisi-enes-kanterin-kardesi-turkiyeye-gelmiyor"/>
      </related>
    </article>
  </body>
</html>