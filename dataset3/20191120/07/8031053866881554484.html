<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%8c%cf%84%ce%b5%ce%bd%ce%b1%ce%bc-%ce%b1%ce%bd%ce%b1%ce%ba%ce%bf%ce%af%ce%bd%cf%89%cf%83%ce%b5-%ce%bc%ce%bf%cf%85%cf%81%ce%af%ce%bd%ce%b9%ce%bf-%cf%85%cf%80%ce%ad%ce%b3%cf%81%ce%b1%cf%88.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T07:11:12+00:00"/>
    <meta property="og:title" content="Τότεναμ: Ανακοίνωσε Μουρίνιο! Υπέγραψε έως το 2023"/>
    <meta property="og:description" content="Η Τότεναμ ανακοίνωσε πρωί – πρωί τον Ζοσέ Μουρίνιο ως αντικαταστάτη του Μαουρίτσιο Ποτσετίνο!"/>
  </head>
  <body>
    <article>
      <h1>Τότεναμ: Ανακοίνωσε Μουρίνιο! Υπέγραψε έως το 2023</h1>
      <address>
        <time datetime="2019-11-20T07:11:12+00:00">20 Nov 2019, 07:11</time>
      </address>
      <p>
        <b>Η Τότεναμ ανακοίνωσε πρωί – πρωί τον Ζοσέ Μουρίνιο ως αντικαταστάτη του Μαουρίτσιο Ποτσετίνο!</b>
      </p>
      <p>Ο Πορτογάλος προπονητής ανακοινώθηκε με κάθε επισημότητα από τα «σπιρούνια» έπειτα από αυτά τα 5,5 χρόνια στα οποία υπηρέτησε τον σύλλογο και πρόσφερε τα μέγιστα ο Μαουρίτσιο Ποτσετίνο.</p>
      <p>Κατά τη διάρκεια της νύχτας οι συζητήσεις των εκπροσώπων του Μουρίνιο με τον Ντάνιελ Λέβι και τους ανθρώπους της Τότεναμ εντάθηκαν, με αποτέλεσμα να επέλθει απόλυτη συμφωνία.</p>
      <p>Η μεγάλη επιστροφή του «Μου» στους πάγκους και το αγγλικό ποδόσφαιρο έρχεται περίπου έναν χρόνο μετά την απόλυσή του από τη Μάντσεστερ Γιουνάιτεντ. Με την ανάληψη των καθηκόντων του, διακόπτεται και η συνεργασία του με το SkySports όπου τον τελευταίο καιρό εμφανιζόταν ως τηλεσχολιαστής.</p>
      <p>«Είναι ένας από τους πιο επιτυχημένους προπονητές με εμπειρία, με δυνατότητα να εμπνεύσει τους παίκτες του και ένας εξαιρετικός τεχνικός. Έχει κατακτήσει τίτλους με κάθε ομάδα από την οποία έχει περάσει και πιστεύουμε ότι θα φέρει ξανά ενέργεια και πίστη στο ρόστερ» ήταν τα λόγια του Ντάνιελ Λίβι, με τον Μουρίνιο να δηλώνει:</p>
      <p>«Είμαι χαρούμενος που θα εργαστώ σε ένα κλαμπ με τέτοια κληρονομιά και τόσο παθιασμένους οπαδούς. Η ποιότητα στο ρόστερ αλλά και τις ακαδημίες με ενθουσιάζει. Με ελκύει το σενάριο της συνεργασίας με αυτό το υλικό».</p>
      <p>Πηγή: gazzetta.gr</p>
    </article>
  </body>
</html>