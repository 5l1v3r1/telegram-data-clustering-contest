<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/scandal-monstruos-la-antena-1-acuzatii-dure-la-chefi-la-cutite-20096252"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T07:01:30+00:00"/>
    <meta property="og:title" content="Scandal monstruos la Antena 1! Acuzații dure la Chefi la Cuțite"/>
    <meta property="og:description" content="Emisiunea ”Chefi la Cuțite” oferă momente tensionate în fiecare ediție. Concurența este acerbă, iar chefii doresc, firește, ca echipele lor să câștige"/>
  </head>
  <body>
    <article>
      <h1>Scandal monstruos la Antena 1! Acuzații dure la Chefi la Cuțite</h1>
      <address><time datetime="2019-11-20T07:01:30+00:00">20 Nov 2019, 07:01</time> by <a rel="author">Cristian Lisandru</a></address>
      <p><b>Emisiunea ”Chefi la Cuțite” oferă momente tensionate în fiecare ediție. Concurența este acerbă, iar chefii doresc, firește, ca echipele lor să câștige fiecare ”bătălie”. Debutând cu o țuică oferită de chef Florin Dumitrescu, ediția 22 a emisiunii s-a încheiat cu acuzații</b> <b>grave.</b></p>
      <p>Chef Scărlătescu a pornit la ”luptă” cu o echipă formată din doar patru concurenți. Chef Florin Dumitrescu a ajuns la concluzia că atmosfera poate fi cu totul alta dacă face ”cinste” cu o țuică, chiar și Gina Pistol – sexy, ca de fiecare dată – fiind invitată să guste.</p>
      <p><i><b>„E prima oară când am toată echipa în battle patru. Încerc să-i ajut mereu să-și depășească momentele grele și să ajungă cât mai departe în concurs. Am zis să-i cinstim pe toți cu țuică, să începem ziua cum trebuie”</b></i><b><i>,</i></b> a spus chef Florin Dumitrescu, conform <a href="https://a1.ro/chefi-la-cutite/stiri/surprize-uriase-la-chefi-la-cutite-editia-22-sezonul-7-id931488.html">a1.ro</a>.</p>
      <figure>
        <img src="https://www.cancan.ro/wp-content/uploads/2019/11/img-31.jpg"/>
        <figcaption>O țuică oferită de chef Florin Dumitrescu</figcaption>
      </figure>
      <h3>Tensiunea a atins cote maxime</h3>
      <p>Chef Sorin Bontea a avut parte, încă din start, de un mare avantaj. A deținut amuleta și decis ce coș cu ingrediente va folosi fiecare echipă. Chef Scărlătescu a avut, din nou, parte de momente tensionate, intrând în ”clinciuri” cu concurenta Amalia Bellatoni. Scărlătescu a izbucnit, spunând că nu se poate înțelege cu Amalia. Pe final, echipa lui Bontea și echipa lui Scărlătescu au ajuns la duel, iar tensiunile și-au făcut simțită prezența.</p>
      <p><i><b>„Nu cred că trebuie să ajungi să îi tragi oala altuia de pe foc ca să ai tu cea mai bună farfurie”</b></i>, a spus Alexandru Sasu. <i><b>„Văd că se ia când de unul, când de altul, le ia tigăile de pe foc, ceea ce nu se face! E un individualist Iulian”</b></i>, a remarcat și Robert Săvoiu.</p>
    </article>
  </body>
</html>