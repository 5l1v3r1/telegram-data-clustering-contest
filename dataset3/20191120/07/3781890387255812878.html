<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742207"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T07:30:00+00:00"/>
    <meta property="og:title" content="&quot;แกร็บ เออร์เบิน ไนท์ เฟส&quot;จุดนัดพบคนชอบชิลล์"/>
    <meta property="og:description" content="“แกร็บ” เปิดพื้นที่นัดพบคนชอบชิลล์ “แกร็บ เออร์เบิน ไนท์ เฟส” สร้างสีสันให้ช่วงเวลาแห่งการพักผ่อน ดื่มด่ำกับบรรยากาศริมฝั่งแม่น้ำเจ้าพระยาพร้อมเสิร์ฟความสนุกเต็มรูปแบบ ที่คณาพญา ริเวอร์ฟร้อนท์ พระราม 3"/>
  </head>
  <body>
    <article>
      <h1>"แกร็บ เออร์เบิน ไนท์ เฟส"จุดนัดพบคนชอบชิลล์</h1>
      <address>
        <time datetime="2019-11-20T07:30:00+00:00">20 Nov 2019, 07:30</time>
      </address>
      <p>
        <b>“แกร็บ” เปิดพื้นที่นัดพบคนชอบชิลล์ “แกร็บ เออร์เบิน ไนท์ เฟส” สร้างสีสันให้ช่วงเวลาแห่งการพักผ่อน ดื่มด่ำกับบรรยากาศริมฝั่งแม่น้ำเจ้าพระยาพร้อมเสิร์ฟความสนุกเต็มรูปแบบ ที่คณาพญา ริเวอร์ฟร้อนท์ พระราม 3</b>
      </p>
      <p>สัมผัสประสบการณ์การกินดื่มอย่างมีรสชาติพร้อมดื่มด่ำกับบรรยากาศริมฝั่งแม่น้ำเจ้าพระยาบนพื้นที่แฮงค์เอาท์แห่งใหม่ “<b>แกร็บ เออร์เบิน ไนท์ เฟส</b>” <b>(Grab Urban Night Fest )</b> โดยแอพพลิเคชั่นยอดนิยมในเอเชียตะวันออกเฉียงใต้ “<b>แกร็บ</b>” <b>(Grab) </b>ที่ได้รับความร่วมมือจากธนาคารกสิกรไทย จำกัด (มหาชน) มาร่วมสร้างสีสันเนรมิตพื้นที่ริมฝั่งแม่น้ำเจ้าพระยาให้กลายเป็นสถานที่ชิลล์รับลมหนาวที่น่านั่งที่สุดแห่งปี เพื่อต้อนรับเทศกาลแห่งความสุขที่กำลังจะมาถึง โดยเสิร์ฟทุกความสนุกอย่างเต็มรูปแบบ ในคอนเซ็ปต์ <b>Eat Chill Play</b> ไม่ว่าจะเป็นการรวบรวม 40 ร้านอาหารชื่อดังทั่วกรุงเทพฯ มาไว้ด้วยกัน เพื่อจัดเต็มความอร่อยให้กับผู้มาเยือนกันอย่างจุใจ พร้อมชมผลงานอาร์ตอินสตอลเลชันชั้นเยี่ยมของศิลปินหนุ่มไทยผู้โด่งดังในนิวยอร์ก ก้อง-กันตภณ เมธีกุล (Gongkan) ที่สร้างสรรค์ขึ้นมาเพื่องานครั้งนี้โดยเฉพาะ และเติมเต็มความสนุกท่ามกลางเสียงเพลงจากยุค 90s ที่ยกเดอะ คาสเซ็ท มิวสิคบาร์ เอกมัย (The Cassette Music Bar Ekamai) มาไว้ที่นี่ที่เดียวเท่านั้น โดยงาน “<b>แกร็บ เออร์เบิน ไนท์ เฟส</b>” <b>(Grab Urban Night Fest)</b> จะมีขึ้นตั้งแต่วันนี้ ไปจนถึงวันที่ 14 กุมภาพันธ์ 2563 ที่คณาพญา ริเวอร์ฟร้อนท์ พระราม 3 (Canapaya Riverfront Rama 3)</p>
      <figure>
        <img src="https://www.dailynews.co.th/admin/upload/20191118/news_ctwxlpCwhS105701_533.jpg?v=20191121117?v=9121"/>
      </figure>
      <p><b>ธรินทร์ ธนียวัน กรรมการผู้จัดการใหญ่ บริษัท แกร็บ </b><b>(</b><b>ประเทศไทย</b><b>) </b><b>จำกัด</b> กล่าวถึงวัตถุประสงค์ของการจัดงานครั้งนี้ว่า “<b>ในฐานะที่เราเป็นแอพพลิเคชั่นที่คนไทยส่วนใหญ่ใช้ทุกวันและในหลากหลายโอกาส ไม่ว่าจะเป็นการเดินทาง สั่งอาหาร หรือส่งพัสดุ ซึ่งในช่วงเทศกาลเฉลิมฉลองแห่งความสุขกำลังจะมาถึงนี้ เราพร้อมมอบความสุขและความสนุกในช่วงเวลาสุดพิเศษของใครหลายคน โดยในงานแกร็บ เออร์เบิน ไนท์ เฟส</b> <b>เราได้ตั้งใจเนรมิตให้กลายเป็นพื้นที่นัดพบของคนชอบชิม ชอบชิลล์ ชอบศิลปะ เพื่อมอบประสบการณ์ที่แตกต่างทั้งรูป รส กลิ่น เสียง ให้ทุกคนได้ชวนเพื่อนมาอิ่มอร่อยกับ </b><b>40 </b><b>ร้านอาหารชื่อดัง ท่ามกลางบรรยากาศของเสียงเพลงยุค </b><b>90s </b><b>จากเดอะ คาสเซ็ท มิวสิคบาร์ เอกมัย พร้อมชมผลงานศิลปะชั้นเยี่ยมที่ไม่เคยมีจัดแสดงที่ไหนมาก่อน รวมถึงไลน์อัพศิลปินชื่อดังมากมายที่จะมาสร้างสีสันความสนุกตลอดระยะเวลา </b><b>3 </b><b>เดือนนี้</b>”</p>
      <figure>
        <img src="https://www.dailynews.co.th/admin/upload/20191118/news_FMafTcwKrG105704_533.jpg?v=20191121117?v=1608"/>
      </figure>
      <p>สำหรับงาน “<b>แกร็บ เออร์เบิน ไนท์ เฟส</b>” <b>(Grab Urban Night Fest)</b> นี้ ถูกจัดขึ้นภายใต้คอนเซ็ปต์ <b>Eat Chill Play</b> สามแนวคิดหลักที่ต้องการตอบโจทย์ไลฟ์สไตล์ของคนเมืองยุคใหม่ให้ครบถ้วนในทุกรูปแบบ โดย <b>Eat </b>คือการตอบโจทย์ไลฟ์สไตล์ให้เหล่านักชิมด้วยการรวบรวม 40 ร้านอาหารยอดนิยมที่ขึ้นชื่อเรื่องความอร่อย และคัดสรรวัตถุดิบมาเป็นอย่างดี พร้อมผ่านกรรมวิธีการปรุงแสนพิถีพิถันจนได้เป็นเมนูชั้นเลิศ ไม่ว่าจะเป็น <b>ร้านน้อยกว่าร้อย </b>ร้านอาหารหลากหลายสไตล์ที่มาในคอนเซ็ปต์อาหารทุกจานราคาไม่เกิน 100 บาท ที่มีเมนูเด่นเป็นพิซซ่าคาโบนาร่ารสเข้มข้น และผัดไทยกุ้งสดสูตรต้นตำรับ, <b>ร้านหมูสะเต๊ะนายซ้ง</b> หมูสะเต๊ะเจ้าเก่าซึ่งมีจุดเด่นอยู่ที่เนื้อหมูหนานุ่มฉ่ำซอสที่หมักด้วยนมสดและสมุนไพร, <b>นิลทิมพง</b> เมี่ยงปลากะพงพร้อมชุดผักเพื่อสุขภาพ และยังมีปลาหมึกย่าง รวมถึงยำขนมจีนทรงเครื่องรสเด็ดโรยหน้าด้วยปลาทอดที่อร่อยไม่แพ้กัน, <b>ไมค์ วิงค์ แอนด์ พิชซ่า </b><b>(</b><b>Mike's wings N Pizza) </b>พร้อมเสิร์ฟเมนูรสเลิศอย่างพิซซ่าหน้าไก่ย่างศรีราชาสูตรเด็ด และไก่ทอดศรีราชา, <b>ไทยเทอเรส </b><b>(Thai Terrace) </b>ยกครัวพร้อมเสิร์ฟจานเด็ดในเมนู ข้าวผัดปู คางกุ้งทอดกรอบ ยำลูกชิ้นปลา และมาม่าต้มยำกุ้งสูตรเข้มข้น, <b>ส้มตำอินดี้ </b>อารหารอีสานรสจัดจ้านที่มีเมนูเด่นอย่างตำไหลบัวปูปลาร้า และตำป่าสารคาม, <b>ซูกิชิ </b><b>(Sukishi) </b>ร้านดังที่มาในหลากหลาย</p>
      <figure>
        <img src="https://www.dailynews.co.th/admin/upload/20191118/news_fKvLGmPeAN105702_533.jpg?v=20191121117?v=9100"/>
      </figure>
      <p><b>Chill </b>สำหรับคนที่ชื่นชอบการฟังดนตรี “<b>แกร็บ เออร์เบิน ไนท์ เฟส</b>” <b>(Grab Urban Night Fest )</b> ได้ยกร้านดังย่านเอกมัย เดอะ คาสเซ็ท มิวสิคบาร์ เอกมัย (The Cassette Music Bar Ekamai) มาไว้ริมฝั่งแม่น้ำเจ้าพระยา เพื่อให้เหล่าผู้มาเยือนได้สัมผัสกับทัศนียภาพอันงดงามริมฝั่งน้ำ พร้อมไลน์อัพศิลปินที่จะมาจัดเต็มความสนุกให้ทุกสัปดาห์ตลอดระยะเวลา 3 เดือน ไม่ว่าจะเป็น ลิปตา, สิงโต นําโชค<b>, </b>อิ้งค์<b>-</b>วรันธร เปานิล, ซีซันไฟฟ์ และเพลย์กราวด์<br/><br/><b>Play</b> นัดพบคนรักศิลปะด้วยผลงานอาร์ตอินสตอลเลชั่นของศิลปินหนุ่มผู้โด่งดังในนิวยอร์ก ก้อง-กันตภณ เมธีกุล (Gongkan) เจ้าของผลงานศิลปะสไตล์เทเลพอร์ต <b>(</b>Teleport<b>)</b> ที่ครั้งนี้ได้สะท้อนเอกลักษณ์ด้านงานบริการต่างๆ ของแกร็บ ไม่ว่าจะเป็นการส่งอาหาร รับส่งผู้คน หรือส่งพัสดุ ถ่ายทอดสู่ผลงานที่ชื่อว่า The Destination of Dreams ซึ่งได้รับแรงบันดาลใจจากการเดินทางที่มักจะนำพาเราให้ไปพบเจอประสบการณ์ใหม่ๆ และสร้างสีสันให้กับชีวิตอยู่เสมอ และประสบการณ์เหล่านั้นมักทำให้เราเติบโตขึ้นและเรียนรู้สิ่งต่างๆ ได้เป็นอย่างดี</p>
      <figure>
        <img src="https://www.dailynews.co.th/admin/upload/20191118/news_YJXTPWaHEE105703_533.jpg?v=20191121117?v=6923"/>
      </figure>
      <p>ร่วมสัมผัสประสบการณ์การกินดื่มอย่างมีรสชาติพร้อมดื่มด่ำกับบรรยากาศริมฝั่งแม่น้ำเจ้าพระยาบนพื้นที่แฮงค์เอาท์แห่งใหม่ “<b>แกร็บ เออร์เบิน ไนท์ เฟส</b>” <b>(Grab Urban Night Fest)</b> ได้แล้ววันนี้ โดยสามารถเข้าร่วมงานได้ฟรีตั้งแต่วันนี้ ไปจนถึงวันที่ 14 กุมภาพันธ์ 2563 ในเวลา 17.00 น. - 00.00 น. ที่คณาพญา ริเวอร์ฟร้อนท์ พระราม 3 (Canapaya Riverfront Rama 3) ซึ่งสามารถติดตามรายละเอียดเพิ่มเติมได้ทาง <a href="https://grb.to/gunf">grb.to/gunf</a></p>
      <figure>
        <img src="https://www.dailynews.co.th/admin/upload/20191118/news_eLyJaBWbkf105705_533.jpg?v=20191121117?v=6960"/>
      </figure>
    </article>
  </body>
</html>