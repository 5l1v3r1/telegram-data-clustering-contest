<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/pentagon-isid-turkiye-nin-suriye-operasyonu-ve-abd-nin-cekilmesi-sonras-yeniden-yap-lan-yo"/>
    <meta property="og:site_name" content="euronews"/>
    <meta property="article:published_time" content="2019-11-20T07:27:33+00:00"/>
    <meta property="og:title" content="Pentagon: Türkiye'nin operasyonu sonrası IŞİD Suriye'de yapılanıyor"/>
    <meta property="og:description" content="Amerika Birleşik Devletleri Savunma Bakanlığı'nın raporuna göre IŞİD, Türkiye'nin Suriye'nin kuzeyinden operasyon düzenlemesini ve ABD askerlerinin bölgeden çekilmesi üzerine 'yeniden örgütlenme imkanı' buldu."/>
  </head>
  <body>
    <article>
      <h1>Pentagon: Türkiye'nin operasyonu sonrası IŞİD Suriye'de yapılanıyor</h1>
      <address><time datetime="2019-11-20T07:27:33+00:00">20 Nov 2019, 07:27</time> by <a rel="author">Euronews </a></address>
      <p>Amerika Birleşik Devletleri (ABD) Savunma Bakanlığı'nın (Pentagon) raporuna göre IŞİD, Türkiye'nin Suriye'nin kuzeyinde düzenlediği Barış Pınarı Operasyonu ve ABD askerlerinin bölgeden çekilmesi üzerine 'yeniden örgütlenme imkanı' buldu.</p>
      <p>Raporda, IŞİD lideri Ebu Bekir El Bağdadi'nin ölümünün örgüte 'önemli bir darbe' vurduğunu ancak yeniden inşasını engellemeyeceği belirtildi.</p>
      <p>ABD Savunma Bakanlığı Denetleme Dairesi'nin açık kaynaklara dayanan raporunda "IŞİD, Türkiye'nin operasyonunda ve ardından ABD askerlerinin bölgeden çekilmesinden, Suriye'deki kabiliyetleri ile kaynaklarını yeniden yapılandırarak ve ülke dışında saldırı düzenleme kapasitesini güçlendirerek istifade etti." ifadesi kullanıldı.</p>
      <p>Raporda, Türk kuvvetlerine ek olarak olarak Rus ve Suriye rejimi birlikleri ekim ayında kuzeydoğu Suriye'ye girdiği ve söz konusu üç gücün de İŞİD ile mücadeleye öncelik verilme ihtimalinin düşük olduğu vurgulandı.</p>
      <ul>
        <li>
          <a href="https://tr.euronews.com/2019/11/15/abd-nin-cekilmesinin-ardindan-rusya-suriye-nin-kuzeyinde-helikopter-ussu-kurdu">ABD’nin çekilmesinin ardından Rusya Suriye’nin kuzeyinde helikopter üssü kurdu</a>
        </li>
        <li>
          <a href="https://tr.euronews.com/2019/11/19/erdogan-trump-ile-gorusmemizde-aram-zdaki-bircok-meseleye-kokten-bir-cozum-getiremedik">Erdoğan: Trump ile görüşmemizde aramızdaki birçok meseleye kökten bir çözüm getiremedik</a>
        </li>
      </ul>
    </article>
  </body>
</html>