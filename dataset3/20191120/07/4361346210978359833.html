<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/varandos-not-oltek-meg-kutyak-egy-francia-erdoben/186987"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T07:38:00+00:00"/>
    <meta property="og:title" content="Várandós nőt öltek meg kutyák egy francia erdőben"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Várandós nőt öltek meg kutyák egy francia erdőben</mark>
      </h1>
      <address><time datetime="2019-11-20T07:38:00+00:00">20 Nov 2019, 07:38</time> by <a rel="author">MTI</a></address>
      <p>
        <b>Kutyaharapásokba halt bele egy 29 éves nő a franciaországi Villers-Cotterets közelében. </b>
        <b>Kutyaharapásokba halt bele egy 29 éves nő a franciaországi Villers-Cotterets közelében.</b>
      </p>
      <p>Halálát a végtagjait, a törzsét és a fejét ért kutyaharapások okozták - idézte a <a href="http://www.bbc.com/news/world-europe-50483602">BBC</a> szerdán Frédéric Trinh ügyészt.<br/><br/>A baleset szombat délután történt, a területen állítólag kutyákkal vadásztak. Jelenleg 93 kutyán végeznek teszteket, hogy megállapítsák, melyek vettek részt a támadásban. A vizsgált állatok között szerepel az áldozat öt kutyája is.<br/><br/>A rendőrség emberölés miatt indított nyomozást.<br/>A helyi ügyészség szerint az áldozat telefonon hívta a férjét, akinek elmondta, hogy egy kutyafalka készül rátámadni. A férj később a kutyaugatást követve talált rá a holttestre.</p>
      <p>A Le Courrier Picard helyi lap szerint a környéken kutyafalkával szarvasra vadásztak. A L'express.fr úgy tudja, a nő a közeli Saint-Pierre-Aigle-ben lakott, és a kutyáit sétáltatta szombat délután az erdőben.</p>
      <p>A francia vadászszövetség közleményében azt írta, semmi sem bizonyítja, hogy "vadászkutyák okozták a nő halálát".</p>
    </article>
  </body>
</html>