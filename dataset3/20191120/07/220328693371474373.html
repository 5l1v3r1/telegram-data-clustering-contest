<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/protest-sreshchu-vodniya-rezhim-v-pernik-407155.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T07:40:40+00:00"/>
    <meta property="og:title" content="Протест срещу водния режим в Перник"/>
    <meta property="og:description" content="От началото на седмица в Перник и още 10 населени места беше въведен воден режим"/>
  </head>
  <body>
    <article>
      <h1>Протест срещу водния режим в Перник</h1>
      <address><time datetime="2019-11-20T07:40:40+00:00">20 Nov 2019, 07:40</time> by <a rel="author">Редактори</a></address>
      <p>Граждани на Перник излизат на протест заради кризата с водата и драстичния спад на язовир "Студена". От началото на седмица в Перник и още 10 населени места беше въведен воден режим.</p>
      <p>Протестът ще започне в 9 часа пред сградата на ВиК- Перник. Организаторите са подготвили писмо, което ще връчат на кмета Станислав Владимиров. Те настояват за оставка на ръководството на ВиК- дружеството и търсене на отговорност заради водната криза на бившия кмет Вяра Церовска и областния управител Ирена Соколова. По време на протеста ще започне и събирането на подписка.</p>
      <p>Кметът Станислав Владимиров сезира държавното обвинение още в понеделник. "Надявам се Прокуратурата да влезе във ВиК в спешен порядък и да направи преглед на всички действия", коментира Владимиров. По думите му, първите стъпки, които ВиК операторът трябваше да предприеме по въвеждането на режима, не са добри, защото разходът на вода от язовир „Студена“ не е намален. „Ако продължаваме така, ще имаме вода още два месеца", каза кметът.</p>
    </article>
  </body>
</html>