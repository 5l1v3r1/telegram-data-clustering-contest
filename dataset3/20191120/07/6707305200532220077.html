<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/moda/caterina-balivo-ecco-la-pagella-dei-suoi-look/650028/"/>
    <meta property="og:site_name" content="DiLei"/>
    <meta property="article:published_time" content="2019-11-20T07:15:32+00:00"/>
    <meta property="og:title" content="Caterina Balivo: ecco la pagella dei suoi look!"/>
    <meta property="og:description" content="Caterina Balivo ha un viso dai lineamenti delicati e una figura esile ed elegante: saprà valorizzarsi sempre al meglio?"/>
  </head>
  <body>
    <article>
      <h1>Caterina Balivo: ecco la pagella dei suoi look!</h1>
      <h2>Caterina Balivo ha un viso dai lineamenti delicati e una figura esile ed elegante: saprà valorizzarsi sempre al meglio?</h2>
      <address><time datetime="2019-11-20T07:15:32+00:00">20 Nov 2019, 07:15</time> by <a rel="author">Angela Inferrera</a></address>
      <p><a href="https://dilei.it/vip/caterina-balivo-incanta-su-instagram-gambe-e-decollete-da-capogiro/647612/">Caterina Balivo</a> è senza dubbio una di quelle che sono state aiutate da Madre Natura:<b> fisico asciutto e lineamenti eleganti,</b> decisamente non ha particolari problemi per scegliere cosa mettere, perché <b>le sta bene praticamente tutto!</b> A volte però anche lei potrebbe far meglio. <b>Vediamo insieme la mia pagella dei suoi look</b> (sapete che io sono la signorina Precisetti!).</p>
      <h3>Caterina Balivo, pagella del look: alla Festa del Cinema di Roma</h3>
      <p>Questo abito bordeaux ha un taglio che addosso a Caterina sta d’incanto: <b>le mette ben in evidenza la linea delle spalle, un suo punto di forza, senza fasciare troppo il seno</b>. L’unica cosa che non capisco è il colore della clutch: è bellissima, ma non ci azzecca con l’abito. Avrei optato per un <a href="https://dilei.it/moda/foto/tendenza-metal-dalle-passerelle-arrivano-look-scintillanti/583267/">metal</a>. <b>Voto 8. </b></p>
      <figure>
        <img src="https://dileidemosite.files.wordpress.com/2019/10/gettyimages-1182111460.jpg?w=2560&amp;strip=all&amp;quality=100"/>
        <figcaption>Fonte Getty Images</figcaption>
      </figure>
      <h3>Caterina Balivo, pagella del look: in minidress in fantasia</h3>
      <p>Dunque: <b>l’abitino è carino, ma ha un taglio dritto e su di lei ha un effetto poco femminile</b>. Sarebbe bastato <b>segnare il punto vita in modo morbido</b>, anche con una cinturina sottile che riprendesse il colore dei sandali (bellissimi!). Mmmm, non mi ha convinto. <b>Voto 6.</b></p>
      <figure>
        <img src="https://dileidemosite.files.wordpress.com/2019/10/gettyimages-1175882829.jpg?w=2560&amp;strip=all&amp;quality=100"/>
        <figcaption>Fonte Getty Images</figcaption>
      </figure>
      <h3>Caterina Balivo, pagella del look: in lilla</h3>
      <p>Qui Caterina ha messo in evidenza il punto vita, ma nel punto sbagliato: è troppo alto, quasi un impero, che, <b>sulla sua fisionomia in cui il punto vita è poco segnato, fa l’effetto di allargare la figura.</b> Anche la scollatura non valorizza il décolleté. Inoltre, <b>la scarpa e la borsa <a href="https://dilei.it/moda/silver-and-shine-idee-di-look-argento-per-le-feste/574703/">silver</a> non riprendono il dettaglio dorato dell’abito e rimangono a sè</b>. Avrebbe potuto far meglio. <b>Voto 5. </b></p>
      <figure>
        <img src="https://dileidemosite.files.wordpress.com/2019/10/gettyimages-1179879079.jpg?w=2560&amp;strip=all&amp;quality=100"/>
        <figcaption>Fonte Getty Images</figcaption>
      </figure>
      <h3>Caterina Balivo, pagella del look: con ecopelliccia e jeans</h3>
      <p>Un look grintoso che non mi dispiace affatto! Ci sono solo una paio di cose che potevano essere migliorate: <b>il colore del jeans, se fosse stato di un blu più scuro e carico avrebbe fatto risaltare al meglio la tonalità accesa dell’<a href="https://dilei.it/speciale/moda-tendenze-autunno-inverno-2018/animalier-prepariamoci-ad-un-autunno-ruggente/503442/">ecopelliccia</a> bordeaux</b> (che mi piace un sacco!). Se l’orlo poi fosse stato accorciato anche solo un centimetro, tutta la figura sarebbe risultata più ariosa. <b>Voto 8.</b></p>
      <figure>
        <img src="https://dileidemosite.files.wordpress.com/2019/10/gettyimages-1175883111.jpg?w=2560&amp;strip=all&amp;quality=100"/>
        <figcaption>Fonte Getty Images</figcaption>
      </figure>
      <related>
        <h4>Leggi anche</h4>
        <a href="https://dilei.it/moda/emma-watson-ecco-la-pagella-dei-suoi-look/600388/"/>
        <a href="https://dilei.it/moda/cindy-bruna-ecco-la-mia-pagella-dei-suoi-look/615994/"/>
        <a href="https://dilei.it/moda/josephine-langford-ecco-la-pagella-dei-suoi-look/607314/"/>
        <a href="https://dilei.it/moda/emily-ratajkowski-pagella-dei-look-della-super-modella/565245/"/>
        <a href="https://dilei.it/moda/amy-adams-la-pagella-dei-suoi-look/585509/"/>
      </related>
    </article>
  </body>
</html>