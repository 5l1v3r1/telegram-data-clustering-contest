<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187291/"/>
    <meta property="og:site_name" content="Janam TV"/>
    <meta property="article:published_time" content="2019-11-20T07:49:04+00:00"/>
    <meta property="og:title" content="പാതിവഴിയില്‍ മെട്രോ മുടങ്ങി; അടുത്ത സ്റ്റേഷനിലേക്ക് യാത്രക്കാര്‍ നടന്നത് പാളത്തിലൂടെ"/>
    <meta property="og:description" content="ഹൈദരാബാദ്: സാങ്കേതികത്തകരാറിനാല്‍ മെട്രോ ട്രെയിന്‍ പാതിവഴിയില്‍ നിന്നു. പെരുവഴിയിലായ യാത്രക്കാര്‍ അടുത്ത സ്റ്റേഷനില്‍ എത്തിയത് മെട്രോ പാളത്തിലൂടെ"/>
  </head>
  <body>
    <article>
      <h1>പാതിവഴിയില്‍ മെട്രോ മുടങ്ങി; അടുത്ത സ്റ്റേഷനിലേക്ക് യാത്രക്കാര്‍ നടന്നത് പാളത്തിലൂടെ</h1>
      <address><time datetime="2019-11-20T07:49:04+00:00">20 Nov 2019, 07:49</time> by <a rel="author">Janam TV Web Desk</a></address>
      <p>ഹൈദരാബാദ്: സാങ്കേതികത്തകരാറിനാല്‍ മെട്രോ ട്രെയിന്‍ പാതിവഴിയില്‍ നിന്നു. പെരുവഴിയിലായ യാത്രക്കാര്‍ അടുത്ത സ്റ്റേഷനില്‍ എത്തിയത് മെട്രോ പാളത്തിലൂടെ നടന്ന്.</p>
      <p>ഹൈദരബാദിലെ നാഗോള്‍-ഹൈടെക്ക് സിറ്റി റൂട്ടില്‍ ചൊവ്വാഴ്ച വൈകുന്നേരമാണ് മെട്രോ ട്രെയിന്‍ സര്‍വീസ് മുടങ്ങിയത്. ബേഗംപേട്ട് സ്റ്റേഷനില്‍ നിന്ന് യാത്രയാരംഭിച്ച് 15 മിനിറ്റിനുള്ളില്‍ ട്രെയിന്‍ വലിയ കുലുക്കത്തോടെ പെട്ടെന്ന് നില്‍ക്കുകയായിരുന്നു. തുടര്‍ന്ന് ട്രെയിന്‍ യാത്ര അവസാനിപ്പിക്കുകയാണെന്നും യാത്രക്കാര്‍ എമര്‍ജന്‍സി വാതിലിനരികിലേക്ക് പോകണമെന്നും അറിയിപ്പ് വന്നു. യാത്രക്കാര്‍ എമര്‍ജന്‍സി വാതിലിലൂടെ ട്രെയിനില്‍ നിന്ന് പുറത്തിറങ്ങിയ ശേഷം അമീര്‍പേട്ട് സ്റ്റേഷനിലേക്ക് പാളത്തിലൂടെ നടന്നു.</p>
      <p>ട്രെയിനിലേക്ക് വൈദ്യുതി ലൈനില്‍ നിന്ന് ഊര്‍ജം ലഭ്യമാക്കുന്ന പാന്റോഗ്രാഫ് ലൈനില്‍ കുടുങ്ങിയതാണ് ഗതാഗതം തടസപ്പെട്ടാന്‍ കാരണമെന്ന് ഹൈദരാബാദ് മെട്രോ റെയില്‍ ലിമിറ്റഡ് എംഡി എന്‍വിഎസ് റെഡ്ഡി അറിയിച്ചു. രാത്രി 9.30 ഓടെ ഗതാഗതം പുനരാരംഭിച്ചു.</p>
      <p>കഴിഞ്ഞ ആറ് മാസത്തിനുള്ളില്‍ ഹൈദരാബാദ് മെട്രോ സര്‍വീസില്‍ നാലാമത്തെ തവണയാണ് തകരാര്‍ സംഭവിക്കുന്നത്.</p>
    </article>
  </body>
</html>