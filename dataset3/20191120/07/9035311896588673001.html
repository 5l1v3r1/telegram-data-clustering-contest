<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/tottenham-da-teknik-direktorluge-jose-mourinho-getirildi"/>
    <meta property="og:site_name" content="euronews"/>
    <meta property="article:published_time" content="2019-11-20T07:42:41+00:00"/>
    <meta property="og:title" content="Tottenham'da teknik direktörlüğe Jose Mourinho getirildi"/>
    <meta property="og:description" content="Tottenham'da teknik direktörlüğe Jose Mourinho getirildi"/>
  </head>
  <body>
    <article>
      <h1>Tottenham'da teknik direktörlüğe Jose Mourinho getirildi</h1>
      <address><time datetime="2019-11-20T07:42:41+00:00">20 Nov 2019, 07:42</time> by <a rel="author">Euronews </a></address>
      <p>İngiliz futbol kulübü Tottenham Hotspur görevine son verdiği Teknik Direktör Mauricio Pochettino'nun yerine Portekizli çalıştırıcı Jose Mourinho'yu getirdi.</p>
      <p>Tottenham, Mourinho ile 2022-2023 sezonu sonuna kadar sözleşme imzalandığını duyurdu.</p>
      <p>Kulübün internet sitesinde görüşlerine yer verilen Mourinho, "Böylesine harika geçmiş ve tutkulu taraftarlara sahip bir kulüpte göreve geldiğim için heyecanlıyım. Hem takım kadrosu hem de altyapı beni heyecanlandırıyor. Bu oyuncu grubuyla çalışacak olmak beni cezbediyor." ifadelerini kullandı.</p>
      <p>Bu sezon beklenen başlangıcı yapamayan ve son 5 haftada galibiyete hasret kalan Tottenham, Premier Lig'de 14. sıraya kadar geriledi.</p>
      <p>Mayıs 2014'te Tottenham ekibinin başına getirilen Pochettion geçen yıl takımı Şampiyonlar Ligi finaline taşımış ancak finalde Liverpool'a kaybetmişti.</p>
      <p>Tottenham Hotspur'un yeni teknik direktörü Jose Mourinho, son olarak Premier Lig'de Manchester United'ı çalıştırmış ve 2017-2018 sezonu ortasında görevine son <a href="https://tr.euronews.com/2018/12/18/manchester-united-teknik-direktoru-jose-mourinho-gorevinden-istifa-etti">verilmişti.</a></p>
      <p>Kırmızı Şeytanlar'ın başında 2 yılı aşkın bir süre kalan Mourinho daha önce de bir diğer İngiliz ekibi Chelsea'den kovulularak ayrılmıştı.</p>
      <p>Daha önce ülkesinde Benfica, Porto, Uniao de Leiria, İngiltere'de Chelsea, Manchester United, İtalya'da Inter, İspanya'da Real Madrid'de görev alan Mourinho, birçok kupa kaldırma başarısı gösterdi. Aralık 2018'de Manchester United'dan ayrıldıktan sonra takım çalıştırmayan Mourinho, yaşadığı lig şampiyonluklarının yanı sıra Porto ve Inter'in başında UEFA Şampiyonlar Ligi'nde birer kez mutlu sona ulaştı.</p>
    </article>
  </body>
</html>