<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/20/suso-compleanno-auguri-salvini/"/>
    <meta property="og:site_name" content="NewNotizie"/>
    <meta property="article:published_time" content="2019-11-20T07:48:59+00:00"/>
    <meta property="og:title" content="Suso fa il compleanno e Salvini gli fa gli auguri con una battuta: lo spagnolo risponde per le rime"/>
    <meta property="og:description" content="Battibecco social tra Suso e Salvini su Instagram nel giorno del 26esimo compleanno del calciatore spagnolo."/>
  </head>
  <body>
    <article>
      <h1>Suso fa il compleanno e Salvini gli fa gli auguri con una battuta: lo spagnolo risponde per le rime</h1>
      <address><time datetime="2019-11-20T07:48:59+00:00">20 Nov 2019, 07:48</time> by <a rel="author">Redazione NN.it</a></address>
      <p>Jesús Joaquín Fernández Sáenz de la Torre, anche noto con il nome di Suso, è un giocatore del Milan di ormai lungo corso.</p>
      <p>Giunto a Milano nel gennaio del 2015 – fu uno degli ultimi colpi a parametro zero di Adriano Galliani – è oggi uno dei giocatori più dotati tecnicamente del parco giocatori del club rossonero, anche se i tifosi del Milan da qualche tempo a questa parte vedono in lui uno dei mali della squadra attuale (che comunque risulta ampiamente ridimensionata se paragonata al Milan che fino a dieci anni fa era una presenza fissa della massima competizione europea).</p>
      <p>E così, nel giorno del suo 26esimo compleanno, dinnanzi agli auguri del club rossonero, il segretario della Lega Matteo Salvini – che del Milan è tifoso – ha pensato di commentare così: “Auguri! Nella speranza che Babbo Natale ti porti un po’ di velocità, di grinta e di voglia di giocare”.</p>
      <p>Non esattamente felice per l’invasione di campo, Suso ha risposto a sua volta: “Grazie. Nella speranza che Babbo Natale ti porti un po’ di velocità, di grinta e di voglia di amministrare meglio, molto meglio un Paese che amo”.</p>
      <figure>
        <img src="https://www.newnotizie.it/wp-content/uploads/2019/11/suso_salvini_insta.jpg"/>
      </figure>
    </article>
  </body>
</html>