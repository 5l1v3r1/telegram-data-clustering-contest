<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/20/siria-pioggia-di-bombe-israeliane-colpiti-obiettivi-terroristici-137-954816.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-20T07:46:21+00:00"/>
    <meta property="og:title" content="Siria, pioggia di bombe israeliane: colpiti &quot;obiettivi terroristici&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Medio Oriente</h6>
      <h1>Siria, pioggia di bombe israeliane: colpiti "obiettivi terroristici"</h1>
      <h2>I raid aerei sono stati condotti in risposta ai razzi lanciati nella notte verso lo Stato ebraico</h2>
      <address>
        <time datetime="2019-11-20T07:46:21+00:00">20 Nov 2019, 07:46</time>
      </address>
      <p>È ancora alta tensione in Medio Oriente.</p>
      <p>Nelle ultime ore "bombardamenti su larga scala" sono stati condotti dall'aviazione israeliana in Siria.</p>
      <p>Colpiti ''obiettivi terroristici iraniani e siriani'', dopo che attorno a Damasco erano state segnalate diverse esplosioni. Secondo quanto scritto dall'esercito israeliano su Twitter, nei raid sono state prese di mira le Forze al-Quds iraniane e l'esercito di Damasco.</p>
      <p>Israele ha spiegato che i raid aerei sono stati condotti in risposta ai razzi lanciati nella notte dalla Siria verso lo Stato ebraico.</p>
      <p>''Continueremo a operare con fermezza e fino a quando sarà necessario contro il coinvolgimento iraniano in Siria'', hanno scritto su Twitter le Forze di difesa israeliane.</p>
      <p>(Unioneonline/v.l.)</p>
    </article>
  </body>
</html>