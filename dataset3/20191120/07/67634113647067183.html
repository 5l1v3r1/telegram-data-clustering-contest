<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151169/"/>
    <meta property="og:site_name" content="AgroNews"/>
    <meta property="article:published_time" content="2019-11-20T07:27:00+00:00"/>
    <meta property="og:title" content="Скорочення поглів’я ВРХ на підприємствах сягнуло 6%"/>
    <meta property="og:description" content="За 10 місяців 2019 року загальна кількість дійних корів в Україні скоротилася на 4,8%, до 1,88 млн голів, у порівняння з аналогічним період минулого року. Про це, опираючись на дані Держстатистики України, повідомив аналітик Асоціації виробників молока (АВМ) Володимир Андрієць. «Цьогоріч в..."/>
  </head>
  <body>
    <article>
      <h1>Скорочення поглів’я ВРХ на підприємствах сягнуло 6%</h1>
      <address><time datetime="2019-11-20T07:27:00+00:00">20 Nov 2019, 07:27</time> by <a rel="author">agronews.uaode/author</a></address>
      <p>
        <b>За 10 місяців 2019 року загальна кількість дійних корів в Україні скоротилася на 4,8%, до 1,88 млн голів, у порівняння з аналогічним період минулого року. Про це, опираючись на дані Держстатистики України, повідомив аналітик Асоціації виробників молока (АВМ) Володимир Андрієць.</b>
      </p>
      <p>«Цьогоріч в Україні прискорилось скорочення кількості промислових корів. Середньомісячне падіння за вісім місяців складає 3,1 тисячі гол./міс., а за три останні місяці він ще більше підсилився ― 4,4 тисячі гол./міс. При цьому скорочується поголів’я усіх форм власності. Так, серед господарств населення воно зменшилося на 4,5%, до 1, 44 мільйонів голів, проте більш інтенсивно позбуваються корів саме сільськогосподарські підприємства. Тут скорочення за період з січня по жовтень сягнуло 6% і знизилося до 440,4 тисячі, у порівнянні з аналогічним періодом минулого року. Втрати за вісім місяців поточного року, починаючи з березня, коли розпочалося фактичне скорочення, складають 25,1 тисячі промислових корів», — коментує він.</p>
      <p>Кількість дійної худоби зменшується фактично у всіх регіонах країни. Найактивніше позбуватися корів у Чернівецькій, де зниження склало 19,4%, Луганській — на 18,6%, Рівненській на 15,2%, Запорізькій на 14,3%, Миколаївській на 11,3% і Донецькій на 10,1% менше, у порівнянні з минулим роком.</p>
      <p>Нарощували поголів’я на 14,3% лише підприємства Закарпаття та на 2,5% ― Тернопільщини.</p>
      <p>Найчисленніші кількісні втрати за рік відбулися у Полтавській області, де скорочення в річному вимірі складає 5,1 тисячі голів, Сумській ― 3,3 тисячі голів, Чернігівській ― 3,1 тисячі голів, Вінницькій ― 2,3 тисячі голів, Харківській ― 1,7 тисячі голів та Житомирській ― 1,5 тисяч голів.</p>
      <p>«Фермери продовжуватимуть скорочувати поголів’я в найближчому майбутньому, хоча інтенсивність може поступово зменшуватися. Проте сценарій повної стабілізації виглядає наразі малореальним, оскільки в прийнятому в першому читанні «Законі про обіг земель сільськогосподарського призначення» не враховані інтереси національної молочної галузі. З іншої сторони, виробники молока побоюються скорочення фінансування існуючої держпідтримки у наступному році. Наразі фермери масово повідомляють про згортання будівництва тваринницької інфраструктури у молочному скотарстві», ― підкреслює Володимир Андрієць.</p>
    </article>
  </body>
</html>