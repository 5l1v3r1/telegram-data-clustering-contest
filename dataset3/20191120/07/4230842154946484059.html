<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-ukrayina-nedootrymala-35-mln-vijskovoyi-dopomogy-ssha/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T07:48:23+00:00"/>
    <meta property="og:title" content="Україна недоотримала $35 млн військової допомоги США"/>
    <meta property="og:description" content="США виділили $400 млн на військову допомогу Україні. Однак $35 млн так і не дійшли."/>
  </head>
  <body>
    <article>
      <h1>Україна недоотримала $35 млн військової допомоги США</h1>
      <address>
        <time datetime="2019-11-20T07:48:23+00:00">20 Nov 2019, 07:48</time>
      </address>
      <p>США виділили $400 млн на військову допомогу Україні. Однак $35 млн так і не дійшли.</p>
      <p>Україні не дійшли понад $35 млн з $400 млн, які виділили США, як військову допомогу.</p>
      <p>Гроші мали піти на купівлю озброєнь, зокрема гранатометів, засобів зв’язку, а також на оснащення бойових кораблів ВМС України.</p>
      <p>
        <b>Читайте: </b>
        <a href="https://fakty.com.ua/ua/uncategory/20191118-kyyiv-otrymav-groshi-bez-umov-zelenskyj-ne-znav-pro-blokuvannya-dopomogy-tramp/">Київ отримав гроші без умов, Зеленський не знав про блокування допомоги – Трамп</a>
      </p>
      <p>Прес-секретар Пентагону Карла Глісон підтвердила, що Україні ще мають перевести $36 млн. Проте підполковник відмовилася назвати причину, чому кошти досі не були відправлені до Києва.</p>
      <p>Гроші повинні відправити в Україну протягом наступних кількох тижнів.</p>
      <p>Нагадаємо, 29 серпня стало відомо, що президент США Дональд Трамп розпорядився провести перегляд військової допомоги Україні. Через це на час кошти заморозили.</p>
      <p>Пізніше допомогу Україні розблокували. Однак у вересні в США розгорівся скандал навколо липневої телефонної розмови Трампа з президентом України Володимиром Зеленським.</p>
      <p>Опоненти Трампа наполягають на тому, що лідер США під час телефонної бесіди намагався переконати Зеленського почати розслідування діяльності в Україні сина колишнього віце-президента США Джозефа Байдена в обмін на надання фінансової та військової допомоги Києву.</p>
      <figure>
        <iframe src="https://www.youtube.com/embed/X4IfdJydJlE" width="560" height="315" data-service="Youtube" scrolling="no"/>
      </figure>
      <p>Скандал став приводом для оголошення Палатою представників Конгресу США про початок процедури імпічменту Трампа.</p>
      <p>Джерело: <a href="https://www.latimes.com/politics/story/2019-11-19/documents-show-nearly-40-million-in-ukraine-aid-delayed-despite-white-house-assurances">Los Angeles Times</a></p>
    </article>
  </body>
</html>