<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/guncel-haberler/apple-in-acigini-buldugu-icin-hesabina-100-lira-gonderilen-h103994.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-20T07:37:11+00:00"/>
    <meta property="og:title" content="Apple'ın açığını bulduğu için hesabına 100 lira gönderilen gence belediyeden burs"/>
    <meta property="og:description" content="Apple'ın açığını bulan ve ABD'li şirketten 100 lira ile ödüllendirilen Bursalı Oğuz Akçay'a Nilüfer Belediyesi'nden destek geldi. Belediye, Akçay'ın eğitimi için burs sağlayacak."/>
  </head>
  <body>
    <article>
      <h1>Apple'ın açığını bulduğu için hesabına 100 lira gönderilen gence belediyeden burs</h1>
      <h2>Apple'ın açığını bulan ve ABD'li şirketten 100 lira ile ödüllendirilen Bursalı Oğuz Akçay'a Nilüfer Belediyesi'nden destek geldi. Belediye, Akçay'ın eğitimi için burs sağlayacak.</h2>
      <address>
        <time datetime="2019-11-20T07:37:11+00:00">20 Nov 2019, 07:37</time>
      </address>
      <p><b>Burs</b>a'nın Nilüfer ilçesinde yaşayan <b><b>Oğuz Akçay</b>,</b> <b>ABD</b> merkezli teknoloji devi <b>Apple</b>’ın ürettiği Iphone telefonunun yazılım açığını buldu. </p>
      <p>Açığı şirkete bildiren Ali Osman Sönmez Mesleki ve Teknik Anadolu Lisesi Elektrik Elektronik bölümü son sınıf <b>öğrenci</b>si Akçay'a ödül olarak 100 lira gönderildi.</p>
      <p>DHA'nın aktardığı habere göre, Nilüfer Belediye Başkanı <b><b>Turgay Erdem</b></b>, Akçay'a destek olmak için harekete geçti.</p>
      <h3>'Burada yaşayan bir kardeşimin, dünya devinin eksikliklerini bulma becerisi beni çok heyecanlandırdı'</h3>
      <p>Akçay'ı makamında misafir eden Erdem, üniversite sınavlarına hazırlanan gencinn daha iyi bir eğitim almasını istediğini söyledi:</p>
      <blockquote>"Çok etkilendim açıkçası. Burada yaşayan bir kardeşimin, bir dünya devinin eksikliklerini bulma becerisi beni çok heyecalandırdı. Görüyorum ki pırıl pırıl, geleceği parlak olan bir genç arkadaşımız kendisi. Biz de Nilüfer Belediyesi olarak elinden tutacağız, üniversite ve bilişim üzerine eğitimiyle daha iyi noktalara gelecektir. Biz her türlü desteği vereceğiz, kendisini kutluyorum."</blockquote>
      <p>Akçay da eğitimi için alacağı desteğin kendisini çok mutlu ettiğini söyledi.</p>
      <figure>
        <a href="https://news.google.com/publications/CAAqKggKIiRDQklTRlFnTWFoRUtEMnR3YzNOallXWmxMbU52YlM1MGNpZ0FQAQ?hl=tr&amp;gl=TR&amp;ceid=TR%3Atr">
          <img src="http://www.kpsscafe.com.tr/images/upload/googlenewsABONEOL.png"/>
        </a>
      </figure>
      <p>
        <b>KPSSCAFE.COM.TR | ANKARA</b>
      </p>
    </article>
  </body>
</html>