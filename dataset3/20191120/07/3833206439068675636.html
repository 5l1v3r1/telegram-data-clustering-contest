<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Slavi-Trifonov-s-neochakvano-predlozhenie-kum-psiholozhkata-Liliya-915242"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T07:14:00+00:00"/>
    <meta property="og:title" content="Слави Трифонов с неочаквано предложение към психоложката Лилия"/>
    <meta property="og:description" content="Лилия Стефанова, която преди дни беше атакувана от Николета Лозанова, ще получи рубрика във “Вечерно..."/>
  </head>
  <body>
    <article>
      <h1>Слави Трифонов с неочаквано предложение към психоложката Лилия</h1>
      <address>
        <time datetime="2019-11-20T07:14:00+00:00">20 Nov 2019, 07:14</time>
      </address>
      <p>Лилия Стефанова, която преди дни беше атакувана от Николета Лозанова, ще получи рубрика във “Вечерното шоу на Слави Трифонов". На красивата психоложка беше предложено да коментира ежедневни теми в предаването на водещия. Това стана факт, след като Стефанова плени Слави с чара си.</p>
      <p>“Ти си толкова красива за психоложка", възкликна Трифонов в присъствието на Лилия.</p>
      <p>Припомняме, че Стефанова преди време работи в Локомотив (Пловдив), а до скоро помагаше и на футболистите националния отбор заедно с нейната колежка Кети Вандова. Именно заради последната й длъжност гръмна скандалът с плеймейтката.</p>
      <p>Не бе подмината и темата с Николета Лозанова, когато Слави я запита “Николета не беше ли предишната психоложка на националния отбор?!".</p>
      <p>“Не съм чувала такова нещо", през смях отговори Лилия и сподели, че не обръща внимание на критиките, защото това значи, че си е свършила добре работата.</p>
      <p>“Тя беше много заангажирана с националния отбор и с някои от футболистите заедно си гледат децата", продължи Слави с шегите.</p>
      <p>Лилия Стефанова влезе и в ролята на психоложка на Слави, давайки му някои ценни съвети. Според нея, ако човек си повтаря колко е успешен и вярва в любовта, рано или късно успехът ще дойде. Тя разкри още, че се занимава с клинична психология и има богат опит с всякакви поведенчески изменения.</p>
    </article>
  </body>
</html>