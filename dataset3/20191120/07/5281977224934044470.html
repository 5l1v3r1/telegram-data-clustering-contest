<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/teknoloji/acer-isletmeler-icin-chrome-enterprise-portfoyunu-genisletti-h103990.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-20T07:21:53+00:00"/>
    <meta property="og:title" content="Acer, işletmeler için Chrome Enterprise portföyünü genişletti"/>
    <meta property="og:description" content="Chrome OS’in hızlı başlatma, arka planda otomatik güncelleme, çok katmanlı güvenlik ve yapay zeka özellikleri sayesinde kullanıcılar daha hızlı ve verimli bir şekilde çalışabiliyor."/>
  </head>
  <body>
    <article>
      <h1>Acer, işletmeler için Chrome Enterprise portföyünü genişletti</h1>
      <h2>Chrome OS’in hızlı başlatma, arka planda otomatik güncelleme, çok katmanlı güvenlik ve yapay zeka özellikleri sayesinde kullanıcılar daha hızlı ve verimli bir şekilde çalışabiliyor.</h2>
      <address>
        <time datetime="2019-11-20T07:21:53+00:00">20 Nov 2019, 07:21</time>
      </address>
      <p>Chrome OS’in hızlı başlatma, arka planda otomatik güncelleme, çok katmanlı güvenlik ve yapay zeka özellikleri sayesinde kullanıcılar daha hızlı ve verimli bir şekilde çalışabiliyor.</p>
      <p>Bulut ortamı için geliştirilen Chrome Enterprise cihazları, Chrome cihazlarının son kullanıcılara sunduğu avantajlar ile Chrome OS’in kurumsal kullanıma yönelik becerilerini bir araya getirerek BT departmanlarına bulut üzerinden güvenli ve verimli çalışma ortamları kurma olanağı veriyor.</p>
      <p>Kurumsal kullanıcılara sunulan modeller arasında şunlar yer alıyor:</p>
      <ul>
        <li>Acer Chromebook Enterprise 13 - 3:2 QHD ekran ve tamamen alüminyum kasayı birlikte sunuyor.</li>
        <li>Acer Chromebook Enterprise Spin 13 - 3:2 QHD ekranla geniş görüntü, dönüştürülebilir tasarım ve kalem ile üstün kullanıcı deneyimi sağlıyor.</li>
        <li>Acer Chromebook Enterprise 714 - 12 saate ulaşan sektör lideri pil ömrü, tamamen metal kasa, ince çerçeveler ve isteğe bağlı parmak izi okuyucuya sahip.</li>
        <li>Acer Chromebook Enterprise 715 - Rakam kullanılan uygulamalar için özel nümerik klavyeye sahip bu ilk model, bulut üzerinden çalışanlara veri girişinde kolaylık sağlıyor.</li>
        <li>Acer Chromebox Enterprise CXI3 – Yüksek çözünürlüklü grafikler için özel olarak tasarlanan bir medya oynatıcı.</li>
        <li>Acer Chromebase Enterprise 24I2 - Video konferans sistemi olarak kullanmaya uygun yapıdaki bu model, mağazalarda, bilgi noktalarında, otel lobilerinde, süpermarketlerde ve müşteriyle doğrudan temasa geçilen diğer iş yerlerinde self-servis aracı olarak kullanılabiliyor.</li>
      </ul>
      <p>
        <b>Gelişmiş Güvenlik</b>
      </p>
      <p>Chrome Enterprise her tür şirkete buluta özel güvenlik sunuyor. Chrome cihazlarını kullanan çalışanlar ve şirketler donanım çalındığında veya kaybolduğunda korunmaya devam ediyor. BT ekipleri cihazı kolaylıkla devre dışı bırakıp, istenmeyen kişilerin kurumsal verilere erişmesini engelleyebiliyor. Cihazlardaki veriler geçici olarak kullanılacak şekilde ayarlanabiliyor. Kullanıcı oturumu sona erdiğinde cihazdaki veriler siliniyor.</p>
      <p>
        <b>Sade İş Akışı Yönetimi</b>
      </p>
      <p>Chrome Enterprise sayesinde BT ekipleri cihaz politikalarına ve grup kontrol becerilerine kullanımı kolay, bulut tabanlı Google Admin arayüzünden veya üçüncü taraf UEM (Unified End Management) çözümlerinden erişebiliyor.</p>
      <p>
        <b>Esnek Erişim</b>
      </p>
      <p>Chromebook Enterprise cihazları, kullanım senaryosu fark etmeksizin her tür kurumsal veriye esnek erişim sağlıyor. Cihazları Active Directory ve SAML SSO sağlayıcıları ile entegre edebilir veya kontrol altında misafir oturumları ya da bilgi noktası moduyla cihaz paylaşımı yapabilirsiniz.</p>
      <p>
        <b>7/24 Destek</b>
      </p>
      <p>Sistem yöneticileri Chrome OS’in sorun giderme hizmetinden yararlanabiliyor. 7/24 BT desteği sayesinde, sistem yöneticileri herhangi bir sorunla karşılaştığında Google’ı hiçbir ek ücret olmadan arayabiliyor.</p>
      <p>Belirli pazarlardaki bulunabilirlik, ürün özellikleri ve fiyatlar hakkında daha fazla bilgi için lütfen<a href="http://www.acer.com/"> www.acer.com</a> adresi üzerinden en yakın Acer ofisiyle iletişime geçin.<br/><b>Acer Hakkında</b></p>
      <p>1976’da kurulan Acer, günümüzde 160’tan fazla ülkede faaliyet gösteren dünyanın en büyük ICT şirketlerinden biridir. Yüzünü geleceğe dönen Acer; donanım, yazılım ve hizmetlerin bir araya gelerek tüketicilere ve işletmelere yeni fırsatlar sunduğu bir dünya oluşturmaya odaklanmıştır. Hizmet tabanlı teknolojilerden Nesnelerin İnterneti, oyunlar ve sanal gerçekliğe kadar birçok alanda Acer; 7000’den fazla çalışanıyla, insanlarla teknoloji arasındaki sınırları kaldıran ürün ve çözümler araştırmaya, tasarlamaya, pazarlamaya, satmaya ve destekemeye kararlıdır. Daha fazla bilgi için <a href="http://www.acer.com/">www.acer.com.tr</a> adresini ziyaret edin.</p>
      <p>© 2018 Acer Inc. Tüm hakları saklıdır. Acer logosu, Acer Inc’in tescilli ticari markasıdır. Belirtilen veya başka türlü kullanılan diğer ticari markalar, tescilli ticari markalar ve/veya hizmet markaları ilgili sahiplere aittir. Tüm teklifler önceden belirtilmeksizin değiştirilebilir ve tüm satış kanallarında geçerli olmayabilir. Belirtilen fiyatlar üreticinin tavsiye ettiği perakende satış fiyatlarıdır ve bölgeye göre değişebilir. Satış vergileri eklenebilir.</p>
      <p>Hibya Haber Ajansı</p>
    </article>
  </body>
</html>