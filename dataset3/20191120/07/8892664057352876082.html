<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/csunyan-elarultak-vasvari-vivit/f60r3qm"/>
    <meta property="og:site_name" content="Blikk.hu"/>
    <meta property="article:published_time" content="2019-11-20T07:29:47+00:00"/>
    <meta property="og:title" content="Legnagyobb csalódásáról mesélt Vasvári Vivien"/>
    <meta property="og:description" content="Ki gondolta volna, hogy Vasvári Viviennek nehezére esik nőkkel barátkozni? Márpedig a feleségek luxuskivitelben sztárja erről mesélt Szulák Andrea Nyugi! Köztünk marad... című műsorában a Life TV-n."/>
  </head>
  <body>
    <article>
      <h1>Legnagyobb csalódásáról mesélt Vasvári Vivien</h1>
      <address><time datetime="2019-11-20T07:29:47+00:00">20 Nov 2019, 07:29</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Ki gondolta volna, hogy Vasvári Viviennek nehezére esik nőkkel barátkozni? Márpedig a feleségek luxuskivitelben sztárja erről mesélt Szulák Andrea Nyugi! Köztünk marad... című műsorában a Life TV-n.</b>
        </i>
      </p>
      <p>A modell határozott személyisége, szókimondása miatt <b>mindig is fiús lánynak tartotta magát</b>, így korábban sem igazán voltak barátnői. Különösen, miután korábban egy hozzá közel álló hölgy – akinek rossz anyagi helyzete miatt <b>még a számláit is segített kifizetni</b> – csúnyán visszaélt a bizalmával. A lány ugyanis <b>elcsábította Vivien exét</b>, így a barátságuk meg is szakadt. Vivien annyira nehezen tette túl magát az eseten, hogy <b>azóta sem igazán akar nőkkel barátkozni</b>.</p>
      <p><i>„Rengeteget csalódtam barátnőkben. Azt látom, hogy megy nagyon a rivalizálás, sokan irigyek, féltékenyek, nem tudják elfogadni, hogy ha a másik többet ért el, vagy kevesebb munkával többet keres. Ezért van nagyon kevés barátnőm” – </i>idézi a műsorban elhangzott szavait a <a href="https://femina.hu/hazai_sztar/vasvari-vivien-csalodas/">Femina</a>.</p>
    </article>
  </body>
</html>