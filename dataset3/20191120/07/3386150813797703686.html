<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/maharashtra/pawars-three-statement-which-threatens-future-mahashivaghadi-front/"/>
    <meta property="og:site_name" content="Lokmat"/>
    <meta property="article:published_time" content="2019-11-20T07:14:50+00:00"/>
    <meta property="og:title" content="पवारांचे 'ते' तीन वक्तव्य, ज्यामुळे महाशिवआघाडीचे भवितव्य आले धोक्यात !"/>
    <meta property="og:description" content="महाशिवआघाडी होण्याबाबत पवारांनी काही वक्तव्य केल्यानंतर माध्यमांमध्ये कॉमन मिनिमम प्रोग्रामची चर्चा रंगली होती."/>
  </head>
  <body>
    <article>
      <h1>पवारांचे 'ते' तीन वक्तव्य, ज्यामुळे महाशिवआघाडीचे भवितव्य आले धोक्यात !</h1>
      <h2>महाशिवआघाडी होण्याबाबत पवारांनी काही वक्तव्य केल्यानंतर माध्यमांमध्ये कॉमन मिनिमम प्रोग्रामची चर्चा रंगली होती.</h2>
      <address><time datetime="2019-11-20T07:14:50+00:00">20 Nov 2019, 07:14</time> by <a rel="author" href="https://www.lokmat.com/author/online-lokmat/" target="_blank">ऑनलाइन लोकमत</a></address>
      <p>मुंबई - <a href="https://www.lokmat.com/topics/shiv-sena/">शिवसेना</a>-राष्ट्रवादी <a href="https://www.lokmat.com/topics/congress/">काँग्रेस</a>-<a href="https://www.lokmat.com/topics/congress/">काँग्रेस</a> अशी आगळीवेगळी महाशिवआघाडी अस्तित्वात येणार या चर्चेने महाराष्ट्राचे राजकारण ढवलून निघाले आहे. समसमान वाटपाच्या मुद्दावर शिवसेनेने भाजपला जय महाराष्ट्र केल्यामुळे विरोधी पक्षांच जनमत मिळालेल्या काँग्रेस-राष्ट्रवादीला त्रिशंकू स्थितीमुळे सत्तेत बसण्याची आस लागली आहे. त्याचवेळी पवारांनी केलेल्या तीन वक्तव्यांमुळे महाशिवआघाडीचं भवितव्य अंधकारमय दिसत आहे. </p>
      <p><a href="https://www.lokmat.com/topics/sharad-pawar/">शरद पवार</a> यांनी 6 नोव्हेंबर रोजी म्हटले होते की, सत्तास्थापनेचा कौल भाजप आणि शिवसेनेला मिळाला आहे. त्यांनीच राज्यात लवकरात लवकर सरकार स्थापन करावे. यानंतर 8 नोव्हेंबर रोजी पवारांनी आम्ही जबाबदार विरोधीपक्ष बनू असं स्पष्ट केले होते. त्यामुळे पुन्हा एकदा महाशिवआघाडीच्या भवितव्यावर प्रश्नचिन्ह निर्माण झाले होते. </p>
      <p>दरम्यान महाशिवआघाडी होण्याबाबत पवारांनी काही वक्तव्य केल्यानंतर माध्यमांमध्ये कॉमन मिनिमम प्रोग्रामची चर्चा रंगली होती. परंतु, 18 नोव्हेंबर रोजी पवार म्हणाले की, आम्ही निवडणूक <a href="https://www.lokmat.com/topics/shiv-sena/">शिवसेना</a>-भाजपसोबत लढवली नव्हती. त्यामुळे सरकार स्थापनेबद्दल त्यांनाच विचारा. यामुळे शिवसेनेच्या गोटात अस्वस्थता निर्माण झाली आहे. <br/> <br/> </p>
    </article>
  </body>
</html>