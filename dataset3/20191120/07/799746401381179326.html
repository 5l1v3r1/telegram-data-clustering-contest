<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103249/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T07:48:31+00:00"/>
    <meta property="og:title" content="Зеркаль розповіла, як Єрмак і Пристайко впливають на зовнішню політику Зеленського"/>
    <meta property="og:description" content="Заступниця глави МЗС Олена Зеркаль розповіла, яку роль у зовнішньополітичних рішеннях президента відіграють міністр закордонних справ Вадим Пристайко і радник Зеленського Андрій Єрмак."/>
  </head>
  <body>
    <article>
      <h1>Зеркаль розповіла, як Єрмак і Пристайко впливають на зовнішню політику Зеленського</h1>
      <address>
        <time datetime="2019-11-20T07:48:31+00:00">20 Nov 2019, 07:48</time>
      </address>
      <p>Заступниця глави МЗС Олена Зеркаль розповіла, яку роль у зовнішньополітичних рішеннях президента відіграють міністр закордонних справ Вадим Пристайко і радник Зеленського Андрій Єрмак.</p>
      <p>Як повідомляє "Європейська правда", про це вона розказала в інтерв’ю в ефірі <a href="https://www.youtube.com/watch?v=--9pxkHVvAg&amp;feature=youtu.be&amp;fbclid=IwAR3zDfNDTuoqJn219j6n5a_fvAlTMd2sm0Ra7fTMHuRHkM60bVSd7aoB18A">24 каналу</a>.</p>
      <p>На запитання, хто більш визначальний у зовнішній політиці, Єрмак чи Пристайко, Зеркаль відповіла: "Президент".</p>
      <p>Разом з тим вона пояснила, що глава зовнішньополітичного відомства та радник президента мають розподілені сфери відповідальності.</p>
      <p>"Якщо це зв’язки з європейськими політиками, реакції чи послідовність дій, то, мабуть, це Пристайко. Якщо це офіційні переговори, то це Пристайко", - сказала Зеркаль.</p>
      <p>Водночас Андрій Єрмак, за її словами, залучений до комунікації з Росією.</p>
      <p>"Комунікують зараз між собою більше радники президентів по Росії, по "нормандії", - підкреслила вона.</p>
      <related>
        <a href="https://www.eurointegration.com.ua/news/2019/11/12/7102924/"/>
      </related>
    </article>
  </body>
</html>