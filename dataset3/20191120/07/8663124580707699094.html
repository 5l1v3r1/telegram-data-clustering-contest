<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/bukmekery-pryjmayut-stavky-na-bezprograshnyj-vystup-liverpulya-v-apl-2019-20/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-20T07:48:00+00:00"/>
    <meta property="og:title" content="Букмекери приймають ставки на безпрограшний виступ «Ліверпуля» в АПЛ-2019/20"/>
    <meta property="og:description" content="Команда Юргена Клоппа дуже успішно проводить нинішній сезон англійської Прем’єр-ліги, солідно відірвавшись від своїх конкурентів у боротьбі за довгоочікуваний чемпіонський титул. Експерти запропонували спрогнозувати, чи зможуть «Мерсисайдці» пройти весь сезон поточного чемпіонату Англії без поразок."/>
  </head>
  <body>
    <article>
      <h1>Букмекери приймають ставки на безпрограшний виступ «Ліверпуля» в АПЛ-2019/20</h1>
      <address><time datetime="2019-11-20T07:48:00+00:00">20 Nov 2019, 07:48</time> by <a rel="author">Сергій Гумен</a></address>
      <p>Команда Юргена Клоппа дуже успішно проводить нинішній сезон англійської Прем’єр-ліги, солідно відірвавшись від своїх конкурентів у боротьбі за довгоочікуваний чемпіонський титул. Експерти запропонували спрогнозувати, чи зможуть «Мерсисайдці» пройти весь сезон поточного чемпіонату Англії без поразок.</p>
      <figure>
        <img src="https://i2.wp.com/bookmaker-ratings.com.ua/wp-content/uploads/sites/6/2019/11/novyny2-8.png?w=800&amp;ssl=1"/>
        <figcaption>Букмекери приймають ставки на безпрограшний виступ «Ліверпуля» в АПЛ-2019/20</figcaption>
      </figure>
      <p>Букмекерська контора <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a> запропонувала ставки на виступ «Ліверпуля» в нинішньому сезоні чемпіонату Англії. Експерти відкрили лінію, в якій розмістили наступну позицію – «Ліверпуль» не програє жодного матчу в АПЛ сезону-2019/20». Поставити на безпрограшний виступ підопічних Юргена Клоппа в поточному розіграші Прем’єр-ліги можна з коефіцієнтом 40,0, що відповідає 2,5 відсоткам ймовірності.</p>
      <p>Нагадаємо, що «Ліверпуль» в даний момент є беззаперечним лідером у турнірній таблиці чемпіонату. Після 12 зіграних турів «Мерсисайдці» відсвяткували 11 перемог та одного разу зіграли внічию. З 34 набраними балами клуб впевнено посідає перше місце у Прем’єр-лізі, випереджаючи найближчого переслідувача на вісім очок. Різниця забитих/пропущених м’ячів – 28:10.</p>
      <p>У найближчому матчі чемпіонату Англії клуб з Ліверпуля на виїзді зустрінеться з лондонським «Кристал Пелас». Цей поєдинок відбудеться у суботу, 23-го листопада.</p>
      <p>У минулому сезоні команда Юргена Клоппа завершила чемпіонат всього з однією поразкою в пасиві. Єдине фіаско «Ліверпуль» зазнав у гостьовому поєдинку проти «Манчестер Сіті», якому поступився в чемпіонській гонці лише одним очком. Та зустріч закінчилася перемогою колективу Хосепа Гвардіоли з мінімальною перевагою – 2:1.</p>
      <related>
        <a href="https://bookmaker-ratings.com.ua/bukmekery-pryjmayut-stavky-na-znyattya-deputats-koyi-nedotorkannosti-z-petra-poroshenka/"/>
      </related>
      <related>
        <a href="https://bookmaker-ratings.com.ua/uikend-tur-vid-pin-up/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/manchester-siti-chelsi-stavky-prognozy-i-koefitsiyenty-bukmekeriv-na-match-23-lystopada-2019-roku/"/>
        <a href="https://bookmaker-ratings.com.ua/spravu-pfk-sumy-ta-sevidova-shhodo-dogovirnyh-matchiv-pereglyanut-u-kdk-uaf/"/>
        <a href="https://bookmaker-ratings.com.ua/bukmekery-proponuyut-vgadaty-supernyka-zbirnoyi-ukrayiny-na-yevro-2020-iz-tret-ogo-koshyka/"/>
      </related>
    </article>
  </body>
</html>