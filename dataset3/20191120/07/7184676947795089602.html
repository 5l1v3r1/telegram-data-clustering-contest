<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/20/20-lystopada-v-ukrayini-yake-sogodni-svyato/"/>
    <meta property="og:site_name" content="Народна Правда"/>
    <meta property="article:published_time" content="2019-11-20T07:37:44+00:00"/>
    <meta property="og:title" content="20 листопада в Україні: яке сьогодні свято"/>
    <meta property="og:description" content="У православній церкві 20 листопада Федотів день - вшановується пам'ять святого Федота - одного з мучеників, які постраждали за віру в Христа. Крім того, відзначається Всесвітній день дитини."/>
  </head>
  <body>
    <article>
      <h1>20 листопада в Україні: яке сьогодні свято</h1>
      <h2>Іменинники сьогодні: Олександр, Олексій, Богдан, Валерій, Василь, Веніамін, Георгій, Григорій, Євгеній, Іван, Іларіон, Кирило, Костянтин, Михайло, Микола, Павло, Сергій, Федір, Федот, Єлизавета, Афанасій</h2>
      <address>
        <time datetime="2019-11-20T07:37:44+00:00">20 Nov 2019, 07:37</time>
      </address>
      <p>У православній церкві 20 листопада вшановується пам’ять святого Федота – одного з мучеників, які постраждали за віру в Христа. Крім того, відзначається Всесвітній день дитини.</p>
      <p>Про це повідомляє НАРОДНА ПРАВДА.</p>
      <p>Loading...</p>
      <p>
        <b>Федотів день</b>
      </p>
      <p>Федот був одним із 30 християн, які постраждали за віру в 3 столітті в Мелітіні. Феодота і його товаришів, що відкрито сповідували християнство, язичники схопили і примушували відректися від переконань. Християни залишилися стійкими до переконань і погроз, та їх обезголовили.</p>
      <p>У Федотів день наші пращури починали прясти. В цей час на річках і озерах вставав лід. По льоду і снігу судили про майбутній урожай. Якщо лід на річках вставав купами, а на дорогах утворилися снігові горби — це віщувало, що наступне літо буде хлібним.</p>
      <p>
        <a href="https://narodna-pravda.ua/2019/11/19/den-ditini-2019-krasivi-privitannya-ta-listivki/">
          <b>День дитини 2019: красиві привітання та листівки</b>
        </a>
      </p>
      <p><b>Всесвітній день дитини</b> відзначається щорічно 20 листопада. У 1954 році Генеральна Асамблея ООН рекомендувала всім країнам ввести в практику святкування цієї дати, як дня світового братерства і взаєморозуміння дітей, присвяченого діяльності, спрямованої на забезпечення благополуччя дітей в усьому світі.</p>
      <p>Також в цей день:</p>
      <p>Міжнародний День педіатра,<br/>Всесвітній день боротьби проти хронічної обструктивної хвороби легень,<br/>День індустріалізації Африки<br/>День революції в Мексиці,<br/>Святкування на честь явлення ікони Божої Матері «Взиграніє Немовляти»,<br/>День покаяння та молитви (Лютеранське  свято).</p>
      <p>Нагадаємо, 19 листопада у православній церкві шанували пам’ять Павла Сповідника (Павло Льодостав), єпископа Малій Азії, а <a href="https://narodna-pravda.ua/2019/11/19/19-lystopada-v-ukrayini-yake-sogodni-svyato/">в Україні відзначали День працівників гідрометеорологічної служби.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>