<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/christenunie-is-klaar-met-wiettoerist-en-wil-imago-als-drugsland-doorbreken/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-20T07:00:40+00:00"/>
    <meta property="og:title" content="ChristenUnie is klaar met ‘wiettoerist’ en wil imago als drugsland doorbreken"/>
    <meta property="og:description" content="De ChristenUnie is helemaal klaar met de zogenaamde ‘wiettoerist’. Volgens de regeringspartij is het nu zelfs het juiste moment om landelijke stappen te zetten tegen het drugstoerisme. Echter lijkt het voorstel alleen voor de bühne, want binnen de coalitie heerst er grote verdeeldheid. Volgens de ChristenUnie zou drugswalhalla Amsterdam er goed aan doen om een zogeheten ’ingezetenencriterium’ in te voeren. Dat wil zeggen dat voornamelijk (drugs)toeristen zullen worden geweerd uit de drukbezochte coffeeshops in onze hoofdstad. De partij sluit aan op een oproep van onderzoekers Pieter Tops en Jan Tromp, die eerder dit jaar het rapport ‘De Achterkant van Amsterdam’ publiceerden. Onlangs vroegen de onderzoekers aan de Amsterdamse gemeenteraad en burgemeester Femke Halsema om toeristen voortaan te weigeren in coffeeshops. Een onmogelijke opgave, zo weet de ChristenUnie zelf ook, maar ze beseffen zich dat ze hiermee gemakkelijk hun achterban kunnen paaien zonder verder te tornen aan andere hete hangijzers binnen de…"/>
  </head>
  <body>
    <article>
      <h1>ChristenUnie is klaar met ‘wiettoerist’ en wil imago als drugsland doorbreken</h1>
      <address><time datetime="2019-11-20T07:00:40+00:00">20 Nov 2019, 07:00</time> by <a rel="author">Kenneth Steffers</a></address>
      <p>
        <b>De ChristenUnie is helemaal klaar met de zogenaamde ‘wiettoerist’. Volgens de regeringspartij is het nu zelfs het juiste moment om landelijke stappen te zetten tegen het drugstoerisme. Echter lijkt het voorstel alleen voor de bühne, want binnen de coalitie heerst er grote verdeeldheid.</b>
      </p>
      <p>Volgens de ChristenUnie zou drugswalhalla Amsterdam er goed aan doen om een zogeheten ’ingezetenencriterium’ in te voeren. Dat wil zeggen dat voornamelijk (drugs)toeristen zullen worden geweerd uit de drukbezochte coffeeshops in onze hoofdstad.</p>
      <p>De partij sluit aan op een oproep van onderzoekers Pieter Tops en Jan Tromp, die eerder dit jaar het rapport ‘De Achterkant van Amsterdam’ publiceerden. Onlangs vroegen de onderzoekers aan de Amsterdamse gemeenteraad en burgemeester Femke Halsema om toeristen voortaan te weigeren in coffeeshops. Een onmogelijke opgave, zo weet de ChristenUnie zelf ook, maar ze beseffen zich dat ze hiermee gemakkelijk hun achterban kunnen paaien zonder verder te tornen aan andere hete hangijzers binnen de coalitie.</p>
      <p>Als het aan de ChristenUnie ligt zal de ‘toeristenboycot’ uiteindelijk niet alleen in Amsterdam van kracht worden. “Op veel plekken binnen de grensregio is deze maatregel al toegepast en in Maastricht blijkt het een succesvolle aanpak”, aldus Tweede Kamerlid Stieneke van der Graaf.</p>
      <p>De Amsterdamse burgermoeder Femke Halsema heeft echter eerder al aangegeven niks te zien in de plannen om drugstoeristen te weren uit de hoofdstad. Liever gaat ze de strijd aan met de ‘grote jongens’ binnen het harddrugsmilieu. Echter lijken ook deze ‘hardliners’ slechts helende woorden voor eigen parochie.</p>
      <p>In de afgelopen jaren is Nederland namelijk uitgegroeid tot een narcostaat van ongekende hoogte. Cannabis moet het daarbij afleggen tegenover kilo’s cocaïne die de Rotterdamse haven binnen komen en tientallen vaten met chemisch drugsafval dat wordt gedumpt in een van onze bedreigde bossen.</p>
      <p>Een zogeheten ‘ingezetencriterium’ tegenover softdrugstoeristen bekt dan misschien wel lekker binnen de christelijke achterban van de ChristenUnie, maar is verder niets meer dan een gemakkelijke bliksemafleider van de daadwerkelijke drugsproblemen.</p>
    </article>
  </body>
</html>