<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/ochrona-srodowiska/bialystok-powstala-pierwsza-miejska-pasieka,135233.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-20T07:42:00+00:00"/>
    <meta property="og:title" content="Białystok: powstała pierwsza miejska pasieka"/>
    <meta property="og:description" content="W pierwszej w Białymstoku miejskiej pasiece zamieszkały już pszczele rodziny. W sumie, w każdym z pięciu uli, które stanęły na miejskim skwerze, swój dom znalazło około 35 tys. pszczół."/>
  </head>
  <body>
    <article>
      <h1>Białystok: powstała pierwsza miejska pasieka</h1>
      <address><time datetime="2019-11-20T07:42:00+00:00">20 Nov 2019, 07:42</time> by <a rel="author">Tomasz Jakubowski  </a></address>
      <h4>W pierwszej w Białymstoku miejskiej pasiece zamieszkały już pszczele rodziny. W sumie, w każdym z pięciu uli, które stanęły na miejskim skwerze, swój dom znalazło około 35 tys. pszczół.</h4>
      <hr/>
      <ul>
        <li>
          <b>Pierwsza miejska pasieka to pięć uli.</b>
        </li>
        <li>
          <b>Cztery zabytkowe ule pochodzą z różnych rejonów Podlasia, wśród nich jest ok. 100-letnia barć, jeden ul jest współczesny.</b>
        </li>
        <li>
          <b>Koszt założenia miejskiej pasieki to 9 tys. zł.</b>
        </li>
      </ul>
      <p>Ule, dla bezpieczeństwa, ustawiono nad rzeką. Chodzi o bezpieczeństwo nie byle kogo, bo aż wszystkich pięciu królowych orz ich podopiecznych, w sumie około 35 tys. pszczół. Wkrótce obok pszczelich domów zostaną posadzone drzewa owocowe, a wiosną pojawią się też obficie kwitnące krzewy oraz miododajne rośliny.</p>
      <p>– Pomysł utworzenia miejskiej pasieki w Białymstoku powstał, gdy zakładaliśmy łąki kwietne. Ule z pszczelimi rodzinami to naturalna kontynuacja tego projektu. Mam nadzieję, że pszczoły zadomowią się tu na stałe. Tak długo będą istnieć ludzie, jak długo będą żyły pszczoły. Miejska pasieka to krok stronę w ochrony tych pożytecznych owadów przed wymieraniem – powiedział prezydent Tadeusz Truskolaski.</p>
      <p>Pierwsza białostocka pasieka powstała dzięki pomocy doświadczonego pszczelarza Mikołaja Maka.  Nie tylko wyremontował on zabytkowe ule, ale i zamontował ten współczesny u sprowadził rodziny. Koszt założenia miejskiej pasieki to 9 tys. zł.</p>
    </article>
  </body>
</html>