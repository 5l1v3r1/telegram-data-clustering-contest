<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/bizar/nooit-meer-remsporen-deze-uitvinding-zorgt-voor-meer-hygiene-en-minder-waterverbruik"/>
    <meta property="og:site_name" content="Zita"/>
    <meta property="article:published_time" content="2019-11-20T07:00:11+00:00"/>
    <meta property="og:title" content="Nooit meer remsporen: deze uitvinding zorgt voor meer hygiëne en minder waterverbruik"/>
    <meta property="og:description" content="Een uitvinding die een oplossing brengt voor remsporen: het lijkt in de categorie van het langst verwachte wetenschapsproduct niet te kunnen wedijveren met een effectief kankermedicijn . Toch kan de spray, die een hyperglad laagje op de binnenkant van de toiletpot aanbrengt zodat remsporen niet langer blijven plakken, zowel gezondheidsproblemen als onnodig waterverbruik vermijden.  Een"/>
  </head>
  <body>
    <article>
      <h1>Nooit meer remsporen: deze uitvinding zorgt voor meer hygiëne en minder waterverbruik</h1>
      <address>
        <time datetime="2019-11-20T07:00:11+00:00">20 Nov 2019, 07:00</time>
      </address>
      <p>
        <b>Een uitvinding die een oplossing brengt voor remsporen: het lijkt in de categorie van het langst verwachte wetenschapsproduct niet te kunnen wedijveren met een effectief kankermedicijn . Toch kan de spray, die een hyperglad laagje op de binnenkant van de toiletpot aanbrengt zodat remsporen niet langer blijven plakken, zowel gezondheidsproblemen als onnodig waterverbruik vermijden. </b>
      </p>
      <p>Een Belg spoelt gemiddeld 30 liter schoon water per dag door het toilet. Wereldwijd bedraagt dat cijfer dagelijks 114 liter. Dat is zes keer de dagelijkse waterconsumptie van heel Afrika. Daarenboven wordt voorspeld dat tegen 2025 ongeveer 1,8 miljard mensen in landen met waterschaarste zullen leven. Reden te meer om het toilet niet nóg eens door te spoelen nadat je met de toiletborstel je remspoor hebt schoongemaakt, dus.</p>
      <figure>
        <iframe src="https://www.youtube.com/embed/rlYc8RfqA3I" width="640" height="360" data-service="Youtube" scrolling="no"/>
      </figure>
      <p> </p>
      <h3>Gevaarlijke bacteriën</h3>
      <p>Naast de hallucinante waterverspilling, bedachten Amerikaanse onderzoekers van de Pennsylvania State University met hun spray – die ze ‘Less’ doopten – ook een oplossing voor een ander probleem: de bacteriën die in de klevende uitwerpselen leven, kunnen ook ernstige gezondheidsproblemen veroorzaken. Dat stelt lid van het onderzoeksteam Tak-Sing Wong. De spray bevestigt talloze, miniscule nanohaartjes aan het gesprayde oppervlak, die het in combinatie met silicone-olie hyperglad maken.</p>
      <p> </p>
      <h3>Milieu-impact</h3>
      <p>De onderzoekers stellen bovendien dat er dankzij hun uitvinding tot 90 % water bespaard wordt bij het doorspoelen van een toilet. Elke millimeter van het gesprayde product zou zo in een standaard toilet tot 1000 liter water kunnen besparen.”Less” is voorlopig nog niet te koop. Eerst moet verder getest worden wat de lange termijn-milieugevolgen van de spray op het doorgespoelde water zijn.</p>
      <p> </p>
      <p> </p>
      <related>
        <h4>Lees ook :</h4>
        <a href="https://nl.metrotime.be/2019/01/17/must-read/bizar-in-tokyo-kan-je-genieten-van-een-kaka-ijsje/"/>
      </related>
      <footer>Het bericht <a href="https://nl.metrotime.be/2019/11/20/must-read/nooit-meer-remsporen-deze-uitvinding-zorgt-voor-meer-hygiene-en-minder-waterverbruik/">Nooit meer remsporen: deze uitvinding zorgt voor meer hygiëne en minder waterverbruik</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>