<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/121014/gwalcil-adoptowane-dzieci-przyznal-sie-do-winy-uniknie-wiezienia.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T07:20:00+00:00"/>
    <meta property="og:title" content="Gwałcił adoptowane dzieci, przyznał się do winy. Uniknie więzienia"/>
    <meta property="og:description" content="49-letni Steven Wells przyznał, że zmuszał swoje adoptowane córki do seksu. Jedno z dzieci było opóźnione w rozwoju. Mężczyzna jednak zawarł ugodę i prawdopodobnie uniknie więzienia."/>
  </head>
  <body>
    <article>
      <h1>Gwałcił adoptowane dzieci, przyznał się do winy. Uniknie więzienia</h1>
      <address>
        <time datetime="2019-11-20T07:20:00+00:00">20 Nov 2019, 07:20</time>
      </address>
      <h4>49-letni Steven Wells przyznał, że zmuszał swoje adoptowane córki do seksu. Jedno z dzieci było opóźnione w rozwoju. Mężczyzna jednak zawarł ugodę i prawdopodobnie uniknie więzienia.</h4>
      <p>Dramat dwóch dziewczynek rozgrywał się w latach 2012-2016. W tym czasie Wells molestował swoje adoptowane córki. Starsza miała 14 lat, gdy się ten koszmar rozpoczął, druga - zaledwie 13. Młodsza z dziewczynek była opóźniona w rozwoju i lekarze stwierdzili, że jej stan psychiczny można porównać do umysłu siedmioletniego dziecka.</p>
      <p>Sprawa wyszła na światło dzienne za sprawą starszej z dziewczynek. Ofiara przyznała, że początkowo zamierzała "ukrywać przez całe życie" tę historię, gdyż nie chciała, by jej ojciec trafił do więzienia. W końcu jednak zdecydowała się opowiedzieć całą historię.</p>
      <p>– Mówię o tym dziś, ponieważ znalazłam się już w stanie krytycznym – świadczyła.</p>
      <p>Steven Wells zawarł jednak ugodę z sądem hrabstwa Allen w stanie Indiana, na mocy której został skazany na sześć lat więzienia w zawieszeniu wraz z czteroletnim okresem próby. Jednocześnie wydano mu zakaz kontaktu z dziewczynkami.</p>
      <footer>/ Źródło: <a href="http://www.tvp.info/">TVP Info<br/></a>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/120897/michalkiewicz-ujawnil-prawdziwe-dane-ofiary-ksiedza-pedofila.html"/>
        <a href="https://www.dorzeczy.pl/kraj/120492/niemiecka-europoslanka-to-bezwstydne-ze-pe-miesza-sie-w-wewnetrzne-sprawy-polski.html"/>
      </related>
    </article>
  </body>
</html>