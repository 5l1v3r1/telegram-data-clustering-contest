<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/cds-gabigol-inter-e-flamengo-hanno-gia-l-accordo-tutti-i-dettagli-323533"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T07:55:44+00:00"/>
    <meta property="og:title" content="CdS - Gabigol, Inter e Flamengo hanno già l'accordo: tutti i dettagli"/>
    <meta property="og:description" content="Grande attesa per Gabriel Barbosa, che sabato sarà protagonista con il Flamengo della finale di Copa Libertadores contro il River Plate nello stadio Monumental di Lima, in Perù.E il..."/>
  </head>
  <body>
    <article>
      <h1>CdS - Gabigol, Inter e Flamengo hanno già l'accordo: tutti i dettagli</h1>
      <address><time datetime="2019-11-20T07:55:44+00:00">20 Nov 2019, 07:55</time> by <a rel="author">Alessandro Cavasinni</a></address>
      <p>Grande attesa per <b>Gabriel</b> <b>Barbosa</b>, che sabato sarà protagonista con il Flamengo della finale di Copa Libertadores contro il River Plate nello stadio Monumental di Lima, in Perù.E il giorno dopo, domenica, qualora il Palmeiras non dovesse superare il Gremio, i rossoneri sarebbero già campioni del Brasile. Insomma, un fine settimana elettrico per l'attaccante di proprietà dell'Inter. E, proprio in questo senso, il <i>Corriere dello Sport</i> spiega: "Chiusi i giochi, come premesso, sarà tempo di definire il futuro. <b>Inter e</b> <b>Flamengo</b> <b>hanno già trovato un accordo sulla base di poco più di 20 milioni di euro</b>, con il club carioca che riscatterà l’attaccante, lasciando però a quello nerazzurro una percentuale sulla rivendita. Tuttavia, per chiudere l’affare, occorre che pure Gabigol trovi un’intesa per il rinnovo del suo contratto", si legge. </p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>