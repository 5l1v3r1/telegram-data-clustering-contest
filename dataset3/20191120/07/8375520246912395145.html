<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/politichna-kriza-v-izrajili-peregovori-shchodo-formuvannya-uryadu-znovu-provalilisya-641107.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-20T07:39:21+00:00"/>
    <meta property="og:title" content="Політична криза в Ізраїлі: переговори щодо формування уряду знову провалилися"/>
    <meta property="og:description" content="Ганц відмовляється давати Нетаньягу можливість очолити уряд"/>
  </head>
  <body>
    <article>
      <h1>Політична криза в Ізраїлі: переговори щодо формування уряду знову провалилися</h1>
      <address>
        <time datetime="2019-11-20T07:39:21+00:00">20 Nov 2019, 07:39</time>
      </address>
      <h4>Ганц відмовляється давати Нетаньягу можливість очолити уряд</h4>
      <p>Прем'єрміністр Ізраїлю Біньямін Нетаньягу та лідер блоку «Кахоль-Лаван» Бені Ганц провалили переговори щодо умов формування нового уряду після парламентських виборів. Про це повідомляється на сторінці Нетаньяуу в <a href="https://twitter.com/netanyahu/status/1197018281535844352">Twitter</a>.</p>
      <p>За словами ізраїльського прем'єра, переговори щодо формування нового уряду провалилися, оскільки Ганц не згоден з умовою, згідно з якою Нетаньягу першим очолить новостворений уряд. Ця умова є принциповою для лідера партії «Наш дім – Ізраїль» Авігдора Лібермана.</p>
      <p>«На превеликий жаль, вчора під час нашої розмови Ганц відмовився погодитися на умову, поставлену Ліберманом - ухвалити проект президента (Реувена Рівліна - ред.), згідно з яким я як діючий прем'єрміністр першим би вступив на посаду глави нового уряду», - написав він.</p>
      <figure>
        <iframe data-src="https://twitter.com/netanyahu/status/1197018281535844352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Нагадаємо, що президент Ізраїлю Реувен Рівлін передав мандат на формування нового уряду Бені Ганцу, чия партія «Кахоль-Лаван» здобула перемогу на парламентських виборах. Ганц повинен до 20 листопада створити коаліцію та представити новий уряд.</p>
      <p>Зазначимо, <a href="https://glavcom.ua/world/observe/prezident-izrajilyu-doruchiv-netanyagu-sformuvati-noviy-uryad-627895.html">спочатку право на формування уряду було віддано прем'єрміністру Ізраїлю Біньяміну Нетаньягу</a>. Однак він 21 жовтня повернув мандат президенту через невдалі спроби утворити коаліцію більшості в парламенті Ізраїлю.</p>
      <p>Як повідомлялося, 25 вересня Центральна виборча комісія Ізраїлю <a href="https://glavcom.ua/world/observe/vibori-v-izrajili-cvk-ogolosila-oficiyni-rezultati-627821.html">оголосила офіційні результати</a> виборів.  «Лікуд» Біньяміна Нетаньягу набрав 68 голосів і у результаті відібрав 32-й мандат у «Яадут ха-Тора».</p>
      <p>Нагадаємо, 17 вересня в Ізраїлі відбулись другі за рік дострокові вибори до Кнесету.</p>
      <related>
        <a href="https://glavcom.ua/news/izrajil-raketami-obstriljuje-ob-jekti-ruhu-hamas-u-sektori-gazi-640330.html"/>
        <a href="https://glavcom.ua/world/observe/pompeo-poyasniv-riznicyu-mizh-viznannyam-golanskih-visot-i-krimu-640295.html"/>
        <a href="https://glavcom.ua/news/finalniy-reys-izrajilska-aviakompaniya-poproshchalasya-z-boeing-747-hudozhnim-malyuvannyam-u-nebi--638582.html"/>
      </related>
    </article>
  </body>
</html>