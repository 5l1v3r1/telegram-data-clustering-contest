<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/nejnebezpecnejsi-zeme-pro-rok-2020-o-dovolenych-na-techto-mistech-ani-neuvazujte"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T07:00:00+00:00"/>
    <meta property="og:title" content="Nejnebezpečnější země pro rok 2020: O dovolených na těchto místech ani neuvažujte"/>
    <meta property="og:description" content="Web Travelriskmap.com odhalil nejnebezpečnější země pro rok 2020. Na přehledných mapách ukázal, v jakých zemích jsou lidé v největším ohrožení z hlediska zdravotních problémů, problémů s cestováním a celkovou bezpečnosti. Sýrie a Libye jsou nejnebezpečnější. Jak je to s dalšími státy? Podívejte se na přehled."/>
  </head>
  <body>
    <article>
      <h6 class="kicker">přehled</h6>
      <h1>Nejnebezpečnější země pro rok 2020: O dovolených na těchto místech ani neuvažujte</h1>
      <address><time datetime="2019-11-20T07:00:00+00:00">20 Nov 2019, 07:00</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/13/0e/130ebf0-222394-aawascvb-0d0000000-0d0000000-1d0000000-0d8541033-sector_2560x0-shrink.png"/>
          <figcaption>Kam raději na dovolenou neletět?<cite>pixabay</cite></figcaption>
        </figure>
        <figure>
          <img src="https://www.extra.cz/images/thumbs/05/72/057278d-247135-76776520-1008558229485054-384012-2560x0-shrink.png"/>
          <figcaption>Mapa zdravotních rizik. Zelené země jsou téměř bez rizik, žluté se středním rizikem, oranžové s vysokým a červené s extrémním. Ty, ve kterých se situace různí, jsou fialové.<cite>travelriskmap.com</cite></figcaption>
        </figure>
        <figure>
          <img src="https://www.extra.cz/images/thumbs/4d/94/4d944f8-247134-74276567-886277781800770-7909207-2560x0-shrink.png"/>
          <figcaption>Mapa bezpečnosti cestování. Béžová ukazuje nízké riziko, světle hnědá střední, o něco tmavější pak vysoké a tmavě hnědá ukazuje extrémní nebezpečí.<cite>travelriskmap.com</cite></figcaption>
        </figure>
        <figure>
          <img src="https://www.extra.cz/images/thumbs/44/0f/440fc53-247136-76653024-731872497309301-6067739-2560x0-shrink.png"/>
          <figcaption>Mapa bezpečnosti. Světle žlutá je nízké ohrožení, střední ohrožení značí oranžová a červené vysoké ohrožení. U zelených zemí se stav různí.<cite>travelriskmap.com</cite></figcaption>
        </figure>
      </slideshow>
      <p>
        <b>Web Travelriskmap.com odhalil nejnebezpečnější země pro rok 2020. Na přehledných mapách ukázal, v jakých zemích jsou lidé v největším ohrožení z hlediska zdravotních problémů, problémů s cestováním a celkovou bezpečnosti. Sýrie a Libye jsou nejnebezpečnější. Jak je to s dalšími státy? Podívejte se na přehled.</b>
      </p>
      <p>V podstatě nejbezpečnější státy, do kterých lidé nemusí mít strach vycestovat, se nacházejí na severu – Finsko, Norsko a Island jsou podle webu statisticky nejlepšími zeměmi, do kterých si můžete zajet na dovolenou. Naopak celkově nejnebezpečnější jsou pak Sýrie a Libye, za nimi v závěsu jsou Afghánistán a Venezuela.</p>
      <p>Největšímu riziku po zdravotní stránce se turisté a dovolenkáři vystaví v Nigérii, Libérii, Jižním Súdánu, Eritreji a v podstatě téměř ve všech afrických zemích. Nebezpečí hrozí i v Jemenu, Sýrii a Severní Koreji. Naopak nejmenšímu riziku své zdraví vystavujete například na Novém Zélandu, ve většině evropských zemí a v Japonsku.</p>
      <related>
        <a href="https://www.extra.cz/82-mist-v-praze-kde-si-dejte-pri-rizeni-pozor-radary-a-kamery-vas-maji-na-musce"/>
      </related>
      <p>Po stránce bezpečnosti jsou nejnebezpečnějšími státy samozřejmě ty, ve kterých aktuálně probíhají nepokoje, které pravděpodobně v brzké době neskončí. Extrémní nebezpečí představuje Somálsko, Sýrie, Libye a různé části Nigérie. Naopak velmi bezpečně se turisté mohou cítit v Norsku, Finsku, na Islandu, ve Švýcarsku a ve Slovinsku.</p>
      <p>Co se týče cestování, hned po afrických zemích je velké riziko problémů ve Venezuele, na Belize, v Dominikánské republice, Saúdské Arábii, Thajsku a Vietnamu. Nejnižší šance, že se vám na cestách něco špatného přihodí, je pak v Austrálii, Japonsku a na Novém Zélandu.</p>
      <p>
        <b>Na přehledné mapy označené barevně podle ohrožení ze třech hledisek se podívejte v galerii. Je velkým překvapením, že barvou značící nebezpečí byly označeny i dovolenkové rá­je.</b>
      </p>
    </article>
  </body>
</html>