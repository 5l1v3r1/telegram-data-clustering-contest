<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/property/bernar-arno-i-negovata-lvmh-investirat-nad-usd1-miliard-v-targovski-tsentar-v-parizh.html"/>
    <meta property="og:site_name" content="Money.bg"/>
    <meta property="article:published_time" content="2019-11-20T07:26:40+00:00"/>
    <meta property="og:title" content="Бернар Арно и неговата LVMH инвестират над $1 милиард в търговски център в Париж"/>
    <meta property="og:description" content="Въпреки че все повече магазини затварят врати, а потребителите пазаруват в интернет"/>
  </head>
  <body>
    <article>
      <h1>Бернар Арно и неговата LVMH инвестират над $1 милиард в търговски център в Париж</h1>
      <address>
        <time datetime="2019-11-20T07:26:40+00:00">20 Nov 2019, 07:26</time>
      </address>
      <p>Най-богатият човек в Европа ще инвестира над $1 милиард в огромен магазин в Париж. Решението е взето в момент, в който множество магазини фалират, а потребителите се обръщат към интернет търговията, пише Bloomberg.</p>
      <p>La Samaritaine, част от луксозната империя LVMH на Бернар Рено, ще отвори отново през април след продължила цели 15 години реновация. Във вторник компанията е поканила журналисти да разгледат сградата.</p>
      <p>Подобни огромни търговски центрове движеха търговията на дребно, но след като Louis Vuitton придоби сградата през 2001 г., индустрията претърпя множество промени. След като потребителите все по-често пазаруват в интернет, вериги като House of Fraser и Debenhams във Великобритания затвориха редица магазини. Множество молове в Съединените американски щати са наполовина празни.</p>
      <p>Защо Арно залага срещу тенденцията? Накратко, заради Китай. Въпреки търговската война със САЩ и насочените срещу политиката на Пекин протести, китайските потребители движат увеличението на продажбите при луксозните стоки. La Samaritaine ще бъде насочен именно към чуждестранните туристи в Париж.</p>
      <p>Броят на магазините в най-големия търговски обект в Париж ще бъде намален наполовина, а тяхното място ще заеме 5-звезден хотел от бранда Cheval Blanc, ресторанти, офиси и спа. Търговското пространство ще бъде запълнено от DFS - ритейлър, собственост на LVMH. Според компанията компактният мол с над 600 бранда ще привлича по няколко милиона потребители всяка година. Туристите ще имат възможност да купуват безмитни стоки.</p>
      <p>LVMH се надява, че ексклузивните модни линии, нишовите брандове и ресторантите ще привлекат обратно и парижани.</p>
      <p>Компанията придоби La Samaritaine през 2001 г., а идеята бе търговският център да бъде отворен, докато реновацията тече. Четири години по-късно обаче идеята отхвърлена заради рисковете. Последва недоволство срещу цялостната реновация на сградата.</p>
      <p>Контролният пакет бе придобит срещу еквивалента на €225 милиона, а по-късно компанията бе придобита изцяло за неясна сума. Оттогава LVMH е вложила над €750 милиона в реновация.</p>
    </article>
  </body>
</html>