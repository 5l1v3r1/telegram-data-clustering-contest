<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/uab-zemaitijos-leidyba/kriminalai-ir-nelaimes/35255-antradieni-lietuvos-keliuose-suzalota-19-zmoniu"/>
    <meta property="og:site_name" content="budas.lt"/>
    <meta property="article:published_time" content="2019-11-20T07:09:27+00:00"/>
    <meta property="og:title" content="Antradienį Lietuvos keliuose sužalota 19 žmonių"/>
    <meta property="og:description" content="Antradienį Lietuvos keliuose sužalota 19 žmonių, pranešė Lietuvos kelių policijos tarnyba."/>
  </head>
  <body>
    <article>
      <h1>Antradienį Lietuvos keliuose sužalota 19 žmonių</h1>
      <address>
        <time datetime="2019-11-20T07:09:27+00:00">20 Nov 2019, 07:09</time>
      </address>
      <figure>
        <img src="http://budas.lt/images/lapkritis/suzalota.jpg"/>
      </figure>
      <p>Antradienį Lietuvos keliuose sužalota 19 žmonių, pranešė Lietuvos kelių policijos tarnyba.</p>
      <p>Jos pirminiais duomenimis, iš viso antradienį keliuose užregistruotas 81 eismo įvykis, o žmonės nukentėjo 14-oje.</p>
      <p>Tarp nukentėjusiųjų – ir trys nepilnamečiai.</p>
      <p>Vilniuje, Gabijos gatvėje, partrenktas septynerių metų berniukas. Klaipėdoje, Taikos prospekte, susidūrus vienas paskui kitą važiavusiems automobiliams, sužalotas septynmetis ir dviejų mėnesių kūdikis.</p>
      <p>Antradienį taip pat nukentėjo ir keturi kariai, Tauragės rajone automobiliui „VW Golf“ nuvažiavus nuo kelio ir atsitrenkus į medį. Sužalotieji gydytis paleisti namo.</p>
      <p>Iš viso nuo kelio antradienį nuvažiavo du automobiliai, o sankryžose įvyko trys susidūrimai, kai vairuotojai nesilaikė pirmenybės taisyklių.</p>
      <p>Tarp sužeistųjų antradienį taip pat ir šeši pėstieji – du iš jų partrenkti pėsčiųjų perėjose, o vienas partrenktas tuo metu, kai ėjo degant raudonam šviesoforo signalui.</p>
      <footer>Vilnius, lapkričio 20 d. (BNS).</footer>
      <footer>
        <b>
          <i>Naujienų agentūros BNS informaciją atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo draudžiama.</i>
        </b>
      </footer>
    </article>
  </body>
</html>