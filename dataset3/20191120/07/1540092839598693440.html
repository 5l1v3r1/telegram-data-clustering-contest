<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/197925/nees-taytotites-ta-stoixeia-poy-tha-anagrafontai-kai-i-teliki-morfi-toys"/>
    <meta property="og:site_name" content="CNN.gr"/>
    <meta property="article:published_time" content="2019-11-20T07:08:08+00:00"/>
    <meta property="og:title" content="Νέες ταυτότητες: Πώς θα είναι &amp; ποια στοιχεία θα αναγράφονται"/>
    <meta property="og:description" content="Για τις νέες ταυτότητες , που όπως είπε θα μοιάζουν περισσότερο με πιστωτικές κάρτες, και τα χαρακτηριστικά τους μίλησε ο υπουργός Ψηφιακής Διακυβέρνησης..."/>
  </head>
  <body>
    <article>
      <h1>Νέες ταυτότητες: Πώς θα είναι &amp; ποια στοιχεία θα αναγράφονται</h1>
      <h2>Για τις νέες ταυτότητες, που όπως είπε θα μοιάζουν περισσότερο με πιστωτικές κάρτες, και τα χαρακτηριστικά τους μίλησε ο υπουργός Ψηφιακής Διακυβέρνησης Κυριάκος Πιερρακάκης, μιλώντας στον Realfm 97,8.  </h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 09:08 , 20 November 2019 - 09:09</p>
      <p>«Μιλάμε πολύ για τις νέες ταυτότητες γιατί για να <b>μπορούμε να κάνουμε ψηφιακές υπηρεσίες</b> θα πρέπει να μπορούμε να <b>ταυτοποιούμαστε από το σπίτι μας ή από τη δουλειά μας.</b> Άρα πρέπει να ξέρει το σύστημα ότι είμαι όντως εγώ και<b> γι’αυτό χρειαζόμαστε ταυτότητες νέου τύπου</b>», δήλωσε ο υπουργός Ψηφιακής Διακυβέρνησης.</p>
      <p>Ο κ. Πιερρακάκης αναφερόμενος στην επερχόμενη αλλαγή ταυτοτήτων είπε ότι οι υφιστάμενες παραπέμπουν στη δεκαετία του 1960 και του 1970, προσθέτοντας ότι αποτελεί δέσμευσή του εντός των επομένων ολίγων εβδομάδων<b> θα προκηρυχθεί ένας διαγωνισμός από το υπουργείο Προστασίας του Πολίτη με στόχο οι νέες ταυτότητες να είναι έτοιμες εντός του 2021.</b></p>
      <h3>Πώς θα είναι οι νέες ταυτότητες</h3>
      <p>«Οι νέες ταυτότητες θα έχουν μια φωτογραφία, η οποία θα είναι έγχρωμη, όπως είναι σε άλλες χώρες. Αν δει κανείς πώς είναι οι ταυτότητες σήμερα στην Κύπρο, δεν έχουν έγχρωμες φωτογραφίες αλλά μοιάζουν περισσότερο με<b> πιστωτικές κάρτες</b> και σε αυτές αναγράφονται τα στοιχεία που έχουμε σήμερα και<b> θα προστεθεί και ένας αριθμός</b>, ο οποίος έχουμε ήδη ανακοινώσει ότι θέλουμε οι πολλοί αριθμοί που έχουμε να γίνουν ένας, <b>για να μην ταλαιπωρούμαστε», ανέφερε ο υπουργός.</b></p>
      <p>«Αυτή τη στιγμή έχουμε και <b>ΑΦΜ και ΑΜΚΑ</b>, πρέπει κανείς να θυμάται και μια σειρά άλλων αριθμών και ο στόχος που έχουμε είναι μέσα σε ένα συγκεκριμένο χρονικό διάστημα να τους ενοποιήσουμε όλους. Θα ανακοινώσουμε σύντομα ποιος θα είναι αυτός ο αριθμός», είπε ο κ. Πιερρακάκης.</p>
      <p>«Είναι τεχνικό πιο πολύ ξέρετε αυτό το θέμα. Να δούμε αν μπορούμε να χρησιμοποιήσουμε έναν από τους υφιστάμενους και να τον γενικεύσουμε, να γίνει και φορολογικού ενδιαφέροντος και κοινωνικού ενδιαφέροντος. Προφανώς αυτός <b>ο αριθμός θα γράφεται και στην ταυτότητα και θα αλληλεπιδρούμε με το Δημόσιο με αυτόν τον αριθμό.</b> Γιατί ο αριθμός της ταυτότητας, στην Ελλάδα αυτόν χρησιμοποιούμε κατά βάση, αλλάζει. Αν χάσεις την ταυτότητά σου, αλλάζει και ο αριθμός της. Θα πρέπει να έχουμε έναν αριθμό και να τον θυμόμαστε. <b>Ο ΑΦΜ δεν αλλάζει, μένει σταθερός.</b> Πρέπει να έχουμε έναν<b> αριθμό και με αυτόν να αλληλεπιδρούμε</b>, τον οποίο θα παίρνουμε όταν <b>γεννιόμαστε</b>», κατέληξε ο υπουργός.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196774/telos-sto-xaos-sta-mitroa-ton-politon-vazei-to-yp-psifiakis-politikis">Τέλος στο χάος στα μητρώα των πολιτών βάζει το υπ. Ψηφιακής Πολιτικής</a>
        </li>
        <li>
          <a href="https://www.cnn.gr/news/politiki/story/196422/pierrakakis-ypeythynes-diloseis-kai-exoysiodotiseis-meso-internet">Πιερρακάκης: Yπεύθυνες δηλώσεις και εξουσιοδοτήσεις μέσω Internet</a>
        </li>
        <li>
          <a href="https://www.cnn.gr/news/politiki/story/196349/pierrakakis-meso-kinitoy-tilefonoy-ypeythynes-diloseis-kai-exoysiodotiseis">Πιερρακάκης: Μέσω κινητού τηλεφώνου υπεύθυνες δηλώσεις και εξουσιοδοτήσεις</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/11852/nees-taytotites">ΝΕΕΣ ΤΑΥΤΟΤΗΤΕΣ</a>
        </li>
        <li>
          <a href="https://www.cnn.gr/eidhseis/tag/80327/kyriakos-pierrakakhs">ΚΥΡΙΑΚΟΣ ΠΙΕΡΡΑΚΑΚΗΣ</a>
        </li>
        <li>
          <a href="https://www.cnn.gr/eidhseis/tag/14662/taytotites">ΤΑΥΤΟΤΗΤΕΣ</a>
        </li>
        <li>
          <a href="https://www.cnn.gr/eidhseis/tag/52643/astynomikes-taytothtes">ΑΣΤΥΝΟΜΙΚΕΣ ΤΑΥΤΟΤΗΤΕΣ</a>
        </li>
        <li>
          <a href="https://www.cnn.gr/eidhseis/tag/52644/nees-astynomikes-taytothtes">ΝΕΕΣ ΑΣΤΥΝΟΜΙΚΕΣ ΤΑΥΤΟΤΗΤΕΣ</a>
        </li>
        <li>
          <a href="https://www.cnn.gr/eidhseis/tag/74583/hlektronikes-taytothtes">ΗΛΕΚΤΡΟΝΙΚΕΣ ΤΑΥΤΟΤΗΤΕΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/20/198011/snapshot/2561032.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/197987/snapshot/prosfygiko.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198014/snapshot/2755742.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198005/snapshot/AP_650801417289.jpg"/>
      </figure>
    </article>
  </body>
</html>