<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904456/spurs-handelt-razendsnel-mourinho-volgt-ontslagen-pochettino-op-in-londen.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T07:44:00+00:00"/>
    <meta property="og:title" content="OFFICIEEL: Alderweireld en Vertonghen kennen nieuwe trainer bij Spurs"/>
    <meta property="og:description" content="Tottenham Hotspur heeft razendsnel gehandeld na het ontslag van Mauricio Pochettino. Een dag na het vertrek van de Argentijnse manager heeft de Londense club José Mourinho aangesteld als vervanger."/>
  </head>
  <body>
    <article>
      <h1>OFFICIEEL: Alderweireld en Vertonghen kennen nieuwe trainer bij Spurs</h1>
      <address>
        <time datetime="2019-11-20T07:44:00+00:00">20 Nov 2019, 07:44</time>
      </address>
      <p>
        <b>Tottenham Hotspur heeft razendsnel gehandeld na het ontslag van Mauricio Pochettino. Een dag na het vertrek van de Argentijnse manager heeft de Londense club José Mourinho aangesteld als vervanger.</b>
      </p>
      <p>"Ik ben verheugd dat ik bij een club met zo'n geweldige geschiedenis en zulke gepassioneerde supporters aan de slag mag gaan", vertelt Mourinho in een reactie op de website van Spurs. "Ik ben tevreden over de kwaliteit van zowel de ploeg als de jeugdopleiding en het werken met deze spelers is wat me richting Tottenham Hotspur trok."</p>
      <p>Ook voorzitter Daniel Levy is blij met de komst van de Portugese oefenmeester naar de club. "In José hebben we een van de meest succesvolle managers aller tijden binnengehaald. Hij heeft een vracht aan ervaring, kan teams inspireren en is een geweldige tacticus. Hij heeft bij elke club waar hij heeft gewerkt onderscheidingen gewonnen. We geloven dat hij energie en geloof naar de kleedkamers van Tottenham gaat brengen."</p>
      <p>Mourinho heeft in Londen een contract getekend tot het einde van het seizoen 2022/2023. De Portugees won in zijn al lange carrière maar liefst 25 prijzen bij FC Porto, Inter Milan, Chelsea, Real Madrid and Manchester United, waaronder drie keer de Champions League met Chelsea.</p>
      <figure>
        <iframe data-src="https://twitter.com/SpursOfficial/status/1197040181657784320?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/904442/alderweireld-vindt-duivels-nog-beter-dan-op-wk-niet-arrogant-wel-realistisch-.html?itm_source=www.voetbalprimeur.be&amp;itm_medium=highlighted-content">Alderweireld baalt niet al te erg van vertrek Pochettino: "Tijd voor iets anders"</a></aside>
    </article>
  </body>
</html>