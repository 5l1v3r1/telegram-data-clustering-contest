<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Primator-Hrib-Praha-hosti-konferenci-Eurocities-2019-604097"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T22:08:00+00:00"/>
    <meta property="og:title" content="Primátor Hřib: Praha hostí konferenci Eurocities 2019"/>
    <meta property="og:description" content="Hlavní město ve dnech 20. až 22. listopadu 2019 hostí výroční konferenci organizace Eurocities pod názvem Města na křižovatce."/>
  </head>
  <body>
    <article>
      <h1>Primátor Hřib: Praha hostí konferenci Eurocities 2019</h1>
      <address>
        <time datetime="2019-11-20T22:08:00+00:00">20 Nov 2019, 22:08</time>
      </address>
      <p>
        <b>Hlavní město ve dnech 20. až 22. listopadu 2019 hostí výroční konferenci organizace Eurocities pod názvem Města na křižovatce.</b>
      </p>
      <p>O strategii transformace obnovy metropolí přijelo do Prahy diskutovat na 400 účastníků, včetně primátorů či náměstků členských měst Eurocities, a dalších hostů.</p>
      <p>Hlavními otázkami, kterými se účastníci pražské konference zabývají, je navrácení běžného života do historických center moderních evropských měst a nalezení nového využití staré městské industriální zástavby, která již neslouží svému původnímu účelu.</p>
      <p>„Praha se po dobu trvání prestižní konference Eurocities stává pomyslným středobodem kontinentální politiky. Jsem pevně přesvědčen, že společné pracovní setkání lídrů evropských metropolí významně přispěje ke koordinovanějšímu řešení problémů a výzev, před kterými stojíme napříč státními hranicemi,“ uvedl primátor hlavního města Prahy Zdeněk Hřib.</p>
      <p>Organizace Eurocities je zaměřena na prosazování politiky Evropské unie v řízení a rozvoji měst, na rea­lizaci společných mezinárodních projektů a na vzájemnou výměnu informací a zkušeností. Cílem Eurocities je ekonomická prosperita a udržitelný rozvoj měst a regionů, vytváření nových pracovních příležitostí v nich, posilování sociální soudržnosti a ochrana prostředí. Organizace také zajišťuje dialog mezi evropskými metropolemi a institucemi EU. Byla založena v roce 1986 starosty šesti měst: Barcelony, Birminghamu, Frankfurtu, Lyonu, Milána a Rotterdamu. V současné době sdružuje samosprávy více než 130 měst a 40 partnerských měst z asi 35 zemí.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Primator-Hrib-Co-takhle-zkraslit-prazska-sidliste-velkoplosnymi-obrazy-na-komunikacich-603144"/>
        <a href="https://www.parlamentnilisty.cz/politika/politici-volicum/Primator-Hrib-Angela-Merkelova-umi-rict-cesky-smazeny-rizek-a-to-se-pocita-603015"/>
        <a href="https://www.parlamentnilisty.cz/politika/politici-volicum/Primator-Hrib-Hodne-stesti-do-dalsich-let-republiko-601287"/>
        <a href="https://www.parlamentnilisty.cz/politika/politici-volicum/Primator-Hrib-Tema-stromu-je-pro-me-srdecni-zalezitost-600984"/>
      </related>
      <p> </p>
    </article>
  </body>
</html>