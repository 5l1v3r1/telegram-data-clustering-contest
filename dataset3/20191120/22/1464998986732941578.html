<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/govt-not-permit-uapa-against-alan-thaha"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-20T22:29:00+00:00"/>
    <meta property="og:title" content="അലനും താഹക്കുമെതിരെ യുഎപിഎക്ക് സര്‍ക്കാര്‍ അനുമതി നല്‍കില്ല"/>
    <meta property="og:description" content="തിരുവന്തപുരം പന്തീരങ്കാവില്‍ മാവോയിസ്റ്റ് ബന്ധം ആരോപിച്ച്‌ അറസ്റ്റ് ചെയ്ത അലനും താഹക്കുമെതിരെ യുഎപിഎ ക്ക് സര്‍ക്കാര്‍ അനുമതി നല്‍കില്ല. യുവാക്കള്‍ ഭീകര പ്രവര്‍ത്തനത്തില്‍ ഏര്‍പെട്ടിട്ടില്ലെന്നും തെറ്റ് തിരുത്താന്‍ അവസരം നല്‍കണമെന്നും ഇന്ന് ചേര്‍ന്ന് പാര്‍ട്ടി..."/>
  </head>
  <body>
    <article>
      <h1>അലനും താഹക്കുമെതിരെ യുഎപിഎക്ക് സര്‍ക്കാര്‍ അനുമതി നല്‍കില്ല</h1>
      <address><time datetime="2019-11-20T22:29:00+00:00">20 Nov 2019, 22:29</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവന്തപുരം പന്തീരങ്കാവില്‍ മാവോയിസ്റ്റ് ബന്ധം ആരോപിച്ച്‌ അറസ്റ്റ് ചെയ്ത അലനും താഹക്കുമെതിരെ യുഎപിഎ ക്ക് സര്‍ക്കാര്‍ അനുമതി നല്‍കില്ല. യുവാക്കള്‍ ഭീകര പ്രവര്‍ത്തനത്തില്‍ ഏര്‍പെട്ടിട്ടില്ലെന്നും തെറ്റ് തിരുത്താന്‍ അവസരം നല്‍കണമെന്നും ഇന്ന് ചേര്‍ന്ന് പാര്‍ട്ടി പോളിറ്റ് ബ്യൂറോയില്‍ ധാരണയായി.</p>
      <p>അതേസമയം, ഇരുവരും സമർപ്പിച്ച ജാമ്യഹർജി പരിഗണിക്കുന്നത് ഹൈക്കോടതി നാളത്തേയ്ക്ക് മാറ്റി. കോഴിക്കോട് ജില്ലാ സെഷൻസ് കോടതി ജാമ്യം നിഷേധിച്ചതിനെത്തുടര്‍ന്നാണ് ഇരുവരും ഹൈക്കോടതിയെ സമീപിച്ചത്. </p>
      <p>വീടുകളിൽ നിന്ന് പൊലീസ് പിടിച്ചെടുത്ത ലഘുലേഖകളോ പോസ്റ്ററുകളോ യുഎപിഎ ചുമത്താൻ മാത്രം ഗൗരവമുള്ളതല്ലെന്നാണ് പ്രതികൾ കോടതിയെ അറിയിച്ചിട്ടുള്ളത്. കഴിഞ്ഞ ദിവസം കേസ് പരിഗണിച്ചെങ്കിലും പ്രതികളിലൊരാളുടെ കൈയ്യക്ഷരം പരിശോധിക്കേണ്ടതുണ്ടന്നും ഇയാള്‍ ചികിൽസയിലാണെന്നും പൊലീസ് കോടതിയെ  അറിയിച്ചിരുന്നു. കഴിഞ്ഞ തിങ്കളാഴ്ച കേസ് ഡയറി അന്വേഷണ സംഘം കോടതിക്ക് കൈമാറിയിട്ടുണ്ട്.</p>
    </article>
  </body>
</html>