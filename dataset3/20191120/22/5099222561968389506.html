<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23503967-rusia-doreste-intensificarea-relatiilor-republica-moldova.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T22:22:00+00:00"/>
    <meta property="og:title" content="Rusia dorește intensificarea relațiilor cu Republica Moldova"/>
    <meta property="og:description" content="Premierul Rusiei, Dmitri Medvedev, s-a întâlnit miercuri cu omologul său din Republica Moldova, Ion Chicu, pledând pentru intensificarea relaţiilor bilaterale, informează site-ul"/>
  </head>
  <body>
    <article>
      <h1>Rusia dorește intensificarea relațiilor cu Republica Moldova</h1>
      <address><time datetime="2019-11-20T22:22:00+00:00">20 Nov 2019, 22:22</time> by <a rel="author">S.J.</a></address>
      <p><b>Premierul Rusiei, Dmitri Medvedev, s-a întâlnit miercuri cu omologul său din Republica Moldova, Ion Chicu, pledând pentru intensificarea relaţiilor bilaterale, informează site-ul agenţiei Tass, citat de Mediafax. <br/></b><br/>„Au fost pierdute multe oportunităţi în ultimii ani. Sincer vorbind, nu sunt sigur că acest lucru a fost bun pentru ţara dumneavostră şi că au apărut oportunităţi suplimentare. Dimpotrivă, am pierdut toţi aceşti ani. Sper că acum vom putea recupera oportunităţile pierdute”, a declarat Dmitri Medvedev. <br/><br/>„Sper că această vizită va oferi un nou impuls relaţiilor noastre economice, investiţiilor şi cooperării umanitare”, a subliniat Dmitri Medvedev. <br/><br/>La rândul său, Ion Chicu a declarat că vizita sa la Moscova este necesară nu doar din cauza lipsei de mult timp a dialogului dintre guvernele celor două ţări, ci şi în contextul relaţiilor apropiate dintre cele două popoare.<br/><br/>"Am venit aici pentru a relua dialogul guvernelor noastre pe diverse teme de cooperare. Cred că un dialog onest poate face acest posibilă rezolvarea problemelor şi intensificarea comerţului, a cooperării economice, umanitare şi culturale", a afirmat Ion Chicu. "Este important că vizita intervine imediat după numirea dumneavostră în funcţia de prim-ministru. Ne oferă şansa de a compara punctele de vedere şi de a face planuri de viitor", subliniat Dmitri Medvedev. <br/><br/><br/></p>
    </article>
  </body>
</html>