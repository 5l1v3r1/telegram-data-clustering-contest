<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191120_04727679"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-20T22:09:00+00:00"/>
    <meta property="og:title" content="Vijf doden bij ontploffing in Italiaanse vuurwerkfabriek"/>
    <meta property="og:description" content="Bij twee ontploffingen in een vuurwerkfabriek en een opslagplaats op Sicilië zijn woensdag vijf mensen om het leven gekomen. Dat melden de Italiaanse nieuw..."/>
  </head>
  <body>
    <article>
      <h1>Vijf doden bij ontploffing in Italiaanse vuurwerkfabriek</h1>
      <address>
        <time datetime="2019-11-20T22:09:00+00:00">20 Nov 2019, 22:09</time>
      </address>
      <p>
        <b>Bij twee ontploffingen in een vuurwerkfabriek en een opslagplaats op Sicilië zijn woensdag vijf mensen om het leven gekomen. Dat melden de Italiaanse nieuwsagentschappen Ansa en Adnkronos onder aanhaling van de politie. Er vielen ook drie gewonden.</b>
      </p>
      <p>Aanvankelijk was sprake van vier doden en een vermiste, maar die laatste vermiste persoon is inmiddels dood onder het puin aangetroffen.</p>
      <p>Bij de dodelijke slachtoffers gaat het om vier werknemers, waarvan twee van een externe firma, en de 71-jarige echtgenote van de eigenaar van de fabriek.</p>
      <p>Over de oorzaak van de explosies bestaat nog geen duidelijkheid, maar mogelijk liggen vonken van lasapparatuur aan de basis, aldus de politie. De politie is een onderzoek gestart.</p>
      <p>20 jaar geleden was er al eens een ontploffing in de fabriek; daarbij vielen geen dodelijke slachtoffers.</p>
      <figure>
        <img src="https://static.nieuwsblad.be/Assets/Images_Upload/2019/11/21/fc3f1404-0c04-11ea-9005-c5feac6d461c_web_scale_0.5_0.5__.jpg?nomaxheight=513&amp;nomaxwidth=767&amp;scale=both"/>
        <figcaption>
          <cite>Foto: EPA-EFE</cite>
        </figcaption>
      </figure>
      <figure>
        <img src="https://static.nieuwsblad.be/Assets/Images_Upload/2019/11/21/fb515d04-0c04-11ea-9005-c5feac6d461c_web_scale_0.5_0.5__.jpg?nomaxheight=513&amp;nomaxwidth=767&amp;scale=both"/>
        <figcaption>
          <cite>Foto: EPA-EFE</cite>
        </figcaption>
      </figure>
      <figure>
        <img src="https://static.nieuwsblad.be/Assets/Images_Upload/2019/11/21/fcad0522-0c04-11ea-9005-c5feac6d461c_web_scale_0.5_0.5__.jpg?nomaxheight=513&amp;nomaxwidth=767&amp;scale=both"/>
        <figcaption>
          <cite>Foto: EPA-EFE</cite>
        </figcaption>
      </figure>
      <figure>
        <iframe data-src="https://twitter.com/Radio1Rai/status/1197208422393024512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>