<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/neos-proedros-tou-elk-exelegi-simera-o-ntonalnt-tousk"/>
    <meta property="og:site_name" content="Voria.gr"/>
    <meta property="article:published_time" content="2019-11-20T22:01:00+00:00"/>
    <meta property="og:title" content="Ο ΝΤΟΝΑΛΝΤ ΤΟΥΣΚ ΝΕΟΣ ΠΡΟΕΔΡΟΣ ΤΟΥ ΕΥΡΩΠΑΪΚΟΥ ΛΑΪΚΟΥ ΚΟΜΜΑΤΟΣ"/>
    <meta property="og:description" content="Ο Πολωνός Τουσκ διαδέχεται στο τιμόνι του ΕΛΚ τον Γάλλο πολιτικό Ζοζέφ Ντολ, ενώ είναι ο πρώτος πρόεδρος από χώρα της πρώην ανατολικής Ευρώπης"/>
  </head>
  <body>
    <article>
      <h1>Ο ΝΤΟΝΑΛΝΤ ΤΟΥΣΚ ΝΕΟΣ ΠΡΟΕΔΡΟΣ ΤΟΥ ΕΥΡΩΠΑΪΚΟΥ ΛΑΪΚΟΥ ΚΟΜΜΑΤΟΣ</h1>
      <h2>Ο Πολωνός Τουσκ διαδέχεται στο τιμόνι του ΕΛΚ τον Γάλλο πολιτικό Ζοζέφ Ντολ, ενώ είναι ο πρώτος πρόεδρος από χώρα της πρώην ανατολικής Ευρώπης</h2>
      <address><time datetime="2019-11-20T22:01:00+00:00">20 Nov 2019, 22:01</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Ο απερχόμενος πρόεδρος του Ευρωπαϊκού Συμβουλίου <b>Ντόναλντ Τουσκ</b> εξελέγη σήμερα νέος πρόεδρος του <b>Ευρωπαϊκού Λαϊκού Κόμματος.</b></p>
      <p>Η εκλογή του από το 13ο συνέδριο του ΕΛΚ που πραγματοποιείται στο Ζάγκρεμπ, εξελίχθηκε σε τυπική διαδικασία, καθώς ήταν ο μοναδικός υποψήφιος. Στην ψηφοφορία που πραγματοποιήθηκε σήμερα κατά την πρώτη ημέρα του συνεδρίου του ΕΛΚ, ο Ντόναλντ Τουσκ εξελέγη με 93% των ψήφων, σύμφωνα με το ΑΠΕ-ΜΠΕ.</p>
      <p>Ο Πολωνός Τουσκ διαδέχεται στο τιμόνι του ΕΛΚ τον Γάλλο πολιτικό Ζοζέφ Ντολ.</p>
      <p>Σημειώνεται πως ο Ντόναλντ Τουσκ είναι <b>ο πρώτος πρόεδρος του ΕΛΚ από χώρα της πρώην ανατολικής Ευρώπης.</b></p>
      <p>Αύριο, δεύτερη ημέρα του συνεδρίου, θα διεξαχθεί η ψηφοφορία για την εκλογή των 10 νέων αντιπροέδρων του ΕΛΚ και του νέου ταμία. Μεταξύ των 12 υποψήφιων για τις 10 θέσεις αντιπροέδρου του ΕΛΚ είναι ο πρόεδρος του κυπριακού κόμματος ΔΗΣΥ Αβέρωφ Νεοφύτου και ο πρώην πρόεδρος του Ευρωπαϊκού Κοινοβουλίου Αντόνιο Ταγιάνι.</p>
      <p>Για τη θέση του ταμία του κόμματος έχει καταθέσει υποψηφιότητα ο Γερμανός βουλευτής των Χριστιανοκοινωνιστών, Κρίστιαν Σμιτ.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/mitsotakis-na-efarmosoume-politikes-filikes-pros-to-perivallon"/>
        <a href="https://www.voria.gr/article/diadochikes-epafes-mitsotaki-me-evropeous-igetes-sto-elk"/>
        <a href="https://www.voria.gr/article/mitsotakis-gia-prosfigiko-i-ellada-echi-ftasi-sta-oria-tis"/>
        <a href="https://www.voria.gr/article/sto-sinedrio-tou-elk-sto-zagkremp-o-kiriakos-mitsotakis"/>
        <a href="https://www.voria.gr/article/mitsotakis-i-ellada-pilonas-statherotitas-se-mia-astathi-periochi"/>
        <a href="https://www.voria.gr/article/komviko-chartofilakio-ston-vangeli-meimaraki-apo-to-elk"/>
      </related>
    </article>
  </body>
</html>