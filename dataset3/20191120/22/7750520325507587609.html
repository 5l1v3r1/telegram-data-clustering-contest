<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/amerykanski-vcheni-prydumaly-yak-zekonomyty-vodu-pid-chas-zmyvannya-unitazu.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T22:30:05+00:00"/>
    <meta property="og:title" content="Американські вчені придумали, як зекономити воду під час змивання унітазу"/>
    <meta property="og:description" content="Американські вчені придумали, як зекономити воду під час змивання унітазу"/>
  </head>
  <body>
    <article>
      <h1>Американські вчені придумали, як зекономити воду під час змивання унітазу</h1>
      <h2>Щодня понад 141 млрд літрів води використовують для змивання у туалетах</h2>
      <address>
        <time datetime="2019-11-20T22:30:05+00:00">20 Nov 2019, 22:30</time>
      </address>
      <figure>
        <img src="https://1news.com.ua/wp-content/uploads/2019/11/22-18.jpg"/>
      </figure>
      <p>Вчені у США заявляють, що розробили спеціальне ультраслизьке покриття для туалету, яке зможе зберегти величезну кількість води під час змивання.</p>
      <p>Науковці Університету Пенсильванії стверджують, що їхнє покриття зменшить використання води під час змивання на 90%, – інформує 1NEWS.</p>
      <p>Вони також наполягають, що покриття не дозволяє накопичуватись бактеріям та запобігає утворенню неприємних запахів.</p>
      <p>Речовина, яка набагато слизькіша за тефлон, буде знищуватись сечею, а тому її треба буде наносити знову після 50 змивань води.</p>
      <p>Дослідники сподіваються, що відкриття дозволить заощадити воду. Щодня понад 141 млрд літрів води використовують для змивання у туалетах.</p>
      <p>Дослідники, які опублікували свою роботу у журналі Nature Sustainability, вказують, що кількість води, яку щодня використовують для змивання в туалетах, у шість разів перевищує потребу Африки.</p>
      <p>“Наша команда розробила надійне, біологічне, рідке й антибактеріальне покриття, яке насправді може зробити туалет самоочисним”, – каже професор Так-Сін Вонг.</p>
      <p>“Прилипання фекалій до унітаза не тільки неприємне для користувачів, але й викликає серйозні занепокоєння щодо впливу на здоров’я”, – каже науковець.</p>
      <p>Він каже, що їхня мета – вивести на ринок ефективну технологію, яка принесе користь усім.</p>
      <p>Джерело: <a href="https://www.bbc.com/ukrainian/features-50477015">ВВС Україна</a></p>
    </article>
  </body>
</html>