<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/basketbol/2019/11/20/darussafaka-tekfen-92-86-joventut-mac-sonucu"/>
    <meta property="og:site_name" content="FotoMaç"/>
    <meta property="article:published_time" content="2019-11-20T22:04:01+00:00"/>
    <meta property="og:title" content="Darüşşafaka Tekfen 92-86 Joventut | MAÇ SONUCU"/>
    <meta property="og:description" content="Basketbol ULEB Avrupa Kupası C Grubu 8. hafta maçında Darüşşafaka Tekfen, sahasında İspanya temsilcisi Joventut'u 92-86 mağlup etti. Bu sonuçla Darüşşafaka Tekfen kupada 5. galibiyetini aldı. Joventut ise 4. mağlubiyetini yaşadı."/>
  </head>
  <body>
    <article>
      <h1><u><a href="https://www.fotomac.com.tr/haberleri/darussafaka-tekfen?id=0cde8433-6b07-4ef9-8e5e-cd05c80f62bd">Darüşşafaka Tekfen</a></u> 92-86 Joventut | MAÇ SONUCU</h1>
      <h2>Basketbol ULEB <u><a href="https://www.fotomac.com.tr/haberleri/avrupa-kupasi?id=eabfe2e9-df80-4c28-a67a-eec0cbe5de5a">Avrupa Kupası</a></u> C Grubu 8. hafta maçında <u><a href="https://www.fotomac.com.tr/haberleri/darussafaka-tekfen?id=0cde8433-6b07-4ef9-8e5e-cd05c80f62bd">Darüşşafaka Tekfen</a></u>, sahasında <u><a href="https://www.fotomac.com.tr/haberleri/ispanya?id=edcf5b2f-7bb4-4d5f-a757-09c2733c14ca">İspanya</a></u> temsilcisi Joventut'u 92-86 mağlup etti. Bu sonuçla Darüşşafaka Tekfen kupada 5. galibiyetini aldı. Joventut ise 4. mağlubiyetini yaşadı.</h2>
      <address>
        <time datetime="2019-11-20T22:04:01+00:00">20 Nov 2019, 22:04</time>
      </address>
      <p>Salon: Volkswagen Arena</p>
      <p>Hakemler: Seffi Shemmesh (İsrail), Sergio Silva (Portekiz), Semen Ovinov (Rusya)</p>
      <p><u><a href="https://www.fotomac.com.tr/haberleri/darussafaka-tekfen?id=0cde8433-6b07-4ef9-8e5e-cd05c80f62bd">Darüşşafaka Tekfen</a></u>: Browne 17, Lamb 6, Erkan Veyseloğlu, Jones 15, Hamilton 8, <u><a href="https://www.fotomac.com.tr/haberleri/sinan-guler?id=adbcb990-6cbf-4279-b134-2d3519350200">Sinan Güler</a></u> 14, <u><a href="https://www.fotomac.com.tr/haberleri/kartal-ozmizrak?id=e275a4c4-03fe-4321-a2d3-502acf26d78a">Kartal Özmızrak</a></u> 18, Mahir Ağva, Berk Demir 5, <u><a href="https://www.fotomac.com.tr/haberleri/dogus-ozdemiroglu?id=a46a0cfb-5a5d-4147-be27-0b69b7337906">Doğuş Özdemiroğlu</a></u> 4, Colson 5, Troy Selim Şav</p>
      <p>Joventut: Prepelic 30, Zisis 6, Lopez-Arostegui 8, Omic 8, Harangody 5, Dimitrijevic 13, Buford 2, Morgan 14, Ventura, Parra</p>
      <p>1. Periyot: 21-19</p>
      <p>Devre: 46-35</p>
      <p>3. Periyot: 65-54</p>
      <p>Beş faulle çıkanlar: 39.54 Kartal Özmızrak, 39.59 Hamilton (Darüşşafaka Tekfen)</p>
      <p>Karşılaşmaya iki takım da savunmada agresif başladı. Prepelic ile etkili olan Joventut önünde Browne ve Jones ile sayı üreten Darüşşafaka Tekfen, 6. dakikayı 11-10 önde geçti. Konuk takımın üst üste top kayıplarını iyi değerlendiren yeşil-siyahlılar, Sinan Güler'in hızlı hücumlardan kazandırdığı basketlerle 8. dakikada 6 sayılık fark yakaladı: 16-10. Kalan bölümde dış atışlarla etkili olan Joventut'a Hamilton ve Colson ile yanıt veren Darüşşafaka Tekfen, ilk çeyreği 21-19 önde kapattı.</p>
      <p>İkinci periyodun ilk bölümünde Kartal Özmızrak ile 3 sayı çizgisinin gerisinden üst üste basketler bulan Darüşşafaka Tekfen, 15. dakikayı 33-26 üstün geçti. Prepelic ile toparlanmaya çalışan Joventut önünde Browne ile hücumda temposunu artıran Darüşşafaka Tekfen, Hamilton'ın kazandırdığı sayılarla çeyreğin bitimine 12 saniye kala farkı çift hanelere çıkardı: 46-35. Karşılaşmanın ilk yarısı bu skorla tamamlandı.</p>
      <p>Üçüncü çeyrekte Sinan Güler ve Doğuş Özdemiroğlu ile etkili olan ve farkı 29. dakikada 15 sayıya kadar (63-48) çıkaran Darüşşafaka Tekfen, son periyoda 65-54 üstün girdi.</p>
      <p>Dördüncü periyoda hücumda iyi başlayan Joventut, Prepelic ve Harangody'nin kaydettiği 3 sayılık basketlerle 38. dakikada farkı 2 sayıya çekti: 80-78. Kalan bölümde hata yapmayan ve Jones ve Kartal'ın kritik atışlarıyla farkı açan Darüşşafaka Tekfen, sahadan 92-86 galip ayrıldı.</p>
      <related>
        <a href="https://www.fotomac.com.tr/basketbol/2019/11/20/sirbistanin-yeni-teknik-direktoru-kokoskov-oldu"/>
      </related>
    </article>
  </body>
</html>