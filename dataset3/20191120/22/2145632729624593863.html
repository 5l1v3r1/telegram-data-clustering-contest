<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18599680-google-lanseaza-stadia-serviciul-de-jocuri-bazat-pe-cloud"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Google lansează Stadia, serviciul de jocuri bazat pe cloud"/>
    <meta property="og:description" content="Google a lansat Stadia, un serviciu bazat pe cloud care permite utilizatorilor să joace în browserul Chrome titluri precum „Assassin’s Creed Odyssey” şi „NBA 2K20”."/>
  </head>
  <body>
    <article>
      <h1>Google lansează Stadia, serviciul de jocuri bazat pe cloud</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5107/18599680/1/ds.jpg"/>
      </figure>
      <p>Google a lansat Stadia, un serviciu bazat pe cloud care permite utilizatorilor să joace în browserul Chrome titluri precum „Assassin’s Creed Odyssey” şi „NBA 2K20”.</p>
      <p>Serviciul va începe cu 22 de jocuri şi va transmite videoclipuri 4K la 60 de cadre pe secundă, care pot fi accesate şi prin intermediul dispozitivelor Google Chromecast şi Pixel.</p>
      <p>Google oferă versiunea 4K ca parte a serviciului său premium Stadia Pro, cu un preţ de 9,99 dolari pe lună. Compania preconizează că versiunea gratuită de înaltă definiţie va fi lansată anul viitor.</p>
      <p>"Avem peste 450 de jocuri în dezvoltare acum, care vor apărea în 2020 şi nu numai", a declarat pentru Reuters Phil Harrison, vicepreşedinte Googleşi director general.</p>
      <p>Stadia are nevoie de de cel puţin 10 Mbps viteză de internet pentru rezoluţia de bază 720p şi 35Mbps pentru a transmite jocuri în 4K. Recenziile timpurii s-au plâns de latenţă, de întârzierile care apar între apăsarea unui buton şi obţinerea reacţiei pe ecran.</p>
      <p>Analiştii leagă succesul Stadiei de conţinutul pe care îl oferă, în condiţiile în care majoritatea jocurilor de pe platformă sunt deja disponibile pe console.</p>
      <p>„Conţinutul va face Stadia să trăiască sau să moară”, a spus George Jijiashvili, analist senior la Ovum, o firmă de brokeraj, adăugând că un număr insuficient de titluri la lansare face dificilă generarea unui val de entuziasm.</p>
      <p>Stadia va concura cu proiectul xCloud al Microsoft, care va fi probabil lansat anul viitor, şi GeForce Now de Nvidia, care este în stadiul beta.</p>
      <p>Sony oferă, de asemenea, o platformă de streaming de jocuri PlayStation Now, la 9,99 USD pe lună, care include peste 800 de jocuri.</p>
      <p>Google încearcă să atragă în Stadia non-jucători, dar va trebui să facă serviciul mai atractiv decât o consolă sau un computer personal, a spus Chaim Seigel, analist cu Elazar Advisors.</p>
      <p>Serviciul este disponibil în prezent în 14 ţări, inclusiv Regatul Unit, Statele Unite, Canada, Norvegia, Franţa şi Germania.</p>
      <related>
        <a href="https://www.descopera.ro/lumea-digitala/18592423-huawei-a-primit-o-extensie-de-14-zile-din-partea-autoritatilor-americane"/>
      </related>
      <related>
        <a href="https://www.descopera.ro/lumea-digitala/18592239-aplicatiile-preinstalate-de-pe-telefoanele-android-ieftine-sunt-pline-de-vulnerabilitati"/>
      </related>
      <related>
        <a href="https://www.descopera.ro/lumea-digitala/18586644-un-studiu-nou-identifica-vulnerabilitatile-retelelor-5g"/>
      </related>
      <related>
        <a href="https://www.descopera.ro/lumea-digitala/18586609-google-maps-va-prelua-o-parte-din-functiile-google-translate"/>
      </related>
      <related>
        <a href="https://www.descopera.ro/lumea-digitala/18586566-huawei-nova-5t-va-avea-google-services-din-fabrica"/>
      </related>
      <related>
        <a href="https://www.descopera.ro/lumea-digitala/18585283-noul-laptop-macbook-pro-are-ecran-mai-mare-si-tastatura-imbunatatita"/>
      </related>
      <related>
        <a href="https://www.descopera.ro/lumea-digitala/18572803-yaga-un-joc-cu-baba-cloanta-produs-de-un-studio-romanesc"/>
      </related>
      <related>
        <a href="https://www.descopera.ro/lumea-digitala/18572707-ecranul-samoled-a-fost-brevetat-de-catre-samsung"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/18592423-huawei-a-primit-o-extensie-de-14-zile-din-partea-autoritatilor-americane"/>
        <a href="https://www.descopera.ro/lumea-digitala/18592239-aplicatiile-preinstalate-de-pe-telefoanele-android-ieftine-sunt-pline-de-vulnerabilitati"/>
        <a href="https://www.descopera.ro/lumea-digitala/18586644-un-studiu-nou-identifica-vulnerabilitatile-retelelor-5g"/>
        <a href="https://www.descopera.ro/lumea-digitala/18586609-google-maps-va-prelua-o-parte-din-functiile-google-translate"/>
      </related>
    </article>
  </body>
</html>