<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/pedofilskiyat-skandal-prinudi-prints-andryu-da_news710486.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T22:31:00+00:00"/>
    <meta property="og:title" content="Педофилският скандал принуди принц Андрю да..."/>
    <meta property="og:description" content="Продължавам недвусмислено да съжалявам за неразумните ми връзки с Джефри Епстийн, написа Андрю"/>
  </head>
  <body>
    <article>
      <h1>Педофилският скандал принуди принц Андрю да...</h1>
      <h2>Продължавам недвусмислено да съжалявам за неразумните ми връзки с Джефри Епстийн, написа Андрю</h2>
      <address>
        <time datetime="2019-11-20T22:31:00+00:00">20 Nov 2019, 22:31</time>
      </address>
      <p>https://blitz.bg/svyat/pedofilskiyat-skandal-prinudi-prints-andryu-da_news710486.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574278891-991-ratio-princ-andriu-i-kralicata.jpg"/>
      </figure>
      <p><b>Британският принц Андрю се оттегля от всички обществени задължения, които изпълнява от името на короната. </b><br/><br/>Третото дете на кралица Елизабет Втора разпространи обръщение, в което казва, че фокусирането на обществеността върху връзките му с опозорения финансист Джефри Епстийн са предизвикали "големи смущения" в работата на семейството му, съобщава БГНЕС, позовавайки се на Евронюз.<br/><br/>"Помолих нейно величество да се отдръпна от обществените си задължения в обозримото бъдеще и тя ми даде позволение", пише херцогът на Йорк.<br/><br/>59-годишният принц написа също така, че изказва симпатиите си към жертвите на Джефри Епстийн и с готовност ще сътрудничи на полицейското разследване - нещо, което не направи в скандалното интервю по Би Би Си, което му донесе много критики и го принуди да вземе решението.<br/><br/>"Продължавам недвусмислено да съжалявам за неразумните ми връзки с Джефри Епстийн.", написа още Андрю.<br/><br/>През уикенда беше излъчено интервю, в което Андрю не изрази съжаление, че е бил приятел с Епстийн, който преди 3 месеца се самоуби в килията си в Ню Йорк, докато чакаше да бъде съден за втори път за сексуални посегателства срещу непълнолетни и организирането на проституция.<br/><br/> </p>
    </article>
  </body>
</html>