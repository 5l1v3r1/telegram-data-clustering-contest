<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18601818-motivul-pentru-care-au-fost-retrase-de-pe-piata-peste-un-milion-de-prezervative-in-uganda"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Motivul pentru care au fost retrase de pe piaţă peste un milion de prezervative, în Uganda"/>
    <meta property="og:description" content="Peste un milion de prezervative defecte au fost retrase de pe piaţă în Uganda, de fundaţia Marie Stopes International, după ce mai mulţi reprezentanţi ai autorităţilor s-au arătat îngrijoraţi că prezervativele se rup."/>
  </head>
  <body>
    <article>
      <h1>Motivul pentru care au fost retrase de pe piaţă peste un milion de prezervative, în Uganda</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18601818/2/prezervativ.jpg"/>
      </figure>
      <p>Peste un milion de prezervative defecte au fost retrase de pe piaţă în Uganda, de fundaţia Marie Stopes International, după ce mai mulţi reprezentanţi ai autorităţilor s-au arătat îngrijoraţi că prezervativele se rup.</p>
      <p>Organizaţia umanitară a decis să retragă prezervativele după ce în două loturi din gama Life Guard au fost descoperite produse deteriorate, potrivit Mediafax.</p>
      <p>Autoriteatea care se ocupă de medicamente în Uganda a anunţat că au fost descoperite mai multe prezervative din cele două loturi care prezentau perforaţii şi nu corespundeau standardelor de calitate. Se estimează că au fost recuperate peste jumătate dintre produsele afectate.</p>
      <p>Marie Stopes Uganda, cea mai importantă asociaţie care se ocupă de sănătatea sexuală şi a reproducerii în ţara din Estul Africii, distribuie până la 2 milioane de prezervative pe tot teritoriul ţării în fiecare lună.</p>
      <p>Uganda se numără printre cele 69 de ţări în care programul global de Planificare Familială 2020 încearcă să faciliteze accesul la mijloacele de contracepţie. Aproximativ 30% dintre femei folosesc o formă de contracepţie modernă.</p>
      <p>Potrivit estimărilor, un porcent de 6% din cetăţenii statului Uganda cu vârste cuprinse între 15 şi 49 de ani sunt afectaţi de virusul HIV, cea mai mare parte din persoanele afectate fiind femei. Numărul femeilor infectate cu HIV în intervalul de vârstă 15- 24 de ani, a fost mai mult decât dublu faţă de numărul bărbaţilor afectaţi.</p>
      <p>Problemele au apărut la două loturi de prezervative care conţineau fiecare aproximativ 335.000 de pachete. Marie Stopes International a afirmat că producătorul a fost aprobat de UN Population Fund, agenţia ONU care răspunde de sprijinirea programelor de planificare familială şi că toate produsele sunt testate la un laborator al Organizaţiei Mondiale a Sănătăţii înainte fiecărei livrări.</p>
      <p>Carole Sekimpi, responsabilul naţional al organizaţiei Marie Stopes Uganda, a declarat: “Rugăm pe oricine are o cutie de Life Guard să citească ce scrie pe etichetă şi, dacă face parte din loturile afectate să nu ezite să ne contacteze”.</p>
      <related>
        <a href="https://www.descopera.ro/stiinta/16612891-cercetatorii-au-creat-un-nou-prezervativ-mult-mai-confortabil-care-iti-poate-imbunatati-viata-sexuala"/>
      </related>
      <related>
        <a href="https://www.descopera.ro/dnews/16190929-a-aparut-primul-prezervativ-inteligent-cat-costa-si-de-ce-este-capabil"/>
      </related>
      <related>
        <a href="https://www.descopera.ro/mari-intrebari/16005993-ce-poti-face-cand-un-prezervativ-s-a-rupt"/>
      </related>
      <related>
        <a href="https://www.descopera.ro/dnews/15509127-detaliul-esential-care-ii-face-pe-barbati-sa-renunte-la-prezervativ-atunci-cand-isi-aleg-partenerele-sexuale"/>
      </related>
      <related>
        <a href="https://www.descopera.ro/dnews/17910805-sex-oral-reactie-alergica-medicamente-penicilina"/>
      </related>
      <related>
        <a href="https://www.descopera.ro/dnews/17149882-prezervativul-inteligent-ce-pot-afla-barbatii-cu-ajutorul-acestui-nou-dispozitiv"/>
      </related>
      <related>
        <a href="https://www.descopera.ro/dnews/14961093-in-afara-de-sex-prezervativul-mai-are-o-multime-de-aplicatii-top-10-cele-mai-ingenioase-utilizari-ale-prezervativului-fotovideo"/>
      </related>
      <related>
        <a href="https://www.descopera.ro/dnews/14923728-prezervativul-revolutionar-care-se-va-simti-precum-pielea-fotovideo"/>
      </related>
      <related>
        <h4>Citeşte şi</h4>
        <a href="https://www.descopera.ro/stiinta/16612891-cercetatorii-au-creat-un-nou-prezervativ-mult-mai-confortabil-care-iti-poate-imbunatati-viata-sexuala"/>
        <a href="https://www.descopera.ro/dnews/16190929-a-aparut-primul-prezervativ-inteligent-cat-costa-si-de-ce-este-capabil"/>
        <a href="https://www.descopera.ro/mari-intrebari/16005993-ce-poti-face-cand-un-prezervativ-s-a-rupt"/>
        <a href="https://www.descopera.ro/dnews/15509127-detaliul-esential-care-ii-face-pe-barbati-sa-renunte-la-prezervativ-atunci-cand-isi-aleg-partenerele-sexuale"/>
      </related>
    </article>
  </body>
</html>