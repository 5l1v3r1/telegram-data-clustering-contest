<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/inter-social-club/la-serie-a-in-campo-contro-la-violenza-sulle-donne-handanovic-ci-mette-la-faccia-323595"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T22:30:17+00:00"/>
    <meta property="og:title" content="La Serie A in campo contro la violenza sulle donne, Handanovic ci mette la faccia"/>
    <meta property="og:description" content="La Lega Serie A e WeWorld Onlus rinnovano il proprio impegno nella difesa dei diritti delle donne e contro ogni forma di sopruso verso l’universo femminile presentando, in vista della Giornata..."/>
  </head>
  <body>
    <article>
      <h1>La Serie A in campo contro la violenza sulle donne, Handanovic ci mette la faccia</h1>
      <address><time datetime="2019-11-20T22:30:17+00:00">20 Nov 2019, 22:30</time> by <a rel="author">Mattia Zangari</a></address>
      <p>La <b>Lega Serie A</b> e WeWorld Onlus rinnovano il proprio impegno nella difesa dei diritti delle donne e contro ogni forma di sopruso verso l’universo femminile presentando, in vista della Giornata Internazionale contro la violenza sulle donne, la terza edizione della campagna di sensibilizzazione nazionale<b> #UNROSSOALLAVIOLENZA</b>. Nel concreto, a partire da sabato, durante le gare della 13esima giornata del campionato, calciatori e arbitri scenderanno sul terreno di gioco con un segno rosso sul viso, accompagnati all’ingresso in campo da bambine che indosseranno la maglietta dell’iniziativa. Segnale forte anche dai capitani (Handanovic ci ha già messo la faccia su Instagram) di tutte le squadre, che indosseranno la fascia simbolo della giornata. In ogni campo sarà, inoltre, esposto uno striscione e sui maxischermi verrà trasmesso lo spot della campagna, per sensibilizzare il pubblico presente sugli spalti e i telespettatori che il cartellino rosso da mostrare è quello verso la violenza sulle donne.</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>