<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829179.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T22:08:00+00:00"/>
    <meta property="og:title" content="جاده مازندران باز است/ جاده سمنان به‌زودی بازگشایی می‌شود"/>
    <meta property="og:description" content=" مهرداد زمانی رئیس راهداری شهرستان فیروزکوه در گفت‌وگو با فارس در فیروزکوه اظهار داشت: با توجه به سرمای هوا و شدت برف زیاد و برودت پایین هوا، در دو محور جاده مازندران و جاده سمنان که دارای گردنه‌هایی با پیچ و شیب زیاد می‌باشد شاهد راه‌بندان هستیم."/>
  </head>
  <body>
    <article>
      <h1>جاده مازندران باز است/ جاده سمنان به‌زودی بازگشایی می‌شود</h1>
      <address>
        <time datetime="2019-11-20T22:08:00+00:00">20 Nov 2019, 22:08</time>
      </address>
      <p>رئیس راهداری شهرستان فیروزکوه گفت: جاده مازندران هم اکنون باز است و رفت و آمد جریان دارد و نیرو های ما حضور دارند و در جاده سمنان و گردنه بشم نیز نیروهای راهداری حضور دارند و در حال بازگشایی مسیر می‌باشند.</p>
      <p> مهرداد زمانی رئیس راهداری شهرستان فیروزکوه در گفت‌وگو با فارس در فیروزکوه اظهار داشت: با توجه به سرمای هوا و شدت برف زیاد و برودت پایین هوا، در دو محور جاده مازندران و جاده سمنان که دارای گردنه‌هایی با پیچ و شیب زیاد می‌باشد شاهد راه‌بندان هستیم.</p>
      <p>وی افزود: هم اکنون با استقرار ۳ دستگاه کامیون نمکپاش در جاده مازندران و ۲ دستگاه کامیون نمکپاش در گردنه بشم در جاده سمنان مسیر بازگشایی شد.</p>
      <p>رئیس راهداری شهرستان فیروزکوه بیان کرد: جاده مازندران هم اکنون باز است و رفت و آمد جریان دارد و نیرو های ما حضور دارند و در جاده سمنان و گردنه بشم نیز نیروهای راهداری حضور دارند و در حال بازگشایی مسیر می‌باشند که به زودی جاده سمنان هم بازگشایی می‌شود.</p>
      <p>مهرداد زمانی تصریح کرد: مردم برای رفت و آمد در این مسیرها حتما زنجیر چرخ به همراه داشته و در صورت گیر کردن و ماندن در مسیر خونسردی خود را حفظ کنند.</p>
      <p>وی در پایان گفت: مردم در صورت گیر افتادن در جاده اصلا نگران نباشند زیرا نیروهای راهداری در کمتر از بیست دقیقه به کمک آنها می‌آیند و در صورت داشتن زنجیر چرخ در عرض پنج دقیقه می‌توانند به راه خود ادامه دهند.</p>
    </article>
  </body>
</html>