<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/20/video-politie-onderzoekt-mishandelingen-door-jongeren-in-gorinchem-kijken-op-eigen-risico/"/>
    <meta property="og:site_name" content="ThePostOnline"/>
    <meta property="article:published_time" content="2019-11-20T22:32:00+00:00"/>
    <meta property="og:title" content="Video – Politie onderzoekt mishandelingen door ‘jongeren’ in Gorinchem (Kijken op eigen risico)"/>
    <meta property="og:description" content="'Nog geen aanhoudingen verricht'"/>
  </head>
  <body>
    <article>
      <h1>Video – Politie onderzoekt mishandelingen door ‘jongeren’ in Gorinchem (Kijken op eigen risico)</h1>
      <h2>'Nog geen aanhoudingen verricht'</h2>
      <address><time datetime="2019-11-20T22:32:00+00:00">20 Nov 2019, 22:32</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>De politie onderzoekt een reeks mishandelingen door jongeren eerder deze maand, vermoedelijk in de regio Gorinchem. Op sociale media staan filmpjes waarop te zien is dat zeker twee mensen met grof geweld worden toegetakeld. Dat <a href="https://www.ad.nl/rivierenland/groep-jongeren-mishandelt-leeftijdsgenoten-met-grof-geweld-in-gorinchem-niet-normaal~a5aeea43/">meldt het <i>AD</i></a>.</p>
      <p>Ronduit schofterig en onacceptabel noemt Piet Stout, teamchef van de politie Lek en Merwede, het gedrag van de jongeren tegenover de krant. “We zijn druk met het achterhalen van de daders. Dit heeft alle prioriteit.’’ Op het bewuste filmpje is te zien hoe minimaal zes jongeren hun slachtoffer insluiten en vervolgens tegen de grond werken. Daarna volgen onder luid gejoel slagen en trappen op zijn lijf, maar ook zijn hoofd wordt niet ontzien. “Er zijn dus meer incidenten geweest, zo weten we inmiddels’’, zegt Stout.</p>
      <p>Voor zover bekend zijn er nog geen aanhoudingen verricht.</p>
      <figure>
        <iframe data-src="https://twitter.com/HarkMaat/status/1197197364987146240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>