<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/milan-se-uzda-u-bosmanovo-pravilo-jure-tri-potpisa-medju-zeljama-i-srbin-393308.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-20T22:26:00+00:00"/>
    <meta property="og:title" content="Milan se uzda u Bosmanovo pravilo, jure tri potpisa, među željama i Srbin!"/>
    <meta property="og:description" content="&quot;Rosoneri&quot; će pokušati da dovedu tri velika pojačanja bez plaćanja obeštećenja."/>
  </head>
  <body>
    <article>
      <h1>Milan se uzda u Bosmanovo pravilo, jure tri potpisa, među željama i Srbin!</h1>
      <h2>"Rosoneri" će pokušati da dovedu tri velika pojačanja bez plaćanja obeštećenja.</h2>
      <address><time datetime="2019-11-20T22:26:00+00:00">20 Nov 2019, 22:26</time> by <a rel="author">Nikola Miloradović</a></address>
      <p>Za nešto više od mesec dana ućićemo i u 2020. godinu, a prvi mesec će doneti puno zanimljivosti u fudbalskom svetu.<br/><br/>Otvara se zimska transfer pijaca, a brojni igrači pritom ulaze i u poslednje godine svojih ugovora.<br/><br/>Prema Bosmanovom pravilu oni će moći da pregovaraju sa drugim klubovima, čak i da potpišu predugovore, često je pomenuto pravilo koristio Juventus, koji je tako u svoje redove doveo igrače poput Emre Džana, Erona Remzija, Samija Kedire, Danija Alveša i brojne druge.<br/><br/>Sada bi i Milan da se ovajdi o ovo pravilo, pa su bacili oko na tri igrača koji su pred istekom ugovora.<br/><br/>U pitanju su levi bek PSŽ Lajvin Kurzava, vezista madridskog Reala Luka Modrić i vezista Mančester junajteda i reprezentativac Srbije Nemanja Matić.<br/><br/>Kurzavu prati i Inter, što se tiče Modrića, već neko vreme se priča o njegovom poznanstvu sa tim-menadžerom "Rosonera" Zvonimiru Bobanu i mogućem prelasku na "San Siro", dok je u više navrata u italijanskim medijima spekulisano da su pojedini timovi sa Apenina, uključujući i Milan, veoma zainteresovani za Matića.<br/><br/>Problem bi mogle da budu plate hrvatskog i srpskog fudbalera, Modrić u Realu ima 11 miliona godišnje, Matić u Junajtedu sedam.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/junajted-i-roma-u-pregovorima-da-li-samo-oko-stopera-393291.html"/>
        <a href="https://www.sportske.net/vest/transferi/rajola-seo-za-sto-sa-rosonerima-393289.html"/>
        <a href="https://www.sportske.net/vest/transferi/murinjova-prva-velika-kupovina-bice-obavljena-u-madridu-393288.html"/>
        <a href="https://www.sportske.net/vest/transferi/milanezi-u-problemu-calhanoglu-cilja-povratak-u-bundesligu-393268.html"/>
        <a href="https://www.sportske.net/vest/medjunarodni-fudbal/suso-se-zamerio-najvecem-fanu-milana-393254.html"/>
      </related>
    </article>
  </body>
</html>