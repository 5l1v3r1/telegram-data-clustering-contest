<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/20/black-friday-2019-sconti-online-amazon/"/>
    <meta property="og:site_name" content="Il Post"/>
    <meta property="article:published_time" content="2019-11-20T22:55:36+00:00"/>
    <meta property="og:title" content="Black Friday: un’anteprima degli sconti"/>
    <meta property="og:description" content="Per prepararci al Black Friday, abbiamo raccolto alcune delle promozioni già attive e alcuni sconti annunciati in anteprima, come quelli di Amazon"/>
  </head>
  <body>
    <article>
      <h1>Black Friday: un’anteprima degli sconti</h1>
      <h2>Per prepararci al Black Friday, abbiamo raccolto alcune delle promozioni già attive e alcuni sconti annunciati in anteprima, come quelli di Amazon</h2>
      <address>
        <time datetime="2019-11-20T22:55:36+00:00">20 Nov 2019, 22:55</time>
      </address>
      <p>Il Black Friday sarà venerdì 29 novembre, ma online si trovano già alcuni sconti e molti negozi hanno già annunciato le loro promozioni più interessanti. Gli sconti di Amazon per esempio inizieranno ufficialmente domani e andranno avanti fino a lunedì 2 dicembre. Abbiamo messo insieme una breve guida di preparazione al Black Friday e venerdì 29 vi accompagneremo tutta la giornata con aggiornamenti e segnalazioni sulle offerte. <a href="https://www.ilpost.it/2019/11/19/newsletter-consumismi-di-natale/">Abbiamo anche una nuova newsletter</a>, che si chiama “Consumismi di Natale” e raccoglierà <a href="https://www.ilpost.it/2019/11/20/regali-di-natale-meno-di-20-euro/">i nostri consigli</a> per fare i regali: <a href="https://ilpost.us8.list-manage.com/subscribe?u=dc1f2d541dd0a0f5ce741181b&amp;id=8071076cdc">potete iscrivervi qui</a>, ne manderemo due a settimana fino al 24 dicembre.</p>
      <p><b>Amazon<br/></b>Gli sconti su Amazon per il Black Friday cominceranno venerdì 22 novembre e andranno avanti fino a lunedì 2 dicembre, il cosiddetto Cyber Monday: il lunedì di sconti sui prodotti di elettronica. Amazon ha già annunciato alcuni sconti: per esempio sarà possibile acquistare <a href="https://amzn.to/2QGT1xM">Amazon Echo di 3ª generazione</a> a 65 euro invece di 80, <a href="https://amzn.to/2KCVSUF">Echo Show</a> a 190 euro invece di 230, <a href="https://amzn.to/2OyqTKC">Echo Show 5</a> a 50 euro invece di 90 e Echo Flex a 20 euro anziché 30. <a href="https://amzn.to/2rTZon8">Kindle Paperwhite</a> invece sarà in sconto a 100 euro (normalmente ne costa 130) e <a href="https://amzn.to/2OrncXj">Tablet Fire HD 8</a> a 70 euro (anziché 100). Il <a href="https://amzn.to/35kPMAp">Fire TV Stick</a> con telecomando vocale Alexa per guardare in televisione tutte le piattaforme di streaming costerà 25 euro invece che 40.</p>
      <p>Altri prodotti che si sa già che saranno scontati, anche se non si sa di quanto, sono <a href="https://amzn.to/2O4TCb9">Silk-épil 9 di Braun</a>, i <a href="https://amzn.to/3440YkN">rasoi elettrici di Philips</a> e <a href="https://amzn.to/2CWvWPQ">Braun</a> e gli spazzolini elettrici di <a href="https://amzn.to/2OrnQ7b">Oral-B</a> e <a href="https://amzn.to/37nU0Jt">Philips Sonicare</a>. Per chi deve arredare la cucina, ci saranno sconti sulle pentole <a href="https://amzn.to/2qkWiIH">Lagostina</a> e <a href="https://amzn.to/2rWoaTG">Le Creuset</a>. Ci saranno sconti anche sulle <a href="https://amzn.to/2D1eaLa">macchine fotografiche istantanee di Fujifilm</a>, che sono tra <a href="https://www.ilpost.it/2019/06/28/miglior-macchina-fotografica-istantanea/">le migliori in commercio</a>, e <a href="https://amzn.to/2QBJecG">sulle cuffie e le casse di Bose</a>, il marchio di cui <a href="https://www.ilpost.it/2018/12/17/regalo-natale-cuffie-casse-musica/">i redattori audiofili del <i>Post</i> parlano spesso</a>.</p>
      <p>Chi ha <a href="https://amzn.to/35mW56D">l’abbonamento ad Amazon Prime</a>, anche se lo ha appena attivato e sta ancora usufruendo del periodo di prova di 30 giorni, potrà accedere con 30 minuti di anticipo alle Offerte Lampo (quelle che vengono annunciate durante la giornata e durano solo poche ore) e avrà ulteriori vantaggi su cui Amazon non è stata più specifica. Tra i marchi più conosciuti su cui Amazon proporrà degli sconti ci sono <a href="https://amzn.to/346cegn">Eastpack</a>, <a href="https://amzn.to/345tBxZ">Lee</a>, <a href="https://amzn.to/37mVhQV">Timberland</a> e <a href="https://amzn.to/35tmrE7">Replay</a> per abbigliamento e valigeria, <a href="https://amzn.to/2OxdnXR">Inglesina</a> e <a href="https://amzn.to/344tKBB">Chicco</a> per i prodotti per bambini e <a href="https://amzn.to/2KD6B1k">L’Oreal Paris</a> e <a href="https://amzn.to/2XuauLq">Garnier</a> per quanto riguarda i cosmetici. Sui prodotti dei marchi di Amazon, come <a href="https://amzn.to/2O3ket3">Alkove</a> e <a href="https://amzn.to/2OuyQR5">Movian</a> per i mobili e <a href="https://amzn.to/2pvBXzI">AmazonBasics</a> per i prodotti di uso quotidiano, ci saranno sconti tra il 20 e il 25 per cento.</p>
      <p><b>Prodotti di tecnologia</b><br/><a href="https://store.google.com/it/">Google ha annunciato</a> alcune offerte che saranno attive sui suoi prodotti da giovedì 28 novembre: ci sarà uno sconto di 50 euro su <a href="https://store.google.com/it/product/pixel_4">Pixel 4 e Pixel 4 XL</a>, i nuovi smartphone di Google, e di 39 euro su <a href="https://store.google.com/it/product/google_home_mini">Google Home Mini</a>, solo per citarne alcuni. In generale, il settore dell’elettronica e quello degli elettrodomestici sono tradizionalmente quelli su cui ci si concentra di più al Black Friday e molti siti di e-commerce e negozi stanno già facendo sconti in questi giorni. Il 14 novembre, per esempio, è iniziata la <a href="https://www.awin1.com/cread.php?awinaffid=453335&amp;awinmid=9716&amp;platform=dl&amp;p=%5B%5Bhttps%253A%252F%252Fwww.eprice.it%252Fp%252Fbf2019_faq%5D%5D">Black Marathon di ePrice</a>, una promozione che andrà avanti fino al 2 dicembre e che permette agli utenti di approfittare subito di alcuni sconti e di accumulare, sulla base degli acquisti di novembre, anche degli sconti da utilizzare dopo Natale: per esempio chi per il Black Friday acquisterà un prodotto con uno sconto di 30 euro, riceverà un buono sconto pari a 30 euro da spendere tra il 27 e il 31 gennaio.</p>
      <p><a href="https://www.expertonline.it/it-IT-it/Static/black-friday.aspx">Sul sito di Expert</a>, dal 22 al 26 novembre ci saranno sconti del 25 per cento su grandi e piccoli elettrodomestici e su alcuni smartphone e computer. Invece, sul sito di <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252Fblack-friday%5D%5D">Unieuro</a> ci sono già sostanziosi sconti su prodotti di elettronica che andranno avanti fino al 21 novembre: ci sono sconti <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252FSmart-speaker%252FHome-Mini-pidGGOHOMEMINIBI%5D%5D">sugli smart speaker di Google Home</a>, sugli auricolari <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252FCuffie-senza-fili%252FAirPods-pidAPLMV7N2TYA%5D%5D">AirPods</a> di Apple e sulle <a href="https://www.awin1.com/cread.php?awinaffid=453335&amp;awinmid=10139&amp;platform=dl&amp;p=%5B%5Bhttps%253A%252F%252Fwww.unieuro.it%252Fonline%252FTV-Ultra-HD%252FUE55RU7400U-pidSAMUE55RU7400%5D%5D">smart TV di Samsung</a>. Anche <a href="https://www.awin1.com/cread.php?awinaffid=453335&amp;awinmid=9836&amp;platform=dl&amp;p=%5B%5Bhttps%253A%252F%252Fpromozioni.euronics.it%252Fblack_friday%252Findex.html%5D%5D">Euronics</a> ha già cominciato a proporre alcune promozioni a scadenza: il suo Black Friday è cominciato il 7 novembre e finirà il 27, quindi prima del Black Friday vero e proprio, anche nei negozi fisici.</p>
      <blockquote>
        <a href="https://www.ilpost.it/2019/11/20/regali-di-natale-meno-di-20-euro/">Regali di Natale a meno di 20 euro</a>
      </blockquote>
      <p><b>Voli, spettacoli e concerti<br/></b>Se avete sempre la sensazione che un oggetto non sia abbastanza rappresentativo dell’affetto che provate per le persone a voi più vicine, potreste orientarvi sui cosiddetti regali-esperienza. Per un weekend in Europa, potete monitorare il sito della compagnia aerea low cost <a href="https://www.ryanair.com/it/it/pianifica-il-viaggio/esplora/offerte-di-viaggi-del-black-friday">Ryanair</a> che già l’anno scorso aveva proposto viaggi per molte destinazioni a 9,99 euro. In generale, potete dare un occhio a tutte le piattaforme che aggregano i voli di diverse compagnie (che faranno a loro volta degli sconti) come <a href="https://www.skyscanner.it/notizie/black-friday-offerte-voli">SkyScanner</a>, <a href="https://www.edreams.it/eventi/black-friday/">eDreams</a>, <a href="https://www.momondo.it/black-friday">Momondo</a> e <a href="https://www.volagratis.com/it/offerte-speciali/black-friday.html">Volagratis</a>. Se invece siete più tipi da concerti, spettacoli o eventi sportivi, <a href="https://www.awin1.com/cread.php?awinaffid=453335&amp;awinmid=9567&amp;platform=dl&amp;p=%5B%5Bhttps%253A%252F%252Fwww.ticketone.it%252Fblack-friday.html%253Faffiliate%253DITT%2526doc%253DartistPages%252Foverview%2526fun%253Dartist%2526action%253Doverview%2526kuid%253D562283%5D%5D">le promozioni su Ticketone</a> saranno attive da lunedì 25 novembre.</p>
      <p>Infine, sempre per la categoria esperienze, <a href="http://lip.go2cloud.org/aff_c?offer_id=2&amp;aff_id=2999&amp;url_id=622">ci sono sconti</a> del 20, 30 e 50 per cento sui <a href="https://www.ilpost.it/2019/11/06/sex-toys-lelo-sconto/">sex toy di Lelo</a>, azienda svedese che negli ultimi anni ha un po’ cambiato il mercato dei sex toy grazie al design: per esempio c’è uno <a href="http://lip.go2cloud.org/aff_c?offer_id=2&amp;aff_id=2999&amp;url_id=1256">sconto del 20 per cento su Sona 2</a>, la versione aggiornata del loro vibratore sonico più famoso, e <a href="http://lip.go2cloud.org/aff_c?offer_id=2&amp;aff_id=2999&amp;url_id=858">Alia, il massaggiatore da borsetta,</a> è scontato del 50 per cento. <a href="http://lip.go2cloud.org/aff_c?offer_id=2&amp;aff_id=2999&amp;url_id=1071">Qui trovate tutti i loro prodotti più apprezzati</a> con i relativi sconti.</p>
      <p><b>Vestiti e cosmetici</b><br/>Aderiranno al Black Friday anche i grandi negozi online di abbigliamento come <a href="https://www.awin1.com/cread.php?awinaffid=453335&amp;awinmid=9606&amp;platform=dl&amp;p=%5B%5Bhttps%253A%252F%252Fwww.asos.com%252Fit%252Fscopri%252Fblack-friday-cyber-monday-deals%252F%5D%5D">Asos</a> e <a href="https://www.zalando.it/black-friday/">Zalando</a>, negozi di intimo come <a href="https://www.intimissimi.com/it/donna/black_friday/">Intimissimi</a> e <a href="https://www.tezenis.com/it/black_friday/">Tezenis</a>, mentre per chi è in cerca di capi d’abbigliamento di marchi di lusso, Yoox ha fatto sapere che farà sconti e promozioni <a href="https://clk.tradedoubler.com/click?p=3437&amp;a=1811867&amp;url=https%3A%2F%2Fwww.yoox.com%2Fit%2Fproject%2Fblackfriday">per una settimana</a>. </p>
      <p>Sul <a href="https://www.awin1.com/awclick.php?awinaffid=453335&amp;awinmid=9449&amp;platform=dl">sito delle profumerie Douglas</a> si trova già qualche sconto tra il 15 e il 30 per cento, mentre <a href="https://www.awin1.com/cread.php?awinaffid=453335&amp;awinmid=9556&amp;platform=dl&amp;p=%5B%5Bhttps%253A%252F%252Fwww.sephora.it%252FBlack-Friday%252FR292800010%5D%5D">Sephora ha annunciato</a> che offrirà sconti su trucchi e profumi sia per il Black Friday che per il Cyber Monday. Un altro sito da monitorare se siete in cerca di prodotti cosmetici scontati di qualità è quello dell’<a href="https://www.ilpost.it/2019/06/19/estetista-cinica/">Estetista Cinica</a>: venerdì 29 <a href="https://www.veralab.it/">tutti i suoi prodotti</a> saranno scontati del 30 per cento, per il “Pink Friday”.</p>
      <p><b>Libri<br/></b><a href="https://www.awin1.com/cread.php?awinaffid=453335&amp;awinmid=9777&amp;platform=dl&amp;p=%5B%5Bhttps%253A%252F%252Fwww.ibs.it%252Fofferte%252Faspettando-black-friday%5D%5D">Su IBS</a> si potranno trovare libri in sconto già dal 22 novembre e poi per tutta la settimana. Sempre su IBS, chi farà un acquisto da almeno 30 euro prima del 21 novembre, riceverà uno sconto di 3 euro da utilizzare nella settimana del Black Friday.</p>
      <p>
        <i>***</i>
      </p>
      <p><i>Disclaimer: su alcuni dei siti linkati nella sezione </i><a href="https://www.ilpost.it/consumismi/">Consumismi</a><i>, il </i>Post<i> ha un’affiliazione e ottiene una piccola quota dei ricavi, senza variazioni dei prezzi – che potrebbero variare di giorno in giorno rispetto a quelli indicati, in base alle offerte. Ma potete anche cercarli su Google.</i></p>
      <related>
        <h4>Articoli Correlati</h4>
        <a href="https://www.ilpost.it/2019/11/19/newsletter-consumismi-di-natale/"/>
        <a href="https://www.ilpost.it/2019/11/12/idee-regali-natale-2019/"/>
        <a href="https://www.ilpost.it/2019/11/06/sex-toys-lelo-sconto/"/>
      </related>
    </article>
  </body>
</html>