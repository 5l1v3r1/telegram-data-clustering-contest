<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18599794-problema-pe-care-o-are-actrita-emilia-clarke-dupa-rolul-sau-din-game-of-thrones"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Problema pe care o are actriţa Emilia Clarke după rolul său din ''Game of Thrones''"/>
    <meta property="og:description" content="Actriţa Emilia Clarke se plânge că i se cere insistent să filmeze scene în care includ nuditate după ce a devenit cunoscută pentru rolul din serialul ”Game of Thrones/ Urzeala Tronurilor”."/>
  </head>
  <body>
    <article>
      <h1>Problema pe care o are actriţa Emilia Clarke după rolul său din ''Game of Thrones''</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18599794/1/hepta-2938210.jpg"/>
      </figure>
      <p>Actriţa Emilia Clarke se plânge că i se cere insistent să filmeze scene în care includ nuditate după ce a devenit cunoscută pentru rolul din serialul ”Game of Thrones/ Urzeala Tronurilor”.</p>
      <p>Interpreta rolului Daenerys Targaryen din “Game of Thrones” a dezvăluit că se fac presiuni asupra ei pentru a filma scene în care apare dezbrăcată pentru proiectele pe care le-a primit de la încheierea serialului.</p>
      <p>Clarke spune că a respins toate ofertele producătorilor care nu respectă limitele impuse de ea.</p>
      <p>“Ştiu mult mai bine ce mă simt bine să fac şi ce mi se pare în regulă” a arătat Clarke. “M-am mai certat şi înainte pe platoul de filmare când am zis «nu, cearşeaful rămâne sus» ca să mi se zică «vrei să-ţi dezamăgeşti fanii de la Game of Thrones...». Şi eu fac «hai, pa». Cred că am văzut destule ca să ştiu de ce e de fapt nevoie”, a comentat actriţa, potrivit Mediafax.</p>
      <p>Clarke şi-a amintit şi filmările pentru scenele de intimitate din primul sezon al “Game of Thrones”, când spune că partenerul ei de platou, Jason Momoa s-a purtat ca un mentor pentru ea.</p>
      <p>“Abia acum îmi dau seama ce norocoasă am ost, pentru că lucrurile puteau să se întâmple în multe, multe, multe feluri. Pentru că Jason avea experienţă, mai făcuse multe dintre chestiile de care era nevoie înainte de acel moment a făcut «dragă, aşa ar trebui să fie şi aşa n-ar trebuie, o să mă asigur că lucrurile merg aşa cum trebuie”, a povestit Clarke şi a precizat că Momoa s-a asigurat că ei i se va aduce un halat în timpul filmărilor pentru scenele care includeau nuditate.</p>
      <p>Emilia Clarke este o actriţă britanică născută în 1986. a devenit cunoscută după ce a interpretat rolul Daenerys Targaryen în seria ”Game of Thrones” (2011-2019). A debutat pe Broadway în 2013 cu rolul Holly Golghtly din ”Breakfast at Tiffany´s”.</p>
      <p>Încă de la lansare, în 2011, "Game of Thrones/ Urzeala Tronurilor" a devenit un fenomen global şi cel mai iubit serial din istoria HBO. "Game of Thrones" a primit de-a lungul timpului foarte multe premii, inclusiv 47 de Primetime Emmy, cinci trofee din partea Sindicatului actorilor americani şi un Peabody Award. Inspirat din seria de romane "A Song of Ice and Fire/Cântec de gheaţă şi foc", de George R.R. Martin, serialul "Urzeala tronurilor" are o acţiune amplasată într-un ţinut fictiv, numit Westeros. Magia, aventurile eroice şi elementele fantastice vin în completarea acţiunii din "Urzeala tronurilor".</p>
      <related>
        <a href="https://www.descopera.ro/dnews/18514831-creatorii-game-of-thrones-s-au-retras-din-proiectul-star-wars"/>
      </related>
      <related>
        <a href="https://www.descopera.ro/dnews/18399969-o-tapiserie-de-aproape-90-de-metri-cu-rezumatul-game-of-thrones-expusa-in-bayeux-franta"/>
      </related>
      <related>
        <a href="https://www.descopera.ro/lumea-digitala/18354694-zao-aplicatia-de-mobil-care-te-poate-pune-intr-o-scena-din-game-of-thrones"/>
      </related>
      <related>
        <a href="https://www.descopera.ro/cultura/18319286-kit-harington-star-al-game-of-thrones-intr-un-film-cu-supereroi-produs-de-marvel"/>
      </related>
      <related>
        <a href="https://www.descopera.ro/cultura/18159630-cernobil-a-devenit-serialul-cel-mai-popular-din-lume"/>
      </related>
      <related>
        <a href="https://www.descopera.ro/dnews/18149960-creatorii-game-of-thrones-si-au-concediat-managerul"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18599440-aria-cercului-cea-mai-cautata-expresie-pe-google-in-romania-dupa-dezbaterile-dancila-iohannis"/>
        <a href="https://www.descopera.ro/dnews/18595659-germania-forteaza-apple-sa-permita-si-altor-companii-accesul-la-cipul-nfc-de-pe-iphone"/>
        <a href="https://www.descopera.ro/dnews/18595561-nici-iisus-nu-ar-primi-viza-pentru-marea-britanie-potrivit-sistemului-promovat-de-boris-johnson"/>
        <a href="https://www.descopera.ro/dnews/18595501-unui-copil-roman-de-7-ani-i-au-fost-replantate-doua-degete-amputate-in-urma-unui-accident"/>
      </related>
    </article>
  </body>
</html>