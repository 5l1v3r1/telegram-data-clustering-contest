<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/thetiki-i-nd-stin-protasi-siriza-gia-ti-laiki-nomothetiki-protovoulia"/>
    <meta property="og:site_name" content="Voria.gr"/>
    <meta property="article:published_time" content="2019-11-20T22:40:00+00:00"/>
    <meta property="og:title" content="ΘΕΤΙΚΗ Η ΝΔ ΣΤΗΝ ΠΡΟΤΑΣΗ ΣΥΡΙΖΑ ΓΙΑ ΤΗ ΛΑΪΚΗ ΝΟΜΟΘΕΤΙΚΗ ΠΡΩΤΟΒΟΥΛΙΑ"/>
    <meta property="og:description" content="Η πρόταση του ΣΥΡΙΖΑ προβλέπει ότι «προτάσεις νόμων μπορεί να υποβληθούν από εκατό χιλιάδες πολίτες που έχουν το εκλογικό δικαίωμα»"/>
  </head>
  <body>
    <article>
      <h1>ΘΕΤΙΚΗ Η ΝΔ ΣΤΗΝ ΠΡΟΤΑΣΗ ΣΥΡΙΖΑ ΓΙΑ ΤΗ ΛΑΪΚΗ ΝΟΜΟΘΕΤΙΚΗ ΠΡΩΤΟΒΟΥΛΙΑ</h1>
      <h2>Η πρόταση του ΣΥΡΙΖΑ προβλέπει ότι «προτάσεις νόμων μπορεί να υποβληθούν από εκατό χιλιάδες πολίτες που έχουν το εκλογικό δικαίωμα»</h2>
      <address><time datetime="2019-11-20T22:40:00+00:00">20 Nov 2019, 22:40</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Καταρχήν <b>θετική</b> είναι η<b> ΝΔ</b> στο να υιοθετήσει την πρόταση του<b> ΣΥΡΙΖΑ</b> για την λαϊκή νομοθετική πρωτοβουλία, δήλωσε ο υπουργός Επικρατείας, <b>Γιώργος Γεραπετρίτης</b>, ξεκαθαρίζοντας ωστόσο, ότι στην πρόταση του κυβερνώντος κόμματος θα τεθούν όροι και περιορισμοί.</p>
      <p>Όπως είπε χαρακτηριστικά ο κ. Γεραπετρίτης, σύμφωνα με το ΑΜΠΕ, η ΝΔ είναι καταρχήν θετική στην πρόταση αυτή της αξιωματικής αντιπολίτευσης, στο πλαίσιο του πνεύματος διαβούλευσης που έχει επιδείξει καθ' όλη την διαδικασία, ενώ<b> παραδέχθηκε ότι η λαϊκή νομοθετική πρωτοβουλία</b> έχει πράγματι ένα εύρος χρήσης σε πολλές χώρες της ΕΕ και αναγνωρίζεται στην ίδια την ΕΕ..</p>
      <p>«Η δική μας πρόταση, θα εμπεριέχει όρους και προϋποθέσεις. Θεωρώ ότι ορισμένα ζητήματα εξ ορισμού δεν μπορούν να εντάσσονται μέσα στην λαϊκή νομοθετική πρωτοβουλία. Δεν μπορείς να θέσεις ζήτημα λαϊκής νομοθετικής πρωτοβουλίας σε ζητήματα που ανάγονται στην εθνική άμυνα και εξωτερική πολιτική και θα πρέπει να υπάρχει και κάποιας μορφής περιορισμός στον αριθμό που θα μπορούν να υποβάλλονται» εκτίμησε ο υπουργός Επικρατείας.</p>
      <p>Σημειώνεται ότι η πρόταση του ΣΥΡΙΖΑ προβλέπει ότι «προτάσεις νόμων μπορεί να υποβληθούν από εκατό χιλιάδες πολίτες που έχουν το εκλογικό δικαίωμα», ενώ ανάλογη πρόταση έχει καταθέσει και το <b>Κίνημα Αλλαγής.</b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/ethelontiki-emodosia-gia-tin-trapezas-ematos-tis-nd-sti-thessaloniki"/>
        <a href="https://www.voria.gr/article/mia-miosi-2-dis-me-megalo-politiko-ofelos-gia-tin-kivernisi"/>
        <a href="https://www.voria.gr/article/anastasiadis-prosvlitiki-gia-tous-apodimous-i-protasi-tou-siriza"/>
        <a href="https://www.voria.gr/article/nea-dimokratia-giati-arage-tosi-afonia-ston-siriza"/>
        <a href="https://www.voria.gr/article/charitsis-gia-novartis-na-spasoume-to-fragma-sigkalipsis-tou-skandalou"/>
        <a href="https://www.voria.gr/article/varvitsiotis-afinoume-piso-to-dogma-anichta-sinora-tou-siriza"/>
      </related>
    </article>
  </body>
</html>