<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18599819-airbus-vrea-sa-lanseze-in-tandem-doua-aeronave-pentru-a-reduce-consumul-de-combustibil"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Proiect inspirat din zborul păsărilor migratoare. Airbus vrea să lanseze în tandem două aeronave pentru a reduce consumul de combustibil"/>
    <meta property="og:description" content="În contextul discuţiilor puternice legate de schimbările climatice, pe fondul creşterii masive a emisiilor de dioxid de carbon, Airbus a anunţat că lucrează la un proiect menit să sporească performanţele de mediu ale aeronavelor comerciale, cu un impact semnificativ asupra reducerii emisiilor din industria aviaţiei."/>
  </head>
  <body>
    <article>
      <h1>Proiect inspirat din zborul păsărilor migratoare. Airbus vrea să lanseze în tandem două aeronave pentru a reduce consumul de combustibil</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <slideshow>
        <figure>
          <img src="https://storage0.dms.mpinteractiv.ro/media/401/321/5387/18599819/2/zbor-in-tandem-fello-fly-airbus-descopera.jpg"/>
          <figcaption>Proiect inspirat din zborul păsărilor migratoare. Airbus vrea să lanseze în tandem două aeronave pentru a reduce consumul de combustibil</figcaption>
        </figure>
        <figure>
          <img src="https://storage0.dms.mpinteractiv.ro/media/401/321/5387/18599819/1/zbor-in-tandem-fello-fly-2-airbus-descopera.jpg"/>
          <figcaption>Proiect inspirat din zborul păsărilor migratoare. Airbus vrea să lanseze în tandem două aeronave pentru a reduce consumul de combustibil</figcaption>
        </figure>
      </slideshow>
      <p>În contextul discuţiilor puternice legate de schimbările climatice, pe fondul creşterii masive a emisiilor de dioxid de carbon, Airbus a anunţat că lucrează la un proiect menit să sporească performanţele de mediu ale aeronavelor comerciale, cu un impact semnificativ asupra reducerii emisiilor din industria aviaţiei.</p>
      <p>Intitulat fello`fly, proiectul este inspirat de conceptul biomimicry, ce vizează proiectarea şi producţia de materiale, structuri şi sisteme inspirate din natură, în acest caz din zborul păsărilor migratoare.</p>
      <p>Prin fello´fly, Airbus îşi propune să demonstreze viabilitatea tehnică, operaţională şi comercială a două aeronave care zboară împreună pe distanţe mari. Astfel, o aeronavă urmăritoare va prelua energia lăsată în urmă de către aeronavă- lider, zburând prin curentul de aer ascendent pe care prima îl creează. Acest lucru asigură un efect de portanţă suplimentar aeronavei urmăritoare, ceea ce îi permite să reducă utilizarea motorului şi, prin urmare, să diminueze consumul de combustibil cu aproximativ 5-10% pe călătorie, se arată într-un comunicat al Airbus.</p>
      <figure>
        <img src="https://storage0.dms.mpinteractiv.ro/media/401/321/5387/18599819/1/zbor-in-tandem-fello-fly-2-airbus-descopera.jpg"/>
      </figure>
      <p>Soluţia tehnică implică funcţii de asistenţă a pilotului necesare pentru a se asigura că aeronava urmăritoare rămâne poziţionată în siguranţă pe direcţia fluxului de aer lăsat în urmă de către aeronava-lider, menţinând aceeaşi distanţă, la o altitudine constantă.</p>
      <p>Testele de zbor cu două dintre aeronavele de tip A350 în 2020 vor începe în curând.</p>
      <p>„Având în vedere potenţialul ridicat al industriei de a avea un impact pozitiv asupra mediului, Airbus vizează o cronologie ambiţioasă pentru o intrare controlată în serviciu (EIS – Entry-Into-Service), care este de aşteptat înainte de mijlocul următorului deceniu”, mai precizează sursa citată.</p>
      <related>
        <a href="https://www.descopera.ro/dnews/18585061-un-rus-pedepsit-dupa-ce-a-urcat-cu-un-motan-supraponderal-in-avion-a-starnit-simpatia-compatriotilor"/>
      </related>
      <related>
        <a href="https://www.descopera.ro/dnews/18454516-protest-extrem-impotriva-schimbarilor-climatice-un-barbat-cu-probleme-de-vedere-s-a-urcat-pe-un-avion"/>
      </related>
      <related>
        <a href="https://www.descopera.ro/dnews/18444906-un-avion-militar-f-16-al-statelor-unite-s-a-prabusit-in-germania"/>
      </related>
      <related>
        <a href="https://www.descopera.ro/stiinta/18414173-un-avion-spatial-hipersonic-ar-putea-reduce-considerabil-timpul-petrecut-in-zbor"/>
      </related>
      <related>
        <a href="https://www.descopera.ro/lumea-digitala/18265341-dupa-masini-autonome-avem-si-primul-avion-capabil-sa-aterizeze-in-mod-complet-autonom-fara-interventia-unui-controlor-de-trafic"/>
      </related>
      <related>
        <a href="https://www.descopera.ro/dnews/18264065-experienta-neobisnuita-intr-un-avion-un-liliac-a-zburat-printre-pasageri"/>
      </related>
      <related>
        <a href="https://www.descopera.ro/dnews/18228580-un-astronom-amator-a-reusit-sa-surpinda-un-avion-secret-al-nasa"/>
      </related>
      <related>
        <a href="https://www.descopera.ro/stiinta/18155358-armata-sua-are-in-dotare-un-avion-care-poate-rezista-unei-explozii-nucleare"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18585061-un-rus-pedepsit-dupa-ce-a-urcat-cu-un-motan-supraponderal-in-avion-a-starnit-simpatia-compatriotilor"/>
        <a href="https://www.descopera.ro/dnews/18454516-protest-extrem-impotriva-schimbarilor-climatice-un-barbat-cu-probleme-de-vedere-s-a-urcat-pe-un-avion"/>
        <a href="https://www.descopera.ro/dnews/18444906-un-avion-militar-f-16-al-statelor-unite-s-a-prabusit-in-germania"/>
        <a href="https://www.descopera.ro/stiinta/18414173-un-avion-spatial-hipersonic-ar-putea-reduce-considerabil-timpul-petrecut-in-zbor"/>
      </related>
    </article>
  </body>
</html>