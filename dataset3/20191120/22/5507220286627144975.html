<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187438/"/>
    <meta property="og:site_name" content="Janam TV"/>
    <meta property="article:published_time" content="2019-11-20T22:17:29+00:00"/>
    <meta property="og:title" content="യുഎപിഎ കേസ്; പ്രതികളുടെ ജാമ്യാപേക്ഷ ഇന്ന് ഹൈക്കോടതി പരിഗണിക്കും"/>
    <meta property="og:description" content="കോഴിക്കോട്: യുഎപിഎ കേസില്‍ അറസ്റ്റിലായ അലന്റെയും താഹയുടെയും ജാമ്യാപേക്ഷ ഇന്ന് ഹൈക്കോടതി പരിഗണിക്കും. കഴിഞ്ഞ തിങ്കളാഴ്ച ജാമ്യാപേക്ഷ പരിഗണിച്ച കോടതി"/>
  </head>
  <body>
    <article>
      <h1>യുഎപിഎ കേസ്; പ്രതികളുടെ ജാമ്യാപേക്ഷ ഇന്ന് ഹൈക്കോടതി പരിഗണിക്കും</h1>
      <address><time datetime="2019-11-20T22:17:29+00:00">20 Nov 2019, 22:17</time> by <a rel="author">Janam TV Web Desk</a></address>
      <p>കോഴിക്കോട്: യുഎപിഎ കേസില്‍ അറസ്റ്റിലായ അലന്റെയും താഹയുടെയും ജാമ്യാപേക്ഷ ഇന്ന് ഹൈക്കോടതി പരിഗണിക്കും. കഴിഞ്ഞ തിങ്കളാഴ്ച ജാമ്യാപേക്ഷ പരിഗണിച്ച കോടതി ഇന്നത്തേക്ക് മാറ്റിവയ്ക്കുകയായിരുന്നു. കേസ് ഡയറി പരിശോധിച്ചതിന് ശേഷം ജാമ്യാപേക്ഷ പരിഗണിക്കാമെന്നാണ് കോടതി അറിയിച്ചത്. അന്വേഷണ സംഘം തിങ്കളാഴ്ച തന്നെ കേസ് ഡയറി കോടതിക്ക് കൈമാറി.</p>
      <p>കേസില്‍ ഇരുവരുടെയും വീടുകളില്‍ നിന്ന് പിടിച്ചെടുത്ത ലഘുലേഖകളോ പോസ്റ്ററുകളോ യുഎപിഎ ചുമത്താന്‍ മാത്രം ഗൗരവമുള്ളതല്ലെന്നാണ് പ്രതികള്‍ കോടതിയെ അറിയിച്ചിട്ടുള്ളത്. കോഴിക്കോട് ജില്ലാ സെഷന്‍സ് കോടതി ജാമ്യം നിഷേധിച്ചതിനെ തുടര്‍ന്നാണ് ഇരുവരും ഹൈക്കോടതിയെ സമീപിച്ചത്.</p>
      <p>അതേസമയം പ്രതികളുടെ റിമാന്‍ഡ് കാലാവധി സെഷന്‍സ് കോടതി നവംബര്‍ 30 വരെ നീട്ടിയിട്ടുണ്ട്.</p>
    </article>
  </body>
</html>