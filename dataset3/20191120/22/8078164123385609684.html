<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/scuola/secondaria/cards/maturita-2020-addio-all-orale-le-tre-buste-torna-tema-storia/via-buste-colloquio_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Maturità 2020, addio alle buste all’orale. Fioramonti: «Torna il tema di storia»"/>
    <meta property="og:description" content="A ogni cambio di ministro, si muove un po’ anche l’esame di maturità.  Dopo aver annunciato di voler intervenire per qualche «ritocco», il ministro"/>
  </head>
  <body>
    <article>
      <h1>Maturità 2020, addio alle buste all’orale. Fioramonti: «Torna il tema di storia»</h1>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author">Orsola Riva</a></address>
      <p>A ogni cambio di ministro, si muove un po’ anche l’esame di maturità. Dopo aver annunciato di voler intervenire per qualche «ritocco», il ministro Lorenzo Fioramonti ha oggi confermato le linee del «suo» esame. Lo ha fatto rispondendo alle domande degli studenti su Skuola.net. Innanzitutto ha confermato che non verrà modificato l’impianto generale dell’esame di Stato. Ma, come già annunciato in più occasioni, verrà reintrodotta la traccia obbligatoria di Storia e invece verranno eliminate le tanto criticate buste da sorteggiare al colloquio, sigillate dalla commissione d’esame ed estratte a sorte, davanti al candidato. «La maturità non dev’essere una roulette, non siamo al casinò. Non vogliamo che l’esame di stato sia un elemento di stress. Gli studenti devo andare all’esame fieri e sicuri della propria preparazione. Non devono esistere trabocchetti. Queste buste non facevano altro che creare un ulteriore elemento di stress che andava a detrimento della qualità dell’esame».</p>
      <figure>
        <img src="https://images2.corriereobjects.it/methode_image/2019/11/21/Cultura/Foto%20Cultura%20-%20Trattate/4344.0.1193555132-kLJC-U31501210293212dzF-593x443@Corriere-Web-Sezioni.jpg?v=201911211756"/>
      </figure>
      <aside>Scheda 1 di 5<br/><br/>INDIETRO<a href="https://www.corriere.it/scuola/secondaria/cards/maturita-2020-addio-all-orale-le-tre-buste-torna-tema-storia/ma-torna-tesina-no-restano-materiali.shtml"> AVANTI</a></aside>
    </article>
  </body>
</html>