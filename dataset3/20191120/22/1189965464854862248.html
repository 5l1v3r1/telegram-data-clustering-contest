<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260042/paraiteitai-o-dimarxos-samoy-kai-olo-to-dimotiko-symvoylio-antidroyn-gia-ti-kleisti-prosfygiki-domi"/>
    <meta property="og:site_name" content="LiFO"/>
    <meta property="article:published_time" content="2019-11-20T22:44:00+00:00"/>
    <meta property="og:title" content="Παραιτείται ο δήμαρχος Σάμου και όλο το δημοτικό συμβούλιο - Αντιδρούν για την κλειστή προσφυγική δομή"/>
    <meta property="og:description" content="Ο δήμαρχος Ανατολικής Σάμου, Γιώργος Στάντζος και το δημοτικό συμβούλιο, απειλούν με παραίτηση, αντιδρώντας στη δημιουργία κλειστού κέντρου κράτησης μεταναστών και προσφύγων στο νησί."/>
  </head>
  <body>
    <article>
      <h1>Παραιτείται ο δήμαρχος Σάμου και όλο το δημοτικό συμβούλιο - Αντιδρούν για την κλειστή προσφυγική δομή</h1>
      <h2>Ο δήμαρχος Ανατολικής Σάμου, Γιώργος Στάντζος και το δημοτικό συμβούλιο, απειλούν με παραίτηση, αντιδρώντας στη δημιουργία κλειστού κέντρου κράτησης μεταναστών και προσφύγων στο νησί.</h2>
      <address><time datetime="2019-11-20T22:44:00+00:00">20 Nov 2019, 22:44</time> by <a rel="author">NEWSROOM</a></address>
      <p>
        <b>Ο δήμαρχος Σάμου, <a href="https://www.lifo.gr/tags/%CE%A3%CE%AC%CE%BC%CE%BF%CF%82">Γιώργος Στάντζος</a> και το δημοτικό συμβούλιο, αποφάσισαν απόψε να παραιτηθούν αντιδρώντας στη δημιουργία κλειστής προσφυγικής δομής στο νησί που ανακοίνωσε η κυβέρνηση.</b>
      </p>
      <p>Η απόφαση ελήφθη και ανακοινώθηκε κατά τη διάρκεια έκτακτης συνεδρίασης του δημοτικού συμβουλίου στον απόηχο των<a href="https://www.lifo.gr/now/greece/259965/etsi-tha-einai-oi-nees-domes-gia-prosfyges-me-xoroys-latreias-kai-gipeda"> κυβερνητικών ανακοινώσεων</a>. Ο δήμαρχος τόνισε με έμφαση ότι σε καμία περίπτωση δεν πρόκειται να δεχτεί η δημοτική αρχή και οι πολίτες του νησιού την δημιουργία μιας δομής που θα φιλοξενεί 5.000 και πλέον ανθρώπινες ψυχές. Υπενθυμίζεται πως σήμερα ανακοινώθηκε στο σχέδιο της κυβέρνησης που για τη Σάμο αναφέρει πως θα κλείσει η υπάρχουσα Δομή - ΚΥΤ, στο Βαθύ, ενώ η υπό κατασκευή Δομή, θα επεκταθεί και θα χρησιμοποιηθεί ως Προαναχωρησιακό Κέντρο και Κέντρο Υποδοχής και Ταυτοποίησης (ΚΥΤ), χωρητικότητας: 5.000+</p>
      <p>Ο κ. Στάντζος επιβεβαίωσε στο ΣΚΑΪ ότι αύριο θα στείλει επιστολή στον πρωθυπουργό για να του γνωστοποιήσει την παραίτησή του ιδίου αλλά και του δημοτικού συμβουλίου.</p>
      <p>«Θέτω την παραίτησή μου αν δεν παρθεί πίσω η απόφαση μετατροπής ενός νησιού σε ανοιχτή φυλακή. Σταθείτε δίπλα μου. Ο κόσμος με έβγαλε δήμαρχο και θα με ρίξει το σύστημα. Νοιώθω περήφανος που επί 2 ½ μήνες υπηρέτησα ως δήμαρχος», ανέφερε ο κ. Γιώργος Στάντζος κατά τη διάρκεια του έκτακτου δημοτικού συμβουλίου.</p>
      <p>«Παραιτούμαστε και εμείς αν παραιτηθεί ο δήμαρχος. Και η δική μας παραίτηση είναι δεδομένη», είπε από την πλευρά του και ο κ. Νίκος Κατρακάζος. ο επικεφαλής της μείζονος αντιπολίτευσης</p>
      <figure>
        <iframe src="https://www.youtube.com/embed/DUhVtIAfNRc" width="560" height="315" data-service="Youtube" scrolling="no"/>
      </figure>
    </article>
  </body>
</html>