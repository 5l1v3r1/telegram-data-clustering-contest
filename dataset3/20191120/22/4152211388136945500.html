<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/592361/%E0%A6%85%E0%A6%AC%E0%A7%88%E0%A6%A7-%E0%A6%B8%E0%A7%8D%E0%A6%A5%E0%A6%BE%E0%A6%AA%E0%A6%A8%E0%A6%BE-%E0%A6%89%E0%A6%9A%E0%A7%8D%E0%A6%9B%E0%A7%87%E0%A6%A6%E0%A7%87-%E0%A6%AE%E0%A6%97%E0%A6%AC%E0%A6%BE%E0%A6%9C%E0%A6%BE%E0%A6%B0-%E0%A6%93-%E0%A6%89%E0%A6%A4%E0%A7%8D%E0%A6%A4%E0%A6%B0%E0%A6%BE%E0%A7%9F-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T22:10:00+00:00"/>
    <meta property="og:title" content="অবৈধ স্থাপনা উচ্ছেদে মগবাজার ও উত্তরায় অভিযান"/>
    <meta property="og:description" content="অবৈধ স্থাপনা উচ্ছেদে রাজধানীর মগবাজার ও উত্তরায় ভ্রাম্যমাণ আদালত পরিচালনা করেছে ঢাকা উত্তর সিটি করপোরেশনের (ডিএনসিসি)। বুধবার (২০ নভেম্বর) দুপুরে মগবাজারে নির্বাহী ম্যাজিস্ট্রেট মীর নাহিদ আহসান এবং উত্তরায় নির্বাহী ম্যাজিস্ট্রেট জুলকার নায়নের নেতৃত্বে এই অভিযান..."/>
  </head>
  <body>
    <article>
      <h1>অবৈধ স্থাপনা উচ্ছেদে মগবাজার ও উত্তরায় অভিযান</h1>
      <address><time datetime="2019-11-20T22:10:00+00:00">20 Nov 2019, 22:10</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/700%20x0x1/uploads/media/2019/11/21/9c806834333355378058294c0a1ebd08-5dd5ba462cef9.jpg"/>
      </figure>
      <p>অবৈধ স্থাপনা উচ্ছেদে রাজধানীর মগবাজার ও উত্তরায় ভ্রাম্যমাণ আদালত পরিচালনা করেছে ঢাকা উত্তর সিটি করপোরেশনের (ডিএনসিসি)। বুধবার (২০ নভেম্বর) দুপুরে মগবাজারে নির্বাহী ম্যাজিস্ট্রেট মীর নাহিদ আহসান এবং উত্তরায় নির্বাহী ম্যাজিস্ট্রেট জুলকার নায়নের নেতৃত্বে এই অভিযান পরিচালিত হয়।</p>
      <p>ডিএনসিসির জনসংযোগ দফতর থেকে পাঠানো এক সংবাদ বিজ্ঞপ্তিতে এই তথ্য জানানো হয়।</p>
      <p>বিজ্ঞপ্তিতে বলা হয়, সকালে মগবাজার রেলক্রসিং থেকে বিশাল সেন্টার পর্যন্ত রাস্তার দুই পাশে এবং ফ্লাইওভারের নিচে প্রায় শতাধিক অস্থায়ী দোকান উচ্ছেদ করা হয়। এছাড়া দোকান নির্ধারিত স্থানের বাইরে বর্ধিত করায় এক দোকান মালিককে ৫ হাজার টাকা জরিমানা করা হয়েছে।</p>
      <p>অপরদিকে উত্তরার ৩ ও ১০ নম্বর সেক্টরে বেলা ১১টা থেকে বিকেল ৪টা পর্যন্ত অভিযান চলানো হয়। অভিযানে প্রায় দুই শতাধিক অস্থায়ী দোকান উচ্ছেদ করা হয়। এছাড়া ফুটপাত ও সড়কে নির্মাণসামগ্রী রাখার অপরাধে তিন ব্যক্তিকে ২৫ হাজার টাকা জরিমানা করা হয়।</p>
      <p>ডিএনসিসির অবৈধ স্থাপনা উচ্ছেদ অভিযান ও ভ্রাম্যমাণ আদালত অব্যাহত থাকবে বলেও বিজ্ঞপ্তিতে উল্লেখ করা হয়েছে।</p>
      <p> </p>
      <p> </p>
      <footer>/এসএস/এএইচ/</footer>
    </article>
  </body>
</html>