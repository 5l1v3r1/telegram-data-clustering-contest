<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_sadochkah_lishe_12_gradusiv_dva_mista_na_lvivshhini_dosi_bez_tepla_n1237072"/>
    <meta property="og:site_name" content="24 Канал"/>
    <meta property="article:published_time" content="2019-11-20T22:25:00+00:00"/>
    <meta property="og:title" content="У садочках лише 12 градусів: два міста на Львівщині досі без тепла"/>
    <meta property="og:description" content="У Новому Розділі, що на Львівщині, досі немає тепла, тому школи поки на безстрокових канікулах, а дитсадочки – працюють через раз. Не додають надії і прогнози синоптиків – уже на вихідних температура подекуди спуститься до -12. Чи устигнуть запустити мережі до морозів – наразі лишається питанням."/>
  </head>
  <body>
    <article>
      <h1>У садочках лише 12 градусів: два міста на Львівщині досі без тепла</h1>
      <address><time datetime="2019-11-20T22:25:00+00:00">20 Nov 2019, 22:25</time> by <a rel="author" href="https://24tv.ua/andriana_strotska_tag7063/" target="_blank">Андріана Строцька</a></address>
      <p>
        <b>У Новому Розділі, що на Львівщині, досі немає тепла, тому школи поки на безстрокових канікулах, а дитсадочки – працюють через раз. Не додають надії і прогнози синоптиків – уже на вихідних температура подекуди спуститься до -12. Чи устигнуть запустити мережі до морозів – наразі лишається питанням.</b>
      </p>
      <p>12 градусів тепла – саме стільки відмірює термометр в одній із груп дитячого садочка, що у Новому Роздолі. У вихователів тут навіть йде пара з рота. Без кількох теплих светриків, та зайвих штанців малечу батьки в садок не ведуть.</p>
      <blockquote>Важливо! <a href="https://24tv.ua/mista_na_mezhi_kolapsu_goncharuk_sprobuvav_zapustiti_tets_na_lvivshhini_n1233929">Міста на межі колапсу: Гончарук спробував запустити ТЕЦ на Львівщині</a></blockquote>
      <p>Натомість школи на безтермінових канікулах. Садочки Нового Роздолу працюють у режимі надзвичайної ситуації. Кімнати доводиться обігрівати електричними камінами.</p>
      <p>Вся Україна з теплом вже більш як місяць. Однак, Новий Розділ – і досі мерзне. Місцеві радіють єдиному, що осінь видалась не холодною. Проте, окрім Нового Роздолу, опалювальний сезон не почався в Новояворівську, що теж на Львівщині. Там обіцяють включити батареї до кінця тижня.</p>
      <p>Зазначимо, що більше ніж 30 тисяч жителів Нового Роздолу залишились без тепла і місто опинилось на межі колапсу. Місцева ТЕЦ практично не працює, а більше ніж половина працівників звільнилися з роботи через невиплату зарплати. Критична ситуація в місті змусила звільнитись й мера міста. Допомагав розібратися в ситуації і Олексій Гончарук.</p>
      <figure>
        <img src="https://24tv.ua/resources/photos/news/620_DIR/201911/1233929_10097572.jpg?201911133241"/>
        <figcaption>Олексій Гончарук спілкується з працівниками ТЕЦ</figcaption>
      </figure>
      <p>Втім, на місцевій ТЕЦ після зміни керівництва обіцяють – уже до кінця цього тижня тепло в батареї подадуть.</p>
      <p><a href="https://24tv.ua/uryad_sprostiv_peretin_liniyi_rozmezhuvannya_z_okupovanimi_teritoriyami_dlya_pidlitkiv_shho_zminitsya_n1237057">Уряд спростив перетин лінії розмежування з окупованими територіями для підлітків: що зміниться</a> 20 листопада 1325</p>
      <anchor name="comAnch"/>
    </article>
  </body>
</html>