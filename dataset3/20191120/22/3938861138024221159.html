<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_vandali-zakidali-kaminnyam-shvidkisnij-potyag/939124"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T22:41:00+00:00"/>
    <meta property="og:title" content="Вандали закидали камінням швидкісний потяг"/>
    <meta property="og:description" content="В Київській області біля міста Фастів вандали закидали камінням потяг &quot;Інтерсіті&quot;, який прямував з Києва до Одеси. В результаті в 4 вагонах було розбито 6 бокових склопакетів, серед пасажирів постраждалих немає. Інцидент стався ще 17 листопада, однак повідомила про це прес-служба ..."/>
  </head>
  <body>
    <article>
      <h1>Вандали закидали камінням швидкісний потяг</h1>
      <address><time datetime="2019-11-20T22:41:00+00:00">20 Nov 2019, 22:41</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939124_w_300.jpg?v=0"/>
        <figcaption>Під Києвом вандали розбили вікна у потязі "Інтерсіті". Фото: uz.gov.ua</figcaption>
      </figure>
      <p>В Київській області біля міста Фастів вандали закидали камінням потяг "Інтерсіті", який прямував з Києва до Одеси.</p>
      <p>В результаті в 4 вагонах було розбито 6 бокових склопакетів, серед пасажирів постраждалих немає. Інцидент стався ще 17 листопада, однак повідомила про це прес-служба "<a href="https://www.uz.gov.ua/press_center/up_to_date_topic/505675/">Укрзалізниці</a>" у середу, 20 листопада.</p>
      <p>Інформацію про напад вандалів передали правоохоронцям. Водночас залізничники наголошують, що це не перший такий випадок.</p>
      <p>"Аналогічні випадки сталися нещодавно із швидкісними поїздами харківського, запорізького, криворізького напрямків. Загалом з початку року хулігани розбили 76 бокових і одне лобове скло у швидкісних поїздах. Сума збитків — більш ніж на 350 тисяч гривень", - йдеться в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_na-ruslanu-pisanku-napali-na-zaliznichnomu-vokzali/932980"/>
      </related>
      <blockquote>У Дніпрі сьогодні <a href="https://gazeta.ua/articles/np/_u-dnipri-zagorivsya-zapovnenij-pasazhirami-tramvaj/938926">загорівся заповнений людьми трамвай</a>. Відповідне відео опублікували у мережі.</blockquote>
    </article>
  </body>
</html>