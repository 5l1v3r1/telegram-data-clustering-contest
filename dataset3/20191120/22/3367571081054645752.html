<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/di-gennaro-secondo-me-di-lorenzo-va-agli-europei-e-in-vantaggio-su-florenzi-milan-gara-complicata-415261"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Di Gennaro: &quot;Secondo me Di Lorenzo va agli Europei, è in vantaggio su Florenzi. Milan? Gara complicata&quot;"/>
    <meta property="og:description" content="Nel corso di Stadio Aperto, su TMW Radio, Antonio Di Gennaro ha commentato i temi principali della giornata calcistica. Questa la sua analisi"/>
  </head>
  <body>
    <article>
      <h1>Di Gennaro: "Secondo me Di Lorenzo va agli Europei, è in vantaggio su Florenzi. Milan? Gara complicata"</h1>
      <h2>Nel corso di Stadio Aperto, su TMW Radio, Antonio Di Gennaro ha commentato i temi principali della giornata calcistica. Questa la sua analisi</h2>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author">Redazione Tutto Napoli.net</a></address>
      <p>Nel corso di Stadio Aperto, su TMW Radio,<b> Antonio Di Gennaro</b> ha commentato i temi principali della giornata calcistica. Questa la sua analisi: </p>
      <p><b>Sulla Nazionale</b>: "Mancini ha già deciso in linea di massima i 23 per Euro 2020 ed ha i suoi punti fermi. A marzo ci saranno partite indicative, di livello superiore. Al c.t. dispiacerà sicuramente lasciare a casa giocatori che hanno comunque lavorato molto bene. In un torneo come l'Europeo avremo bisogno di tutti i convocati. L'11 titolare? Di Lorenzo ne farà parte secondo me, al momento è in vantaggio su Florenzi. Zaniolo ultimamente ha fatto vedere cose molto interessanti e può fare il doppio ruolo".</p>
      <p><b>Su Milan-Napoli</b>: "Partita complicatissima per entrambe, i rossoneri devono fare punti. I partenopei sono reduci da un momento molto particolare. Il pareggio serve forse un po' di più al Milan per muovere la classifica. Al Napoli il punto non serve a nulla".</p>
    </article>
  </body>
</html>