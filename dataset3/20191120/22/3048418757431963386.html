<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/20/amsterdamse-studenten-bezorgd-over-strengere-regels-stadsbestuur-voor-wonen/"/>
    <meta property="og:site_name" content="ThePostOnline"/>
    <meta property="article:published_time" content="2019-11-20T22:11:00+00:00"/>
    <meta property="og:title" content="Amsterdamse studenten bezorgd over strengere regels stadsbestuur voor wonen"/>
    <meta property="og:description" content="Dreigen met actievoeren"/>
  </head>
  <body>
    <article>
      <h1>Amsterdamse studenten bezorgd over strengere regels stadsbestuur voor wonen</h1>
      <h2>Dreigen met actievoeren</h2>
      <address><time datetime="2019-11-20T22:11:00+00:00">20 Nov 2019, 22:11</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Studenten en jongeren in Amsterdam zijn bang dat de kamernood nog hoger wordt nu het stadsbestuur de regels voor woningdelen verder gaat aanscherpen. Ze zijn bereid actie te gaan voeren om de maatregelen te voorkomen, zo bleek tijdens een vergadering van de raadscommissie Wonen en Bouwen. Daarvoor waren tientallen insprekers uitgerukt, niet alleen studenten maar ook houders van <i>bed and breakfasts</i>. Ook voor hen worden de voorwaarden strenger, onder meer door een vergunningplicht.</p>
      <p>In het nieuwe beleid is het zo dat elke huurder een individueel contract krijgt. Volgens de gemeente wordt daarmee de huurbescherming voor jongeren, studenten en starters beter. Binnen één pand met meerdere zelfstandige etages krijgt nog maar een kwart een vergunning voor woningdelen, binnen een wijk maximaal 5 procent. Volgens een woordvoerster van studentenunie ASVA “worden de studenten de dupe van dit beleid, niet de huiseigenaren”. “Duizenden studenten komen op straat te staan”, betoogde een andere inspreker. En volgens een inspreekster die een B&amp;B uitbaat “worden bewoners afgerekend op problemen die het college heeft veroorzaakt”.</p>
      <p>Met de aanpassing van de regels wil het college van GL, D66, PvdA en SP naar eigen zeggen overlast tegengaan. Ook moet de ‘verkamering’ een halt worden toegeroepen, wat inhoudt dat beleggers woningen kopen en die opdelen in (dure) kamers. De raad debatteert woensdagavond over de plannen en stemt op 27 november.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>