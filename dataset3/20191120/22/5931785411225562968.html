<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/trinkijeri-nismo-neozbiljni-treba-nam-odmor/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T22:47:09+00:00"/>
    <meta property="og:title" content="Trinkijeri: Nismo neozbiljni, treba nam odmor"/>
    <meta property="og:description" content="Trener Partizana, Andrea Trinkijeri, rekao je posle pobede nad Ritasom da je najvažnija činjenica da je ekipa osigurala Top 16 fazu. – Izborili smo Top 16, to je najvažnije. Igrali smo protiv teškog rivala, koji se nikada ne predaje. Imali smo dobre i loše trenutke, na kraju smo zalužili pobedu, jer smo imali dve dobre […]"/>
  </head>
  <body>
    <article>
      <h1>Trinkijeri: Nismo neozbiljni, treba nam odmor</h1>
      <address><time datetime="2019-11-20T22:47:09+00:00">20 Nov 2019, 22:47</time> by <a rel="author">Zile</a></address>
      <p>Trener Partizana, Andrea Trinkijeri, rekao je posle pobede nad Ritasom da je najvažnija činjenica da je ekipa osigurala Top 16 fazu.</p>
      <p>– <b>Izborili smo Top 16, to je najvažnije. Igrali smo protiv teškog rivala, koji se nikada ne predaje. Imali smo dobre i loše trenutke, na kraju smo zalužili pobedu, jer smo imali dve dobre serije koje su nam donele veliku prednost. Moramo da budemo bolji u čuvanju prednosti, promašili smo 6 slobodnih bacanja u poslednja dva minuta i to je nešto o čemu moramo da razmišljamo</b>, rekao je Italijan.</p>
      <p>On je ocenio da je ovoj ekipi neophodan odmor.</p>
      <p>– <b>Ono što se desilo nije prihatljivo, ali treba nam malo odmora. „Kopamo“ već dosta vremena, a svaka utakmica nam je veoma važna. Radićemo na tome da budemo bolji, nismo neozbiljni, imamo nekih drugih problema, ali to ćemo na kraju rešiti.</b></p>
      <p>Trinkijeri je prokomentarisao nastup mladog Miletića, a na kraju se našalio komentarišući neigranje kapitena Novice Veličkovića.</p>
      <p>– <b>Miletić je dobio 10 kg mišića od maja, izgleda kao igrač i svaki minut koji dobije to je minut za budućnost Partizana. Dokle god budem mogao pružaću mu šansu jer je zaslužio. Fantastičan je momak, jako dobro radi i sluša. Veličković se dosta potrošio u derbiju, nismo našli novo koleno za njega, čekamo DHL da donese novo koleno</b>, zaključio je trener Partizana.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/20/trener-ritasa-pohvalio-grobare-svaki-igrac-sanja-da-igra-u-ovakvoj-atmosferi/"/>
        <a href="https://www.sportskacentrala.com/2019/11/20/ek-partizan-izborio-top-16-uz-mnogo-oscilacija-i-skakanja-po-zivcima-navijaca/"/>
        <a href="https://www.sportskacentrala.com/2019/11/20/399593/"/>
        <a href="https://www.sportskacentrala.com/2019/11/20/odlazak-iz-partizana-5/"/>
        <a href="https://www.sportskacentrala.com/2019/11/20/kvote-za-partizan-ritas-top-16-evrokupa-nadohvat-ruke-igrajte-na-crno-bele/"/>
        <a href="https://www.sportskacentrala.com/2019/11/19/trinkijeri-pred-ritas-necemo-zaboraviti-proslu-godinu-i-nacin-na-koji-su-nas-eliminisali/"/>
        <a href="https://www.sportskacentrala.com/2019/11/18/partizan-zove-navijace-na-ritas/"/>
        <a href="https://www.sportskacentrala.com/2019/11/17/trinkijeri-mi-nismo-igrali-sjajno-ali-smo-dobili-na-borbenost-i-energiju/"/>
        <a href="https://www.sportskacentrala.com/2019/11/17/partizan-nadjacao-zvezdu-u-areni/"/>
      </related>
    </article>
  </body>
</html>