<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109279-Ivelin-Popov-e-otkazal-na-Levski-i-Ludogorec-%2528VIDEO%2529"/>
    <meta property="og:site_name" content="Канал 3"/>
    <meta property="article:published_time" content="2019-11-20T22:00:00+00:00"/>
    <meta property="og:title" content="Ивелин Попов е отказал на Левски и Лудогорец (ВИДЕО)"/>
    <meta property="og:description" content="Клубове от Суперлигата на Турция също се облизват за бившия капитан на националния отбор"/>
  </head>
  <body>
    <article>
      <h1>Ивелин Попов е отказал на Левски и Лудогорец (ВИДЕО)</h1>
      <h2>Клубове от Суперлигата на Турция също се облизват за бившия капитан на националния отбор</h2>
      <address><time datetime="2019-11-20T22:00:00+00:00">20 Nov 2019, 22:00</time> by <a rel="author">Мартин Гошев</a></address>
      <p><b>Ивелин Попов е получил оферти от Левски и Лудогорец. За това призна адвокат Радостин Василев, който беше специален гост на "Спорт в обектива". Именно Василев, в качеството си на футболен агент, представлява интересите на бившия капитан на националния отбор.<br/></b> </p>
      <p>Освен предложенията от родните грандове, Попов е попаднал в полезрението на турски първодивизионни отбори. </p>
      <p> <br/><i>"Той не бива да се притеснява за бъдещето си. Има интерес и запитвания от клубове от турската Суперлига, а също и от български тимове. Наистина нямам представа дали е възможно да се завърне в Левски. Не само от Левски имаше интерес към него миналата година, а и от още един български отбор. То е ясно кой е другият голям роден тим – едва ли е ЦСКА"</i>, разкри Василев в предаването "Спорт в обектива", намеквайки, че става въпрос за шампиона Лудогорец. <br/> </p>
      <p>Адвокатът и футболен агент  отрече появилите се информации за това, че сегашният клуб на Попов – Ростов ще фалира, като добави, че не се притеснява от моментните финансови затруднения на руския тим. Василев не вярва, че бившият капитан на България ще промени решението си да се откаже от участие в националния отбор.  </p>
      <p> </p>
      <figure>
        <iframe src="https://www.youtube.com/embed/_I2M9splXgw" width="560" height="315" data-service="Youtube" scrolling="no"/>
      </figure>
      <related>
        <h4>Още по темата</h4>
        <a href="http://kanal3.bg/news/sport/football/109173-Ivelin-Popov-se-otkaza-ot-nacionalniya-otbor%253A-Rubrikata-VAR-s-gosti-Georgi-Banov-i-Valentin-Grancharov"/>
        <a href="http://kanal3.bg/news/sport/football/108956-Ivelin-Popov-spira-s-nacionalniya-otbor-sled-Chehiya-%2528VIDEO%2529"/>
      </related>
    </article>
  </body>
</html>