<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_sbu-zablokuvala-virobnictvo-falsifikovanih-likiv/939123"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T22:24:00+00:00"/>
    <meta property="og:title" content="СБУ заблокувала виробництво фальсифікованих ліків"/>
    <meta property="og:description" content="У Дніпрі співробітники СБУ заблокували виробництво фальсифікованих лікарських засобів. Медпрепарати виготовляли у великих обсягах із вмістом спирту невідомого походження і сумнівної якості. Про це повідомляє прес-служба СБУ. &quot;Продукцію зловмисники реалізовували через підконтрольні ..."/>
  </head>
  <body>
    <article>
      <h1>СБУ заблокувала виробництво фальсифікованих ліків</h1>
      <address><time datetime="2019-11-20T22:24:00+00:00">20 Nov 2019, 22:24</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939123_1_w_1200.jpg?v=0"/>
        <figcaption>У Дніпрі виготовляли фальсифіковані медпрепарати. Фото: СБУ</figcaption>
      </figure>
      <p>У Дніпрі співробітники СБУ заблокували виробництво фальсифікованих лікарських засобів.</p>
      <p>Медпрепарати виготовляли у великих обсягах із вмістом спирту невідомого походження і сумнівної якості. Про це повідомляє прес-служба СБУ.</p>
      <p>"Продукцію зловмисники реалізовували через підконтрольні комерційні структури аптечним мережам і лікувальним установам по всій території України", - йдеться в повідомленні.<br/><br/>Під час обшуків за місцями виготовлення і зберігання фальсифікату були вилучені лікарські засоби на понад 5 млн гривень.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/health/_radar-dostupnih-likiv-dlya-ukrayinciv-vidkrili-novij-servis/938685"/>
      </related>
      <p>Правоохоронці відкрили кримінальне провадження за статтею про фальсифікацію лікарських засобів (ч. 2 ст. 321-1 КК України). Вирішується питання про оголошення підозр фігурантам провадження і обрання їм запобіжного заходу.</p>
      <figure>
        <img src="https://static2.gazeta.ua/img2/cache/gallery/939/939123_2_w_1200.jpg?v=0"/>
      </figure>
      <blockquote>Мешканці окупованих районів Донбасу скаржаться <a href="https://gazeta.ua/articles/donbas/_na-donbasi-skarzhatsya-na-neyakisni-rosijski-liki/938964">на погану якість ліків</a> з Росії. Головне управління розвідки Міноборони повідомило, що туди спеціально завозять прострочені ліки з РФ.</blockquote>
    </article>
  </body>
</html>