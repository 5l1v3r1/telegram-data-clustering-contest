<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829181.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T22:21:00+00:00"/>
    <meta property="og:title" content="تحلیل معاون اسبق ارزی بانک مرکزی از قیمت آتی ارز"/>
    <meta property="og:description" content="سید کمال سیدعلی در گفت‌وگو با خبرآنلاین درباره وضعیت بازار ارز اظهار داشت: چنانچه روند افزایش نقدینگی به این شکل ادامه یابد، در آینده و ظرف دو سال آینده بازار ارز دوباره جهش خواهد یافت."/>
  </head>
  <body>
    <article>
      <h1>تحلیل معاون اسبق ارزی بانک مرکزی از قیمت آتی ارز</h1>
      <address>
        <time datetime="2019-11-20T22:21:00+00:00">20 Nov 2019, 22:21</time>
      </address>
      <p>معاون اسبق ارزی بانک مرکزی گفت: اگر برای کمک به تولید داخل از منابع صندوق توسعه ملی یا نهادهای دیگر برای مواد اولیه کارخانه‌ها استفاده شود و تولید داخل رونق بگیرد، در همین مدت ما می‌توانیم کاهش قیمت تولیدات داخل را هم مشاهده کنیم.</p>
      <p>سید کمال سیدعلی در گفت‌وگو با خبرآنلاین درباره وضعیت بازار ارز اظهار داشت: چنانچه روند افزایش نقدینگی به این شکل ادامه یابد، در آینده و ظرف دو سال آینده بازار ارز دوباره جهش خواهد یافت.</p>
      <p>وی افزود: وضعیت قیمت ارز مانند هر کالای دیگر صرفا با بررسی یکی دو فاکتور به دست نخواهد آمد، ولی به طور کلی عامل تعیین‌کننده در قیمت آن روابط سیاسی ایران با کشورهای دیگر و از همه مهمتر ایالات متحده است.</p>
      <p>معاون اسبق ارزی بانک مرکزی تصریح کرد: با روش‌های فعلی شاید بتوان امسال و سال آینده قیمت‌ها را کنترل کرد، ولی با این روش برای طولانی مدت راه به جایی نخواهیم برد.</p>
      <p>سیدعلی عنوان کرد: چنانچه نرخ نقدینگی با همین شدت بالا برود و بانک مرکزی هم برای کمک به دولت در زمینه کسری بودجه اقدام به چاپ اسکناس کند و سیستم بانکی همچنان به اضافه برداشت خود از بانک مرکزی ادامه دهند، تا دو سه سال آینده دوباره جهشی در بازار ارز به وجود خواهد آمد که طبیعتاتداوم این شرایط نیز تبعات خود را به دنبال دارد.</p>
      <p>وی متذکر شد: اگر برای کمک به تولید داخل از منابع صندوق توسعه ملی یا نهادهای دیگر برای مواد اولیه کارخانه‌ها استفاده شود و تولید داخل رونق بگیرد، در همین مدت ما می‌توانیم کاهش قیمت تولیدات داخل را هم مشاهده کنیم، ولی به هر روی باید برای بازار ارز برنامه بلندمدت‌تری داشت.</p>
    </article>
  </body>
</html>