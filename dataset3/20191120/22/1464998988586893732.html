<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/world/news/mahindra-rajapakse-new-srilankan-pm"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-20T22:08:00+00:00"/>
    <meta property="og:title" content="മഹിന്ദ രാജപക്‌സെ ശ്രീലങ്കയുടെ പുതിയ പ്രധാനമന്ത്രി"/>
    <meta property="og:description" content="കൊളംബോ: മുന്‍ പ്രസിഡന്റ് മഹിന്ദ രാജപക്‌സെ ശ്രീലങ്കയുടെ പ്രധാനമന്ത്രിയാകുമെന്ന് റിപ്പോര്‍ട്ട്. പുതുതായി പ്രസിഡന്റായി തിരഞ്ഞെടുക്കപ്പെട്ട ഗോതാബായ രാജപക്‌സെയുടെ മൂത്ത സഹോദരനാണ് മഹിന്ദ രാജപക്‌സെ. നിലവില്‍ പ്രധാനമന്ത്രിയായ റനില്‍ വിക്രമസിംഗെ വ്യാഴാഴ്ച സ്ഥാനമൊഴിയും. ഇതിനു ശേഷം..."/>
  </head>
  <body>
    <article>
      <h1>മഹിന്ദ രാജപക്‌സെ ശ്രീലങ്കയുടെ പുതിയ പ്രധാനമന്ത്രി</h1>
      <address><time datetime="2019-11-20T22:08:00+00:00">20 Nov 2019, 22:08</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കൊളംബോ: മുന്‍ പ്രസിഡന്റ് മഹിന്ദ രാജപക്‌സെ ശ്രീലങ്കയുടെ പ്രധാനമന്ത്രിയാകുമെന്ന് റിപ്പോര്‍ട്ട്. പുതുതായി പ്രസിഡന്റായി തിരഞ്ഞെടുക്കപ്പെട്ട ഗോതാബായ രാജപക്‌സെയുടെ മൂത്ത സഹോദരനാണ് മഹിന്ദ രാജപക്‌സെ.</p>
      <p>നിലവില്‍ പ്രധാനമന്ത്രിയായ റനില്‍ വിക്രമസിംഗെ വ്യാഴാഴ്ച സ്ഥാനമൊഴിയും. ഇതിനു ശേഷം മഹിന്ദ രാജപക്‌സെ പ്രധാനമന്ത്രി സ്ഥാനം ഏറ്റെടുക്കുമെന്ന് സര്‍ക്കാര്‍ വക്താവ് വിജയാനന്ദ ഹരാത്ത് അറിയിച്ചു.</p>
      <p>നവംബര്‍ 17ന് നടന്ന പ്രസിഡന്റ് തിരഞ്ഞെടുപ്പില്‍ 52 ശതമാനത്തിലധികം വോട്ട് നേടി വിജയിച്ച ഗോതബായ രജപക്സെ കഴിഞ്ഞ ദിവസം പ്രസിഡന്റായി സത്യപ്രതിജ്ഞ ചെയ്തിരുന്നു.<br/> <br/>അധികാരത്തിലെത്തിയാൽ സഹോദരനും മുൻപ്രസിഡന്റുമായ മഹീന്ദ രജപക്സെയെ പ്രധാനമന്ത്രിയാക്കുമെന്ന് ഗോട്ടബായ നേരത്തെ പ്രഖ്യാപിച്ചിരുന്നതാണ്. </p>
    </article>
  </body>
</html>