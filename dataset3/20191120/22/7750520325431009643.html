<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/chehiya-vydala-ukrayini-pidozryuvanogo-u-miljonnyh-zlovzhyvannyah.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T22:59:00+00:00"/>
    <meta property="og:title" content="Чехія видала Україні підозрюваного у мільйонних зловживаннях"/>
    <meta property="og:description" content="Чехія видала Україні підозрюваного у мільйонних зловживаннях"/>
  </head>
  <body>
    <article>
      <h1>Чехія видала Україні підозрюваного у мільйонних зловживаннях</h1>
      <h2>Компетентні органи Чеської Республіки ухвалили рішення про екстрадицію вказаної особи</h2>
      <address>
        <time datetime="2019-11-20T22:59:00+00:00">20 Nov 2019, 22:59</time>
      </address>
      <figure>
        <img src="https://1news.com.ua/wp-content/uploads/2019/11/25-9.jpg"/>
      </figure>
      <p>Чехія видала Україні гендиректора товариства, якого розшукували за підозрою у розкраданні обладнання Дитячо-юнацького учбово-спортивного центру профспілок міста Києва “Авангард”, закупленого за державні кошти.</p>
      <p>Про це повідомляє 1NEWS.</p>
      <p>15 жовтня 2019 року підозрюваного заарештували на території Чехії. За результатами розгляду запиту української сторони компетентні органи Чеської Республіки ухвалили рішення про екстрадицію вказаної особи. 18 листопада 2019 року в аеропорту “Бориспіль” українським правоохоронцям видали підозрюваного.</p>
      <p>Як пояснила речниця столичної прокуратури Надія Максимець, реконструкція льодового стадіону “Авангард” почалася в 2010 році, а вже у 2013 прокурорська перевірка встановила мільйонні зловживання, як з боку посадовців центру, так і керівника підрядної організації. У зв’язку з цим було розпочато кримінальні провадження, але розслідувалися вони не ефективно.</p>
      <p>“У 2018 році прокуратура активізувала слідство та за його результатами повідомила про підозру ексдиректору “Авангарду” у розтраті державних коштів (майже 15 млн грн. -ред.) за ч. 5 ст. 191 КК України. Зараз обвинувальний акт відносно колишнього посадовця перебуває на розгляді в суді. Тоді у 2018 році була оголошена підозра і ексгендиректору товариства. Але він почав переховуватися від слідства, у звязку з чим був оголошений у розшук”, – заявила Максимець.</p>
      <p>Джерело:<a href="https://www.pravda.com.ua/news/2019/11/19/7232429/"> Українська правда</a></p>
    </article>
  </body>
</html>