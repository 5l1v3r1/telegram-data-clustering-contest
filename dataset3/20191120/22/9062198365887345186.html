<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382310/ali-sen-fenerbahce-sampiyon-olmazsa-ali-kocla-devam-edilemez"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T22:36:00+00:00"/>
    <meta property="og:title" content="Ali Şen: Fenerbahçe şampiyon olmazsa Ali Koç'la devam edilemez"/>
    <meta property="og:description" content="Fenerbahçe spor kulübünün eski Başkanı Ali Şen, Fenerbahçe'ye ilişkin dikkat çeken açıklamalarda bulundu."/>
  </head>
  <body>
    <article>
      <h1>Ali Şen: Fenerbahçe şampiyon olmazsa Ali Koç'la devam edilemez</h1>
      <h2>Fenerbahçe spor kulübünün eski Başkanı Ali Şen, Fenerbahçe'ye ilişkin dikkat çeken açıklamalarda bulundu.</h2>
      <address>
        <time datetime="2019-11-20T22:36:00+00:00">20 Nov 2019, 22:36</time>
      </address>
      <p>Fenerbahçe eski Başkanı Ali Şen, Fenerbahçe futbol kulübün bu sezon şampiyon olmaması halinde Başkan Ali Koç'un göreve devam edemeyeceğini söyledi.</p>
      <p>Fenerbahçe Başkanı Ali Koç döneminde başarısızlıkların olduğunu vurgulayan Fenerbahçe eski Başkan Ali Şen, şu ifadeleri kullandı:</p>
      <blockquote>"Şimdi Ali Koç, geçen sezon basketbol iyi, futbol çok kötü. Bu sezon basketbol çok kötü, futbol iyi derken mağlup oluyorsun. İstediğiniz gibi bir türlü olmuyor. Şampiyonluk şart. Taraftarlar geçen sezon bütün tribünleri doldurdu. Bu sezon en zor anlarda yine doldurdu. Bugün başkan Ali Koç'u en çok destekleyenlerin başında ben geliyorum. Fenerbahçe taraftarlarını çok iyi tanıyan biri olarak, bu sezon Fenerbahçe şampiyon olamazsa Ali Koç'la devam edeceklerini sanmıyorum."</blockquote>
      <p>Ayrıca <b>'Fenerbahçe spor kulübün bir sonraki başkanlık seçimlerinde başkan olacak mısınız?'</b> sorusununa cevap veren Şen, şu şekilde konuştu:</p>
      <blockquote>"Ben iki kez bu riski aldım. İkinci dönemimde aldığım risk çok büyüktü ama taraftar karar vermişti zaten başkanlığıma. Hatırlarsınız 'Ali Şen başkan Fenerbahçe şampiyon' dediler. Geldim ve şampiyon olduk. Ama şimdi yaş 80 artık. Bana müsaade. Artık başkan olmam."</blockquote>
    </article>
  </body>
</html>