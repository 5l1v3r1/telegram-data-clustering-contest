<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/367021/%e5%a8%9b%e8%81%9e/%e8%95%ad%e6%ad%a3%e6%a5%a0%e9%bb%83%e7%bf%a0%e5%a6%82%e8%ae%8a%e8%87%89%e5%90%b8%e9%87%91-%e7%bf%a0%e5%a6%82%e9%a9%9a%e8%a6%8b%e6%a5%8a%e6%80%a1%e6%9c%a8%e5%81%b6%e9%bc%bb-plt/"/>
    <meta property="og:site_name" content="東方新地"/>
    <meta property="article:published_time" content="2019-11-20T22:55:36+00:00"/>
    <meta property="og:title" content="蕭正楠黃翠如變臉吸金 女神驚見楊怡木偶鼻"/>
    <meta property="og:description" content="秘婚半年先公開自爆已婚的蕭正楠黃翠如，轉眼結婚一年半，婚姻生活甜蜜美滿之餘，幸福人夫人妻身份，更帶挈二人賺錢能力爆升，翠蕭繼陳豪陳茵 後，成為無綫首席賺錢夫妻檔，婚後成為搶手貨，為咗唔失禮客戶，二人容貌亦再進化。"/>
  </head>
  <body>
    <article>
      <h1>蕭正楠黃翠如變臉吸金 女神驚見楊怡木偶鼻</h1>
      <address><time datetime="2019-11-20T22:55:36+00:00">20 Nov 2019, 22:55</time> by <a rel="author">東方新地</a></address>
      <p>秘婚半年先公開自爆已婚的蕭正楠黃翠如，轉眼結婚一年半，婚姻生活甜蜜美滿之餘，幸福人夫人妻身份，更帶挈二人賺錢能力爆升，翠蕭繼陳豪陳茵 後，成為無綫首席賺錢夫妻檔，婚後成為搶手貨，為咗唔失禮客戶，二人容貌亦再進化。</p>
      <h3>夫妻齊齊重手執靚吸客臉形五官再進化</h3>
      <p>日前，二人合體出席超市活動，被眼利網民發現 夫妻同時臉形五官再進化，逆齡生長容光煥發！本身係女神 BB的翠如，更是蘋果肌激凸，鼻樑筆挺兼驚見蝦餃下巴， BB女神變鬼妹女神，身旁42歲的蕭正楠亦回春有法，昔日闊面形緊緻提 升，由老蕭變嫩蕭，婦靚夫隨，夫妻齊齊重手執靚吸客！</p>
      <figure>
        <img src="https://imgs.orientalsunday.hk/wp-content/uploads/2019/11/aa6_1143a_catc_p20_22_11882917515dd54faf4e185-683x1024.jpg"/>
        <figcaption>14年拍《師奶Madam》擦出愛火，不過當時兩人塊面都有肉 地，笑起來雙眼有自然的表情紋，人愈大反而全消。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/bb1_1143a_catc_p20_22_17510673645dd54f7e73035.jpg"/>
        <figcaption>42 歲的蕭正楠，同老婆一樣逆齡生長。</figcaption>
      </figure>
      <h3>翠如驚見木偶鼻 BB進化女神5.0</h3>
      <p>上周剛度過38歲生日的黃翠如，在阿Bob（林盛斌）的九龍塘寓所搞party， 同大班朋友一齊慶祝，連過氣情侶唐詩詠、洪永城亦激罕同場，加埋馬國明鐵 三角非常耀眼，不過點搶都唔及逆齡再進化的壽星女翠如搶眼，當翠如拉隊同 好友們吹蠟燭時，就輪廓鮮明五官精緻，似足鬼妹仔，在眾星之中特別有光芒，非常吸睛。</p>
      <figure>
        <img src="https://imgs.orientalsunday.hk/wp-content/uploads/2019/11/bb4_1143a_catc_p20_22_16450344085dd550562a42d.jpg"/>
        <figcaption>女神吹蠟燭時，五官輪廓分明非常搶 眼， 38 歲比以前更索！</figcaption>
      </figure>
      <p>日前，夫妻檔孖住出席超市活動，兩人緊緻臉容令人眼前一 亮，瞬間成為焦點，翠如靚樣加倍突出，蘋果肌變激凸，更多埋個 蝦餃下巴，連鼻樑亦升高，不過，翠蕭重手執靚 樣，好快便引起網民熱烈討論，甚至有網民覺得翠如側面個鼻好突 出，似足之前被指有木偶鼻的楊怡！</p>
      <figure>
        <img src="https://imgs.orientalsunday.hk/wp-content/uploads/2019/11/x1_1143a_catc_p20_22_17903714225dd55081b57b8.jpg"/>
        <figcaption>99 年只得 17 歲仲係學生妹的黃翠如，拍攝《鏗鏘集》節目，仲係面圓圓！</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/x3_1143a_catc_p20_22_17494994865dd550a21c2c1.jpg"/>
        <figcaption>2 年由有線轉投無綫旗下開始受重用，黃翠如同洪永城拍檔做旅 遊節目，當時向來纖瘦的翠如仍然有啲包包面。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/x2_5478632315dd550c3f0f98.jpg"/>
        <figcaption>在無綫劇接劇， 15 年輪廓開始鮮明， 女神路正式開始，被網民封為翠如BB 。但畢竟年過三十，眼肚眼紋明顯。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/d5_1143a_catc_p20_22_4353255085dd550e16303a.jpg"/>
        <figcaption>去年黃翠如容貌又有變化， 18 年中 秘嫁做人妻的她，蘋果肌飽滿，眼 袋眼紋消失，成為逆齡生長新娘子。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/x5_1143a_catc_p20_22_14937252545dd550f69b2d7.jpg"/>
        <figcaption>翠如近期便重手執靚，連鼻樑亦升高，網民指翠如驚變楊恰的木偶鼻！</figcaption>
      </figure>
      <h3>蕭正楠返老還童 齊齊變靚吸金</h3>
      <p>老婆愈變愈索， 42歲的蕭正楠當然要跟住學，夫妻同心其利斷金，兩人近期逆市成為廣告客戶搶手貨，除咗單拖演出及拍廣告，合體賺錢工作亦愈來愈多。</p>
      <figure>
        <img src="https://imgs.orientalsunday.hk/wp-content/uploads/2019/11/y1_1143a_catc_p20_22_9657812655dd5516281f60.jpg"/>
        <figcaption>拍《公公出宮》時仲係闊面的蕭正楠。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/y2_1143a_catc_p20_22_10524465515dd551789d8ac.jpg"/>
        <figcaption>16 年做《巨輪 2 》亦多咗眼紋，唔似依家成個後生晒！</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/new1_1143a_catc_p20_22_18101517895dd551b878737-e1574261191942.jpg"/>
        <figcaption>▼ 近日忙於趕拍新劇《愛美 麗狂想曲》的蕭正楠，日前在中環開工，不時要在樓梯跑上跑落，不單冇喘氣體能甚fit，近睇仲皮光肉滑兼輪廓分明，回春有法！</figcaption>
      </figure>
      <p>知情者爆料指：「其實阿蕭同翠如從來都唔介意一齊做嘢搵錢，結婚之後，就更加啱價就接，咁夫妻檔市場層面好闊，佢哋真 係多咗好多嘢做，為咗令客戶滿意，佢哋都好落力執靚樣吸客，唔敢再求求其其，以前阿蕭唔著重打扮，牛記笠記好隨便就出街，但家陣要保住形象，翠如都捉埋老公一齊扮靚！呢排都見阿蕭成個後生晒！」 蕭生蕭太咁有市場，當然緊張執靚樣把握時機賺定多啲奶粉錢啦！夫妻回春有法，生B應該冇難度！</p>
      <figure>
        <img src="https://imgs.orientalsunday.hk/wp-content/uploads/2019/11/aa1_1143a_catc_p20_22_10120225275dd551fb90853.jpg"/>
        <figcaption>由於形象健康正氣，翠蕭婚後更受歡迎，已經坐穩成為無綫首席賺錢夫妻檔。</figcaption>
      </figure>
    </article>
  </body>
</html>