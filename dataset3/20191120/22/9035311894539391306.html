<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/20/amerikan-t-p-birligi-nden-cagr-butun-elektronik-sigara-urunleri-derhal-yasaklans-n"/>
    <meta property="og:site_name" content="euronews"/>
    <meta property="article:published_time" content="2019-11-20T22:53:32+00:00"/>
    <meta property="og:title" content="Amerikan Tıp Birliği'nden elektronik sigara ürünlerine yasak çağrısı"/>
    <meta property="og:description" content="Amerikan Tıp Birliği bütün elektronik sigara ve ürünlerinin derhal tamamen yasaklanmasını istedi."/>
  </head>
  <body>
    <article>
      <h1>Amerikan Tıp Birliği'nden elektronik sigara ürünlerine yasak çağrısı</h1>
      <address><time datetime="2019-11-20T22:53:32+00:00">20 Nov 2019, 22:53</time> by <a rel="author">Berrak Kanbir Rodriguez Sanmartin</a></address>
      <p>Amerikan Tıp Birliği bütün elektronik sigara ve ürünlerinin derhal yasaklanmasını istedi. Birlik bu çağrısı için ektronik sigaranın son dönemde küçük yaştakiler arasında yaygınlaşmasını gerekçe gösterdi.</p>
      <p>Birlik ayrıca son dönemde elektronik sigara cihazından kaynaklanan ciddi akciğer sorunlarının <a href="https://tr.euronews.com/2019/08/30/elektronik-sigara-zararli-mi-abd-de-akciger-hastaliklarinda-buyuk-artis">yaşandığını</a> da hatırlatarak konuyla ilgili yeterince araştırma yapılmadığına dikkat çekti.</p>
      <p>Amerika Birleşik Devletleri'nde bugüne kadar 2 binden fazla kişinin elektronik sigara cihazıyla bağlantılı olarak hastalandığı, 42 kişinin ise hayatını kaybettiği biliniyor. Ancak konuyu yakından takip eden kaynaklar, hastalanan kişilerin bu tip cihazlarla tütün yerine esrar içtiğini ve karaborsada satılan esrar içeren ürünlerdeki bir koyulaştırıcı maddenin buna sebep olabileceğini kaydediyor.</p>
      <h3>Karşı görüş ne diyor?</h3>
      <p>Elektronik sigarayı savunan kesim ise birliğin bu konudaki duruşunda eksiklik bulunduğu ve bu nedenle de kabul edilme şansının düşük olduğunu belirtiyor. Buna gerekçe olarak da birliğin bütün tütün ürünleri yerine yalnızca elektronik sigara ürünlerini hedef alması gösteriliyor. Uzmanlar elektronik sigaranın halen piyasada yasal olarak satışta bulunan geleneksel tütün ürünlerine karşı rekabet ettiğinin altını çiziyor.</p>
      <p>Amerikan Elektronik Sigara Birliği de, elektonik cihazla nikotin tüketiminin sigaraya göre sağlık açısında çok olumlu etkisi olduğu ve bu konuda sigara içicilerinin yanıltılmaması gerektiği görüşüne katılıyor.</p>
      <p>Amerikan Tıp Birliği'nin önerdiği yasak, Amerikan Gıda ve İlaç İdaresi (FDA) tarafından onaylanmayan bütün elektronik sigara ürünlerini içeriyor. Henüz FDA'nın onayından geçen bir elektronik sigara cihazı bulunmuyor. FDA ise çocuların tütün ürünlerini kullanmaktan korunması için ellerinden gelen herşeyi yapmaya kararı olduklarını ve bu görüşle doğru orantılı şekilde politika geliştireceklerini açıklıyor.</p>
      <h3>Trump aromalı e-sigara satışını yasaklama kararından vazgeçti</h3>
      <p>Amerikan Tıp Birliği daha önce de elektronik sigara aromalarının ve reklamlarının yasaklanması için uğraştı.</p>
      <p>Sağlık Bakanı Alex Azar akciğer hastalıkları ile bağlantılı olduğu ileri sürülen tütün içermeyen aromalı elektronik sigaraların satışını yasaklamayı planladıklarını <a href="https://tr.euronews.com/2019/09/12/trump-yonetimi-aromal-e-sigaralari-yasaklamaya-hazirlaniyor">açıklad</a>ı ancak Başkan Donald Trump iki gün önce bu kararından geri adım attı. Kararı duyurduğu sosyal medya paylaşımında elektronik sigara endüstrisi temsilcileriyle, tıp profesyonelleriyle ve eyaletlerin özel temsilcileriyle elektonik sigara ikilemiyle ilgili kabul edilebilir bir çözüm için görüşeceğini belirtti ve "çocukların sağlığı ve güvenliği ile birlikte istihdam bizim odağımız olacak" diye yazdı.</p>
      <figure>
        <iframe data-src="https://twitter.com/euronewses/status/1193891291953807360" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>San Fransisco kenti 25 Haziran'da aldığı elektronik sigara satışını yasaklama <a href="https://tr.euronews.com/2019/06/26/abd-nin-san-francisco-kenti-elektronik-sigara-satisini-yasakladi">kararını</a> önümüzdeki yıl içerisinde uygulamaya koymak için hazırlık yapıyor.</p>
      <ul>
        <li>
          <a href="https://tr.euronews.com/2019/07/31/dunya-saglik-orgutu-elektronik-sigara-normal-sigaray-biraktirmiyor-saglik-icin-de-cok-zara">Dünya Sağlık Örgütü: Elektronik sigara, normal sigarayı bıraktırmıyor sağlık için de çok zararlı</a>
        </li>
        <li>
          <a href="https://tr.euronews.com/2019/10/21/turkiye-sigara-paketinde-tek-tip-uygulamasina-geciyor-uyar-mesajlar-na-kim-nasil-karar">Türkiye sigara paketinde tek tip uygulamasına geçiyor: Uyarı mesajlarına kim nasıl karar veriyor?</a>
        </li>
        <li>
          <a href="https://tr.euronews.com/2019/09/26/ozel-aracta-sigara-icen-5-bin-kisiye-ceza-hangi-ulkelerde-ayni-yasak-uygulaniyor">Özel araçta sigara içen 5 bin kişiye ceza: Hangi ülkelerde aynı yasak uygulanıyor?</a>
        </li>
      </ul>
    </article>
  </body>
</html>