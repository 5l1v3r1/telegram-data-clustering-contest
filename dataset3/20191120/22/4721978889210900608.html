<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718893/iphone-12-nuovo-concept-video"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T22:30:41+00:00"/>
    <meta property="og:title" content="iPhone 12: ecco un nuovo concept video"/>
    <meta property="og:description" content="I nuovi iPhone 11 sono solo da un paio di mesi sul mercato, ma già tutta l'attenzione si è spostata sulla prossima generazione di iPhone 12."/>
  </head>
  <body>
    <article>
      <h1>iPhone 12: ecco un nuovo concept video</h1>
      <address>
        <time datetime="2019-11-20T22:30:41+00:00">20 Nov 2019, 22:30</time>
      </address>
      <p>I nuovi iPhone 11 sono solo da un paio di mesi sul mercato, ma già tutta l’attenzione si è spostata sulla prossima generazione di iPhone 12, che potrebbe introdurre diverse novità, soprattutto lato design.</p>
      <p>Oggi vi mostriamo un nuovo <b>concept video</b> che prova ad immaginare le sembianze del prossimo iPhone, realizzando alla fine dei conti un qualcosa di ababstanza plasubile.</p>
      <p>La prima grande novitò sarebbe l’addio alla tanto amata (odiata) tacca in favore di un display forato nella parte alta centrale, dove appunto troverebbero spazio tutti i sensori del <b>Face ID</b> e la fotocamera anteriore, evitando cosi di dover abbandonare una tecnologia su cui l’azienda punta tantissimo.</p>
      <figure>
        <img src="https://static.iphoneitalia.com/wp-content/uploads/2019/11/iphone12-3-630x354.jpg"/>
      </figure>
      <p>Per il resto frontalmente non ci sono altre novità, visto che ormai già con l’attuale modello le cornici attorno al display sono davvero ridotte ed Apple non sembra essere intenzionata ad utilizzare display curvati ai lati.</p>
      <figure>
        <img src="https://static.iphoneitalia.com/wp-content/uploads/2019/11/iphone12-5-630x353.jpg"/>
      </figure>
      <p>Posteriormente invece si dovrebbero riprendere in toto le linee degli attuali iPhone 11, con il <b>bump quadrato</b> posto in alto a sinistra ad ospitare il sistema di camera dell’iPhone, che con il nuovo modello dovrebbe arrichirsi di un quarto sensore, più piccolo, di tipo <b>ToF 3D</b> utile soprattutto nei campi della realtà aumentata.</p>
      <figure>
        <img src="https://static.iphoneitalia.com/wp-content/uploads/2019/11/iphone12-4-630x354.jpg"/>
      </figure>
      <p>Non ci sono tante informazioni su quello che troveremo all’interno del device, ma sicuramente possiamo aspettarci il nuovo SoC <b>Apple A14 Bionic</b> con processo produttivo a 5 nm, 4/6 GB di RAM e 128/256/512GB di memoria interna, dicendo finalmente (speriamo) addio al taglio da 64 GB, che ormai è diventato anacronistico su un device top di gamma.</p>
      <figure>
        <img src="https://static.iphoneitalia.com/wp-content/uploads/2019/11/iphone12-630x355.jpg"/>
      </figure>
      <p>In realtà molti rumor protendono verso l’adozione di un design più ricercato, sopratutto per quanto riguarda il frame, che dovrebbe essere più netto e perdere quindi le classiche forme circolari che troviamo attualmente e che vediamo anche in questo concept, prendendo spunto dal glorioso iPhone 4/4s e che abbiamo già visto sui recenti iPad Pro.</p>
      <p>Qui sotto trovate il video concept completo:</p>
      <figure>
        <iframe src="https://www.youtube.com/embed/ygi9evtOl24" width="640" height="360" data-service="Youtube" scrolling="no"/>
      </figure>
      <p>
        <a href="https://www.iphoneitalia.com/category/concept-2">Concept</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>