<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904555/sneijder-kiest-opvallende-favoriet-die-man-was-fenomenaal-we-hadden-een-klik-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T22:41:00+00:00"/>
    <meta property="og:title" content="Opvallende keuze Sneijder: 'Hij was de beste met wie ik ooit speelde, fenomenaal'"/>
    <meta property="og:description" content="Wesley Sneijder speelde in zijn rijke loopbaan met verschillende topspelers samen, maar vindt Guti de beste voetballer met wie hij ooit op het veld stond. De Spaanse creatieveling speelde jarenlang bij Real Madrid en had daar een klik met Sneijder. Toen de tweebenige middenvelder uit Utrecht bij Real Madrid kwam was Guti niet bepaald onder de indruk. &quot;Hij heeft drie maanden niet tegen me gepraat toen ik in het elftal kwam in zijn plaats&quot;, vertelt Sneijder op FOX Sports in De Jaren van Perez. &quot;Maar vanaf het moment dat we samen gingen spelen vonden we elkaar blindelings. Die man was fenomenaal en wij hadden gewoon een klik.&quot; Sneijder: 'Als ik ervoor had geleefd, stond ik in het rijtje met Ronaldo en Messi'"/>
  </head>
  <body>
    <article>
      <h1>Opvallende keuze Sneijder: 'Hij was de beste met wie ik ooit speelde, fenomenaal'</h1>
      <address>
        <time datetime="2019-11-20T22:41:00+00:00">20 Nov 2019, 22:41</time>
      </address>
      <p>
        <b>Wesley Sneijder speelde in zijn rijke loopbaan met verschillende topspelers samen, maar vindt Guti de beste voetballer met wie hij ooit op het veld stond. De Spaanse creatieveling speelde jarenlang bij Real Madrid en had daar een klik met Sneijder.</b>
      </p>
      <p>Toen de tweebenige middenvelder uit Utrecht bij Real Madrid kwam was Guti niet bepaald onder de indruk. "Hij heeft drie maanden niet tegen me gepraat toen ik in het elftal kwam in zijn plaats", vertelt Sneijder op <i>FOX Sports</i> in<a href="https://www.foxsports.nl/video/3148411/jaren-van-perez-wesley-sneijder/"><i> De Jaren van Perez</i></a>. "Maar vanaf het moment dat we samen gingen spelen vonden we elkaar blindelings. Die man was fenomenaal en wij hadden gewoon een klik."</p>
      <p>Sneijder bestempelt Guti dan ook als de beste speler met wie hij ooit speelde. "Natuurlijk had je Raúl, Sergio Ramos en alle jongens bij het Nederlands elftal. Guti was degene die het meeste indruk maakte. Hij kreeg de bal met zijn rug naar mij toe aangespeeld, draaide dan in één keer weg en wist op dat moment al waar ik heenliep. Echt fenomenaal."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904539/sneijder-als-ik-ervoor-had-geleefd-stond-ik-in-het-rijtje-met-ronaldo-en-messi-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>