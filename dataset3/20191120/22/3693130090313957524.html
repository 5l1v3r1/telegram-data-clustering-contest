<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/soke-eden-aciklama-2015-ten-beri-3-bin-800-cocugu-oldurduler-1209564.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T22:27:00+00:00"/>
    <meta property="og:title" content="Şoke eden açıklama: 2015'ten beri 3 bin 800 çocuğu öldürdüler"/>
    <meta property="og:description" content="Yemen İnsan Hak ve Özgürlükleri Ağı, İran destekli Husilerin ülkede 2015'ten bu yana 3 bin 800'den fazla çocuğu öldürdüğünü bildirdi."/>
  </head>
  <body>
    <article>
      <h1>Şoke eden açıklama: 2015'ten beri 3 bin 800 çocuğu öldürdüler</h1>
      <h2>Yemen İnsan Hak ve Özgürlükleri Ağı, İran destekli Husilerin ülkede 2015'ten bu yana 3 bin 800'den fazla çocuğu öldürdüğünü bildirdi.</h2>
      <address>
        <time datetime="2019-11-20T22:27:00+00:00">20 Nov 2019, 22:27</time>
      </address>
      <p>Yemenli insan hakları örgütünün <b>20 Kasım Dünya Çocuk Hakları Günü </b>dolayısıyla yaptığı yazılı açıklamada, <b>Husilerin </b>çocuklara yönelik ihlalleriyle ilgili 13 uluslararası kuruluşla yürütülen çalışmaların sonuçlarına yer verildi.</p>
      <p>Söz konusu çalışmalarda, Husilerin 2015'in başından Ağustos 2019'a kadar 17 kentte çocuklara yönelik 65 bin 971 ihlalinin tespit edildiği aktarıldı.</p>
      <p><b>Husilerin Yemen'deki </b>savaş sırasında 3 bin 888 çocuğu doğrudan öldürdüğü, 5 bin 357 çocuğu yaraladığı bilgisi verilen açıklamada, Husilerin çocukların bulunduğu yerleşim birimlerinde keyfi saldırılarla 164 çocuğun kalıcı bir şekilde sakatlanmasına yol açtığı kaydedildi.</p>
      <p>Açıklamada ayrıca, Husilerin 456 çocuğu kaçırdığı ve halen hapishanelerde tuttuğu, 43 bin 608 çocuğu yerinden ettiği, 12 bin 341 çocuğu da silah altına aldığı ifade edildi.</p>
      <p>Uzun süredir siyasi istikrarsızlığın hüküm sürdüğü Yemen'de İran destekli <b>Husiler</b>, Eylül 2014'ten bu yana başkent Sana ve bazı bölgelerin denetimini elinde bulunduruyor. Suudi Arabistan öncülüğündeki koalisyon güçleri ise Mart 2015'ten bu yana Husilere karşı Yemen hükümetine destek veriyor.</p>
    </article>
  </body>
</html>