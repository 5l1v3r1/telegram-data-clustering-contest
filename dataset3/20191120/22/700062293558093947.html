<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/economy/714516-Black-Friday-2019-posa-chrhmata-xodeyoyn-kathe-chrono-oi-ellhnes.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T22:46:00+00:00"/>
    <meta property="og:title" content="Black Friday 2019: Πόσα χρήματα ξοδεύουν κάθε χρόνο οι Έλληνες"/>
    <meta property="og:description" content="Αλυσίδες, e-shops και μικρότερες επιχειρήσεις λιανικής ετοιμάζονται πυρετωδώς για τη Black Friday, που πλησιάζει… επικίνδυνα. Οι επιχειρήσεις και οι ειδικοί της αγοράς έχουν ήδη δώσει"/>
  </head>
  <body>
    <article>
      <h1>Black Friday 2019: Πόσα χρήματα ξοδεύουν κάθε χρόνο οι Έλληνες</h1>
      <address>
        <time datetime="2019-11-20T22:46:00+00:00">20 Nov 2019, 22:46</time>
      </address>
      <p>Αλυσίδες, e-shops και μικρότερες επιχειρήσεις λιανικής ετοιμάζονται πυρετωδώς για τη Black Friday, που πλησιάζει… επικίνδυνα. Οι επιχειρήσεις και οι ειδικοί της αγοράς έχουν ήδη δώσει και τις δικές τους οδηγίες προς τους καταναλωτές, καλώντας το κοινό να συγκρίνει προσεκτικά τις τιμές, ώστε να διαπιστώνει αν πρόκειται για πραγματική προσφορά της Black Friday.<br/><br/>Αξίζει να σημειωθεί ότι μετά τη Black Friday ακολουθεί, στις 2 Δεκεμβρίου, η Cyber Monday, μια ημέρα προσφορών που έχει αφιερωθεί στα προϊόντα τεχνολογίας.<br/><br/>Σύμφωνα με στοιχεία έρευνας που διενήργησε η Picodi, κατά τη Black Friday επιδίδονται σε… φρενήρεις αγορές τόσο οι άνδρες όσο και οι γυναίκες. Παρά τις εκτιμήσεις περί του αντιθέτου, οι άνδρες είναι πιο… σπάταλοι κατά τη Black Friday, καθώς δηλώνουν ότι ψωνίζουν σε ποσοστό 85%, έναντι 72% των γυναικών.<br/><br/>Επιπλέον, οι άνδρες είναι εκείνοι που ξοδεύουν και περισσότερα χρήματα κατά τη Black Friday. Σύμφωνα με την Picodi, οι γυναίκες κατά μέσο όρο δαπανούν περί τα 157 ευρώ στη Black Friday, ενώ οι άνδρες… 202 ευρώ!<br/><br/>Οι γυναίκες, ωστόσο, κατά την ίδια έρευνα, αγοράζουν περισσότερα προϊόντα. Συγκεκριμένα, όπως τονίζει η Picodi, οι γυναίκες κατά μέσο όρο αγοράζουν 3 με 4 προϊόντα, έναντι τριών προϊόντων των ανδρών.</p>
      <figure>
        <img src="https://www.madata.gr/files/black-fridayss.jpg"/>
      </figure>
    </article>
  </body>
</html>