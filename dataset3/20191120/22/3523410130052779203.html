<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641055/%D9%87%D8%B4%D8%AF%D8%A7%D8%B1-%DA%A9%D8%A7%D9%86%D8%A7%D8%AF%D8%A7-%D9%86%D8%B3%D8%A8%D8%AA-%D8%A8%D9%87-%D9%88%D8%B6%D8%B9%DB%8C%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%D8%AC%D9%87%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-20T22:10:00+00:00"/>
    <meta property="og:title" content="هشدار کانادا نسبت به وضعیت اقتصادی جهان"/>
    <meta property="og:description" content="قائم مقام رئیس بانک مرکزی کانادا هشدار داد چشم‌انداز اقتصاد جهانی تیره شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641055/%D9%87%D8%B4%D8%AF%D8%A7%D8%B1-%DA%A9%D8%A7%D9%86%D8%A7%D8%AF%D8%A7-%D9%86%D8%B3%D8%A8%D8%AA-%D8%A8%D9%87-%D9%88%D8%B6%D8%B9%DB%8C%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%D8%AC%D9%87%D8%A7%D9%86">هشدار کانادا نسبت به وضعیت اقتصادی جهان</a>
      </h1>
      <h2>قائم مقام رئیس بانک مرکزی کانادا هشدار داد چشم‌انداز اقتصاد جهانی تیره شده است.</h2>
      <address><time datetime="2019-11-20T22:10:00+00:00">20 Nov 2019, 22:10</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، کارولین ویکینز- قائم مقام رئیس <b>بانک مرکزی</b> کانادا- که برای سخنرانی در کلوپ مالی بین المللی در شهر مونترال حضور دارد ضمن هشدار نسبت به تداوم جنگ تجاری بین آمریکا و چین به عنوان یکی از اصلی‌ترین ریسک های موجود بر سر راه اقتصاد جهانی گفت که چشم‌انداز اقتصاد جهانی تیره شده است.</p>
      <p>ویکینز با بیان این که پیش بینی نمی کنیم اقتصاد جهانی در خطر رکود باشد افزود که این مساله نباید باعث شود سیاست‌گذاران و فعالان مالی نسبت به پیامدهای وضعیت کنونی بی‌تفاوت باشند. وی از ناآرامی‌های داخلی هنگ‌کنگ، مساله چگونگی خروج انگلیس از اتحادیه اروپا و تنش های ژئوپلتیکی خاورمیانه به عنوان دیگر ریسک های مهم کاهنده شتاب رشد اقتصادی جهانی نام برد.</p>
      <p>قائم مقام رئیس بانک مرکزی کانادا ضمن دفاع از اجرای سیاست انباسطی و کاهش نرخ بهره در برخی کشورها گفتک در حالی که ابرهای سیاه در حال جمع شدن در آسمان اقتصاد جهانی هستند، نمی توانیم گارد خود را پایین بیاوریم. وی هم‌چنین نسبت به بالا بودن میزان بدهی در سطح جهان نیز هشدار و افزود: به ویژه اگر در موقعیت رکود قرار بگیریم، مساله بدهی ها می تواند بحران را بسیار بیشتر از قبل تشدید کند.</p>
      <p>در حال حاضر نرخ بهره در کانادا ۱.۷۵ درصد است اما به نظر می رسد که هر گونه کاهش بیشتر نرخ بهره در این کشور وابسته به اتخاذ نرخ بهره‌های پایین تر در سطح آمریکا و جهان دارد. بانک مرکزی کانادا پیش تر نرخ بهره را با وجود کاهش آن در آمریکا در سطح کنونی حفظ کرده و آن را مناسب خوانده بود.</p>
      <p>بریان دی پراتو- تحلیل‌گر مسائل اقتصادی کانادا در بانک " تی دی"- گفت: با توجه به سخنان قائم مقام رئیس بانک مرکزی احتمالا شاهد تداوم رویکرد محرک خواهیم بود. بانک مرکزی ایمن نبودن کانادا در برابر ریسک های جهاین را به رسمیت شناخته اما در عین حال نگرانی های به جایی در خصوص رشد بیش از حد اعتبارات دارد.  </p>
    </article>
  </body>
</html>