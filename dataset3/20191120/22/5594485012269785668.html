<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/pompeo-ni-pokhvali-za-sdelkata-s-f-16_news710495.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-20T22:59:00+00:00"/>
    <meta property="og:title" content="Помпео ни похвали за сделката с F-16"/>
    <meta property="og:description" content="Той изрази надежда Северна Македония да стане скоро член на НАТО"/>
  </head>
  <body>
    <article>
      <h1>Помпео ни похвали за сделката с F-16</h1>
      <h2>Той изрази надежда Северна Македония да стане скоро член на НАТО</h2>
      <address>
        <time datetime="2019-11-20T22:59:00+00:00">20 Nov 2019, 22:59</time>
      </address>
      <p>https://blitz.bg/politika/pompeo-ni-pokhvali-za-sdelkata-s-f-16_news710495.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574283467-mike-pompeo-1-360x253.jpg"/>
      </figure>
      <p><b>Американският държавен секретар Майк Помпео е похвалил България за сделката за самолетите F-16, съобщава БНР.<br/>На кратка пресконференция по време на срещата на външните министри на Пакта в Брюксел Помпео също така изрази надежда Северна Македония да стане скоро член на НАТО. </b><br/><br/>Той заяви, че Съединените щати са ратифицирали протокола за членство на Северна Македония и още: „Сигурността за хората означава да приветстваме Северна Македония като наш 30-ти член.<br/><br/>Съединените щати одобриха протокола за нейното присъединяване на 22-ри октомври и сега ние очакваме тя официално да се присъедини към нашия Алианс“, каза държавният секретар.<br/><br/>Майк Помпео похвали увеличаването на вноските от страните-членки в бюджета на Пакта и заяви, че 30 години след падането на Берлинската стена остава заплахата от авторитарни режими, като наблегна на Китай.<br/><br/>По повод Русия и разтрогването на договора за ракетите със среден обсег, той подчерта позицията на президента на САЩ Доналд Тръмп – нито един договор не може да се спазва само от едната страна, нито пък може да се връщаме към договор, който вече няма смисъл.<br/><br/>От своя страна, генералният секретар на НАТО Йенс Столтенберг каза, че германската идея за съставяне на т.нар. „група на мъдреците“, която да обсъжда стратегически въпроси, е получила одобрението на много страни. Конкретно решение обаче не е взето.</p>
    </article>
  </body>
</html>