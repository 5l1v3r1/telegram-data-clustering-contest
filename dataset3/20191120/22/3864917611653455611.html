<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822381-ivanisov-sklade-mandat-akso-jogo-sudimist-pidtverditsa-zelenskij.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T22:27:00+00:00"/>
    <meta property="og:title" content="Іванісов складе мандат, якщо його судимість підтвердиться — Зеленський"/>
    <meta property="og:description" content="Президент України Володимир Зеленський заявив, що вже 21 листопада змусити скласти мандат нардепа з фракції &quot;Слуга народу&quot; Романа Іванісова, якщо у нього буде підтвердження озвучених раніше кричущих фактів про цього політика."/>
  </head>
  <body>
    <article>
      <h1>Іванісов складе мандат, якщо його судимість підтвердиться — Зеленський</h1>
      <h2>Президент України Володимир Зеленський заявив, що вже 21 листопада змусити скласти мандат нардепа з фракції "Слуга народу" Романа Іванісова, якщо у нього буде підтвердження озвучених раніше кричущих фактів про цього політика.</h2>
      <address>
        <time datetime="2019-11-20T22:27:00+00:00">20 Nov 2019, 22:27</time>
      </address>
      <p>Про це глава держави сказав під час брифінгу в Очакові після огляду повернутих Росією українських кораблів, передає<a href="https://24tv.ua/zelenskiy_zmusit_ivanisova_sklasti_mandat_yakshho_yogo_sudimist_pidtverditsya_n1237089"> телеканал новин "24".</a></p>
      <p>"З приводу одного з депутатів партії "Слуга народу" я прочитав, що є скандал. Я хочу відразу сказати, що завтра (21 листопада - ред.) у мене будуть реальні дані, я хочу розібратися – фейк це чи у нього є реальна причетність до кримінальної справи, пов'язаної зі зґвалтуванням... Якщо завтра буде хоч один факт, хоч щось, завтра я змушу цю людину скласти мандат і піти з партії "Слуга народу", – сказав Зеленський.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822330-ivanisov-prizupinae-clenstvo-u-frakcii-sluga-narodu.html">Іванісов призупиняє членство у фракції "Слуга народу"</a>
      </blockquote>
      <p>Нагадаємо: 20 листопада на брифінгу генпрокурор Руслан Рябошапка заявив, що народний депутат України від "Слуги народу" мав судимість за зґвалтування неповнолітньої, однак вона погашена.</p>
      <p>Згодом у ГПУ повідомили, що "інформація щодо підтвердження погашеної судимості Іванісова наразі не є підтвердженою, відповідна перевірка триває".</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822100-deputat-ivanisov-mav-sudimist-za-zgvaltuvanna-nepovnolitnoi-gpu.html">Депутат Іванісов мав судимість за зґвалтування неповнолітньої - ГПУ</a>
      </blockquote>
      <p>Голова фракції партії "Слуга народу" Давид Арахамія <b><i><a href="https://www.ukrinform.ua/rubric-polytics/2822270-arahamia-vvazae-so-ivanisov-na-cas-perevirki-mae-zdati-partkvitok.html">висловив думку</a></i></b>, що Іванісову слід призупинити членство у партії та фракції на час проведення всебічної перевірки та з‘ясування всіх обставин інциденту за його участю.</p>
    </article>
  </body>
</html>