<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/zinas/arvalstis/video-australiete-izglabj-koalu-no-liesmu-parnemta-meza/"/>
    <meta property="og:site_name" content="skaties.lv"/>
    <meta property="article:published_time" content="2019-11-20T22:36:00+00:00"/>
    <meta property="og:title" content="Video: austrāliete izglābj koalu no liesmu pārņemta meža"/>
    <meta property="og:description" content="Kāda sieviete Austrālijā metusies savvaļas ugunsgrēka skartā mežā, lai no drošas nāves paglābtu koalu."/>
  </head>
  <body>
    <article>
      <h1>Video: austrāliete izglābj koalu no liesmu pārņemta meža</h1>
      <address><time datetime="2019-11-20T22:36:00+00:00">20 Nov 2019, 22:36</time> by <a rel="author">Skaties.lv</a></address>
      <p>Kāda sieviete Austrālijā metusies savvaļas ugunsgrēka skartā mežā, lai no drošas nāves paglābtu koalu.</p>
      <p>Video ar sievietes varonīgo rīcību izpelnījies ne vien sociālo tīklu, bet arī ārvalstu mediju uzmanību. Video redzams, kā sieviete dodas liesmu pārņemtā mežā un, ievīstot koalu savā T-kreklā, paglābj dzīvnieku no nelaimes.</p>
      <p>Sieviete izglābtajam dzīvniekam iedeva padzerties, kā arī aplēja ar ūdeni.</p>
      <p>Kā ziņo “CBSnews”, Austrālijā vairākas nedēļas plosās savvaļas ugunsgrēki, kuros dzīvību zaudējuši vismaz seši cilvēki, vienlaikus liesmas izpostījušas lielas platības – aptuveni vienu miljonu hektāru.</p>
      <p>Pašreizējās aplēses liecina, ka ugunsgrēkos dzīvību varētu būt zaudējušas vairāk nekā 300 koalas.</p>
      <h3>Video: Sieviete varonīgi paglābj koalu no liesmām</h3>
      <figure>
        <iframe src="https://www.youtube.com/embed/92tRhgbvMek" width="672" height="378" data-service="Youtube" scrolling="no"/>
      </figure>
      <p>Izglābtā koala nogādāta Portmakvarijas Koalu klīnikā, kur saņem nepieciešamo aprūpi.</p>
      <figure>
        <iframe data-src="https://twitter.com/lizziepearl/status/1196932602357149696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>