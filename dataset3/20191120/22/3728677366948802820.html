<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215898/FC-Groningen-Feyenoord-begint-met-een-minuut-zonder-voetbal"/>
    <meta property="og:site_name" content="RTV Noord"/>
    <meta property="article:published_time" content="2019-11-20T22:46:00+00:00"/>
    <meta property="og:title" content="FC Groningen-Feyenoord begint met één minuut zonder voetbal"/>
    <meta property="og:description" content="FC Groningen-Feyenoord begint aanstaande zondag met een minuut zonder voetbal. Na het beginsignaal zal er niet worden afgetrapt, maar blijven de spelers stilstaan op het veld."/>
  </head>
  <body>
    <article>
      <h1>FC Groningen-Feyenoord begint met één minuut zonder voetbal</h1>
      <address>
        <time datetime="2019-11-20T22:46:00+00:00">20 Nov 2019, 22:46</time>
      </address>
      <p>Het betreft een actie in het kader van het motto 'Racisme? Dan voetballen we niet.' Die leus zal tijdens de minuut zonder voetbal ook op het scorebord verschijnen.</p>
      <h3>Bij iedere wedstrijd</h3>
      <p>Aanleiding tot de actie, die komend weekend bij iedere wedstrijd in het betaalde voetbal gehouden zal worden, zijn de gebeurtenissen afgelopen zondag bij FC Den Bosch-Excelsior in de Keuken kampioen Divisie.</p>
      <h3>Gestaakt</h3>
      <p>In die wedstrijd werd Excelsior-aanvaller (en oud-FC Groningen-speler) Ahmad Mendes Moreira vanaf de tribune racistisch bejegend. De wedstrijd werd daarop dik een kwartier gestaakt.</p>
      <p>FC Groningen-Feyenoord begint zondag om 12:15 uur.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/206686/FC-Groningen-licht-ook-optie-voor-Breij-Mendes-Moreira-mag-weg"/>
      </related>
    </article>
  </body>
</html>