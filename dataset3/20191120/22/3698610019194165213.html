<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/rosiyski-viyskovi-uspishno-viprobuvali-nadvazhku-artileriysku-ustanovku-330361_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T22:56:00+00:00"/>
    <meta property="og:title" content="Російські військові успішно випробували надважку артилерійську установку"/>
    <meta property="og:description" content="Російські збройні сили останнім часом приділяють пильну увагу розвитку надважкої артилерії – зокрема, створюють нові зразки і модернізують радянську спадщину."/>
  </head>
  <body>
    <article>
      <h1>Російські військові успішно випробували надважку артилерійську установку</h1>
      <h2>Російські збройні сили останнім часом приділяють пильну увагу розвитку надважкої артилерії – зокрема, створюють нові зразки і модернізують радянську спадщину.</h2>
      <address>
        <time datetime="2019-11-20T22:56:00+00:00">20 Nov 2019, 22:56</time>
      </address>
      <p>Міністерство оборони Росії продемонструвало відео вогневих <b><a href="https://dt.ua/UKRAINE/na-derzhavni-viprobuvannya-viyshov-broneavtomobil-varta-324481_.html">випробувань</a></b> 203-міліметрових самохідних артилерійських установок великої потужності 2С7М "Малка", які були спроектовані на основі радянських надважких 203-міліметрових самохідних установок 2С7 "Піон", відео випробувань доступно на <a href="https://www.youtube.com/watch?v=MUNTzmEPaAU#action=share">YouTube</a>.</p>
      <p>Згідно з повідомленням, російська САУ успішно вразила цілі на відстані понад 30 кілометрів.</p>
      <p>"При стрільбі використовувалася нова методика вогневого ураження: удари по "позиціях ворога" наносилися точково, з відкритих вогневих позицій, за навісною траєкторіэю", – сказано в повідомленні.</p>
      <p>Російські збройні сили останнім часом приділяють пильну увагу надважкої артилерії – зокрема, створюють нові зразки і модернізують радянську спадщину; так, ще у вересні 2018 року американський журнал The National Interest написав, що Росія розгортає програми модернізації артилерії великої потужності, зокрема, 240-міліметрового міномета 2С4 "Тюльпан" і 203-міліметрової гаубиці 2С7 "Піон".</p>
      <figure>
        <iframe src="https://www.youtube.com/embed/MUNTzmEPaAU" width="640" height="360" data-service="Youtube" scrolling="no"/>
      </figure>
      <p>Раніше в Україні <a href="https://dt.ua/UKRAINE/v-ukrayini-zavershuyut-viprobuvannya-modernizovanih-zrk-kub-ta-tor-muzhenko-303518_.html"><b>завершили випробування модернізованих зенітних комплексів "Куб" і "Тор"</b></a>. Повернення комплексів на озброєння протиповітряної оборони Сухопутних військ підвищить потенціал ЗСУ та української системи протиповітряної оборони.</p>
      <p>Як повідомлялося, нові українські бойові машини - <b><a href="https://dt.ua/UKRAINE/ukroboronprom-pokazav-novitni-ukrayinski-rszv-303464_.html">реактивна система залпового вогню "Верба" і пускова установка для реактивних систем "Вільха"</a></b> почали виробляти на Шепетівському ремонтному заводі (ШРЗ); передбачається, що перші штатні підрозділи української армії, озброєні новими системами, будуть сформовані вже цього року.</p>
      <footer>За матеріалами: <a href="https://dt.ua/go/aHR0cDovL21pbC5ydS8=">Міноборони РФ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>