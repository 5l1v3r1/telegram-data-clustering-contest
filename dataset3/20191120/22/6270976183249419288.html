<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/friland-pryznachena-zastupnykom-prem-yer-ministra-kanady/"/>
    <meta property="og:site_name" content="Рубрика"/>
    <meta property="article:published_time" content="2019-11-20T22:45:05+00:00"/>
    <meta property="og:title" content="Фріланд призначена заступником прем'єр-міністра Канади"/>
    <meta property="og:description" content="Колишній міністр закордонних справ Канади Христя Фріланд призначена міністром міжурядових справ Канади, а також отримала посаду заступника прем’єр-міністра. Прем’єр-міністр Канади Джастін Трюдо в середу представив її генерал-губернатору країни Жюлі Паєтту під час церемонії прийняття присяги сформованого ним нового кабінету міністрів. Церемонія проходить в резиденції Паєтт Рідо-Холл в Оттаві, повідомляє Toronto Star. Нове Міністерство міжурядових справ Канади […]"/>
  </head>
  <body>
    <article>
      <h1>Фріланд призначена заступником прем'єр-міністра Канади</h1>
      <address><time datetime="2019-11-20T22:45:05+00:00">20 Nov 2019, 22:45</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/32-3-860x580.jpg"/>
      </figure>
      <p>
        <b>
          <b>Колишній міністр закордонних справ Канади Христя Фріланд призначена міністром міжурядових справ Канади, а також отримала посаду заступника прем’єр-міністра.</b>
        </b>
      </p>
      <p>Прем’єр-міністр Канади Джастін Трюдо в середу представив її генерал-губернатору країни Жюлі Паєтту під час церемонії прийняття присяги сформованого ним нового кабінету міністрів.</p>
      <p>Церемонія проходить в резиденції Паєтт Рідо-Холл в Оттаві, повідомляє Toronto Star.</p>
      <p>Нове Міністерство міжурядових справ Канади займатиметься вирішенням внутрішніх проблем країни. Воно було створено після парламентських виборів, на яких правляча Ліберальна партія Трюдо здобула перемогу, але не змогла отримати більшість голосів виборців. Завданням нового міністерства стане “відновлення національної єдності” шляхом вирішення внутрішніх канадських проблем.</p>
      <p>Фріланд стала десятим в історії Канади заступником прем’єр-міністра. У минулому уряді Трюдо такої посади не було.</p>
      <p>Нагадаємо, 51-річна Христя Фріланд народилася у канадському місті Піс-Рівер у провінції Альберта. Її мати, Галина Хом’як-Фріланд, українка за походженням.</p>
      <p>Журналістську кар’єру Фріланд починала в Україні в якості стрингера Financial Times, The Washington Post і The Economist.</p>
      <figure>
        <img src="https://rubryka.com/wp-content/uploads/2019/11/31-1.jpg"/>
      </figure>
      <figure>
        <img src="https://rubryka.com/wp-content/uploads/2019/11/31-1.jpg"/>
      </figure>
      <p>
        <b>Новим міністром закордонних справ Канади став Франсуа-Філіп Шампань.</b>
      </p>
      <p>Раніше він обіймав посаду міністра інфраструктури Канади, повідомляє The Public’s Radio.</p>
    </article>
  </body>
</html>