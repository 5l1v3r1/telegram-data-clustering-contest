<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184639/%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE-%E0%A6%97%E0%A6%A3%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%B2%E0%A7%9C%E0%A6%AC%E0%A7%87-%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0-%E0%A6%A8%E0%A7%87%E0%A6%A4%E0%A7%83%E0%A6%A4%E0%A7%8D%E0%A6%AC-%E0%A6%A6%E0%A6%BF%E0%A6%AC%E0%A7%87%E0%A6%A8-%E0%A6%B8%E0%A7%81-%E0%A6%9A%E0%A6%BF"/>
    <meta property="og:site_name" content="somoynews.tv"/>
    <meta property="article:published_time" content="2019-11-20T22:47:00+00:00"/>
    <meta property="og:title" content="রোহিঙ্গা গণহত্যার মামলায় লড়বে মিয়ানমার, নেতৃত্ব দিবেন সু চি"/>
    <meta property="og:description" content="রাখাইনে রোহিঙ্গা মুসলিমদের ওপর মিয়ানমারের সেনাবাহিনীর গণহত্যার অভিযোগে&amp;nbs..."/>
  </head>
  <body>
    <article>
      <h1>রোহিঙ্গা গণহত্যার মামলায় লড়বে মিয়ানমার, নেতৃত্ব দিবেন সু চি</h1>
      <address><time datetime="2019-11-20T22:47:00+00:00">20 Nov 2019, 22:47</time> by <a rel="author">সময় সংবাদ</a></address>
      <p><b>রাখাইনে রোহিঙ্গা মুসলিমদের ওপর মিয়ানমারের সেনাবাহিনীর গণহত্যার অভিযোগে  ইন্টারন্যাশনাল কোর্ট অব জাস্টিসে (আইসিজে) গাম্বিয়ার দায়ের করা মামলায় আদালতে লড়াই করবে মিয়ারমারা। আর এতে নেতৃত্ব দিবেন দেশটির স্টেট কাউন্সিলর অং সান সু চি।</b><br/><br/>মিয়ানমারের সরকার বুধবার (২০ নভেম্বর) এই তথ্য নিশ্চিত করেছে বলে জানিয়েছে যুক্তরাজ্যভিত্তিক সংবাদ সংস্থা রয়টার্স।<br/><br/>মিয়ানমার কর্তৃপক্ষ বরাতে তারা জানিয়েছে, গাম্বিয়ার দায়ের করা মামলার বিরুদ্ধে লড়াইয়ের জন্য বড় মাপের আন্তর্জাতিক আইনজীবী হায়ার করবে তারা। নেদারল্যান্ডসের রাজধানী হেগ'এ আইসিজে'তে জাতীয় স্বার্থ রক্ষায় লড়াই করবে মিয়ানমার। ইউনিয়ন মিনিস্টার ফর ফরেন অ্যাফেয়ার্স হিসেবে স্টেট কাউন্সিলর অং সান সু চি তার ক্ষমতাবলে এই দলের নেতৃত্ব দিবেন।<br/><br/>উত্তরপশ্চিম মিয়ানমারের রোহিঙ্গাদের বিরুদ্ধে সহিংস অভিযান অব্যাহত আছে বলে জাতিসংঘ সতর্ক করার পর দেশটির বিরুদ্ধে আইসিজে-তে মামলা করে পশ্চিম আফ্রিকার দেশটি। মিয়ানমার সরকার জেনেভা কনভেনশন লঙ্ঘন করেছে কিনা আইসিজে-কে তদন্ত করে দেখার আহ্বান জানানো হয়েছে এই মামলায়।  <br/><br/>এই মামলায় সহায়তাকারী ল ফার্ম ফোলে হোয়াগ এক বিবৃতিতে জানায়, ২০১৮ সালের আগস্টে প্রকাশিত জাতিসংঘের ফ্যাক্ট-ফাইন্ডিং মিশনের তথ্যের ভিত্তিতেই মামলাটি করা হয়েছে।<br/> <br/>মিয়ানমারের সেনাবাহিনী অভিযানের নামে ২০১৭ সালের আগস্টে রোহিঙ্গাদের গ্রামগুলো ধ্বংস করে দেয়ায় সাত লাখের বেশি রোহিঙ্গা নিজেদের জীবন বাঁচাতে বাংলাদেশে আশ্রয় নেয়।</p>
    </article>
  </body>
</html>