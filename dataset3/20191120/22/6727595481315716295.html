<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/assam-govt-to-give-rs-30000-to-every-bride-for-buying-gold123.html"/>
    <meta property="og:site_name" content="DoolNews"/>
    <meta property="article:published_time" content="2019-11-20T22:29:00+00:00"/>
    <meta property="og:title" content="ബാലവിവാഹം കുറയ്ക്കാന്‍ പുതിയ പദ്ധതിയുമായി അസം സര്‍ക്കാര്‍; പദ്ധതിക്കായി പ്രതിവര്‍ഷം 800 കോടി"/>
    <meta property="og:description" content="Assam Child Marriage India അസം: ബാലവിവാഹം കുറയ്ക്കുന്നതിനും സ്ത്രീ ശാക്തീകരണം ശക്തിപ്പെടുത്തുന്നതിനും പുതിയ പദ്ധതിയുമായി അസം സര്‍ക്കാര്‍. അരുന്ധതി എന്ന പേരില്‍ തുടങ്ങിയ പ"/>
  </head>
  <body>
    <article>
      <h1>ബാലവിവാഹം കുറയ്ക്കാന്‍ പുതിയ പദ്ധതിയുമായി അസം സര്‍ക്കാര്‍; പദ്ധതിക്കായി പ്രതിവര്‍ഷം 800 കോടി</h1>
      <address><time datetime="2019-11-20T22:29:00+00:00">20 Nov 2019, 22:29</time> by <a rel="author">ന്യൂസ് ഡെസ്‌ക്</a></address>
      <p>അസം: ബാലവിവാഹം കുറയ്ക്കുന്നതിനും സ്ത്രീ ശാക്തീകരണം ശക്തിപ്പെടുത്തുന്നതിനും പുതിയ പദ്ധതിയുമായി അസം സര്‍ക്കാര്‍. അരുന്ധതി എന്ന പേരില്‍ തുടങ്ങിയ പദ്ധതിക്കായി പ്രതിവര്‍ഷം 800 കോടി രൂപ ചെലവഴിക്കും. ഇതിലൂടെ പെണ്‍കുട്ടികള്‍ക്ക് സ്വര്‍ണം വാങ്ങിക്കുന്നതിനായി 30000 രൂപ നല്‍കും.</p>
      <p>പദ്ധതിക്ക് സംസ്ഥാന മന്ത്രിസഭയുടെ അംഗീകാരം ലഭിച്ചിട്ടുണ്ട്. 2020 ജനുവരി മുതല്‍ പ്രാബല്യത്തില്‍ വരും<br/>അസം ധനകാര്യ മന്ത്രി ഡോ. ഹിമന്ത ബിശ്വ ശര്‍മ്മ ബുധനാഴ്ച ഗുവാഹത്തിയില്‍ പറഞ്ഞു.<br/>വിവാഹം നിശ്ചയിച്ച് രജിസ്റ്റര്‍ ചെയ്താ 10ഗ്രാം ,സ്വര്‍ണം പെണ്‍കുട്ടികള്‍ക്ക് നല്‍കാന്‍ ബജറ്റില്‍ തീരുമാനിച്ചിട്ടുണ്ട്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കാരണം, ഒരു വിവാഹം രജിസ്റ്റര്‍ ചെയ്യണമെങ്കില്‍ വരനും വധുവിനും കുറഞ്ഞത് 21 ഉം 18 ഉം വയസ്സുണ്ടാവണം. അതുകൊണ്ടാണ് ഇത്തരത്തിലുള്ള പ്രത്യേക ബില്‍ പാസ്സാക്കിയത്.</p>
      <p>ഇനി രജിസ്റ്റര്‍ ചെയ്യുന്ന എല്ലാ കല്യാണങ്ങള്‍ക്കും വധുവിന് സ്വര്‍ണം വാങ്ങാന്‍ 30000 രൂപ സര്‍ക്കാര്‍ നല്‍കും. പക്ഷേ, ഈ ആനുകൂല്യം ലഭിക്കണമെങ്കില്‍ കുറഞ്ഞത് വധുവിന് 18 ഉം വരന് 21 ഉം വയസ്സുണ്ടാകണം. ഒപ്പം പത്താം തരം പാസ്സാവുകയും വേണം.’- അദ്ദേഹം വ്യക്തമാക്കി.</p>
      <related>
        <a href="https://www.doolnews.com/baba-ramdev-about-beef-consumption.html?utm_source=doolnews&amp;utm_medium=related"/>
      </related>
      <p>”വനിതാ ശാക്തീകരണത്തിന്റെ ഭാഗമായാണ് ഈ പദ്ധതി അവതരിപ്പിക്കുന്നത്. ഇതിലൂടെ വിവാഹപ്രായം 18 ഉം 21 ഉം ആയി ശരിയായി ക്രമീകരിക്കാന്‍ സാധിക്കും. കൂടാതെ സമൂഹത്തില്‍ വിദ്യാസമ്പന്നരായ ആണ്‍കുട്ടികളും പെണ്‍കുട്ടികളും ഉണ്ടാകും”മന്ത്രി പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ആദ്യ വിവാഹത്തിന് മാത്രമേ ആനുകൂല്യം ലഭിക്കുകയുള്ളൂ. തുടക്കത്തില്‍ തേയിലത്തോട്ടങ്ങളിലെ തൊഴിലാളികള്‍ക്കും ആദിവാസി ഗോത്രവിഭാഗക്കാര്‍ക്കും വിദ്യാഭ്യാസത്തിന്റെ കാര്യത്തില്‍ ഇളവ് നല്‍കും മന്ത്രി പറഞ്ഞു.</p>
      <p>അസമില്‍ പ്രതിവര്‍ഷം ശരാശരി 3 ലക്ഷം വിവാഹങ്ങള്‍ നടക്കുന്നുണ്ട്. പക്ഷേ, 50000 – 550000 വിവാഹങ്ങള്‍ മാത്രമാണ് രജിസ്റ്റര്‍ ചെയ്യുന്നത്.</p>
    </article>
  </body>
</html>