<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/politismos/1560881/gia-thumise-mou-xana-sto-irakleio-i-tainia-pou-suglonise/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T22:07:00+00:00"/>
    <meta property="og:title" content="«Για θύμισέ μου»: Ξανά στο Ηράκλειο η ταινία που συγκλόνισε"/>
    <meta property="og:description" content="Μια ταινία για το Αλτσχάιμερ, για τη νόσο που μαστίζει την εποχή μας όσο ποτέ άλλοτε"/>
  </head>
  <body>
    <article>
      <h1>«Για θύμισέ μου»: Ξανά στο Ηράκλειο η ταινία που συγκλόνισε</h1>
      <h2>Δύο προβολές τον Δεκέμβριο στο Ηράκλειο</h2>
      <address>
        <time datetime="2019-11-20T22:07:00+00:00">20 Nov 2019, 22:07</time>
      </address>
      <p>
        <b>Μια ταινία για το Αλτσχάιμερ, για τη νόσο που μαστίζει την εποχή μας όσο ποτέ άλλοτε</b>
      </p>
      <p>Η ταινία της Μαρία Σβολιαντοπούλου που καθήλωσε, όλους εκείνους που κατάφεραν να την δουν… «έρχεται» ξανά στο Ηράκλειο με διπλή προβολή!</p>
      <p>Μια ταινία για το Αλτσχάιμερ, για τη νόσο που μαστίζει την εποχή μας όσο ποτέ άλλοτε. Μια ιδέα, μια προσπάθεια, μια σύλληψη μέσα από το προσωπικό βίωμα!</p>
      <p>Η ταινία θα προβληθεί ξανά στο Ηράκλειο την Κυριακή 8 Δεκεμβρίου στο «Βιτσέντζος Κορνάρος», στις 15:30 και στις 17:00.</p>
      <p>Προπώληση εισιτήριων έχει ξεκινήσει από σήμερα.<br/>Μπορείτε να προμηθευτείτε το εισιτήριο σας από το ταμείο του σινεμά καθημερινά 18:00 - 23:00.</p>
      <p>
        <b>Η υπόθεση της ταινίας</b>
      </p>
      <p>Όλα ξεκινούν όταν ένα «γκρουπ θέραπι» φροντιστών ατόμων με Αλτσχάιμερ συναντιέται με σκοπό να μιλήσει για τους φόβους, τις ενοχές, τις άσχημες και καλές στιγμές που έζησε.</p>
      <p>Μέσα στην ομάδα αυτή βρίσκεται η Ελένη. Πρόκειται για μία νέα φροντιστή, που δεν μπορεί να δεχτεί πως η μητέρα της δεν θα την θυμάται. Στιγμές έντονης αγωνίας και πόνου διαδραματίζονται και πρωταγωνιστούν στη ζωή της. Όχι όμως για πολύ. Γιατί κάποια στιγμή φτάνει η ώρα της αποδοχής…</p>
      <p>Η ταινία προβάλλεται σε επιλεγμένους χώρους στην Ελλάδα και το εξωτερικό, ενώ τα έσοδα από τις προβολές θα διατεθούν στην «Αλληλεγγύη Ηρακλείου» Εταιρεία Alzheimer και Υγιούς Γήρανσης.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/politismos/1559197/premiera-gia-tin-tainia-gia-thumise-mou-afieromeni-sto-altshaimer/"/>
        <a href="https://www.neakriti.gr/article/kriti/1556260/gia-thumise-mou-mia-tainia-foros-timis-stous-frodistes-ton-atomon-me-altshaimer/"/>
        <a href="https://www.neakriti.gr/article/life/1521660/gia-thumise-mou-mia-tainia-pros-timin-oson-paleuoun-me-to-altshaimer/"/>
        <a href="https://www.neakriti.gr/article/politismos/1558981/gia-thumise-mou-sold-out-i-premiera/"/>
      </related>
    </article>
  </body>
</html>