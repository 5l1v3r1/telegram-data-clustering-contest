<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/alkol-aldigi-arkadasinin-bogazini-keserek-oldurdu-1209563.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T22:23:00+00:00"/>
    <meta property="og:title" content="Alkol aldığı arkadaşının boğazını keserek öldürdü"/>
    <meta property="og:description" content="Karaman'da, bir kişi otomobilde alkol alırken tartıştığı arkadaşı Hasan Topuzoğlu'nu boğazını keserek öldürdü. Şüpheli ve otomobilin sürücüsü bu vaziyette şehir merkezinde araçla dolaşmaya devam ederken, gece bekçileri ve polis ekiplerince gözaltına alındı."/>
  </head>
  <body>
    <article>
      <h1>Alkol aldığı arkadaşının boğazını keserek öldürdü</h1>
      <h2>Karaman'da, bir kişi otomobilde alkol alırken tartıştığı arkadaşı Hasan Topuzoğlu'nu boğazını keserek öldürdü. Şüpheli ve otomobilin sürücüsü bu vaziyette şehir merkezinde araçla dolaşmaya devam ederken, gece bekçileri ve polis ekiplerince gözaltına alındı.</h2>
      <address>
        <time datetime="2019-11-20T22:23:00+00:00">20 Nov 2019, 22:23</time>
      </address>
      <figure>
        <a href="http://www.bursadabugun.com/video/alkol-aldigi-arkadasinin-bogazini-keserek-oldurdu-114764.html">
          <img src="http://images.bursadabugun.com/video/2019/11/21/114764-5dd5c37d8f015.jpg"/>
        </a>
        <figcaption>Alkol aldığı arkadaşının boğazını keserek öldürdü</figcaption>
      </figure>
      <p>Olay, <b>Rauf Denktaş Mahallesi Kazım Karabekir Paşa Caddesi </b>üzerinde meydana geldi.</p>
      <figure>
        <img src="https://images.bursadabugun.com/editor/haber/21112019/aw860775-04-5dd5aee4b8a57.jpg"/>
      </figure>
      <p>Edinilen bilgiye göre, <b>Hasan Topuzoğlu </b>(24), arkadaşları M.N.M. (23) ve S.A (23) ile birlikte 42 N 2242 plakalı otomobile binerek alkol almaya başladı. Bir süre sonra araç içerisinde M.N.M ile <b>Hasan Topuzoğlu</b>, henüz bilinmeyen bir nedenle tartışmaya başladı. Tartışmanın araç içerisinde kavgaya dönüşmesi üzerine M.N.M, arkadaşı <b>Hasan Topuzoğlu</b>'nun bıçakla boğazını kesti.</p>
      <figure>
        <img src="https://images.bursadabugun.com/editor/haber/21112019/aw860775-05-5dd5aed1cd099.jpg"/>
      </figure>
      <p>Bu vaziyette şehir merkezinde araçla dolaşmaya devam eden şahıslar, şüphe üzerine gece bekçileri ve polis ekibinin dur ihtarı üzerine kaçmaya başladı. Araç sürücüsü S.A., aracı bırakarak kaçması üzerine direksiyona geçen M.N.M, araçla birlikte <b>Rauf Denktaş Mahallesi Kazım Karabekir Paşa Caddesi</b> üzerinde bulunan iş yerlerinin önüne geldi. Takipte olan polis ekipleri burada şahsı hemen gözaltına alırken, sağlık ekibi istedi. Olay yerine gelen sağlık ekibi yaptığı kontrolde Hasan Topuzoğlu'nun öldüğünü tespit etti. Olay nedeniyle cadde güvenlik şeridi çekilerek trafiğe kapatıldı. <b>Cumhuriyet Savcısının</b> olay yerinde yaptığı incelemenin ardından <b>Hasan Topuzoğlu'nun </b>cesedi <b>Karaman Devlet Hastanesi </b>morguna kaldırıldı. Gözaltına alınan M.N.M. ve S.A. ise<b> Emniyet Müdürlüğüne </b>götürüldü.</p>
      <p>Olayla ilgili geniş çaplı soruşturma devam ediyor.<br/> </p>
    </article>
  </body>
</html>