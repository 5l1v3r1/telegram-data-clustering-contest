<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904553/koeman-geweldig-spelen-en-winnen-daar-zijn-wij-bij-oranje-nog-niet-klaar-voor-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T22:17:00+00:00"/>
    <meta property="og:title" content="Koeman: 'Ploegen die dat kunnen zijn grote uitzonderingen, bijvoorbeeld Ajax'"/>
    <meta property="og:description" content="Volgens Ronald Koeman is het Nederlands elftal nog niet goed genoeg om met sprankelend voetbal veel wedstrijden te winnen. De bondscoach van Oranje werkt daar wel naartoe, maar vindt dat zijn team nog lang niet zo ver is. Koeman wil graag mooi voetballen met zijn team, maar stelt ook dat hij vindt dat Oranje daar niet op afgerekend mag worden. &quot;Geweldig spelen en winnen is niet voor veel ploegen weggelegd&quot;, vertelt de keuzeheer van Oranje tegenover de NOS. &quot;Wij zijn daar nog niet klaar voor. Bij lange na nog niet.&quot;"/>
  </head>
  <body>
    <article>
      <h1>Koeman: 'Ploegen die dat kunnen zijn grote uitzonderingen, bijvoorbeeld Ajax'</h1>
      <address>
        <time datetime="2019-11-20T22:17:00+00:00">20 Nov 2019, 22:17</time>
      </address>
      <p>
        <b>Volgens Ronald Koeman is het Nederlands elftal nog niet goed genoeg om met sprankelend voetbal veel wedstrijden te winnen. De bondscoach van Oranje werkt daar wel naartoe, maar vindt dat zijn team nog lang niet zo ver is.</b>
      </p>
      <p>Koeman wil graag mooi voetballen met zijn team, maar stelt ook dat hij vindt dat Oranje daar niet op afgerekend mag worden. "Geweldig spelen en winnen is niet voor veel ploegen weggelegd", vertelt de keuzeheer van Oranje tegenover de <i>NOS</i>. "Wij zijn daar nog niet klaar voor. Bij lange na nog niet."</p>
      <p>Het Ajax van vorig seizoen is voor Koeman een voorbeeld zoals mooi voetbal gespeeld zou moeten worden. "Ploegen waar je van zegt dat ze mooi voetbal spelen en winnen zijn grote uitzonderingen", stelt hij. "Dat is bijvoorbeeld het spel van Ajax in de Champions League en de wijze waarop ze kampioen werden, of het Barcelona onder leiding van Guardiola. Die speelden echt geweldig voetbal."</p>
      <figure>
        <iframe data-src="https://twitter.com/NOSsport/status/1197252860733480963?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>