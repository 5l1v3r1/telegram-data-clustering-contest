<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/trener-ritasa-pohvalio-grobare-svaki-igrac-sanja-da-igra-u-ovakvoj-atmosferi/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T22:28:31+00:00"/>
    <meta property="og:title" content="Trener Ritasa pohvalio „grobare“: Svaki igrač sanja da igra u ovakvoj atmosferi"/>
    <meta property="og:description" content="Trener Ritasa, Dainius Adomaitis, ocenio je da je veliki broj izgubljenih lopti glani uzrok poraza od Partizana. – Svaki igrač sanja da igra u ovakvoj atmosferi, ali smo napravili iste greške kao u prvoj utakmici. Ne možete da dobijete utakmicu sa ovolikim brojem izgubljenih lopti, ali pozitivno je što smo se borili do samog kraja, […]"/>
  </head>
  <body>
    <article>
      <h1>Trener Ritasa pohvalio „grobare“: Svaki igrač sanja da igra u ovakvoj atmosferi</h1>
      <address><time datetime="2019-11-20T22:28:31+00:00">20 Nov 2019, 22:28</time> by <a rel="author">Zile</a></address>
      <p>Trener Ritasa, Dainius Adomaitis, ocenio je da je veliki broj izgubljenih lopti glani uzrok poraza od Partizana.</p>
      <p>– <b>Svaki igrač sanja da igra u ovakvoj atmosferi, ali smo napravili iste greške kao u prvoj utakmici. Ne možete da dobijete utakmicu sa ovolikim brojem izgubljenih lopti, ali pozitivno je što smo se borili do samog kraja</b>, rekao je Adomaitis.</p>
      <p>Novinare je zanimalo do kada će Ritas biti u senci Žalgirisa.</p>
      <p>– <b>Žalgiris je najbolji tim u Litvaniji, igraju Evroligu, imaju najbolje igrače, najveći budžet. Ne želim da kažem da novac igra košarku, ali u ovom trenutku mislim da je to najvažniji aspekt u današnjem sportu. Mi moramo da radimo naš posao, da investiramo u mlade igrače i to i radimo. Neki već igraju Evrokup, a imamo i neke zanimljive igrače u omladinskom pogonu, videćemo šta će biti za nekoliko godina</b>, zaključio je doskorašnji litvanski selektor.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/20/trinkijeri-nismo-neozbiljni-treba-nam-odmor/"/>
        <a href="https://www.sportskacentrala.com/2019/11/20/ek-partizan-izborio-top-16-uz-mnogo-oscilacija-i-skakanja-po-zivcima-navijaca/"/>
        <a href="https://www.sportskacentrala.com/2019/11/20/399593/"/>
        <a href="https://www.sportskacentrala.com/2019/11/20/odlazak-iz-partizana-5/"/>
        <a href="https://www.sportskacentrala.com/2019/11/20/kvote-za-partizan-ritas-top-16-evrokupa-nadohvat-ruke-igrajte-na-crno-bele/"/>
        <a href="https://www.sportskacentrala.com/2019/11/19/trinkijeri-pred-ritas-necemo-zaboraviti-proslu-godinu-i-nacin-na-koji-su-nas-eliminisali/"/>
        <a href="https://www.sportskacentrala.com/2019/11/18/partizan-zove-navijace-na-ritas/"/>
        <a href="https://www.sportskacentrala.com/2019/11/17/partizan-nadjacao-zvezdu-u-areni/"/>
        <a href="https://www.sportskacentrala.com/2019/11/17/live-partizan-crvena-zvezda-11/"/>
      </related>
    </article>
  </body>
</html>