<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179393/oltre-la-soglia-anticipazioni-quarta-puntata-di-mercoledi-27-novembre-2019"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-20T22:35:00+00:00"/>
    <meta property="og:title" content="Oltre la Soglia: anticipazioni quarta puntata di mercoledì 27 novembre 2019"/>
    <meta property="og:description" content="Gabriella Pession torna alla fiction Mediaset. L’attrice, che è da anni uno dei volti di punta della serialità made in Rai, prese parte tra il 2000 e il 2003 ad alcuni titoli trasmessi da Canale 5, ma da oggi ogni mercoledì sarà protagonista in prima serata della serie Paypermoon Italia Oltre la Soglia, diretta da Monica Vullo e Riccardo Mosca: sei prime serate che raccontano la storia della dottoressa Tosca Navarro, una donna dal passato difficile con una diagnosi di schizofrenia e un disagio psichico che ancora la attanaglia, che per lavoro aiuta ragazzi con i suoi stessi problemi. Tosca è una psichiatra che sa capire come nessuno i disturbi degli altri, perchè ne ha testati gli effetti su se stessa, e riesce ad aiutare i propri pazienti con dei metodi talvolta inusuali, ma efficaci. In ogni puntata saranno affrontati diversi casi medici, ai quali la dottoressa si dedicherà anima e corpo, dovendo gestire un privato sempre complicato e, soprattutto, sforzandosi di mantenere il segreto sui propri disturbi mentali.…"/>
  </head>
  <body>
    <article>
      <h1>Oltre la Soglia: anticipazioni quarta puntata di mercoledì 27 novembre 2019</h1>
      <address><time datetime="2019-11-20T22:35:00+00:00">20 Nov 2019, 22:35</time> by <a rel="author">Stefania Stefanelli</a></address>
      <figure>
        <img src="https://images.davidemaggio.it/pics3/2019/11/Gabriella-Pession.jpg"/>
        <figcaption>Gabriella Pession</figcaption>
      </figure>
      <p><b><a href="https://www.davidemaggio.it/tag/gabriella_pession">Gabriella Pession</a></b> torna alla fiction Mediaset. L’attrice, che è da anni uno dei volti di punta della serialità made in Rai, prese parte tra il 2000 e il 2003 ad alcuni titoli trasmessi da Canale 5, ma da oggi ogni mercoledì sarà protagonista in prima serata della serie Paypermoon Italia<b> <a href="https://www.davidemaggio.it/tag/oltre-la-soglia">Oltre la Soglia</a>,</b> diretta da Monica Vullo e Riccardo Mosca: <b>sei prime serate</b> che raccontano la storia della dottoressa Tosca Navarro, una donna dal passato difficile con una<b> diagnosi di schizofrenia</b> e un disagio psichico che ancora la attanaglia, che per lavoro aiuta ragazzi con i suoi stessi problemi. Tosca<b> è una psichiatra</b> che sa capire come nessuno i disturbi degli altri, perchè ne ha testati gli effetti su se stessa, e riesce ad aiutare i propri pazienti con dei metodi talvolta inusuali, ma efficaci. In ogni puntata saranno affrontati diversi casi medici, ai quali la dottoressa si dedicherà anima e corpo, dovendo gestire un privato sempre complicato e, soprattutto, sforzandosi di<b> mantenere il segreto sui propri disturbi mentali</b>. Di seguito le <b>anticipazioni</b>, aggiornate puntata dopo puntata.</p>
      <p>Un incidente in palestra porta Diego (Giacomo Colavito) in reparto: si è allenato fino a perdere i sensi. Com’è possibile? Tosca (Gabriella Pession) ha bisogno di capire in quale ambiente viva il ragazzo e decide di visitare la palestra in cui Diego ha avuto il malore. Intanto, le cose fra la dottoressa Capello (Nina Torresi) e suo marito non sembrano andare bene come lei vorrebbe far credere, mentre si sente vicina ad Agosti (Paolo Briguglia). Adila (Virginia Diop), una sedicenne italiana ma con genitori di origine africana, viene ricoverata dopo aver avuto un’allucinazione. L’indagine medica porta alla luce una verità inattesa che riguarda l’integrazione culturale, ma anche il difficile rapporto fra genitori e figli. Dopo essersi ripreso, Diego è pronto per essere dimesso, ma prima vuole confrontarsi con Bruno (Nicolò Bertonelli).</p>
      <p>Primario del reparto di psichiatria infantile, Tosca Navarro (Gabriella Pession) deve affrontare un caso enigmatico. Arrestato per vandalismo, Jacopo (Ludovico Tersigni) mostra tratti di genialità e un’intelligenza ben al di sopra della media. Capire il mistero del suo disagio non sarà facile. Ma anche Tosca sembra nascondere un segreto. C’è poi Dora (Sofia Iacuitto) che ha 13 anni e sembra temere di poter essere tagliata a metà, eppure nessun pericolo reale la minaccia. Tosca dovrà esplorare la mente della giovane paziente per aiutarla a comprendere l’origine di questa paura e a liberarsene. Intanto, dopo aver ceduto alla passione con il PM PierGiorgio Di Muro (Giorgio Marchesi), per Tosca c’è una conseguenza imprevista.</p>
      <p>Dopo una crisi rabbiosa a scuola, Silvia (Martina Cerroni) arriva in reparto e Tosca (Gabriella Pession) inizia le sue indagini: perchè quella ragazzina così benvoluta e studiosa, d’improvviso mostra tanta rabbia? E Caterina (Beatrice De Mei), l’amica affettuosa che la visita in reparto, dice la verità? Di Muro (Giorgio Marchesi), intanto, non riesce a dimenticare Tosca e l’attrazione reciproca pare inarrestabile. La musica sembra l’unico modo per Roberto (Michele Spadavecchia) di stare bene: appena smette appare disorientato e cade in una sorta di prostrazione. Tosca troverà il modo di aiutarlo, con la collaborazione e l’entusiasmo di tutti i giovani pazienti del suo reparto. Intanto Di Muro cerca di scoprire qualcosa di più della donna di cui si sta innamorando, ma lei si dimostra sfuggente e rifiuta di confidarsi.</p>
      <p>Un caso molto insolito per Tosca (Gabriella Pession): Anna (Maria Mosca) riferisce la cura esatta per una malattia psichiatrica che si attribuisce da sola. Spiega di essere in cura presso una clinica, ma nessuno ne ha denunciato la scomparsa. Da dove arriva? E cos’ha davvero? Intanto, la vita privata di Tosca si complica sempre di più, fra Di Muro (Giorgio Marchesi) che non vuole rinunciare a lei e un altro uomo che la sta cercando. Tutto lascia pensare ad un tentativo di suicidio, ma quando Tommaso (Gabriele Fiore), 16 anni, inizia a rifiutare il cibo e a ringhiare contro lo staff del reparto, Tosca coglie i segnali di una patologia molto particolare. Un evento imprevedibile potrebbe mettere in pericolo la vita del ragazzo e Tosca sarà costretta a chiedere l’aiuto di Di Muro.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/178308/temptation-island-vip-2019-anticipazioni-quarta-puntata-chiara-esposito-ha-raggiunto-una-nuova-consapevolezza-anna-pettinelli-minaccia-di-andarsene"/>
        <a href="https://www.davidemaggio.it/archives/176394/temptation-island-2019-anticipazioni-quarta-puntata-due-falo-di-confronto-anticipati"/>
        <a href="https://www.davidemaggio.it/archives/167005/solo-seconda-stagione-anticipazioni-ultia-puntata-del-26-ottobre-2018"/>
        <a href="https://www.davidemaggio.it/archives/164904/temptation-island-2018-anticipazioni-quarta-puntata-giada-francesco-confronto"/>
      </related>
    </article>
  </body>
</html>