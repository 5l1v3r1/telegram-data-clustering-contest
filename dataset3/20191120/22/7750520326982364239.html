<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/ryaboshapka-pidtverdyv-sudymist-narodnogo-deputata-za-zgvaltuvannya-i-vin-pryzupynyv-chlenstvo-u-fraktsiyi-sluga-narodu.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T22:20:13+00:00"/>
    <meta property="og:title" content="Рябошапка підтвердив судимість народного депутата за згвалтування і він призупинив членство у фракції “Слуга народу”"/>
    <meta property="og:description" content="Рябошапка підтвердив судимість народного депутата за згвалтування і він призупинив членство у фракції &quot;Слуга народу&quot;"/>
  </head>
  <body>
    <article>
      <h1>Рябошапка підтвердив судимість народного депутата за згвалтування і він призупинив членство у фракції “Слуга народу”</h1>
      <h2>Роман Іванісов пообіцяв оприлюднити достовірні докази того, що це спланована інформаційна атака через його антикорупційну діяльність</h2>
      <address>
        <time datetime="2019-11-20T22:20:13+00:00">20 Nov 2019, 22:20</time>
      </address>
      <figure>
        <img src="https://1news.com.ua/wp-content/uploads/2019/11/2-1.jpeg"/>
      </figure>
      <p>Народний депутат Роман Іванісов заявив, що призупиняє членство у фракції партії “Слуга народу” на час перевірки інформації про його судимість.</p>
      <p>Про це він написав на своїй сторінці у Facebook, – інформує 1NEWS.</p>
      <p>“… аби не ставити під удар репутацію всього колективу, я прийняв рішення призупинити своє членство у фракції на час перевірки оприлюдненої в ЗМІ інформації”, – написав Іванісов.</p>
      <p>Він додав, що звернувся з цією пропозицією до голови фракції Давида Арахамії, і він його підтримав.</p>
      <p>Крім того Іванісов наголосив, що вже скоро буде готовий оприлюднити достовірні докази.</p>
      <p>Він також прокоментував ситуацію, коли генпрокурор Руслан Рябошапка на брифінгу заявив про те, що за результатами перевірки судимість Іванісова погашена, а потім ГПУ це спростувала. На думку Іванісова, генпрокурора “навмисне ввели в оману”.</p>
      <p>“Але вже скоро я буду готовий оприлюднити достовірні докази того, що це спланована інформаційна атака проти мене через мою антикорупційну діяльність. Вже зовсім скоро ви дізнаєтеся і прізвище замовника”, – стверджує депутат.</p>
      <p>Раніше Генеральний прокурор України Руслан Рябошапка повідомив, що перевірка підтвердила той факт, що народний депутат з фракції “Слуга народу” Роман Іванісов відбув тюремний строк за згвалтування неповнолітньої. Він додав, що судимість погашена, тому вважається, що особа не є судимою на даний момент.</p>
      <p>Заначимо, що депутат Роман Іванісов у 1996 році був судимий за частиною 3 статі 117 (зґвалтування неповнолітньої) і частиною 2 статті 118 (зґвалтування неповнолітньої у неприродний спосіб) ККУ.</p>
      <p>Джерело: <a href="https://www.ukrinform.ua/rubric-polytics/2822330-ivanisov-prizupinae-clenstvo-u-frakcii-sluga-narodu.html">Укрінформ</a></p>
    </article>
  </body>
</html>