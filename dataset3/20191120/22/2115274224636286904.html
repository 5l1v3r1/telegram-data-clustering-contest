<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/m5s_emilia_calabria-6590536/news/2019-11-20/"/>
    <meta property="og:site_name" content="Agi"/>
    <meta property="article:published_time" content="2019-11-20T22:29:00+00:00"/>
    <meta property="og:title" content="Il M5s chiede agli iscritti su Rousseau se partecipare alle regionali in Emilia e Calabria"/>
    <meta property="og:description" content="Lo rende noto il Blog delle stelle, annunciando per domani la consultazione via web: si voterà dalle 10 alle 20"/>
  </head>
  <body>
    <article>
      <h1>Il M5s chiede agli iscritti su Rousseau se partecipare alle regionali in Emilia e Calabria</h1>
      <h2>Lo rende noto il Blog delle stelle, annunciando per domani la consultazione via web: si voterà dalle 10 alle 20</h2>
      <address><time datetime="2019-11-20T22:29:00+00:00">20 Nov 2019, 22:29</time> by <a rel="author">AGI - Agenzia Giornalistica Italia</a></address>
      <p>Il Movimento cinque stelle chiede agli iscritti se partecipare o meno alle prossime elezioni regionali in Emilia Romagna e in Calabria. Lo rende noto il Blog delle stelle, annunciando per domani la consultazione via web: si voterà dalle 10 alle 20.<br/><br/>Partecipare alle elezioni - dice il blog - "richiede uno sforzo organizzativo, anche nazionale, e di concentrazione altissimo. Ciascuno di noi deve interrogarsi, con la massima responsabilità, sul contributo che sente di dare nei prossimi mesi, su dove sente più giusto che i suoi portavoce dirigano il proprio impegno. Deve chiedersi se pensa se siamo capaci, tutti insieme, in un grande lavoro di rete di condivisione e divisione degli incarichi, di essere utilmente presenti su diversi fronti. Qualsiasi cosa sceglieremo, la affronteremo come sempre con tutta la dedizione di cui siamo capaci. A noi la scelta". </p>
    </article>
  </body>
</html>