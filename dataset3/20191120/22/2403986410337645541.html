<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/onovleniy_elektrrokar_audi_e_tron_sportback_otrimav_rozumni_fari_n1236996"/>
    <meta property="og:site_name" content="24 Канал"/>
    <meta property="article:published_time" content="2019-11-20T22:04:00+00:00"/>
    <meta property="og:title" content="Оновлений електрокар Audi E-Tron Sportback отримав &quot;розумні&quot; фари"/>
    <meta property="og:description" content="На авто-шоу в Лос-Анджелесі компанія Audi представила оновлену модель свого електрокара E-Tron Sportback. На додаток до дизайнерських змін кузова, новинка отримала &quot;розумні&quot; фари."/>
  </head>
  <body>
    <article>
      <h1>Оновлений електрокар Audi E-Tron Sportback отримав "розумні" фари</h1>
      <address><time datetime="2019-11-20T22:04:00+00:00">20 Nov 2019, 22:04</time> by <a rel="author" href="https://24tv.ua/techno/yeva_shvarts_tag7087/" target="_blank">Єва Шварц</a></address>
      <p>
        <b>На авто-шоу в Лос-Анджелесі компанія Audi представила оновлену модель свого електрокара E-Tron Sportback. На додаток до дизайнерських змін кузова, новинка отримала "розумні" фари.</b>
      </p>
      <p>Фішкою передніх фар електрокара стала цифрова LED-матриця, яка включає понад мільйон мікродзеркал, повідомляє <a href="http://4pda.ru/pages/go/?u=https%3A%2F%2Fengadget.com%2F2019%2F11%2F19%2Faudi-e-tron-headlight-tech%2F">Engadget</a>.</p>
      <blockquote>До теми: <a href="https://24tv.ua/techno/tesla_gotuyetsya_do_prezentatsiyi_elektrichnogo_pikapa_shho_pro_tse_vidomo_n1234615">Tesla готується до презентації електричного пікапа: що про це відомо</a></blockquote>
      <h3>Особливості "розумних" фар</h3>
      <p>Крім можливості використовувати дальнє світло, що не засліплює водіїв на зустрічній смузі, вона отримала функцію, яку компанія називає <b>"килим світла"</b>. В цьому режимі фари створюють смугу світла на шляху електрокара рівно по ширині розмітки, а додаткові "іконки" показують ширину автомобіля для зручності водія.</p>
      <figure>
        <img src="https://24tv.ua/resources/photos/news/620_DIR/201911/1236996_10169227.jpeg?201911192448"/>
        <figcaption>Як працює функція "килим світла"</figcaption>
      </figure>
      <p>Під час перелаштування на іншу смугу змінюється і напрямок "погляду" фар, при цьому автомобіль сам розпізнає зміну напрямку руху незалежно від включення сигналу повороту. Спеціальні сенсори також дають змогу розпізнати і підсвітити сторонні об'єкти: наприклад, пішохода, який стоїть на узбіччі.</p>
      <p>Однак, зауважимо, функція не працюватиме на бездоріжжі або сільських дорогах – для її активації на трасах використовується геолокація.</p>
      <figure>
        <img src="https://24tv.ua/resources/photos/news/620_DIR/201911/1236996_10169228.jpeg?201911192448"/>
        <figcaption>Деякі авто можуть не отримати революційну функцію</figcaption>
      </figure>
      <h3>Чому деякі авто не отримають функції "килим світла"</h3>
      <p>При покупці такого автомобіля доведеться враховувати особливості місцевого законодавства і правила дорожнього руху, які можуть передбачати тільки дальнє і ближнє світло фар. Не виключено, що на деякі ринки новинка буде поставлятися без LED-матриць, або з програмним "замком", що забороняє її використання.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Тех</a><a href="https://24tv.ua/techno/tehno_tag5908/">но</a></b></blockquote>
    </article>
  </body>
</html>