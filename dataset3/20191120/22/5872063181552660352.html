<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/1560882/ti-na-poume-ti-ti-na-polemisoume/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T22:28:00+00:00"/>
    <meta property="og:title" content="Τί να πούμε τι, τί … να πολεμήσουμε;"/>
    <meta property="og:description" content="Από την.. καλή διακυβέρνηση της ΕΠΟ που επιβραβεύει την ασυνέπεια, στις &quot;βόμβες&quot; του Ολυμπιακού, και τις απειλές και τις «εμπλοκές» ΣΕΓΑΣ… Η Ολυμπιακή Προετοιμασία μετρά αντίστροφα και εδώ «μύλος»!"/>
  </head>
  <body>
    <article>
      <h1>Τί να πούμε τι, τί … να πολεμήσουμε;</h1>
      <address><time datetime="2019-11-20T22:28:00+00:00">20 Nov 2019, 22:28</time> by <a rel="author">Μαλτεζάκης Στέλιος</a></address>
      <p>
        <b>Από την.. καλή διακυβέρνηση της ΕΠΟ που επιβραβεύει την ασυνέπεια, στις "βόμβες" του Ολυμπιακού, και τις απειλές και τις «εμπλοκές» ΣΕΓΑΣ… Η Ολυμπιακή Προετοιμασία μετρά αντίστροφα και εδώ «μύλος»!</b>
      </p>
      <p>-Τί να πει κανείς για τα περιβόητα ποσοστά που δεν απέδωσε ποτέ ο υψηλά αμειβόμενος και εκλεκτός των Υπερκείμενων Αρχών του ποδοσφαίρου, ως η κεφαλή του Var στο ελληνικό ποδόσφαιρο <b>Μιχάλης Κουκουλάκης</b>;</p>
      <p>Αποτελεί μέρος της «καλής διακυβέρνησης» της ΕΠΟ, η <b>επιβράβευση </b>μιας τρανταχτής ασυνέπειας και δη στο ερασιτεχνικό ποδόσφαιρο;</p>
      <p>Να πούμε ότι είναι <b>δείγμα αλληλοκάλυψης</b> των «golden boys» της Ελληνικής Ποδοσφαιρικής Ομοσπονδίας ή βραβείο «εξυγίανσης»; Ότι και να πούμε, σίγουρα συνάδει με το οικονομικό οδυρμό που πλανάται σαν φάντασμα πάνω από το Διοικητήριο στο Γουδή.</p>
      <p>Θα πρέπει <b>να καταμετρηθούν</b> τουλάχιστον οι γραπτές αιτιάσεις, καταγγελίες ή οργισμένες <a href="https://www.neakriti.gr/article/sport/podosfairo/elliniko/topiko/1560831/epsi-epistoli-gia-ta-pososta-koukoulaki-kai-ti-metagrafi-nikolakaki/">επιστολές του προέδρου της ΕΠΣΗ</a> για αυτό το θέμα, για να διαπιστώσουμε το μέγεθος του προβλήματος ακοής των οργάνων της διοίκησης του ελληνικού ποδοσφαίρου. Κι ο Περέιρα, που «λεφτά μαζεύει», θα φορέσει ακουστικά βαρηκοΐας;</p>
      <p>-Μαίνεται <b>ο πόλεμος στον Ολυμπιακό</b> ή <b>ο πόλεμος Κόκκαλη- Μαρινάκη</b> με «βόμβες»; Είναι το ίδιο και ταυτόσημο; Τον είχαμε ζήσει ήδη (τον «πόλεμο») από τις πρόσφατες εκλογές στους Δήμους και στην Ευρωβουλή… Με αφορμή την κυριολεξία ορισμένων τίτλων…</p>
      <p><b>Όλα τα λεφτά, πάντως εδώ:</b> «Σε καλώ ακόμα και τώρα να απαρνηθείς τους εχθρούς μας και να ξεκινήσεις να ονειρεύεσαι μαζί μας για το μεγαλείο του ΟΛΥΜΠΙΑΚΟΥ μας».</p>
      <p>-<b>Πρώτα εθνική, <a href="https://www.neakriti.gr/article/sport/basket/1560839/panathinaikos-sumfonise-kai-epistrefei-ston-pago-tou-o-rik-pitino/">μετά Παναθηναϊκός, Ρίκ</a></b>; Και για τα δύο ικανό(τατο)ς! Να πούμε όμως και πως φαντάζει και απάντηση στις κινήσεις Αυγενάκη (για τον Βασιλακόπουλο) με τα όρια ηλικίας; Γιατί όχι; Αυτοί (ο Δημήτρης και οι συνεργάτες του) κάτι περισσότερο, ξέρουν…</p>
      <p>-Νέοι <b>κλυδωνισμοί</b> στον αθλητισμό πριν τους Ολυμπιακούς Αγώνες του 202<sup>ο</sup>, αφού ήδη ο ΣΕΓΑΣ δηλώνει αποφασισμένος να κάνει προσφυγή <b>σε εθνικά και ευρωπαϊκά δικαστήρια</b> κατά του νόμου Αυγενάκη.</p>
      <p>Να πούμε ότι η<a href="http://www.segas.gr/index.php/news/7443-anakoinosi-tou-dioikitikoy-symvouliou-tou-segas-3"> ανακοίνωση του ΣΕΓΑΣ</a>, που βγήκε για να καταγγείλει ότι οι αντισυνταγματικές διατάξεις του νέου νόμου Αυγενάκη, θα πέσουν σαν χάρτινος πύργος στα δικαστήρια, θέλησε να αναδείξει <b>«εμπλοκή κυβερνητικού βουλευτή στις επόμενες αρχαιρεσίες»</b> και να πολώσει με την κάθετη θέση ότι "ο Βασίλης Σεβαστής θα είναι υποψήφιος το 2020;» Ναι.</p>
      <p>Μην ξεχάσουμε, ωστόσο, ότι αποδοκιμάζει και <b>τις δηλώσεις Φίλη, Μάρκου και λοιπών Συριζαίων</b> στην Βουλή κατά του Σεβαστή, για την τιμή του οποίου γίνονται όλες οι ενέργειες, που προαναγγέλλονται στην ανακοίνωση…</p>
      <p>Τι να πούμε άλλωστε (από το «νέο πόλεμο θα έχουμε») για τη βαριά φράση που χρησιμοποιεί για <b>«χρήση μεθοδεύσεων που θυμίζουν εποχές που θέλουμε να ξεχάσουμε»</b>; Ως αντισυνταγματικό επιχείρημα, πάντως, δεν ισχύει… <i>(Ταραχή… Λευτέρης Πανταζής)</i></p>
      <p>-Να πούμε τώρα χωρίς αστεία, ότι είναι δυνατόν να ανανεωθεί το αθλητικό κίνημα, με <b>νέες εστίες πολώσεων και συμφερόντων στα υψηλά κέντρα αθλητικών αποφάσεων</b>, που είναι ικανά να αποδώσουν «μονομερώς» μια από τα ίδια, από την άλλη πλευρά; Ίδομεν…</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/1560782/gia-tin-ethniki-mas-den-horoun-exupnades/"/>
        <a href="https://www.neakriti.gr/article/sport/podosfairo/1560861/o-kaluteros-proponitis-sto-podosfairo-borei-na-einai-i-mousiki/"/>
        <a href="https://www.neakriti.gr/article/sport/podosfairo/elliniko/1560405/ta-metra-vias-i-sumvasi-makolin-kai-oi-heiragogimenes-ekloges-tis-epo/"/>
        <a href="https://www.neakriti.gr/article/sport/podosfairo/diethnes/1559737/erik-kadona-enas-agonas-podosfairou-na-allaxei-o-kosmos/"/>
      </related>
    </article>
  </body>
</html>