<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/basket/i-mpartselona-isopedose-ti-fenempaxtse-itta-gia-tsska-i-vathmologia-tis-euroleague/2920103/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T22:27:20+00:00"/>
    <meta property="og:title" content="Η Μπαρτσελόνα “ισοπέδωσε” τη Φενέμπαχτσε – Ήττα για ΤΣΣΚΑ! Η βαθμολογία της Euroleague"/>
    <meta property="og:description" content="Σαρωτική ήταν η Μπαρτσελόνα κόντρα στη Φενέρμπαχτσε του Ομπράντοβιτς στην 9η αγωνιστική της Euroleague, την οποία &quot;διέλυσε&quot; με 89-63 στο &quot;Παλάου Μπλαουγκράνα&quot; και την άφησε στην τελευταία θέση της βαθμολογίας ενώ η ίδια ανέβηκε στην κορυφή. Η ΤΣΣΚΑ ηττήθηκε στην έδρα της Μπασκόνια στο άλλο ματς που διεξαγόταν σήμερα και έμεινε στο 6-3. Δείτε τη βαθμολογία στη Euroleague."/>
  </head>
  <body>
    <article>
      <h1>Η Μπαρτσελόνα “ισοπέδωσε” τη Φενέμπαχτσε – Ήττα για ΤΣΣΚΑ! Η βαθμολογία της Euroleague</h1>
      <h2>Σαρωτική ήταν η Μπαρτσελόνα κόντρα στη Φενέρμπαχτσε του Ομπράντοβιτς στην 9η αγωνιστική της Euroleague, την οποία "διέλυσε" με 89-63 στο "Παλάου Μπλαουγκράνα" και την άφησε στην τελευταία θέση της βαθμολογίας ενώ η ίδια ανέβηκε στην κορυφή. Η ΤΣΣΚΑ ηττήθηκε στην έδρα της Μπασκόνια στο άλλο ματς που διεξαγόταν σήμερα και έμεινε στο 6-3. Δείτε τη βαθμολογία στη Euroleague.</h2>
      <address><time datetime="2019-11-20T22:27:20+00:00">20 Nov 2019, 22:27</time> by <a rel="author">Newsit Newsroom</a></address>
      <p>Η Μπαρτσελόνα διέσυρε την τραγική -για ακόμα μία φορά φέτος- Φενέρμπαχτσε με 89-63 στο “Παλάου Μπλαουγκράνα” και ανέβασε το ρεκόρ της σε 7-2, μετά από 9 αγωνιστικές στη φετινή Euroleague αφήνοντας ουραγό την ομάδα του Ζέλικο Ομπράντοβιτς με 2-7.</p>
      <p>Τι κι αν <a href="https://www.newsit.gr/athlitika/basket/neo-ksespasma-omprantoviis-mporeite-sas-parakalo-na-paiksete-ligo-amyna-video/2920097/"><b>ο “Ζοτς” παρακαλούσε τους παίκτες του να… παίξουν λίγη άμυνα</b></a>, αυτοί δεν τον άκουσαν ποτέ και έτσι μετά το πρώτο πεντάλεπτο χάθηκε η… μπαλα με τους “μπλαουγκράνα” να “χτίζουν” διψήφιο προβάδισμα πόντων (44-28 στο ημίχρονο) και να φτάνουν σε μία άνετη επικράτηση.</p>
      <p>Κορυφαίος και MVPγια τους νικητές ο Κόρι Χίγκινς με 22 πόντους, ενώ 12 πόντους είχε ο Άλεξ Αμπρίνες και άλλους 11 πρόσθεσε ο Κάιλ Κούριτς. Από το “ναυάγιο” της Φενέρμπαχτσε διασώθηκε Ο Ζοφρουά Λοβέρν με 12 πόντους ενώ ο Κώστας Σλούκας είχε 7 πόντους (2/2 βολές, 1/2 δίποντα, 1/4 τρίποντα), 5 ασίστ, 2 ριμπάουντ, 1 κλέψιμο και 3 λάθη.</p>
      <p>Η Μπασκόνια έστησε “μπλόκο” στην ΤΣΣΚΑ Μόσχας στη Βιτόρια και επικράτησε των Ρώσων με 80-70 παίρνοντας την 4η νίκη της στη φετινή Euroleague και ανεβάζοντας το ρεκόρ της σε 4-5 ενώ η ΤΣΣΚΑ έμεινε στο 6-3. Το ματς ήταν ντέρμπι για τρία δεκάλεπτα αλλά οι Βάσκοι “έτρεξαν” ένα ανεπανάληπτο σερί 13-0 στην τελευταία περίοδο και πήρα τελικά μία μεγάλη νίκη.</p>
      <p>Ηγετική εμφάνιση πραγματοποίησε ο Σενγκέλια που πέτυχε 22 πόντους, έχοντας άξιους συμπαραστάτες τον Βιλντόζα με 12 και τον Στάουσκας με 11 πόντους αντίστοιχα, ενώ για τους πρωταθλητές Ευρώπης, ξεχώρισαν οι Τζέιμς και Στρέλνιεκς με 17 πόντους.</p>
      <h3>H βαθμολογία στη Euroleague μετά την ολοκλήρωση της 9ης αγωνιστικής</h3>
      <figure>
        <img src="https://www.newsit.gr/wp-content/uploads/2019/11/BATHMOLOGIA-3.jpg"/>
      </figure>
      <h3>Tο πρόγραμμα της επόμενης αγωνιστικής (10η) 21-22/11</h3>
      <p>
        <b>21/11</b>
      </p>
      <p>Ζάλγκιρις Κάουνας – Ερυθρός Αστέρας  20:00</p>
      <p>Αρμάνι Μιλάνο – Αναντολού Εφές  21:45</p>
      <p>Βαλένθια – Χίμκι 22:00</p>
      <p>Άλμπα Βερολίνου – Ολυμπιακός 22:00</p>
      <p>
        <b>22/11</b>
      </p>
      <p>Μπάγερν Μονάχου – Παναθηναϊκός  21:30</p>
      <p>Βιλερμπάν – Φενέρμπαχτσε 21:45</p>
      <p>Ρεάλ Μαδρίτης – ΤΣΣΚΑ Μόσχας  22:00</p>
      <p>Μπασκόνια – Ζενίτ Αγίας Πετρούπολης  22:00</p>
      <p>Μπαρτσελόνα – Μακάμπι Τελ Αβίβ 22:00</p>
    </article>
  </body>
</html>