<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gadget.ro/dezvoltatorul-celebrului-joc-candy-crush-si-a-inchis-biroul-din-bucuresti/"/>
    <meta property="og:site_name" content="Gadget.ro"/>
    <meta property="article:published_time" content="2019-11-20T22:14:50+00:00"/>
    <meta property="og:title" content="Dezvoltatorul celebrului joc Candy Crush şi-a închis biroul din Bucureşti"/>
    <meta property="og:description" content="A trecut ceva timp de când Candy Crush era revelaţia jocurilor pe mobil, perioadă în care aproape toată lumea stătea ore în şir pe acest joculeţ colorat."/>
  </head>
  <body>
    <article>
      <h1>Dezvoltatorul celebrului joc Candy Crush şi-a închis biroul din Bucureşti</h1>
      <address><time datetime="2019-11-20T22:14:50+00:00">20 Nov 2019, 22:14</time> by <a rel="author" href="https://www.gadget.ro/author/cosmin-musat/" target="_blank">Cosmin Mușat</a></address>
      <p>A trecut ceva timp de când Candy Crush era revelaţia jocurilor pe mobil, perioadă în care aproape toată lumea stătea ore în şir pe acest joculeţ colorat.</p>
      <p>Din păcate King Digital Entertainment, compania din spatele Candy Crush, nu a venit cu noutăţi la fel de interesante, astfel că aceasta a intrat cumva într-un con de umbră. Se pare că situaţia financiară a companiei se degradează de la an la an, iar acest lucru se datorează şi neimplicării celor de Activision Blizzard (aceştia <a href="https://www.gadget.ro/afacerea-din-spatele-jocului-candy-crush-a-fost-vanduta-cu-5-9-miliarde-de-dolari/">au achiziţionat</a> King Digital Entertainment în 2015 pentru suma de 5.9 miliarde de dolari).</p>
      <p>King Digital Entertainment şi-a închis biroul din Bucureşti, unul ce funcţiona pe o suprafaţă de 1700 mp în cladirea Opera Center. Acest birou a fost deschis în 2014 şi în perioada de vârf a companiei ajunsese să aibă chiar 100 – 110 angajaţi.</p>
      <p>Biroul King Digital Entertainment din România se ocupa cu dezvoltarea jocurilor Bubble Witch Saga şi Candy Crush Saga.</p>
      <footer>Sursa: <a href="https://www.zf.ro/business-hi-tech/surpriza-dezvoltatorul-jocurilor-candy-crush-a-inchis-biroul-din-bucuresti-18596583">zf.ro</a></footer>
    </article>
  </body>
</html>