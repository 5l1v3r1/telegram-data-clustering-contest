<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/tramp-bez-sdelka-s-kitay-vdigame-mitata.html"/>
    <meta property="og:site_name" content="News.bg"/>
    <meta property="article:published_time" content="2019-11-20T02:36:32+00:00"/>
    <meta property="og:title" content="Тръмп: Без сделка с Китай вдигаме митата"/>
    <meta property="og:description" content="Двамата лидери могат да се срещнат в Лондон, където Тръмп ще участва на срещата на върха на НАТО на 3-4 декември"/>
  </head>
  <body>
    <article>
      <h1>Тръмп: Без сделка с Китай вдигаме митата</h1>
      <address>
        <time datetime="2019-11-20T02:36:32+00:00">20 Nov 2019, 02:36</time>
      </address>
      <p>Президентът на САЩ Доналд Тръмп предупреди, че<b> Съединените щати могат да повишат митата на китайския внос,</b> ако не бъде постигнато споразумение за слагане край на търговската война, предаде "Ройтерс".</p>
      <p>На среща в Белия дом във вторник, Тръмп заяви, че <b>има добри отношения с Китай, отбелязвайки, че Китай върви напред.</b></p>
      <p>Ако не сключим сделка с Китай, просто ще повиша ставките още по-високо, каза той пред висши американски служители.</p>
      <p>Надеждите бяха големи, че частична търговска сделка може да бъде подписана на среща на върха в Сантяго, Чили. Срещата на върха бе отменена на фона на вълнения в Чили и остава неясна.</p>
      <p>Икономическият съветник на Белия дом Лари Кудлоу заяви, че 16-месечната търговска война  е в последната си фаза, <b>но не даде срокове за сключване на сделка.</b></p>
      <p>Конструктивни разговори <b>са били проведени между</b> вицепремиера на Китай Лиу Хе, търговският представител на САЩ Робърт Лайтхайзър и министърът на финансите Стивън Мнучин.</p>
      <p>Подписването на <b>първата фаза от търговското споразумение между президента на САЩ Доналд Тръмп и китайския му колега Си Дзинпин може да бъде <a href="https://news.bg/world/dzinpin-i-tramp-podpisvat-targovskata-sdelka-v-nachaloto-na-dekemvri-v-evropa.html">отложено </a>за декември</b>, стана ясно в началото на месеца.</p>
      <p>Двете страни все още <b>преговарят за мястото и времето на срещата. </b>Швеция и Швейцария бяха посочени като <b>потенциални места. </b></p>
      <p>Двамата лидери могат<b> да се срещнат в Лондон</b>, където Тръмп ще участва на срещата на върха на НАТО на 3-4 декември.</p>
    </article>
  </body>
</html>