<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/aaron-carter-schreeuwt-naar-rechter-na-wapenvonnis/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T02:27:16+00:00"/>
    <meta property="og:title" content="Aaron Carter schreeuwt naar rechter na wapenvonnis"/>
    <meta property="og:description" content="Een rechter in Californië heeft dinsdag geoordeeld dat Aaron Carter te gevaarlijk is om wapens in huis te hebben. Volgens TMZ reageerde de voormalig kindster woedend en schreeuwde daarbij naar de rechter dat hij zo naar een andere staat kon rijden om daar nieuwe vuurwapens te kopen."/>
  </head>
  <body>
    <article>
      <h1>Aaron Carter schreeuwt naar rechter na wapenvonnis</h1>
      <address><time datetime="2019-11-20T02:27:16+00:00">20 Nov 2019, 02:27</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Een rechter in Californië heeft dinsdag geoordeeld dat Aaron Carter te gevaarlijk is om wapens in huis te hebben. Volgens TMZ reageerde de voormalig kindster woedend en schreeuwde daarbij naar de rechter dat hij zo naar een andere staat kon rijden om daar nieuwe vuurwapens te kopen.</p>
      <p>Tijdens de zitting kreeg Aarons tweelingzus Angel ook het contactverbod toegewezen waar ze om had gevraagd. Haar broer moet nu een jaar lang wegblijven bij haar en haar gezin. Angel vroeg het verbod aan nadat Aaron had gedreigd huurmoordenaars op haar af te sturen. Ze verklaarde in de rechtbank dat ze vreesde voor haar leven toen Aaron daarna op sociale media met zijn wapenarsenaal pronkte.</p>
      <p>Eerder vroeg ook oudere broer Nick een contactverbod aan, omdat Aaron in een Facetimegesprek met de Backstreet Boy zou hebben verklaard dat hij weleens denkt aan het vermoorden van kinderen. Aaron ontkende in de rechtbank zijn broer en zus te hebben bedreigd.</p>
      <p>Als Aaron na de uitspraak dinsdag besluit zijn wapens niet in te leveren, kan hij daarvoor in de gevangenis belanden.</p>
      <p>BuzzE</p>
    </article>
  </body>
</html>