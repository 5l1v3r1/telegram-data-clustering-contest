<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742588"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T02:45:00+00:00"/>
    <meta property="og:title" content="&quot;บิ๊กไทยยูเนี่ยน&quot;คว้าซีอีโอยอดเยี่ยมแห่งปี"/>
    <meta property="og:description" content="ผู้บริหารไทยยูเนี่ยนคว้ารางวัลซีอีโอยอดเยี่ยมแห่งปีจากเวที Global Banking and Finance Review"/>
  </head>
  <body>
    <article>
      <h1>"บิ๊กไทยยูเนี่ยน"คว้าซีอีโอยอดเยี่ยมแห่งปี</h1>
      <address>
        <time datetime="2019-11-20T02:45:00+00:00">20 Nov 2019, 02:45</time>
      </address>
      <p>
        <b>ผู้บริหารไทยยูเนี่ยนคว้ารางวัลซีอีโอยอดเยี่ยมแห่งปีจากเวที Global Banking and Finance Review</b>
      </p>
      <p>บริษัท ไทยยูเนี่ยน กรุ๊ป จำกัด (มหาชน) คว้ารางวัลจากนิตยสาร Global Banking and Finance Review โดยนายธีรพงศ์ จันศิริ ประธานเจ้าหน้าที่บริหาร ได้รับรางวัล ซีอีโอยอดเยี่ยม และนายยอร์ก ไอร์เล เจ้าหน้าที่บริหารด้านการเงิน ได้รับรางวัล ซีเอฟโอยอดเยี่ยม จากประเทศไทยประจำปี 2562 โดยโดดเด่นในการทุ่มเทและความเป็นผู้นำ<br/><br/>นอกจากนี้ไทยยูเนี่ยนยังได้รับรางวัลบริษัทที่มีผลงานการพัฒนาด้านนักลงทุนสัมพันธ์ยอดเยี่ยมอันดับ ที่ 1 จากเวที Corporate-Institutional Investor Awards ครั้งที่ 9 และในเวทีเดียวกับ บริษัทยังได้รับรางวัลนักลงทุนสัมพันธ์ที่ได้รับการสนับสนุนยอดเยี่ยมจากผู้บริหารระดับสูง และรางวัลธรรมาภิบาลยอดเยี่ยม<br/><br/>นายธีรพงศ์ จันศิริ กล่าวว่า “ผมมีความยินดีเป็นอย่างยิ่งกับรางวัลต่างๆ ที่บริษัทได้รับ ซึ่งเป็นผลมาจากการที่พนักงานและผู้บริหารทุ่มเททำงานหนักตลอดมาและยึดมั่นในความโปร่งใสเป็นหัวใจในการดำเนินธุรกิจ พวกเราภาคภูมิใจที่สามารถทำงานร่วมกับทุกภาคส่วนอย่างโปร่งใส ไม่ว่าจะเป็นลูกค้า คู่ค้า ตลอดจนแวดวงอุตสาหกรรมอาหารทะเล เรายังคงมุ่งมั่นในการดำเนินธุรกิจอย่างมีจริยธรรม เพื่อความยั่งยืนและเติบโตต่อไป”<br/> </p>
    </article>
  </body>
</html>