<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/velitelske-shromazdeni-armady-projedna-plany-na-pristi-rok/1823012?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-20T02:05:00+00:00"/>
    <meta property="og:title" content="Velitelské shromáždění armády projedná plány na příští rok"/>
    <meta property="og:description" content="Praha - Každoroční armádní velitelské shromáždění dnes na ministerstvu obrany projedná plány na příští rok. Na setkání armádních špiček promluví prezident Miloš Zeman, vystoupit by měli také premiér Andrej Babiš (ANO), ministr obrany Lubomír Metnar (za ANO) a náčelník generálního štábu Aleš Opata."/>
  </head>
  <body>
    <article>
      <h1>Velitelské shromáždění armády projedná plány na příští rok</h1>
      <address><time datetime="2019-11-20T02:05:00+00:00">20 Nov 2019, 02:05</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Každoroční armádní velitelské shromáždění dnes na ministerstvu obrany projedná plány na příští rok. Na setkání armádních špiček promluví prezident Miloš Zeman, vystoupit by měli také premiér Andrej Babiš (ANO), ministr obrany Lubomír Metnar (za ANO) a náčelník generálního štábu Aleš Opata.</p>
      <p>Armádní velitelé proberou, jaké bude mít armáda v příštím roce priority a hlavní úkoly. Dá se předpokládat, že budou mluvit o zahraničním působení v Afghánistánu, Mali nebo v Pobaltí, i o výcvikových plánech na českém a spojeneckém území. Tématem nepochybně bude i rostoucí rozpočet a velké akvizice. Příští rok by se měli například vojáci dozvědět, která firma jim dodá přes 200 pásových bojových vozidel pěchoty za asi 50 miliard korun.</p>
      <p>Od začátku roku také armáda přejde na nový systém velení, z dosavadního dvojstupňového na třístupňové. Pokračovat bude v náboru nových vojáků, aktivních záloh nebo v budování nových útvarů.</p>
    </article>
  </body>
</html>