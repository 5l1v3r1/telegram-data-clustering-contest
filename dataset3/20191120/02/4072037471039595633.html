<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/eveniment/militar-din-brigada-9-mecanizata-marasesti-constanta-erou-pentru-americani-a-salvat-viata-unor-camarazi-in-afganistan-705587.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-20T02:04:00+00:00"/>
    <meta property="og:title" content="Militar, din Brigada 9 Mecanizată Mărăşeşti Constanţa, erou pentru americani. A salvat viaţa unor camarazi în Afganistan"/>
    <meta property="og:description" content="Constantin Iosif din Batalionul 911 Infanterie Capidava Medgidia, a fost recompensat, de catre partenerul american, cu medalia The Army Commendation C Device"/>
  </head>
  <body>
    <article>
      <h1>Militar, din Brigada 9 Mecanizată Mărăşeşti Constanţa, erou pentru americani. A salvat viaţa unor camarazi în Afganistan </h1>
      <address><time datetime="2019-11-20T02:04:00+00:00">20 Nov 2019, 02:04</time> by <a rel="author">Emilian ANDREI</a></address>
      <p>
        <a href="https://www.ziuaconstanta.ro/stiri/eveniment/militar-din-brigada-9-mecanizata-marasesti-constanta-erou-pentru-americani-a-salvat-viata-unor-camarazi-in-afganistan-705587.html?imagini=1#scroll">🖼️ Galerie foto (2)</a>
      </p>
      <p>Recent, în cadrul unei ceremonii desfășurate în Baza Aeriană Kandahar, caporalul clasa a III-a Constantin Iosif din<b> Batalionul 911 Infanterie „Capidava” Medgidia, unitate componentă a Brigăzii 9 Mecanizate Constanţa,</b> a fost recompensat, de către partenerul american, cu medalia The Army Commendation C Device.<br/><br/><b>Decoraţia i-a fost acordată pentru modul profesionist în care a acționat, salvând viața camarazilor săi în Afganistan.</b><br/><br/>Veteran al teatrelor de operaţii, Constantin se află la a doua misiune într-un teatru de operaţii, de această dată alături de militarii Batalionului 495 Protecția Forței „Vulturii Negri”.<br/> <br/><b>Ce s-a întâmplat</b><br/><br/>Pe timpul unei misiuni de consiliere privind securitatea desfășurării alegerilor prezidențiale în Afganistan, echipa condusă de către generalul de brigadă Edmond Mile Brown, comandantul TAAC-S a fost angajată cu foc de către un insurgent, la ieșirea dintr-o bază militară afgană.<br/><br/>Militarii americani se aflau în cadrul unui convoi al Batalionului 495 Protecția Forței „Vulturii Negri”.<br/><br/>Atacatorul a fost angajat imediat cu foc și neutralizat de către caporalul clasa a III-a Constantin Iosif, servant la mitralieră pe unul dintre autovehiculele MRAP.<br/><br/>Pentru modul în care a acționat aplicând procedurile standard de operare, militarul român a fost decorat de către partenerul american cu medalia The Army Commendation C Device, în cadrul unei ceremonii desfășurate în Baza Aeriană Kandahar.<br/><br/><b>Sursa foto: Facebook/MApN, Lt. Gabriel Chiriloiu, Plt.maj.Marius Galanton</b><br/> </p>
      <figure>
        <img src="https://www.ziuaconstanta.ro/images/stories/2019/11/20/misiiune-afganistan-caporal-constantin-decorat1.jpg"/>
      </figure>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/eveniment/constanta-momente-emotionante-la-brigada-9-mecanizata-marasesti-bust-in-memoria-generalului-adrian-soci-704165.html"/>
        <a href="https://www.ziuaconstanta.ro/diverse/stiri-calde/brigada-9-mecanizata-marasesti-constanta-s-a-incheiat-competitia-subofiterul-soldatul-anului-2019-lista-castigatorilor-698069.html"/>
        <a href="https://www.ziuaconstanta.ro/diverse/stiri-calde/convocare-anuala-gazduita-de-comandamentul-brigazii-9-mecanizata-marasesti-galerie-foto-692580.html"/>
        <a href="https://www.ziuaconstanta.ro/diverse/stiri-calde/slujba-de-pomenire-in-afganistan-in-memoria-generalului-de-brigada-adrian-soci-a-condus-brigada-9-mecanizata-marasesti-687484.html"/>
        <a href="https://www.ziuaconstanta.ro/diverse/stiri-calde/militarii-din-structurile-de-cercetare-ale-brigazii-9-mecanizata-marasesti-la-tabara-de-instructie-de-iarna-din-raionul-diham-galerie-foto-video-684111.html"/>
        <a href="https://www.ziuaconstanta.ro/diverse/stiri-calde/constanta-militarii-unitatilor-subordonate-brigazii-9-mecanizata-marasesti-au-marcat-deschiderea-anului-de-instructie-2019-galerie-foto-681603.html"/>
        <a href="https://www.ziuaconstanta.ro/informatii/locuri-speciale-de-munca/doua-unitati-militare-din-cadrul-brigazii-9-mecanizate-marasesti-organizeaza-concurs-de-angajare-ce-posturi-sunt-vacante-679876.html"/>
        <a href="https://www.ziuaconstanta.ro/diverse/stiri-calde/primiti-cu-colindul-un-militar-din-brigada-9-mecanizata-marasesti-interpreteaza-colindul-vin-colindatori-video-679576.html"/>
        <a href="https://www.ziuaconstanta.ro/stiri/eveniment/militari-decorati-de-iohannis-printre-ei-si-fosti-comandanti-din-actuala-brigada-9-mecanizata-dobrogea-constanta-678449.html"/>
        <a href="https://www.ziuaconstanta.ro/stiri/eveniment/schimbare-la-varful-brigazii-9-mecanizata-marasesti-constanta-despre-ce-este-vorba-678354.html"/>
        <a href="https://www.ziuaconstanta.ro/diverse/stiri-calde/nascut-de-ziua-nationala-a-romaniei-un-militar-din-constanta-isi-serbeaza-ziua-de-nastere-in-afganistan-ce-mesaje-i-au-transmis-familia-si-prietenii-677970.html"/>
        <a href="https://www.ziuaconstanta.ro/diverse/stiri-calde/militari-din-brigada-9-mecanizata-marasesti-la-exercitiul-de-comandament-asistat-de-calculator-seven-stars-18-galerie-foto-677506.html"/>
        <a href="https://www.ziuaconstanta.ro/diverse/stiri-calde/judetul-constanta-rechinii-albi-de-la-topraisar-comemoreaza-ziua-veteranilor-676180.html"/>
        <a href="https://www.ziuaconstanta.ro/diverse/stiri-calde/ziua-veteranilor-povestea-elenei-militarul-veteran-din-brigada-9-mecanizata-marasesti-constanta-care-imbina-viata-de-militar-cu-pasiunea-pentru-676128.html"/>
        <a href="https://www.ziuaconstanta.ro/diverse/stiri-calde/brigada-9-mecanizata-marasesti-sarbatoreste-140-de-ani-de-la-infiintare-militarii-fac-ultimele-pregatiri-pentru-ceremonia-din-fata-casei-de-cultura-675138.html"/>
      </related>
    </article>
  </body>
</html>