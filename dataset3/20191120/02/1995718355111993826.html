<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152566-ragu-ta-supy-doslidnyky-rozshyfruvaly-recepty-iakym-4-tysiachi-rokiv"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T02:15:00+00:00"/>
    <meta property="og:title" content="Рагу та супи: дослідники розшифрували рецепти, яким 4 тисячі років"/>
    <meta property="og:description" content="Науковці з Гарвардського університету розшифрували чотири таблички, які містять різні рецепти рагу, супів та пирогів."/>
  </head>
  <body>
    <article>
      <h1>Рагу та супи: дослідники розшифрували рецепти, яким 4 тисячі років</h1>
      <address>
        <time datetime="2019-11-20T02:15:00+00:00">20 Nov 2019, 02:15</time>
      </address>
      <p>Науковці з Гарвардського університету розшифрували чотири таблички, які містять різні рецепти рагу, супів та пирогів. Табличкам близько 4000 років.<br/><br/>Про це повідомляє Громадське з посиланням на National Public Radio, - пише <a href="https://www.unian.net/">УНІАН</a>.<br/><br/>Рецепти були написані на старовинних вавилонських табличках, три з яких датуються не пізніше 1730 року до н. е. Дослідники знали про них ще з початку 20 століття, але не змогли їх розшифрувати до кінця століття. Раніше фахівці припускали, що ці знахідки можуть бути медичними текстами.<br/><br/>За словами науковця із Гарвардського університету Гойко Баржамовіча, у 1940-х роках дослідниця Мері Хассі припустила, що насправді це були рецепти, але тоді «люди не вірили їй».<br/><br/>Тепер дослідники встановили, що написи — це кулінарні рецепти стародавніх людей. На табличках перераховані детальні інструкції з приготування рагу, супів та пирогів. Фахівці зазначили, що традиції вавилонської кухні досі використовуються в національних кухнях всього світу. Усі чотири таблички походять з месопотамського регіону, нині це територія Туреччини, Сирії, Ірану та Іраку. Наразі знахідки є частиною Єльської вавилонської колекції в Єльському музеї Пібоді.</p>
    </article>
  </body>
</html>