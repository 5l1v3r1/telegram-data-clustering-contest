<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2821533-oon-opublikuvala-zagalnu-deklaraciu-prav-ludini-krimskotatarskou-movou.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T02:35:00+00:00"/>
    <meta property="og:title" content="ООН опублікувала Загальну декларацію прав людини кримськотатарською мовою"/>
    <meta property="og:description" content="На сайті Верховного комісара ООН з прав людини вперше опублікована Загальна декларація прав людини кримськотатарською мовою."/>
  </head>
  <body>
    <article>
      <h1>ООН опублікувала Загальну декларацію прав людини кримськотатарською мовою</h1>
      <h2>На сайті Верховного комісара ООН з прав людини вперше опублікована Загальна декларація прав людини кримськотатарською мовою.</h2>
      <address>
        <time datetime="2019-11-20T02:35:00+00:00">20 Nov 2019, 02:35</time>
      </address>
      <p>Про це повідомляє<a href="https://www.radiosvoboda.org/a/news-opublikovano-deklaratsiju-prav-ludyny-krymskotatarskoju-movoju/30280570.html"> Радіо Свобода.</a></p>
      <p>"Відбулася важлива історична подія. Загальна декларація прав людини кримськотатарською мовою вперше розміщена на офіційних ресурсах ООН. Декларація має світовий рекорд за кількістю перекладів і доступна більш ніж 520 мовами, кримськотатарський переклад став 521-м", – прокоментував голова Кримськотатарського ресурсного центру Ескендер Барієв.</p>
      <p>Він зазначив, що в нинішніх умовах "Загальна декларація прав людини повинна бути в будинку кожної кримськотатарської сім'ї".</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2820744-denisova-peredala-tureckomu-ombudsmenu-spisok-ukrainskih-vazniv-kremla.html">Денісова передала турецькому омбудсмену список українських в'язнів Кремля</a>
      </blockquote>
      <p>Нагадаємо: загальна декларація прав людини – рекомендований для всіх країн-членів ООН документ, прийнятий на третій сесії Генеральної Асамблеї ООН 10 грудня 1948 року. Текст Декларації є першим глобальним визначенням прав, якими володіють всі люди.</p>
    </article>
  </body>
</html>