<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-technology/2821531-vceni-pidtverdili-naavnist-vodi-na-suputniku-upitera.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T02:18:00+00:00"/>
    <meta property="og:title" content="Вчені підтвердили наявність води на супутнику Юпітера"/>
    <meta property="og:description" content="Команда, очолювана дослідниками з Центру космічних польотів імені Годдарда NASA в Грінбельті, підтвердила наявність водяної пари над поверхнею Європи — супутника Юпітера."/>
  </head>
  <body>
    <article>
      <h1>Вчені підтвердили наявність води на супутнику Юпітера</h1>
      <h2>Команда, очолювана дослідниками з Центру космічних польотів імені Годдарда NASA в Грінбельті, підтвердила наявність водяної пари над поверхнею Європи — супутника Юпітера.</h2>
      <address>
        <time datetime="2019-11-20T02:18:00+00:00">20 Nov 2019, 02:18</time>
      </address>
      <p>Ймовірно, вода не замерзає завдяки гарячому ядру Європи, розігрітому гравітацією Юпітера, передає <a href="https://www.sciencealert.com/nasa-finds-water-plumes-above-the-surface-of-jupiter-s-icy-moon-europa">sciencealert</a>.</p>
      <p>"Хоча вчені ще не виявили рідку воду безпосередньо, ми знайшли іншу кращу річ: воду в формі пари", — заявив провідний дослідник і планетолог NASA Лукас Паганіні.</p>
      <p>Згідно зі статтею, опублікованою в журналі Nature Astronomy, команда <b><a href="https://www.ukrinform.ua/tag-nasa">NASA </a></b>виявила, що з Європи виділяється достатньо водяної пари, щоб за лічені хвилини заповнити басейн олімпійських розмірів. Це не дуже багато, але цього було достатньо, щоб бути виявленими з Землі.</p>
      <blockquote>
        <b>Читайте також: </b>
        <a href="https://www.ukrinform.ua/rubric-technology/2815146-nasa-otrimala-vrazaucij-znimok-uraganu-na-upiteri.html">NASA отримала вражаючий знімок урагану на Юпітері</a>
      </blockquote>
      <p>З 17 спостережень, проведених Обсерваторією WM Keck на Гавайях, яка використовує спектрограф для визначення хімічного складу атмосфер інших планет шляхом сканування інфрачервоного світла, який вони випускають або поглинають, вчені виявили водяну пару тільки в одному випадку.</p>
      <p>"Ми припускаємо, що виділення водяної пари на Європі відбувається на нижчих рівнях, ніж передбачалося раніше... Ми провели ретельні перевірки, щоб видалити можливі забруднюючі речовини в наземних спостереженнях. Але, врешті-решт, нам потрібно наблизитися до Європи, щоб побачити, що насправді відбувається", — сказав у своїй заяві вчений Годдард Аві Манделл.</p>
      <blockquote>
        <b>Читайте також: </b>
        <a href="https://www.ukrinform.ua/rubric-technology/2821426-v-antarktidi-testuut-robota-nasa-akogo-zbirautsa-vidpraviti-na-suputnik-upitera.html">В Антарктиді тестують робота NASA, якого збираються відправити на супутник Юпітера</a>
      </blockquote>
      <p>Щоб отримати повну інформацію, планується направити до Європи спеціальну космічну місію. Так, у 2023 році готується запуск апарату Europa Clipper. Він буде оснащений набором камер, спектрометрів і радарів і облетить навколо супутника 45 разів, на висоті від 25 до 2700 кілометрів.</p>
    </article>
  </body>
</html>