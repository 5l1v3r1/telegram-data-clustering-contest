<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959557"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T02:25:56+00:00"/>
    <meta property="og:title" content="కజకిస్థాన్‌లో ఇండో-పాక్‌ పోరు"/>
    <meta property="og:description" content="ADVT"/>
  </head>
  <body>
    <article>
      <h1>కజకిస్థాన్‌లో ఇండో-పాక్‌ పోరు</h1>
      <address>
        <time datetime="2019-11-20T02:25:56+00:00">20 Nov 2019, 02:25</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>డేవీస్ కప్‌ తటస్థ వేదికను ప్రకటించిన ఐటీఎఫ్‌</b>
        </li>
        <li>
          <b>వేదిక మార్చొద్దన్న పాక్‌ అప్పీలు తిరస్కరణ</b>
        </li>
      </ul>
      <p><b>న్యూఢిల్లీ: </b>భారత్‌తో డేవీస్ కప్‌ పోరును తటస్థ వేదికను మార్చే నిర్ణయంపై పునరాలోచించాలన్న పాక్‌ టెన్నిస్‌ సమాఖ్య (పీటీఎఫ్‌) చేసిన విజ్ఞప్తిని అంతర్జాతీయ టెన్నిస్‌ సమాఖ్య (ఐటీఎఫ్‌) తిరస్కరించింది. ఇండో-పాక్‌ డేవి్‌సకప్‌ పోరుకు తటస్థ వేదికగా కజకిస్థాన్‌ దేశ రాజధాని నూర్‌-సుల్తాన్‌ నగరాన్ని ఖరారు చేసినట్టు ఐటీఎఫ్‌ మంగళవారం ప్రకటించింది. ఈనెల 29, 30న ఇరుదేశాల మధ్య పోరు జరగనున్నట్టు తెలిపింది. షెడ్యూల్‌ ప్రకారం పాక్‌ ఆతిథ్యమివ్వాల్సిన ఈ పోరు ఈనెల 4, 5 తేదీల్లో ఇస్లామాబాద్‌లో జరగాలి. అయితే, భద్రతా కారణాల రీత్యా తాము పాక్‌కు రాలేమని, తటస్థ వేదికలో ఆడదామన్న భారత్‌ విజ్ఞప్తిని పాక్‌ పట్టించుకోలేదు. తమ దేశం నుంచి వేదికను మార్చేది లేదంటూ పీటీఎఫ్‌ ఖరాఖండీగా చెప్పడంతో.. భారత్‌ ఐటీఎ్‌ఫను ఆశ్రయించింది. దీంతో తటస్థ వేదికలో పోరు నిర్వహించాలని సూచించిన ఐటీఎఫ్‌.. త్వరలోనే వేదికను ఖరారు చేస్తామని ఇటీవలే ప్రకటించింది. అయితే, తటస్థ వేదిక నిర్ణయాన్ని మార్చుకోవాలంటూ ఐటీఎ్‌ఫకు పాక్‌ అప్పీలు చేయగా.. ఈ అప్పీలును తాజాగా ఐటీఎఫ్‌ తోసిపుచ్చింది. ఎలాంటి భద్రత లేకుండానే భారత యాత్రికులు పాక్‌ను సందర్శిస్తున్నప్పుడు.. భారత జట్టు ఇస్లామాబాద్‌లో ఆడలేమనడంలో అర్థం లేదన్న పీటీఎఫ్‌ వాదనను ఐటీఎఫ్‌ పట్టించుకోలేదు.</p>
    </article>
  </body>
</html>