<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380965/bmden-abdye-tepki-siyonist-israil-yerlesim-birimleri-yasa-disidir"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T02:55:00+00:00"/>
    <meta property="og:title" content="BM'den ABD'ye tepki: Siyonist İsrail yerleşim birimleri yasa dışıdır"/>
    <meta property="og:description" content="BM İnsan Hakları Filistin Özel Raportörü Michael Lynk, ABD'nin Siyonist İsrail yerleşim birimleri kararına ilişkin politikasını değiştirmesine tepki gösterdi."/>
  </head>
  <body>
    <article>
      <h1>BM'den ABD'ye tepki: Siyonist İsrail yerleşim birimleri yasa dışıdır</h1>
      <h2>BM İnsan Hakları Filistin Özel Raportörü Michael Lynk, ABD'nin Siyonist İsrail yerleşim birimleri kararına ilişkin politikasını değiştirmesine tepki gösterdi.</h2>
      <address>
        <time datetime="2019-11-20T02:55:00+00:00">20 Nov 2019, 02:55</time>
      </address>
      <p>Birleşmiş Milletler (BM) İnsan Hakları Filistin Özel Raportörü Michael Lynk, ABD yönetiminin Siyonist İsrail Rejimi'nin Batı Şeria'da işgal ettiği yerleşim birimlerini yasa dışı olarak görme politikasını değiştirmesine ilişkin açıklamasını kınadı.</p>
      <p>Yapılan yazılı açıklamada, ABD yönetiminin İsrail'in Batı Şeria'da yer alan yasa dışı yerleşim birimlerini artık yasa dışı görmeme kararına ilişkin açıklamalarına sert tepki gösteren Lynk, ABD Dışişleri Bakanlığı açıklamasının sadece uluslararası hukuku ihlal etmekle kalmadığını aktardı.</p>
      <p>Uluslararası toplumda oluşan konsensüs açısından bir kırılma noktası alabileceği uyarısı yapan Lynk, <b>"Filistin topraklarındaki İsrail işgalini sürekli hale getireceği"</b> uyarısında bulunarak ABD'yi sert şekilde kınadı.</p>
      <p><b>"İsrail-Filistin sorununda barış veya adalete doğru atılan bir adım"</b> olmadığını vurgulayan Lynk, <b>"Amerikan hükümetinin uluslararası hukuku hiçe sayması ve İsrail’in yasa dışı yerleşim yerlerini meşrulaştırma kararı, iki devletli çözümün tabutuna çakılan son çivi olabilir"</b> değerlendirmesinde bulundu.</p>
      <p><b>"İsrail'in yerleşim yerleri, insan hakları ihlallerinin başlıca kaynağı ve İsrail’in işgalinin motorlarıdır"</b> ifadesini kullanan Lynk, Yahudi yerleşim birimlerinin Filistin halkının geleceğinin çalınması anlamına geldiğinin altını çizdi.</p>
      <p>Lynk, ayrıca uluslararası topluma, işgal altındaki Filistin topraklarında bulunan Yahudi yerleşim birimlerinin yasa dışı olduğunu yeniden teyit etme çağrısı yaptı.</p>
    </article>
  </body>
</html>