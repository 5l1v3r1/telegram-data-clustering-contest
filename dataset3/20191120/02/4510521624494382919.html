<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/iasi/cinci-masti-fata-eficiente-preparate-casa-1_5dd3c2d85163ec42712d771f/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T02:33:07+00:00"/>
    <meta property="og:title" content="Cinci măşti pentru faţă eficiente care pot fi preparate în casă"/>
    <meta property="og:description" content="Alegerea unei măşti pentru faţă din comerţ poate fi, de cele mai multe ori, o alegere dificilă, mai ales pentru persoanele care au un ten sensibil. De aceea, folosirea unei măşti preparate chiar în casă poate îndepărta suspiciunea legată de calitatea produsului."/>
  </head>
  <body>
    <article>
      <h1>Cinci măşti pentru faţă eficiente care pot fi preparate în casă</h1>
      <address><time datetime="2019-11-20T02:33:07+00:00">20 Nov 2019, 02:33</time> by <a rel="author">Alina Batcu</a></address>
      <h4>Alegerea unei măşti pentru faţă din comerţ poate fi, de cele mai multe ori, o alegere dificilă, mai ales pentru persoanele care au un ten sensibil. De aceea, folosirea unei măşti preparate chiar în casă poate îndepărta suspiciunea legată de calitatea produsului.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/life-style/stil-de-viata/mierea-fata-miracol-4-beneficii-alimentul-tenul-tau-1_5dbcb01b5163ec42719b90cb/index.html"/>
        <a href="https://adevarul.ro/life-style/stil-de-viata/masca-caderea-parului-combina-uleiul-ricin-trei-picaturi-coniac-minuni-1_5da8ae65892c0bb0c6ac6d9f/index.html"/>
      </related>
      <p>Tratarea unui ten uscat, plin de puncte negre se poate face doar din produse naturale. Spuma unui albuş de ou, zeama unor lămâi sau câteva linguri de lapte pot aduce rezultate în tratarea unui ten sensibil. </p>
      <p>Iată câteva măşti de faţă pe care le puteţi face acasă, fără prea multe ingrediente:</p>
      <h3>1. Masca cu albuş de ou</h3>
      <p>Albuşul de ou este cunoscut pentru beneficiile sale asupra pielii feţei, fie ea grasă sau uscată. Acesta acţionează strângând pielea, oferindu-i un aspect mai ferm datorită conţinutului bogat în luteină.</p>
      <p>Modul de preparare şi folosire este foarte simplu: albuşul de ou trebuie să fie întins pe toată faţa şi lăsat să acţioneze cam 20 de minute, timp în care pielea feţei începe să se strângă. La final nu trebuie decât să îndepărtăm albuşul de pe faţă cu apă curată şi călduţă. </p>
      <h3>2. Mască de faţă pentru ten deshidratat </h3>
      <p>Amestecul unui ou cu câteva linguriţe de miere poate fi o adevărată mască pentru tratarea şi curăţarea tenului uscat. Pentru această mască, se amestecă un ou întreg cu o linguriţă de miere. Amestecul se întinde pe întreaga faţă. Masca trebuie lăsată să acţioneze pe tenul uscat între 15-20 de minute. Recomandat este ca amestecul de ou cu miere să fie îndepărtat de pe faţă în momentul în care se simte o presiune/strângere a pielii. Masca trebuie îndepărtată cu apă călduţă.</p>
      <h3>3. Mască pentru exfoliere</h3>
      <p>Această mască are un rol antibacterian şi, astfel, poate preveni acneea. De asemenea, ajută la întinerirea tenului şi este recomandată inclusiv persoanelor cu tenul sensibil.</p>
      <p>Ingrediente: 2 linguri de bicarbonat, o linguriţă de miere şi una de apă. </p>
      <p>Preparare: Bicarbonatul  va fi amestecat cu mierea. Apoi, treptat, va fi adăugată apa, amestecând rapid pentru o omogenizare corectă. </p>
      <p>Amestecul va fi aplicat pe tenul curat, dar trebuie evitată zona ochilor. Masca va acţiona timp de 20 de minute. Pentru îndepărtarea amestecului de pe faţă, trebuie folosit un prosop de faţă curat şi înmuiat în apă. După îndepărtarea întregii măşti, tenul se clăteşte cu apă curată şi călduţă.</p>
      <h3>4. Masca de faţă din lapte</h3>
      <p>Aceasta ajută la reîmprospătarea tenului. Tot ce trebuie să faceţi este să aplicaţi laptele pe faţă, să-l lăsaţi să acţioneze timp de 20 de minute şi să vă clătiţi tenul cu apă curată.</p>
      <h3>5. Mască pentru uscarea coşurilor</h3>
      <p>Oţetul este folosit, încă din timpurile străvechi, ca tonic pentru piele. Nu necesită nici prea multe ingrediente: 1 lingură de oţet de mere şi 2 căni de apă. Amestecul dintre cele două produse poate fi folosit după demachiere</p>
      <p>Această soluţie va elimina impurităţile de pe piele şi va usca eventualele coşuri. La fel, mască va fi îndepărată cu apă călduţă.</p>
      <hr/>
    </article>
  </body>
</html>