<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380962/erdursundan-cumhurbaskani-erdogana-eyt-onerisi-onlari-uzaklastirin"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T02:26:00+00:00"/>
    <meta property="og:title" content="Erdursun'dan Cumhurbaşkanı Erdoğan'a EYT önerisi: Onları uzaklaştırın!"/>
    <meta property="og:description" content="Sosyal Güvenlik Uzmanı (SGK) Özgür Erdursun, Habertürk'te yayınlanan &quot;Habertürk Manşet&quot; programına katıldı. Erdursun, Mehmet Akif Ersoy'un moderatörlüğünü yaptığı canlı yayında emeklilikte yaşa takılanların taleplerini ve çözümlerini anlattı."/>
  </head>
  <body>
    <article>
      <h1>Erdursun'dan Cumhurbaşkanı Erdoğan'a EYT önerisi: Onları uzaklaştırın!</h1>
      <h2>SGK Uzmanı Özgür Erdursun, emeklilikte yaşa takılanlar (EYT) ile ilgili olarak Cumhurbaşkanı Erdoğan'a "yanındakileri önce bir uzaklaştırsın" önerisinde bulundu.</h2>
      <address>
        <time datetime="2019-11-20T02:26:00+00:00">20 Nov 2019, 02:26</time>
      </address>
      <p>Sosyal Güvenlik Uzmanı (SGK) Özgür Erdursun, Habertürk'te yayınlanan "Habertürk Manşet" programına katıldı. Erdursun, Mehmet Akif Ersoy'un moderatörlüğünü yaptığı canlı yayında emeklilikte yaşa takılanların taleplerini ve çözümlerini anlattı.</p>
      <h3>'EYT'LİLERİN TOPLAM SAYISI 5 MİLYON 300 BİN'</h3>
      <p>Özgür Erdursun, "2000 yılına kadar sistemin içerisinde 11 milyon 750 bin kişi vardı. 2000 yılına kadar emekli sayısı da 5 milyon 913 bindi. 2018 itibariyle emekli sayısı 11 milyon 867 bin oldu. Bugün itibariyle emeklilikte yaşa takılanların toplam sayısı 5 milyon 300 bin. Bugün yasa çıkarsa hemen 700 bin ile 1 milyon arasındaki kişi emekli olacak." dedi</p>
      <h3>'BUGÜN BAĞLANAN MAAŞLAR DA BİR EMEKLİ MAAŞI DEĞİLDİR'</h3>
      <p>"Biz bu kişilerin daha erken emekli olmasını istersek zaten yanlış bir talepte bulunmuş oluruz. Emeklilikte yaşa takılanlar yüzde 100 mağdurdur." açıklamasında bulunan Erdursun, "Avrupa ile bir örnek veremeyiz. Bugün bağlanan maaşlar da bir emekli maaşı değildir bunun altını çizelim. Bin lira maaş bir emekli maaşı değildir. Sosyal bir yardımdır, küçük bir devlet katkısıdır. Biz ortalama emekli maaşını aldığımızda bin 600 lira çıkıyor. Bin 600 lira asgari ücretin altında. Bizim emeklilikte yaşa takılanlarla beraber çalışma hayatını masaya yatırmamız lazım." ifadelerini kullandı.</p>
      <h3>'İŞİNİ KAYBEDEN İŞ BULAMIYOR'</h3>
      <p>"Biz ne Norveç'te ne İsviçre'de yaşıyoruz, biz Türkiye Cumhuriyeti'nde yaşıyoruz. Ülkenin gerçeği şu; işini kaybeden iş bulamıyor." diyen SGK Uzmanı Erdursun, "Ortalama emekli maaşı bin 600 lira. 1 milyon kişi emekli olsa aylık maliyeti yaklaşık 1 milyar 600 milyon lira. İşsizlik Sigortası Fonu Ekim 2019'da geliri 3 milyar 558 milyon. İşsizlik Sigortası'nın Ekim ayındaki faiz geliri 1 milyar 515 milyon lira. Geçen sene İşsizlik Fonu'nun faiz geliri 13 milyar 672 milyon lira. Türkiye Cumhuriyeti'nde bu para var, bu para verilebilir ama çözüm üretmemiz lazım.</p>
      <h3>'CUMHURBAŞKANINA YANLIŞ BİLGİLER VERİLİYOR'</h3>
      <p>Sayın Cumhurbaşkanına yanlış bilgiler veriliyor. Nasıl Norveç bilgisi yanlış verildiyse dünyanın refah seviyesi en iyi olan yedinci ülkenin nasıl batmış diye bir yazı yazıldıysa; bence Cumhurbaşkanı Erdoğan yanındakileri önce bir uzaklaştırsın. Yalan yanlış bilgilerle Cumhurbaşkanını millete karşı kışkırtmasın. Çünkü siyasiler vatandaşla küsemez, kapıları da kapatamaz." dedi.</p>
      <h3>ÇİFT DİKİŞ</h3>
      <p>Özgür Erdursun, "Cumhurbaşkanının "Çift dikiş olacak" demesine katılıyorum, yanlış. Bunun için emekliliere seyyanen ya da intibak yasasıyla en düşük emekli maaşını asgari ücret seviyesine getirecek bir düzenleme yapılması gerekiyor ve emeklinin çalışmak isteyeni çalışabilir ama çalışmak isteyenlerin emekli maaşları kesilmesi lazım. Dünyanın hiçbir yerinde emekli çalışmaz. Ama geçimini sağlayacak bir geliri verme şartıyla." ifadelerini kullanarak şöyle konuştu:</p>
      <h3>'BİZİM EMEKLİLERİ SİSTEMİN DIŞINA ÇIKARMAMIZ LAZIM'</h3>
      <p>Ülkemizde 13 milyon kişi emekli bunun 7 milyonu şu anda çalışıyor. Gerçekte emekli sayısı 6 milyon kişi. Emekli olduktan sonra bir kişi çalışmayı ister mi? Avrupa'da bu yok. Bizim bir kere emeklileri sistemin dışına çıkarmamız lazım.</p>
      <h3>'TÜRKİYE'NİN GERÇEKLERİNE GÖRE KONUŞMAMIZ GEREKİYOR'</h3>
      <p>Sayın Cumhurbaşkanı "En düşük emekli maaşı bin lira" dedi. Bu para emekli maaşı değildir. Sosyal yardım verirseniz bu kişi geçinmek için çalışmak zorunda. Bizim Türkiye'nin gerçeklerine göre konuşmamız gerekiyor."</p>
      <related>
        <h4># EMEKLİLİKTE YAŞA TAKILANLAR (EYT) İLE İLİŞKİLİ:</h4>
        <a href="https://www.milligazete.com.tr/haber/3378781/akpden-son-dakika-eyt-aciklamasi-bu-maliyetin-altindan-kalkamayiz"/>
        <a href="https://www.milligazete.com.tr/haber/3377889/eyt-olmadan-bile-sgk-resmen-batti-batiyor-noktasinda"/>
        <a href="https://www.milligazete.com.tr/haber/3375822/erdogandan-son-dakika-eyt-aciklamasi-secim-kaybetsek-de-yokum"/>
        <a href="https://www.milligazete.com.tr/haber/3300933/karamollaoglundan-eyt-aciklamasi-olagan-ustu-bir-karar-alinir"/>
        <a href="https://www.milligazete.com.tr/haber/3280523/eyt-cikiyor-mu-son-dakika-gelismesi-var-mi"/>
        <a href="https://www.milligazete.com.tr/haber/3226125/meselemiz-yine-eyt-ya-da-emeklilik-cok-calisana-az-maas"/>
        <a href="https://www.milligazete.com.tr/haber/3214171/eyt-maliyeti-hesaplandi-ancak"/>
        <a href="https://www.milligazete.com.tr/haber/3187012/saadet-partili-vekil-karadumandan-berat-albayraka-eyt-cevabi"/>
        <a href="https://www.milligazete.com.tr/haber/3185950/berat-albayraktan-eytlilere-kotu-haber"/>
        <a href="https://www.milligazete.com.tr/haber/3183572/eyt-son-durum-yasa-cikarsa-kimleri-kapsayacak"/>
      </related>
    </article>
  </body>
</html>