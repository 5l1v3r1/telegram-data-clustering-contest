<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/20/stikstof-ondanks-langzamer-rijden-lopen-grote-bouwprojecten-jaren-vertraging-op/"/>
    <meta property="og:site_name" content="ThePostOnline"/>
    <meta property="article:published_time" content="2019-11-20T17:20:00+00:00"/>
    <meta property="og:title" content="Stikstof – Ondanks langzamer rijden lopen grote bouwprojecten jaren vertraging op"/>
    <meta property="og:description" content="Cora van Nieuwenhuizen: 'Kosten door deze problemen lopen al in de tientallen miljoenen'"/>
  </head>
  <body>
    <article>
      <h1>Stikstof – Ondanks langzamer rijden lopen grote bouwprojecten jaren vertraging op</h1>
      <h2>Cora van Nieuwenhuizen: 'Kosten door deze problemen lopen al in de tientallen miljoenen'</h2>
      <address><time datetime="2019-11-20T17:20:00+00:00">20 Nov 2019, 17:20</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Vooral grote infrastructuurprojecten die te veel stikstof uitstoten, kunnen in sommige gevallen jaren vertraging oplopen door de stikstof- en PFAS-problematiek. “Enkele projecten” kunnen in hun huidige vorm misschien helemaal niet doorgaan. De kosten door deze problemen lopen al in de tientallen miljoenen, zegt verantwoordelijk minister Cora van Nieuwenhuizen.</p>
      <h4>Stikstofakkoord – <a href="https://tpo.nl/2019/11/12/stikstofakkoord-maximumsnelheid-op-alle-snelwegen-omlaag-naar-100-kilometer-per-uur/">Maximumsnelheid op alle snelwegen omlaag naar 100 kilometer per uur</a></h4>
      <p>Ook de geplande projecten die veilig zijn gesteld omdat het kabinet de stikstofruimte die het bespaart met het verlagen van de maximumsnelheid daarvoor inzet, kunnen nog vertraging oplopen. De gecreëerde stikstofruimte is in sommige gevallen niet voldoende om zonder vertraging door te gaan. Zo kan de verbreding van de Ring Utrecht een tot drie jaar vertraging oplopen. Hetzelfde geldt voor de herindeling van knooppunt Hoevelaken.</p>
      <p>Veel is nog onduidelijk, benadrukt Van Nieuwenhuizen. Het is nu nog “te vroeg om de uiteindelijke gevolgen” voor projecten die onder het ministerie vallen in kaart te brengen, schrijft de bewindsvrouw. Het komende half jaar zal hier meer duidelijk over worden.</p>
      <p>Vooral projecten op het wegennet worden geraakt door de stikstofuitspraak van de Raad van State in mei. Het stikstofbeleid dat Nederland sinds 2015 toepaste, was veel te vrijblijvend, oordeelde de de hoogste bestuursrechter. Die uitspraak had verregaande gevolgen, en zorgde ervoor dat de vergunningen van veel projecten niet konden worden verleend.</p>
      <p>Het kabinet kwam vorige week met een reeks maatregelen om op korte termijn de vergunningverlening weer op gang te brengen. Woningbouw krijgt de prioriteit, maar ook infrastructuurprojecten zijn belangrijk, benadrukt het kabinet.</p>
      <p>De strenge normen voor bepaalde schadelijke stoffen (PFAS) raken ongeveer 10 procent van de projecten die het ministerie heeft geïnventariseerd. Vooral baggerwerkzaamheden komen in de problemen, omdat veel grond niet mag worden verplaatst. De aanleg van een nieuwe sluis in Terneuzen komt mogelijk in gevaar, net als het onderhoud aan de Maas.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>