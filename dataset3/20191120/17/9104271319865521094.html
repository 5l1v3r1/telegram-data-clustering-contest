<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/pistola-nascosta-in-un-cunicolo-della-biella-novara"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-20T17:03:27+00:00"/>
    <meta property="og:title" content="Pistola nascosta in un cunicolo della Biella-Novara"/>
    <meta property="og:description" content="Trovata dagli operai durante alcuni lavori di manutenzione"/>
  </head>
  <body>
    <article>
      <h1>Pistola nascosta in un cunicolo della Biella-Novara</h1>
      <h2>Trovata dagli operai durante alcuni lavori di manutenzione</h2>
      <address>
        <time datetime="2019-11-20T17:03:27+00:00">20 Nov 2019, 17:03</time>
      </address>
      <p>Pistola nascosta in un cunicolo della linea ferroviaria Biella-Novara. E’ l’inquietante ritrovamento fatto nei giorni scorsi dalla polizia ferroviaria di Santhià.</p>
      <h3>Pistola nascosta trovata dagli operai di una ditta</h3>
      <p>In realtà a scoprire l’arma sono stati i dipendenti di una ditta incaricata di effettuare la manutenzione degli impianti elettrici dalla società che gestisce la rete ferroviaria. Immediatamente la situazione è stata segnalata alle forze dell’ordine.</p>
      <h3>Era in una busta di plastica</h3>
      <p>La pistola, una semiautomatica modello Bernardelli calibro 22, era all’interno di un sacchetto di plastica, dentro a una botola preposta all’alloggiamento dei cavi elettrici. Insieme all’arma, nella busta, c’erano anche un caricatore contenente dieci proiettili di calibro 22 e due scatole contenenti 200 munizioni.</p>
      <p>La pistola, in stato di deterioramento e con la matricola non leggibile, è stata sequestrata, così come tutto il materiale trovato. Accertamenti in corso da parte della Procura.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/ragazzina-cade-dal-balcone-un-peluche"/>
        <a href="https://laprovinciadibiella.it/cronaca/autista-trovato-morto-al-cim"/>
        <a href="https://laprovinciadibiella.it/cronaca/capotreno-aggredito-a-santhia-sul-torino-milano"/>
      </related>
    </article>
  </body>
</html>