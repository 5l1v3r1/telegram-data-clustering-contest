<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919356/%D8%A7%D8%B3%D9%85%D8%A7%D8%B9%DB%8C%D9%84%DB%8C-%D8%B1%D8%A7%DB%8C-%D9%85%D8%AA%D9%87%D9%85%D8%A7%D9%86-%D9%BE%D8%B1%D9%88%D9%86%D8%AF%D9%87-%D9%85%D8%AD%DB%8C%D8%B7-%D8%B2%DB%8C%D8%B3%D8%AA%DB%8C-%D9%82%D8%A7%D8%A8%D9%84-%D8%AA%D8%AC%D8%AF%DB%8C%D8%AF%D9%86%D8%B7%D8%B1%D8%AE%D9%88%D8%A7%D9%87%DB%8C-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-20T17:48:03+00:00"/>
    <meta property="og:title" content="اسماعیلی: رای متهمان پرونده محیط زیستی قابل تجدیدنطرخواهی است"/>
    <meta property="og:description" content="سخنگوی قوه قضاییه گفت: رای متهمان پرونده جاسوسی از مراکز نظامی در پوشش محیط زیست صادر شد."/>
  </head>
  <body>
    <article>
      <h1>اسماعیلی: رای متهمان پرونده محیط زیستی قابل تجدیدنطرخواهی است</h1>
      <address><time datetime="2019-11-20T17:48:03+00:00">20 Nov 2019, 17:48</time> by <a rel="author">زهرا میرزایی</a></address>
      <p>سخنگوی قوه قضاییه گفت: رای متهمان پرونده جاسوسی از مراکز نظامی در پوشش محیط زیست صادر شد.</p>
      <p>به گزارش ایسنا به نقل از مرکز رسانه قوه قضاییه، غلامحسین اسماعیلی با اشاره به صدور و ابلاغ رای متهمان جاسوسی از مراکز نظامی در پوشش محیط زیست گفت: پس از برگزاری ۳۶ جلسه از دادگاه متهمان مورد اشاره که با حضور آنها و وکلای مدافعشان در شعبه ۱۵ دادگاه انقلاب برگزار شد، رییس دادگاه با توجه به استماع دفاعیات متهمان و وکلای مدافع آنها رای خود را صادر و ابلاغ کرد.</p>
      <p>اسماعیلی ادامه داد: مطابق دادنامه صادر شده از سوی رییس شعبه ۱۵ دادگاه انقلاب، متهمان این پرونده به حبس از ۴ تا ۱۰ سال محکوم شده‌اند.</p>
      <p>سخنگوی دستگاه قضا با اشاره به اینکه رای دادگاه بدوی و قابل تجدید نظر خواهی است با استناد به مواد قانونی از بیان جزییات حکم خودداری کرد.</p>
      <p>گفتنی است متهمان و وکلای مدافع آنها ۲۰ روز فرصت دارند تا نسبت به رای صادر شده تجدید نظرخواهی کنند.</p>
      <p>انتهای پیام</p>
    </article>
  </body>
</html>