<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/sinhala-rawaya.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-20T17:07:00+00:00"/>
    <meta property="og:title" content="மற்றுமொரு இனவாத அமைப்பும் ஆட்டத்தை நிறுத்த தயாரானது"/>
    <meta property="og:description" content="நாடாளுமன்றத் தேர்தலை தொடர்ந்து நவ சிங்கள ராவய அமைப்பை கலைப்பதற்கு நடவடிக்கை எடுக்கவுள்ளது என்று அந்த அமைப்பின் பொதுச் செயலாளர் மாகல்கந்தே ..."/>
  </head>
  <body>
    <article>
      <h1>மற்றுமொரு இனவாத அமைப்பும் ஆட்டத்தை நிறுத்த தயாரானது</h1>
      <address><time datetime="2019-11-20T17:07:00+00:00">20 Nov 2019, 17:07</time> by <a rel="author">யாழவன்</a></address>
      <figure>
        <img src="https://1.bp.blogspot.com/-JEbEPtyzz3k/XdVyoARJDpI/AAAAAAAAD6g/57-XyYF5XKYxXtczPqhSJjBLDNebOemyQCNcBGAsYHQ/s1600/625.500.560.350.160.300.053.800.900.160.90-2.jpg"/>
      </figure>
      <p>நாடாளுமன்றத் தேர்தலை தொடர்ந்து நவ சிங்கள ராவய அமைப்பை கலைப்பதற்கு நடவடிக்கை எடுக்கவுள்ளது என்று அந்த அமைப்பின் பொதுச் செயலாளர் மாகல்கந்தே சுதந்த தேரர் தெரிவித்துள்ளார்.</p>
      <p>இன்று (20) இடம்பெற்ற ஊடகவியலாளர் சந்திப்பின்போதே அவர் இவ்வாறு தெரிவித்தார்.</p>
      <p>அரசர்களுக்கு பின்னர் நாட்டிற்கு சிறந்த தலைவர் ஒருவர் கிடைத்துள்ள காரணத்தினால் இனிமேல் தேசத்தைப் பாதுகாக்க தேசிய அமைப்புகள் தேவையில்லை என்றும் அவர் சுட்டிக்காட்டியுள்ளார்.</p>
      <p>கூடிய விரைவில் புதிய நாடாளுமன்றத்தை அமைத்து நாட்டை அபிவிருத்த செய்ய நடவடிக்கை எடுக்குமாறும் குற்றவாளிகளுக்கு தகுந்த தண்டனை வழங்குமாறும் ஜனாதிபதியிடமும் எதிர்க்கட்சி தலைவரிடம் வேண்டிக்கொள்வதாகவும் அவர் தெரிவித்துள்ளார்.</p>
      <p>அத்துடன் தங்களது குழுவிலும் குற்றவாளிகள் இருப்பின் அவர்களுக்கும் தண்டனை வழங்குமாறும் அவர் மேலும் தெரிவித்துள்ளார்.</p>
    </article>
  </body>
</html>