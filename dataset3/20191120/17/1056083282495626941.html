<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919337/%D8%B3%D9%85%D9%86-%D9%87%D8%A7-%D9%BE%D9%84-%D8%A7%D8%B1%D8%AA%D8%A8%D8%A7%D8%B7%DB%8C-%D8%A8%DB%8C%D9%86-%D9%85%D8%B1%D8%AF%D9%85-%D9%88-%D8%AF%D9%88%D9%84%D8%AA-%D9%87%D8%B3%D8%AA%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T17:07:32+00:00"/>
    <meta property="og:title" content="سمن‌ها پل ارتباطی بین مردم و دولت هستند"/>
    <meta property="og:description" content="ایسنا/لرستان معاون سیاسی و اجتماعی فرمانداری بروجرد گفت: سمن‌ها پل ارتباطی بین مردم و دولت هستند."/>
  </head>
  <body>
    <article>
      <h1>سمن‌ها پل ارتباطی بین مردم و دولت هستند</h1>
      <address><time datetime="2019-11-20T17:07:32+00:00">20 Nov 2019, 17:07</time> by <a rel="author">زهره گودرزی</a></address>
      <p>ایسنا/لرستان معاون سیاسی و اجتماعی فرمانداری بروجرد گفت: سمن‌ها پل ارتباطی بین مردم و دولت هستند.</p>
      <p>بلوریان در اولین دوره انتخابات نمایندگان سازمان‌های مردم نهاد در شورای شهرستانی توسعه و حمایت، اظهار کرد: مشارکت در اداره امور کشور و کمک به دولتمردان در این زمینه از اهداف مهم فعالیت‌های سازمان‌های مردم نهاد است.</p>
      <p>معاون سیاسی و اجتماعی فرمانداری بروجرد خاطرنشان کرد: در نهادینه کردن مسائل اجتماعی و حقوق شهروندی باید تلاش بیشتری صورت گیرد و سازمان‌های مردم نهاد می‌توانند در این زمینه فعال‌تر عمل کرده و به دولت کمک کنند.</p>
      <p>بلوریان اضافه کرد: تشکل‌ها از جنس مردم هستند و از آن‌ها به‌عنوان تسهیل‌گران اجتماعی هم نام‌برده می‌شود و پل ارتباطی بین مردم و دولت هستند.</p>
      <p>وی با اشاره به انتخابات نمایندگان سازمان‌های مردم نهاد، بیان کرد: اهمیت این انتخابات کمتر از انتخابات دیگر نیست.</p>
      <p>گفتنی است، هم‌زمان با سراسر کشور اولین دوره انتخابات نمایندگان سازمان‌های مردم نهاد در شورای شهرستانی توسعه و حمایت در شهرستان بروجرد برگزار شد.</p>
      <p>در این دوره از انتخابات فاطمه یاراحمدی از انجمن بیماران خاص بروجرد با ۱۰ رأی و فاطمه خوش‌زبان از موسسه فرهنگی خورشید مکه با کسب ۹ رأی توانستند به‌عنوان دو نفر برگزیده و نماینده سازمان‌های مردم نهاد بروجرد در استان انتخاب و معرفی شوند.</p>
      <p>انتهای پیام</p>
    </article>
  </body>
</html>