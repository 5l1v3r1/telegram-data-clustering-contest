<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/savfurdovel-szabadultak-meg-keteves-babajuk-holttestetol-a-horrorszulok-18/187014"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T17:30:00+00:00"/>
    <meta property="og:title" content="Savfürdővel szabadultak meg kétéves babájuk holttestétől a horrorszülők - 18+"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Savfürdővel szabadultak meg kétéves babájuk holttestétől a horrorszülők - 18+</mark>
      </h1>
      <address><time datetime="2019-11-20T17:30:00+00:00">20 Nov 2019, 17:30</time> by <a rel="author">Bors</a></address>
      <p>Savba mártotta, így próbált megszabadulni kétéves, megfulladt gyerekük holttestétől egy texasi pár. A 38 éves Monica Dominguez és a 33 éves Gerardo Zavala-Loredo ügyében most hozott ítéletet a bíróság. Mindkettejüket bűnösnek találták. A férfinek 14, a nőnek húsz évre kell börtönbe vonulni - ráadásul az asszony feltételesen volt szabadlábon, így emiatt további tíz év vár rá a rácsok mögött.</p>
      <figure>
        <img src="http://media.borsonline.hu/cikk/20/192620/big-lead/650x360/2029668_screen-shot-2019-11-20-at-123835.jpg"/>
        <figcaption>A házaspár hosszú évekre börtönbe kerül</figcaption>
      </figure>
      <p>A pár két gyermeke egy februári napon együtt fürdött otthon, méghozzá felügyelet nélkül, amikor a kétéves Rebecka belefulladt a vízbe. Anyja, ahelyett, hogy hívta volna a mentőket, inkább úgy döntött: eltünteti a testet. Ebben kérte férje segítségét. A hatóságokat végül az aggódó, gyanút fogó szomszédok értesítették. A rendőrök a kislány testének maradványait egy húszliteres, savval teletöltött tartályban találták meg a házban - írja a New York Post.</p>
      <p>A pár négy - egy és 11 év közötti - gyermeke a gyámügy gondozása alá került.</p>
    </article>
  </body>
</html>