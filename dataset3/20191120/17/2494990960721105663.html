<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/sport/2019/11/20/news/pallotta-friedkin-roma-giallorosso-societa-socio-1243477/"/>
    <meta property="og:site_name" content="Il Tempo"/>
    <meta property="article:published_time" content="2019-11-20T17:02:40+00:00"/>
    <meta property="og:title" content="Nuovo socio americano per Pallotta. La Roma conferma la trattativa"/>
    <meta property="og:description" content="Il titolo dell'AS Roma sospeso in Borsa per eccesso di rialzo"/>
  </head>
  <body>
    <article>
      <h6 class="kicker">FUTURO GIALLOROSSO</h6>
      <h1>Nuovo socio americano per Pallotta. La Roma conferma la trattativa</h1>
      <h2>Il titolo dell'AS Roma sospeso in Borsa per eccesso di rialzo</h2>
      <address>
        <time datetime="2019-11-20T17:02:40+00:00">20 Nov 2019, 17:02</time>
      </address>
      <p>
        <b>La società: "Sono in corso contatti preliminari"</b>
      </p>
      <p>La AS Roma conferma l'interesse del gruppo Friedkin per la società di James Pallotta. La trattativa per far entrare un altro socio americano, quindi, come anticipato da Il Tempo già il 24 ottobre, è già avviata.</p>
      <p>Ecco il comunicato diffuso oggi dall'AS Roma: "Su richiesta di CONSOB, con riferimento ad alcune indiscrezioni apparse sugli organi di stampa in relazione ad una possibile acquisizione delle partecipazioni di A.S. Roma S.p.A. da parte di potenziali investitori, AS ROMA SPV LLC, società che detiene il controllo indiretto di A.S. ROMA S.p.A. tramite la sua controllata NEEP ROMA HOLDING S.p.A, informa che sono in corso dei contatti preliminari con potenziali investitori al fine di permettere loro di valutare l’opportunità di un possibile investimento in AS ROMA SPV LLC. In caso di perfezionamento di accordi aventi ad oggetto il trasferimento delle partecipazioni detenute in A.S. Roma S.p.A., AS ROMA SPV LLC fornirà adeguata informativa al Mercato nei termini di legge".</p>
      <p>Intanto il titolo della AS Roma è stato sospeso in Borsa per eccesso di rialzo spinto dal possibile ingresso nel capitale della società del gruppo texano Friedkin. Le azioni segnano infatti un teorico +12,87%.</p>
      <related>
        <h4>Articoli Correlati</h4>
        <a href="https://www.iltempo.it/sport/2019/11/20/news/il-gruppo-friedkin-fa-sul-serio-a-roma-per-comprare-il-club-di-pallotta-1242953/"/>
        <a href="https://www.iltempo.it/as-roma/2019/10/24/news/as-roma-pallotta-friedkin-group-stadio-1228919/"/>
      </related>
    </article>
  </body>
</html>