<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574549/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-20T17:07:45+00:00"/>
    <meta property="og:title" content="שקד: &quot;מנתניהו למדתי כי המוקשים של ליברמן ניתן לעבור או לפרק&quot;"/>
    <meta property="og:description" content="יו&quot;ר הימין החדש איילת שקד נאמה בישיבת הסיעה של חברי הבלוק וקראה לליברמן להצטרף להקמת ממשלה, בכדי למנוע בחירות מיותרות, &quot;אנחנו צריכים לעשות ביחד מה שאפשר, כדי למצוא פתרונות ובטח לנסות להימנע ממערכת בחירות שלישית&quot;"/>
  </head>
  <body>
    <article>
      <h1>שקד: "מנתניהו למדתי כי המוקשים של ליברמן ניתן לעבור או לפרק"</h1>
      <address><time datetime="2019-11-20T17:07:45+00:00">20 Nov 2019, 17:07</time> by <a rel="author">איתי גדסי</a></address>
      <p>
        <b>יו"ר הימין החדש איילת שקד נאמה בישיבת הסיעה של חברי הבלוק וקראה לליברמן להצטרף להקמת ממשלה, בכדי למנוע בחירות מיותרות, "אנחנו צריכים לעשות ביחד מה שאפשר, כדי למצוא פתרונות ובטח לנסות להימנע ממערכת בחירות שלישית"</b>
      </p>
      <figure>
        <img src="http://www.93fm.co.il/wp-content/uploads/2019/11/F191120HP03.jpg"/>
        <figcaption>ליברמן היום בכנסת<cite>צילום: Hadas Parush/FLASH90</cite></figcaption>
      </figure>
      <p>יו"ר הימין החדש, ח"כ איילת שקד, נאמה היום (רביעי) בישיבת סיעה המיוחדת שנערכה בכנסת בהשתתפות כל חברי הבלוק. שקד שהייתה בקשר טוב לאחרונה עם ליברמן ניסתה להלך בין הטיפות ולקרוא לחיבור עם ליברמן "יש לעשות כל מאמץ כדי להגיע לממשלת אחדות".</p>
      <p>שקד סיפרה לנוכחים, "אני למדתי משהו מראש הממשלה נתניהו, שעבדתי אצלו ב2006, שאז היה ראש האופוזיציה. הוא אמר לי: "תראי איילת, יש בחיים הפוליטיים הרבה מוקשים, כל מוקש צריך לעבור מעליו או לפרק אותו".</p>
      <p>שקד הוסיפה, "אז נכון שליברמן שם לנו כמה מוקשים, אבל זה לא אומר שאי אפשר לפרק אותם או לעבור מעליהם. אנחנו צריכים לעשות ביחד מה שאפשר, כדי למצוא פתרונות ובטח לנסות להימנע ממערכת בחירות שלישית".</p>
      <p>שקד תקפה את האפשרות לבחירות נוספות, "לגרור את המדינה למערכת בחירות שלישית זו הפקרות פוליטית וחוסר אחריות, בטח לנוכח האתגרים הכלכליים והביטחוניים שאנחנו עומדים בפניהם."</p>
      <p>לסיום קראה שקד לליברמן לבוא ולהקים ממשלה, "אני חושבת שזה הדבר היחידי, שנסכים עם דבריו של ליברמן. הוא אמר שיש אתגרים כלכליים וביטחוניים גדולים ובשביל זה צריך להקים ממשלה ולא להיגרר למערכת בחירות שלישית".</p>
      <related>
        <a href="http://www.93fm.co.il/radio/574645/"/>
        <a href="http://www.93fm.co.il/radio/574634/"/>
        <a href="http://www.93fm.co.il/radio/574581/"/>
      </related>
    </article>
  </body>
</html>