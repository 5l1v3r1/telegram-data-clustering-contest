<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-congress-unhappy-with-sharad-pawar-meeting-with-pm-modi-2860258.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T17:49:07+00:00"/>
    <meta property="og:title" content="पीएम मोदी के साथ शरद पवार की मुलाकात से नाखुश हुई कांग्रेस"/>
    <meta property="og:description" content="महाराष्ट्र में किसानों के संकट के मुद्दे पर राष्ट्रवादी कांग्रेस पार्टी (राकांपा) प्रमुख शरद पवार व प्रधानमंत्री नरेंद्र मोदी की मुलाकात को लेकर कांग्रेस नाखुश दिखाई दे रही है। गृह मंत्री अमित शाह भी..."/>
  </head>
  <body>
    <article>
      <h1>पीएम मोदी के साथ शरद पवार की मुलाकात से नाखुश हुई कांग्रेस</h1>
      <address><time datetime="2019-11-20T17:49:07+00:00">20 Nov 2019, 17:49</time> by <a rel="author">आईएएनएस। ,नई दिल्ली।</a></address>
      <p>महाराष्ट्र में किसानों के संकट के मुद्दे पर राष्ट्रवादी कांग्रेस पार्टी (राकांपा) प्रमुख शरद पवार व प्रधानमंत्री नरेंद्र मोदी की मुलाकात को लेकर कांग्रेस नाखुश दिखाई दे रही है। गृह मंत्री अमित शाह भी इस बैठक में मौजूद थे। कांग्रेस सूत्रों ने कहा कि ऐसे समय में जब शिवसेना से गठबंधन को लेकर बातचीत चल रही है, इस मुलाकात से गलत संदेश जाता है। कांग्रेस पहले ही शिवसेना के साथ गठजोड़ को लेकर संदेह जता चुकी है। राकांपा-कांग्रेस की उच्च स्तरीय समिति को न्यूनतम साझा कार्यक्रम (सीएमपी) को अंतिम रूप देने के लिए बैठक करना है। शिवसेना सांसद संजय राउत ने भी दावा किया है कि राज्य में जल्द ही शिवसेना की अगुवाई वाली सरकार होगी।</p>
      <h3>Read Also: <a href="https://www.livehindustan.com/national/story-sanjay-raut-writes-to-vice-president-m-venkaiah-says-i-am-being-insulted-2859460.html">संजय राउत ने उपराष्ट्रपति वेंकैया को लिखा खत, कहा- मेरा किया जा रहा है अपमान</a></h3>
      <p>शिवसेना ने ऊपरी सदन में सीटों के बदलाव के मुद्दे को उठाया। शिवसेना सांसद संजय राउत ने राज्यसभा सभापति को पत्र लिख कर कहा, 'जब वे राष्ट्रीय जनतांत्रिक गठबंधन (राजग) से आधिकारिक रूप से अलग नहीं हुए हैं तो उनकी सीट मनमाने ढंग से क्यों बदली गई।' एक वरिष्ठ कांग्रेस नेता ने कहा कि पवार की प्रधानमंत्री से मुलाकात व शिवसेना का वेंकैया नायडू को पत्र लिखना दोनों घटनाक्रम मिला-जुला संकेत दे रहे हैं। हालांकि, एक शीर्ष सूत्र ने मंगलवार को कहा कि यह भी है कि इस समय कोई प्रतिबद्धता नहीं है और मामला वार्ता के अनुसार बढ़ेगा और कांग्रेस जल्दबाजी में नहीं है।</p>
      <h3>Read Also: <a href="https://www.livehindustan.com/national/story-ncp-chief-sharad-pawar-met-with-congress-leaders-on-maharashtra-2859989.html">एनसीपी के साथ बैठक के बाद कांग्रेस ने कहा- जल्द से जल्द बनाएंगे महाराष्ट्र में सरकार</a></h3>
      <p>राकांपा नेता शरद पवार ने सोमवार को सोनिया गांधी से मुलाकात की और गठजोड़ की संभावनाओं पर चर्चा की। मुलाकात के बाद पवार ने कहा, 'मैंने राज्य के राजनीतिक हालात के बारे में सोनिया गांधी को बताया और राकांपा व कांग्रेस के नेता मुद्दों पर चर्चा के लिए मुलाकात करेंगे और फिर सोनिया गांधी को रिपोर्ट करेंगे।' हालांकि, पवार ने भाजपा के साथ किसी गठजोड़ से इनकार किया लेकिन कहा कि बैठक के दौरान शिवसेना को समर्थन देने पर चर्चा नहीं हुई।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।   </b>
      </p>
    </article>
  </body>
</html>