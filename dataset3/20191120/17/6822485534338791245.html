<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829128.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T17:06:00+00:00"/>
    <meta property="og:title" content="تمرین تاکتیکی استقلالی‌ها زیر نظر دستیاران استراماچونی"/>
    <meta property="og:description" content="به گزارش فارس، تمرین امروز استقلال از ساعت 15:30 امروز در شرایطی برگزار شد که آبی پوشان قرار بود طبق برنامه در زمین نفت تهرانسر تمرین کنند اما استقلالی‌ها با توجه به شرایط زمین ورزشگاه انقلاب در زمین چمن این مجموعه برنامه‌های تاکتیکی خود را پیگیری کردند."/>
  </head>
  <body>
    <article>
      <h1>تمرین تاکتیکی استقلالی‌ها زیر نظر دستیاران استراماچونی</h1>
      <address>
        <time datetime="2019-11-20T17:06:00+00:00">20 Nov 2019, 17:06</time>
      </address>
      <p>تمرین امروز تیم فوتبال استقلال زیر نظر دستیاران استراماچونی برگزار شد.</p>
      <p>به گزارش فارس، تمرین امروز استقلال از ساعت 15:30 امروز در شرایطی برگزار شد که آبی پوشان قرار بود طبق برنامه در زمین نفت تهرانسر تمرین کنند اما استقلالی‌ها با توجه به شرایط زمین ورزشگاه انقلاب در زمین چمن این مجموعه برنامه‌های تاکتیکی خود را پیگیری کردند.</p>
      <p>اتفاق عجیب در تمرین امروز عصبانیت سرمربی ایتالیایی از تدارکات این تیم بود. ظاهرا آنها لباس‌های سرمربی تیم استقلال را از ورزشگاه تهرانسر به مجموعه انقلاب منتقل نکرده که این مسئله باعث ناراحتی استراماچونی شد و وی با حالتی عصبانی مجموعه ورزشی انقلاب را ترک کرد.</p>
      <p>* میلاد زکی پور امروز غایب بود، وی به دلیل مصدومیت به بازی با نساجی نمی‌رسد.</p>
      <p>*فرشید باقری مثل روز گذشته حضور داشت و این بازیکن مشکلی برای دیدار با نساجی ندارد.</p>
      <p>* با توجه به عدم حضور استراماچونی در تمرین امروز، بازیکنان زیر نظر دستیاران وی کار کردند.</p>
      <p>* در ابتدای تمرین بازیکنان زیر نظر مارکو گرم کردند و سپس زیر نظر سباستین لتو و کیسر فوتبال درون تیمی انجام دادند.</p>
      <p>به گزارش فارس، تیم استقلال روز 4 آذر در ورزشگاه وطنی قائمشهر به مصاف نساجی می‌رود.</p>
    </article>
  </body>
</html>