<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%AA%D8%B8%D8%A7%D9%87%D8%B1%D8%A7%D8%AA-%D9%85%D8%B1%D8%AF%D9%85-%D8%B9%D8%B1%D8%A7%D9%82-%D9%88-%D8%AF%D8%B1%DA%AF%DB%8C%D8%B1%DB%8C-%D8%A2%D9%86%D8%A7%D9%86-%D8%A8%D8%A7-%D9%86%DB%8C%D8%B1%D9%88%D9%87%D8%A7%DB%8C-%D8%A7%D9%85%D9%86%DB%8C%D8%AA%DB%8C-%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF-20191120/%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87"/>
    <meta property="og:site_name" content="RFI"/>
    <meta property="article:published_time" content="2019-11-20T17:12:09+00:00"/>
    <meta property="og:title" content="تظاهرات مردم عراق و درگیری آنان با نیروهای امنیتی ادامه دارد"/>
    <meta property="og:description" content="تظاهرات مردم در عراق در پایتخت و شهرهای متعدد این کشور همچنان ادامه دارد. معترضین در روز چهارشنبه ۲۰ نوامبر / ۲۹ آبان باز هم به خیابانها آمدند و با نیروهای امنیتی درگیر شدند."/>
  </head>
  <body>
    <article>
      <h1>تظاهرات مردم عراق و درگیری آنان با نیروهای امنیتی ادامه دارد</h1>
      <address><time datetime="2019-11-20T17:12:09+00:00">20 Nov 2019, 17:12</time> by <a rel="author">آزاده والا</a></address>
      <p>
        <b>تظاهرات مردم در عراق در پایتخت و شهرهای متعدد این کشور همچنان ادامه دارد. معترضین در روز چهارشنبه ۲۰ نوامبر / ۲۹ آبان باز هم به خیابانها آمدند و با نیروهای امنیتی درگیر شدند.</b>
      </p>
      <p>معترضین عراقی با وجود اعلام قانون لغو امتیازات و مزایای ﻣﺳﺆولین حکومت و با وجود سرمای شدید امروز نیز ۲۰ نوامبر / ۲۹ آبان دست به تظاهرات و تحصن زدند. و با نیروهای امنیتی درگیر شدند.</p>
      <p>تظاهرکنندگان در بصره، میسان و ناصریه در مسیرهای منتهی به میدانهای نفتی و پالایشگاه‌ها و در تأسیسات تجاری بندر ام قصر و بندر الزبیر تحصن کرده‌اند.</p>
      <p>درگیری‌هایی هم بین معترضان با نیروهای امنیتی در اطراف پل الاحرار در نزدیکی منطقه سبز بغداد که محل استقرار ادارات مهم دولت عراق، سفارتخانه‌های آمریکا و بریتانیا و نیروهای چندملیتی باقی‌مانده در این کشور، روی داده است.</p>
      <p>رئیس کمیته مالی پارلمان عراق امروز جزئیات قانون لغو امتیازات و مزایای ﻣﺳﺆولین کشور را که روز سه شنبه ۱۹ نوامبر / ۲۸ آبان در پارلمان به ﺮﺃی گذاشته شد، اعلام کرد.</p>
      <p>به گزارش یک سازمان غیردولتی عراقی به نام اتحاد معلولین، از آغاز اعتراضات مردم عراق در اواخر اکتبر گذشته تا به حال حدود سه هزار تن معلول شده‌اند. نیروهای امنیتی برای مقابله با تظاهرکنندگان از گاز اشک‌آور، نارنجکهای صوتی، گلوله‌های کائوچویی ونیز گلوله های واقعی و مسلسل سبک استفاده کرده‌اند که تاکنون به کشته شدن دست کم سیصد تن و زخمی شدن پانزده هزار تن انجامیده است.</p>
    </article>
  </body>
</html>