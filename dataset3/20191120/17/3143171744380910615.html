<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/s-teresa-a-scuola-con-rodari-sulle-ali-magiche-della-fantasia.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T17:22:08+00:00"/>
    <meta property="og:title" content="S. Teresa. A scuola con Rodari, sulle ali magiche della fantasia"/>
    <meta property="og:description" content="Coinvolgenti iniziative della Direzione didattica nell'ambito della manifestazione nazionale &quot;Libriamoci&quot;"/>
  </head>
  <body>
    <article>
      <h1>S. Teresa. A scuola con Rodari, sulle ali magiche della fantasia</h1>
      <address><time datetime="2019-11-20T17:22:08+00:00">20 Nov 2019, 17:22</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Coinvolgenti iniziative della Direzione didattica nell'ambito della manifestazione nazionale "Libriamoci"</i>
      </p>
      <p>S. TERESA DI RIVA – “Io credo che le fiabe, quelle vecchie e quelle nuove, possano contribuire a educare la mente. La fiaba è il luogo di tutte le ipotesi: ci può dare delle chiavi per entrare nella realtà per strade nuove, può aiutare il bambino a conoscere il mondo” (Rodari).</p>
      <p>Facendo proprie queste parole la Direzione didattica di Santa Teresa di Riva insieme alla dirigente Maria Grazia D’Amico ha aderito all’iniziativa “Libriamoci. Giornate di lettura nelle scuole”, promossa dal centro per il libro e la lettura del Ministero per i Beni e le Attività culturali. Gli alunni dell’Istituto, dalla scuola dell’infanzia alla Primaria sono stati coinvolti in un percorso di lettura, animata e gioiosa, dedicato a Rodari, di cui nel 2020 si celebra il centenario della nascita.</p>
      <h3>Realizzate “Little free library” e intrapresi girotondi di Flah mob della Lettura</h3>
      <p>Sono stati letti testi di Rodari impiegando lettori esterni e interni, realizzate “Little free library” e intrapresi girotondi di Flah mob della Lettura. Coinvolgenti e partecipati i vari momenti che hanno coinvolto lettori e bambini in un percorso che ha suscitato sguardi affascinati, sorrisi sinceri e divertiti, curiosità per un’esperienza che mira a far nascere negli alunni della Direzione l’amore, unico indissolubile, per la lettura.</p>
    </article>
  </body>
</html>