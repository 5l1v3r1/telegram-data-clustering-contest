<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/20/calcio-pallone-doro-ronaldo-prova-la-rimonta_46b55cae-103f-4781-b5d3-10ed848e62cc.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T17:42:50+00:00"/>
    <meta property="og:title" content="Pallone d'oro, Ronaldo prova la rimonta"/>
    <meta property="og:description" content="Il favorito per 64/a edizione del trofeo è l'olandese Van Dijk (ANSA)"/>
  </head>
  <body>
    <article>
      <h1>Pallone d'oro, Ronaldo prova la rimonta</h1>
      <h2>Il favorito per 64/a edizione del trofeo è l'olandese Van Dijk</h2>
      <address><time datetime="2019-11-20T17:42:50+00:00">20 Nov 2019, 17:42</time> by <a rel="author">Redazione ANSA</a></address>
      <p>Poco più di due settimane e France Football assegnerà il sessantaquattresimo Pallone d'Oro. Negli ultimi mesi si sono avvicendate numerose indiscrezioni sui favoriti per conquistare il trofeo, alimentando la giostra tra gli eterni rivali, Messi e Cristiano Ronaldo, entrambi a caccia del sesto titolo. Ma dopo la vittoria di un centrocampista l'anno scorso (Luka Modric), quest'anno a vincere potrebbe essere un difensore, Virgil Van Dijk, muro dei Reds e della nazionale olandese.</p>
      <p>Il Pallone d'Oro a un difensore porta con sé un nome e un ricordo ben saldo nella mente dei tifosi italiani: Fabio Cannavaro nell'anno di Germania 2006. Lo stesso Van Dijk si è detto fiducioso che stavolta possa toccare a lui, ma per il verdetto finale bisognerà attendere il prossimo 2 dicembre. L'olandese è ancora saldamente in testa alle quote dei bookmakers: Planetwin365 ha fissato a 1,30 il suo successo a Parigi. Nonostante sia stato protagonista di una netta scalata, da quota 12,00 a 3,30 in meno di un mese, CR7 non è nemmeno il diretto inseguitore di Van Dijk, perché viene prima Lionel Messi' (3,00). Molto più staccati Mané (17,00) e Salah (20,00).<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>