<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/serulesek/a-korhazbol-uzent-a-honved-korabbi-legiosa-rendbe-jovok-2020-ig-maga-fedte-fel-az-igazsagot"/>
    <meta property="og:site_name" content="csakfoci.hu"/>
    <meta property="article:published_time" content="2019-11-20T17:12:09+00:00"/>
    <meta property="og:title" content="A kórházból üzent a Honvéd korábbi légiósa: “Rendbe jövök 2020-ig” – maga fedte fel az igazságot"/>
    <meta property="og:description" content="A Honvéd korábbi légiósa, Vladiszlav Kulacs sikeres vállműtéten esett át. Hogy pontosan mikor és milyen körülmények között sérült meg az ukrán támadó, arról nem adott tájékoztatást a kispesti csapat."/>
  </head>
  <body>
    <article>
      <h1>A kórházból üzent a Honvéd korábbi légiósa: “Rendbe jövök 2020-ig” – maga fedte fel az igazságot</h1>
      <address><time datetime="2019-11-20T17:12:09+00:00">20 Nov 2019, 17:12</time> by <a rel="author">csakfoci.hu</a></address>
      <p>
        <b>
          <b>A Honvéd korábbi légiósa, Vladiszlav Kulacs sikeres vállműtéten esett át. Hogy pontosan mikor és milyen körülmények között sérült meg az ukrán támadó, arról nem adott tájékoztatást a kispesti csapat.</b>
        </b>
      </p>
      <p><a href="http://www.csakfoci.hu/magyar-foci/nb-i/honved/honved-szerzodest-bontottak-a-nyaron-erkezo-legiossal-hivatalos">Honlapunkon is beszámoltunk arról</a>, hogy a Budapest Honvéd FC az elmúlt héten szerződést bontott a nyáron érkezett légiósával, <b>Vladiszlav Kulaccsal</b>. A kispestiek <a href="https://honvedfc.hu/hirek/vladyslav-kulach-tavozik/2019-11-15">rövid közleményükben</a> kitértek arra, hogy “a 26 esztendős, korábbi ukrán utánpótlás-válogatott támadó a sorozatos sérülései miatt sajnos nem tudta azt a teljesítményt nyújtani, amelyre tudása alapján képes lenne” – így visszatér a Sahtar Donyeckhez.</p>
      <p>A klubhonlap tájékoztatása nem tért ki arra, hogy pontosan mikor és milyen körülmények között sérült meg a csatárként, visszavont támadóként és szélsőként is bevethető labdarúgó, aki a napokban a közösségi oldalán fedte fel az igazságot.</p>
      <p><b>Kulacs nagy valószínűséggel vállműtéten esett át </b>a közelmúltban, és egy kórházban készült fotót tett ki magáról a közösségi oldalára, amelyen jól látható, hogy fel van kötve a bal karja.</p>
      <p>– <i>Rendbe jövök 2020-ig </i>– írta az ex-kispesti futballista, akinek az Instagramon közzétett bejegyzése után a szurkolók mellett a honfitársai közül a Ferencváros középpályása, Ihor Haratin és a Mezőkövesd védője, Andrij Nesterov is jobbulást kívánt neki.</p>
      <blockquote>
        <b>Arról nincs információ, hogy a beavatkozás miatt pontosan mennyi kihagyás vár majd rá.</b>
      </blockquote>
      <p>Kulacs idén nyáron érkezett egy évre kölcsönbe az NB I-es együtteshez, ahol három bajnokin, három EL-selejtezőn, és egy kupamérkőzésen lépett pályára, a Magyar Kupában duplázott a Dunaharaszti ellen 7-1-re megnyert találkozón.</p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/nb-i/honved/honved-szerzodest-bontottak-a-nyaron-erkezo-legiossal-hivatalos"><pic src="http://www.csakfoci.hu/wp-content/uploads/2019/11/kulacs-1080x506.jpg"/><br/></a><b><a href="http://www.csakfoci.hu/magyar-foci/nb-i/honved/honved-szerzodest-bontottak-a-nyaron-erkezo-legiossal-hivatalos">Honvéd: Szerződést bontottak a nyáron érkező légióssal – hivatalos<br/></a></b>Az ukrán játékos a sorozatos sérülései miatt nem tudott megfelelő teljesítményt nyújtani.</td>
        </tr>
      </table>
    </article>
  </body>
</html>