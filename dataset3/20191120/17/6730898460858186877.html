<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/facebook_testira_aplikaciju_za_pravljenje_meme-ova-82141"/>
    <meta property="og:site_name" content="Benchmark"/>
    <meta property="article:published_time" content="2019-11-20T17:30:00+00:00"/>
    <meta property="og:title" content="Facebook testira aplikaciju za pravljenje MEME-ova"/>
    <meta property="og:description" content="Facebook u pokušaju zadržavanja popularnosti predstavlja razne eksperimentalne aplikacije, od kojih je poslednja namenjena mlađoj populaciji"/>
  </head>
  <body>
    <article>
      <h1>Facebook testira aplikaciju za pravljenje MEME-ova</h1>
      <address>
        <time datetime="2019-11-20T17:30:00+00:00">20 Nov 2019, 17:30</time>
      </address>
      <figure>
        <img src="https://www.benchmark.rs/assets/img/news/main/c0ae1c9bafde2b0e3ad41c4c42242cae.jpg"/>
      </figure>
      <p><a href="https://www.benchmark.rs/tag/facebook-75"><b>Facebook</b></a> testira još jednu od svojih bizarnih projekat-aplikacija ovog puta namenjenu nešto mlađoj populaciji. U pitanju je aplikacija nazvana Whale, a namenjena pravljenju popularnih MEME-ova.</p>
      <p>Cilj aplikacije je da pravljenje slika učini jednostavnijim objedinjavanjem biblioteke slika i alata za njihovu obradu. Prema opisu autora, unutar nje možete dodavati filtere, stikere i emoji-e, kropovati i podeliti putem društvenih mreža ili chat aplikacija.</p>
      <p>Kao autor aplikacije potpisan je “NPE Team from Facebook”, što predstavlja internu grupu za testiranje u okviru kompanije nazvanu New Product Experimentation. Ista grupa je autor još dve aplikacije, Aux i Bump, koje su namenjene studentima.</p>
      <h3>Pogledajte još: <a href="https://www.benchmark.rs/vesti/facebook_sprema_instagram_dozivljaj_i_za_svoje_korisnike-82113">Facebook sprema Instagram doživljaj i za svoje korisnike</a></h3>
      <p>Za sada je aplikacija dostupna samo u kanadskom Play Store-u, a nije poznato da li će i kada biti objavljena i za druga tržišta, naročito obzirom da Facebook za sobom već ima dovoljno otkazanih projekata ovog tipa.</p>
      <p>Ova aplikacija je još jedan od pokušaja Facebooka da pojača svoj uticaj na mlađu populaciju, od koje prema istraživanjima u Americi svega 50% koristi Facebook. Ova društvena mreža po popularnosti u tom demografskom segmentu gubi bitku sa Snapchatom i od skora i TikTok-om.</p>
      <p>
        <i>Izvor: <a href="https://thenextweb.com/">TNW</a></i>
      </p>
      <figure>
        <iframe src="https://www.youtube.com/embed/zcWZ69WolLA" width="600" height="450" data-service="Youtube" scrolling="no"/>
      </figure>
    </article>
  </body>
</html>