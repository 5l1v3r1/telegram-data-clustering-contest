<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742731"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T17:10:00+00:00"/>
    <meta property="og:title" content="&quot;มู&quot;ดึงผู้ช่วยโค้ชลีลล์เป็นมือขวาคนใหม่"/>
    <meta property="og:description" content="'โชเซ มูรินโญ' กุนซือป้ายแดง สเปอร์ส จัดการดึง 'ชูเอา ซาคราเมนโต' ผู้ช่วยโค้ช ลีลล์ มารับบทมือขวาคนใหม่เรียบร้อย"/>
  </head>
  <body>
    <article>
      <h1>"มู"ดึงผู้ช่วยโค้ชลีลล์เป็นมือขวาคนใหม่</h1>
      <address>
        <time datetime="2019-11-20T17:10:00+00:00">20 Nov 2019, 17:10</time>
      </address>
      <p>
        <b>"โชเซ มูรินโญ" กุนซือป้ายแดง สเปอร์ส จัดการดึง "ชูเอา ซาคราเมนโต" ผู้ช่วยโค้ช ลีลล์ มารับบทมือขวาคนใหม่เรียบร้อย</b>
      </p>
      <p>โชเซ มูรินโญ ผู้จัดการทีมคนใหม่ของ ทอตแนม ฮอตสเปอร์ ทีมดังแห่งศึกพรีเมียร์ลีก อังกฤษ ได้ทีมแบ็กรูมสตาฟฟ์ชุดใหม่เรียบร้อย โดยดึง ชูเอา ซาคราเมนโต ผู้ช่วยโค้ชของ ลีลล์ มานั่งในตำแหน่งผู้ช่วยผู้จัดการทีม<br/><br/>ด้าน นูโน ซานโตส ที่ย้ายมาจาก ลีลล์ พร้อมกับ ซาคราเมนโต นั้น จะเข้ามารับตำแหน่งโค้ชผู้รักษาประตู ส่วน คาร์ลอส ลาลิน จะเข้ามาเป็นโค้ชความฟิต, โจวานนี แชร์รา รับบทนักวิเคราะห์ และริคาร์โด ฟอร์โมชิโน จะเข้ามาเป็นแมวมองคนใหม่ โดยทั้ง 3 คนเคยร่วมงานกับ มูรินโญ มาแล้วที่ แมนเชสเตอร์ ยูไนเต็ด<br/><br/>ก่อนหน้านี้มีข่าวว่า มูรินโญ อาจจะหวนไปดึง รุย ฟาเรีย อดีตมือขวาคู่ใจ ที่เคยร่วมงานกันที่ เชลซี และแมนฯ ยูไนเต็ด กลับมาทำงานด้วยกันอีกครั้ง ทว่าเรื่องดังกล่าวก็ถูกปฏิเสธไปอย่างรวดเร็วเนื่องจาก ฟาเรีย ยังมีสัญญาคุมสโมสรในกาตาร์อยู่นั่นเอง.<br/><br/><b>ภาพ gettyimages</b><br/><br/> </p>
    </article>
  </body>
</html>