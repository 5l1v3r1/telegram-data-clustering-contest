<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/oleksandr-lysenko-oglyanuv-nove-viddilennya-neyrohirurgiyi-v-sumskiy-centralniy-miskiy-likarni"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-20T17:44:00+00:00"/>
    <meta property="og:title" content="Олександр Лисенко оглянув нове відділення нейрохірургії в Сумській центральній міській лікарні"/>
    <meta property="og:description" content="Сьогодні у КНП «Центральна міська клінічна лікарня» на базі Центру церебро-васкулярної та серцево-судинної патології запрацювало відділення нейрохірургії. Нове відділення оглянув міський голова Олександр ЛИСЕНКО спільно з директором КНП «Центральна міська клінічна лікарня» Валентиною ДОМІНАС та в. о. начальника відділу охорони здоров'я Наталією КІПЕНКО."/>
  </head>
  <body>
    <article>
      <h1>Олександр Лисенко оглянув нове відділення нейрохірургії в Сумській центральній міській лікарні</h1>
      <address>
        <time datetime="2019-11-20T17:44:00+00:00">20 Nov 2019, 17:44</time>
      </address>
      <p>Сьогодні у КНП «Центральна міська клінічна лікарня» на базі Центру церебро-васкулярної та серцево-судинної патології запрацювало відділення нейрохірургії.</p>
      <p>Нове відділення оглянув міський голова Олександр ЛИСЕНКО спільно з директором КНП «Центральна міська клінічна лікарня» Валентиною ДОМІНАС та в. о. начальника відділу охорони здоров'я Наталією КІПЕНКО.</p>
      <figure>
        <img src="http://sumy.today/sites/default/files/img_6647_0.jpg"/>
      </figure>
      <p>Ремонт приміщення для нового відділення тривав два місяці. Протягом цього часу його повністю модернізували: замінили мережі водопостачання та каналізації, електричні мережі, вікна, двері, закупили меблі. Реконструкція відділення була проведена коштом міського бюджету та меценатів (благодійного фонду «Технологія»).</p>
      <p>«В питанні модернізації відділення нейрохірургії лікарні головним моментом стала консолідована робота міської влади, депутатів та небайдужих людей. Спільно ми продовжуємо покращувати умови для пацієнтів медзакладу та персоналу. Для мене, як міського голови, важливо щоб сумчани отримували якісні медичні послуги, це, зокрема стосується і умов перебування пацієнтів у лікарні. Адже те, в яких умовах проходить лікування, безпосередньо впливає і на швидке одужання», – сказав міський голова.</p>
      <figure>
        <img src="http://sumy.today/sites/default/files/img_6658_0.jpg"/>
      </figure>
      <p>Про особливості відділення розповіла директор лікарні Валентина Домінас. За її словами, наразі в закладі є всі можливості для діагностики травм і захворювань нейрохірургічного профілю та проведення операцій, технічно відділення нейрохірургії відповідає усім медичним вимогам, які зараз діють. Окрім цього у відділенні працюють фахівці, які постійно удосконалюють свою майстерність у клініках світового рівня, на міжнародних курсах і конференціях.</p>
      <figure>
        <img src="http://sumy.today/sites/default/files/img_6661_0.jpg"/>
      </figure>
      <p>Потужність відділення нейрохірургії розрахована на 15 ліжок. Завдяки благодійникам до кожного підвели централізовану систему подачі кисню. </p>
      <p>Насамкінець Олександр Лисенко повідомив про збільшення кількості ліжко-місць для відділення неврології. За його словами у зв'язку з ремонтом відділення неврології у лікарні № 4 у центральній міській лікарні додали 20 профільних ліжок для лікування пацієнтів з інсультами. Тож відтепер на базі КНП «Центральна міська клінічна лікарня» функціонує 60 місць для лікування хворих з інсультами. Як зауважила заступник начальника відділу охорони здоров'я Наталія Кіпенко, враховуючи показники захворюваності містян на дану хворобу протягом останніх трьох років, кількість цих ліжок достатня.</p>
      <figure>
        <img src="http://sumy.today/sites/default/files/img_6663_0.jpg"/>
      </figure>
      <p>Оглянули посадовці і одне з відремонтованих приймальних відділень. Загалом їх у центральній міській лікарні налічується два. В іншому ремонт ще триває. Оновлення приміщень приймальних відділень виконується коштом міського бюджету. Як зауважив міський голова, – приймальне відділення – «обличчя» всієї лікарні, саме тому, аби пацієнти відчували себе максимально комфортно, воно має відповідати всім стандартам і вимогам.</p>
      <figure>
        <img src="http://sumy.today/sites/default/files/img_6698_0.jpg"/>
      </figure>
      <p>
        <b>R</b>
      </p>
    </article>
  </body>
</html>