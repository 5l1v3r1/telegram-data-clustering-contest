<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714472-telesigrafo-apo-to-yp-prostasias-toy-polith-ekkenoste-entos-15-hmeron-oles-tis-katalhpseis.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T17:30:00+00:00"/>
    <meta property="og:title" content="Τελεσίγραφο από το υπ. Προστασίας του Πολίτη: Εκκενώστε εντός 15 ημερών όλες τις καταλήψεις"/>
    <meta property="og:description" content="Προθεσμία δεκαπέντε ημερών δίνει το υπουργείο Προστασίας του Πολίτη στα άτομα που διαμένουν ή συμμετέχουν σε καταλήψεις δημόσιων ή ιδιωτικών κτηρίων, ώστε να αποχωρήσουν από"/>
  </head>
  <body>
    <article>
      <h1>Τελεσίγραφο από το υπ. Προστασίας του Πολίτη: Εκκενώστε εντός 15 ημερών όλες τις καταλήψεις</h1>
      <address>
        <time datetime="2019-11-20T17:30:00+00:00">20 Nov 2019, 17:30</time>
      </address>
      <p>Προθεσμία δεκαπέντε ημερών δίνει το υπουργείο Προστασίας του Πολίτη στα άτομα που διαμένουν ή συμμετέχουν σε καταλήψεις δημόσιων ή ιδιωτικών κτηρίων, ώστε να αποχωρήσουν από αυτές.</p>
      <p>Διευκρινίζεται μάλιστα ότι αν στα εν λόγω κτήρια διαμένουν πρόσφυγες, αυτοί θα οδηγηθούν στους καταυλισμούς που δημιουργούνται στην ενδοχώρα.</p>
      <p>Δεν αναφέρεται πάντως ρητά τι θα συμβεί σε περίπτωση μη συμμόρφωσης των καταληψιών με την υπόδειξη του υπουργείου.</p>
      <p>Αναλυτικά η ανακοίνωση:</p>
      <p>«Καλούνται όσοι παρανόμως έχουν καταλάβει κτήρια, δημόσια ή ιδιωτικά, να τα εκκενώσουν. Εάν σε αυτά στεγάζονται αιτούντες άσυλο ή υπήκοοι τρίτων χωρών, να ενημερωθούν ότι θα μεταφερθούν σε δομές παραμονής της ενδοχώρας. Για τον σκοπό της μετακίνησης, θα επικοινωνήσουν μαζί τους, οι αρμόδιες υπηρεσίες του Υπουργείου Προστασίας του Πολίτη. Εάν τα κτήρια είναι ιδιωτικά, για να παραμείνουν οι σημερινοί καταληψίες χρειάζεται να έρθουν σε επαφή με τους ιδιοκτήτες και να συμφωνήσουν σε όρους μίσθωσης.</p>
      <p>Η προθεσμία για την εκκένωση είναι 15 ημέρες από τη δημοσίευση της παρούσης στον Τύπο.»</p>
      <p>
        <a href="http://www.topontiki.gr/article/353184/telesigrafo-apo-yp-prostasias-toy-politi-ekkenoste-entos-15-imeron-oles-tis">topontiki</a>
      </p>
    </article>
  </body>
</html>