<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/20/esplosione-barcellona-pozzo-di-gotto-fuochi-artificiali/"/>
    <meta property="og:site_name" content="Il Post"/>
    <meta property="article:published_time" content="2019-11-20T17:21:13+00:00"/>
    <meta property="og:title" content="L’esplosione nel deposito di fuochi d’artificio a Barcellona Pozzo di Gotto"/>
    <meta property="og:description" content="Ha causato quattro morti e alcuni feriti, sembra che sia stata causata per errore da un gruppo di operai"/>
  </head>
  <body>
    <article>
      <h1>L’esplosione nel deposito di fuochi d’artificio a Barcellona Pozzo di Gotto</h1>
      <h2>Ha causato quattro morti e alcuni feriti, sembra che sia stata causata per errore da un gruppo di operai</h2>
      <address>
        <time datetime="2019-11-20T17:21:13+00:00">20 Nov 2019, 17:21</time>
      </address>
      <p>Mercoledì pomeriggio c’è stata una grossa esplosione in un deposito di fuochi artificiali vicino a Barcellona Pozzo di Gotto, in provincia di Messina. Secondo le stime riportate da tutti i giornali <a href="https://www.corriere.it/cronache/19_novembre_20/esplosione-fabbrica-fuochi-d-artificio-si-temono-diverse-vittime-e4ffdade-0bb5-11ea-a21c-9507e0a03cd5.shtml">ci sono quattro morti</a>, mentre sui feriti circolano stime diverse che variano da <a href="https://palermo.repubblica.it/cronaca/2019/11/20/news/barcellona_esplosione_in_fabbrica_di_fuochi_d_artificio_cinque_morti-241508833/?ref=RHPPLF-BH-I0-C8-P2-S1.8-T1">due</a> a <a href="https://livesicilia.it/2019/11/20/barcellona-esplosione-in-fabbrica-ci-sono-morti-e-feriti_1100883/">quattro</a>. Il <i>Corriere della Sera</i> scrive che una persona è stata trovata viva fra le macerie dell’edificio, mentre un’altra risulta ancora dispersa.</p>
      <p>La dinamica dell’incidente non è ancora stata chiarita. Il comandante dei carabinieri di Barcellona Pozzo di Gotto <a href="https://palermo.repubblica.it/cronaca/2019/11/20/news/barcellona_esplosione_in_fabbrica_di_fuochi_d_artificio_cinque_morti-241508833/?ref=RHPPLF-BH-I0-C8-P2-S1.8-T1">ha detto</a> che secondo le prime informazioni le esplosioni sono state due e che sarebbero state causate dalle scintille prodotte da alcune saldatrici maneggiate da operai, ma la notizia non è ancora stata confermata da altre fonti. Il deposito apparteneva alla fabbrica di fuochi d’artificio di Vito Costa, piuttosto nota nel settore.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d100389.47497924652!2d15.139233270155769!3d38.159463064319525!2m3!1f0!2f0!3f0!3m2!1i1024!2i768!4f13.1!3m3!1m2!1s0x1314255092210281%3A0x1ac8f396070300da!2s98051%20Barcellona%20Pozzo%20di%20Gotto%20ME!5e0!3m2!1sit!2sit!4v1574270004835!5m2!1sit!2sit" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/19/museo-del-prado/"/>
        <a href="https://www.ilpost.it/2019/11/19/google-algoritmi-interventi-manuali/"/>
        <a href="https://www.ilpost.it/2019/11/19/servizi-streaming-pirateria-torrent/"/>
      </related>
    </article>
  </body>
</html>