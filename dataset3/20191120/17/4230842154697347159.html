<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-na-donbasi-poraneno-shistoh-ukrayinskyh-bijtsiv-shtab-oos/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T17:10:53+00:00"/>
    <meta property="og:title" content="На Донбасі поранено шістьох українських бійців – штаб ООС"/>
    <meta property="og:description" content="Бойовики продовжують обстрілювати позиції бійців Операції об’єднаних сил на Донбасі. За добу поранено шістьох українських військовослужбовців."/>
  </head>
  <body>
    <article>
      <h1>На Донбасі поранено шістьох українських бійців – штаб ООС</h1>
      <address>
        <time datetime="2019-11-20T17:10:53+00:00">20 Nov 2019, 17:10</time>
      </address>
      <p>Бойовики продовжують обстрілювати позиції бійців Операції об’єднаних сил на Донбасі. За добу поранено шістьох українських військовослужбовців.</p>
      <p>Шістьох бійців Операції об’єднаних сил поранено внаслідок ворожих обстрілів на сході України від початку доби у середу, 20 листопада.</p>
      <p>Бойовики відкривали вогонь із озброєння БМП, гранатометів різних систем і великокаліберних кулеметів.</p>
      <p>Під обстріли потрапили позиції українських військ у районі відповідальності оперативно-тактичних угруповань Північ та Схід.</p>
      <p>При цьому ділянки, де відбулося розведення сил і засобів, обстріляно не було.</p>
      <p><b>Читайте:</b> <a href="https://fakty.com.ua/ua/ukraine/20191114-v-oon-nazvaly-vijnu-na-donbasi-najstarishym-konfliktom-u-sviti/">В ООН назвали війну на Донбасі найстарішим конфліктом у світі</a></p>
      <blockquote>– Так, українська сторона, на одній із ділянок сьогодні двічі просила “тишу” для надання допомоги пораненим. Бойовики Росії давали на це згоду, але підступно продовжували вести вогонь із автоматичних гранатометів, – йдеться у повідомленні прес-центру ООС.</blockquote>
      <p>Нагадаємо, президент Володимир Зеленський планує говорити на нормандській зустрічі про <a href="https://fakty.com.ua/ua/ukraine/20191120-peremyr-ya-na-donbasi-maye-buty-z-chitkymy-terminamy-i-zobov-yazannyamy-zelenskyj/">перемир’я з чіткими термінами і зобов’язаннями</a>.</p>
    </article>
  </body>
</html>