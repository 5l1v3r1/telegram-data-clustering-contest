<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919342/%D8%AF%D8%B3%D8%AA%DA%AF%DB%8C%D8%B1%DB%8C-%D8%AA%D8%B9%D8%AF%D8%A7%D8%AF-%D8%B2%DB%8C%D8%A7%D8%AF%DB%8C-%D8%A7%D8%B2-%D9%85%D8%AE%D9%84%D8%A7%D9%86-%D8%A7%D9%85%D9%86%DB%8C%D8%AA-%D8%AF%D8%B1-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-20T17:16:04+00:00"/>
    <meta property="og:title" content="دستگیری تعداد زیادی از مخلان امنیت در لرستان"/>
    <meta property="og:description" content="ایسنا/لرستان معاون سیاسی، امنیتی و اجتماعی استانداری لرستان گفت: در جریان نارضایتی‌های اخیر در لرستان تعداد زیادی از مخلان امنیت و آشوبگران دستگیر شده‌اند."/>
  </head>
  <body>
    <article>
      <h1>دستگیری تعداد زیادی از مخلان امنیت در لرستان</h1>
      <address><time datetime="2019-11-20T17:16:04+00:00">20 Nov 2019, 17:16</time> by <a rel="author">ابراهیم شریفی</a></address>
      <p>ایسنا/لرستان معاون سیاسی، امنیتی و اجتماعی استانداری لرستان گفت: در جریان نارضایتی‌های اخیر در لرستان تعداد زیادی از مخلان امنیت و آشوبگران دستگیر شده‌اند.</p>
      <p>محمود ثمینی در حاشیه راهپیمایی مردم خرم‌آباد به خبرنگاران، اظهار کرد: مردم با بصیرت لرستان به‌صورت خودجوش به میدان آمدندو به دلیل اعتقاد به نظام و رهبری امنیت جامعه را بر همه چیز ترجیح می‌دهند.</p>
      <p>وی با بیان اینکه کم و کاستی‌هایی در سطح بازار وجود دارد، خاطرنشان کرد: این در حالیست که دولت درصدد تنظیم بازار و کنترل قیمت‌ها است.</p>
      <p>معاون استاندار لرستان اضافه کرد: تمام عایدات حاصل از افزایش نرخ بنزین به‌حساب افراد غیر برخوردار شناسایی شده کشور واریز می‌شود و در عین حال کنترل بازار هم توسط دستگاه‌های مربوط انجام می‌شود.</p>
      <p>ثمینی بیان کرد: در جریان اعلام نارضایتی‌ها اراذل، اوباش، فتنه گران و کسانی که مخالف نظام بودند سوءاستفاده و بهره‌برداری کردند و امروز مردم با شرکت در راهپیمایی این عمل قبیح آن‌ها را محکوم کردند.</p>
      <p>وی ادامه داد: تعدادی از مخلان امنیت و آشوبگران دستگیرشده‌اند که جزئیات آن اعلام خواهد شد.</p>
      <p>انتهای پیام</p>
    </article>
  </body>
</html>