<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/ion-postu-si-a-dat-demisia-din-functia-de-membru-al-consiliului-superior-al-magistraturii_3059709.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-20T17:50:13+00:00"/>
    <meta property="og:title" content="Ion Postu și-a dat demisia din funcția de membru al Consiliului Superior al Magistraturii"/>
    <meta property="og:description" content="Consiliului Superior al Magistraturii, autoritatea care autoadministrează întreg corpul judecătoresc din Moldova se află din nou în blocaj instituţional. Ion Postu și-a dat demisia din funcția de membru al Consiliului Superior al Magistraturii. El a depus"/>
  </head>
  <body>
    <article>
      <h1>Ion Postu și-a dat demisia din funcția de membru al Consiliului Superior al Magistraturii</h1>
      <address><time datetime="2019-11-20T17:50:13+00:00">20 Nov 2019, 17:50</time> by <a rel="author">PUBLIKA.MD</a></address>
      <p>Consiliului Superior al Magistraturii, autoritatea care autoadministrează întreg corpul judecătoresc din Moldova se află din nou în blocaj instituţional. <b>Ion Postu și-a dat demisia din funcția de membru al Consiliului Superior al Magistraturii.</b> El a depus o cerere prin care solicită CSM-ului să ia act de încetarea mandatului din data de 21 noiembrie. Informaţia a fost confirmată de Dorel Musteaţă, şeful interimar demis al CSM. </p>
      <p>Solicitat telefonic,<b> Ion Postu nu a fost de găsit pentru a explica motivele pentru care pleacă din acest post.</b> Însă în cererea magistratului, care a părut în presă, este specificat că <b>demisia survine în contextul ultimelor evenimente legate de reforma Justiției și planarea de suspiciuni în privința aspectelor de legalitate ce țin de activitatea CSM.</b></p>
      <p>În cererea depusă, Ion Postu mai spune că CSM trebuie să revină la normalitate și să fie un organ de autoadministrare judecătorească autentic, cu un rol plenipotențiar, în lumina prevederilor constituționale, pentru a realiza o reformă a justiției veritabilă, de rezultatele căreia să beneficieze toți cetățenii.</p>
      <p><b>Conferenţiarul universitar Ion Postu este membrul CSM delegat de Adunarea Generală Extraordinară a Judecătorilor, convocată în septembrie, ca să asigure interimatul la şefia Consiliului Superior al Magistraturii.</b> Asta după ce acelaşi for al judecătorilor a retras mandatele a şapte membri ai CSM, printre care şi fostul preşedinte interimar Musteaţă.</p>
      <p>Ion Postu a fost ales membru al Consiliului Superior al Magistraturii din rândul profesorilor de drept în data de 15 decembrie 2017. </p>
      <related>
        <h4>Pe aceeaşi temă</h4>
        <a href="https://www.publika.md/ghimpu-nastase-trebuie-sa-si-dea-demisia-din-functia-de-ministru-de-interne-s-a-facut-coordonatore-ca-in-romanul-criminal-nasul_3049968.html"/>
        <a href="https://www.publika.md/vladimir-turcan-ii-raspunde-deputatul-pas-lilian-carp-care-i-a-cerut-demisia_3050983.html"/>
        <a href="https://www.publika.md/magistratii-care-au-cerut-demisia-incorpore-a-membrilor-csm-reclama-presiuni-din-partea-acestora_3053491.html"/>
      </related>
    </article>
  </body>
</html>