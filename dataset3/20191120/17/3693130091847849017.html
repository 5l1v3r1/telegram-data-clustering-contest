<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/rusya-dan-israil-aciklamasi-durumdan-endise-ve-nefret-duyuyoruz-1209512.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T17:01:00+00:00"/>
    <meta property="og:title" content="Rusya'dan İsrail açıklaması: Durumdan endişe ve nefret duyuyoruz"/>
    <meta property="og:description" content="Rusya Dışişleri Bakanlığınca, İsrail'in çeşitli hedeflere saldırı düzenleyerek Suriye'deki durumu kötüleştirdiği ifade edildi."/>
  </head>
  <body>
    <article>
      <h1>Rusya'dan İsrail açıklaması: Durumdan endişe ve nefret duyuyoruz</h1>
      <h2>Rusya Dışişleri Bakanlığınca, İsrail'in çeşitli hedeflere saldırı düzenleyerek Suriye'deki durumu kötüleştirdiği ifade edildi.</h2>
      <address>
        <time datetime="2019-11-20T17:01:00+00:00">20 Nov 2019, 17:01</time>
      </address>
      <p>Bakanlıktan yapılan yazılı açıklamada, <b>İsrail'in Suriye'deki </b>çeşitli hedeflere saldırı düzenlediği hatırlatıldı.</p>
      <p><b>Rusya'n</b>ın durumdan endişe ve nefret duyduğuna dikkati çekilen açıklamada, "<b>Suriye'nin </b>ve bölgedeki ülkelerin egemenliği ve toprak bütünlüğüne saygı gösterilmesi önemli. İsrail'in eylemleri, Suriye'deki durumu kötüleştiriyor." ifadelerine yer verildi.</p>
      <p>
        <b>İsrail'in Suriye'ye saldırıları</b>
      </p>
      <p><b>İsrail, </b>iç savaşın başladığı 2011'den bu yana zaman zaman Suriye ve Golan Tepeleri'nden topraklarına roket atıldığını ileri sürerek, İran destekli Hizbullah güçlerine ve Suriye ordusuna ait askeri noktalara saldırılar düzenliyor.</p>
      <p><b>Tel Aviv</b> yönetimi, bu saldırıların birçoğunu üstlenmese de hem Suriye yönetimi hem Rusya, Suriye'ye yönelik birçok hava saldırısının arkasında İsrail'in olduğunda ısrar ediyor.</p>
      <p>İsrail <b>"sürpriz bir şekilde"</b> bu yıl, <b>Suriye'deki </b>İran hedeflerine yönelik hava saldırılarını üstlenmeye başladı.</p>
      <p><b>İsrail Başbakanı Binyamin Netanyahu</b>, daha önce yaptığı açıklamada, Suriye'ye yönelik bazı saldırıların kendilerince düzenlendiğini ifade etmişti.</p>
    </article>
  </body>
</html>