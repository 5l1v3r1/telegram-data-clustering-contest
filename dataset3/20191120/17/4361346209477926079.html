<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/kenderesi-tamas-irasbeli-megrovast-kapott-a-zaklatasi-ugy-miatt/187054"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T17:14:00+00:00"/>
    <meta property="og:title" content="Kenderesi Tamás írásbeli megrovást kapott a zaklatási ügy miatt"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kenderesi Tamás írásbeli megrovást kapott a zaklatási ügy miatt</mark>
      </h1>
      <address><time datetime="2019-11-20T17:14:00+00:00">20 Nov 2019, 17:14</time> by <a rel="author">MTI</a></address>
      <p>A Magyar Úszó Szövetség írásbeli megrovásban részesítette Kenderesi Tamást, valamint szövetségi támogatását fél évre megvonta, utóbbi büntetést azonban fél évre felfüggesztette.</p>
      <p>A 22 éves olimpiai bronzérmesnek azért kellett a szervezet fegyelmi bizottsága előtt felelnie, mert a júliusi kvangdzsui világbajnokság idején egy helyi szórakozóhelyen elkövetett meggondolatlan tettéért a helyi hatóságok szexuális zaklatással vádolták meg.</p>
      <p>A MÚSZ szerdai közleménye szerint a Fábry György vezette bizottság az úszó által elmondottakat, valamint a Koreai Köztársaságból megkapott hivatalos bírósági jegyzőkönyvben foglaltakat figyelembe véve megállapította, hogy Kenderesi Tamás egyrendbeli szándékos fegyelmi vétséget követett el, megsértvén a szervezet etikai szabályzatát.</p>
    </article>
  </body>
</html>