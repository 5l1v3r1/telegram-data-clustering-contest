<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/v-yes-porahuvali-finansuvannya-vidilene-ukrayini-za-p-yat-rokiv-330335_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T17:11:00+00:00"/>
    <meta property="og:title" content="В ЄС порахували фінансування виділене Україні за п'ять років"/>
    <meta property="og:description" content="У представництві ЄС заявляють, що мають намір і далі сприяти реформам."/>
  </head>
  <body>
    <article>
      <h1>В ЄС порахували фінансування виділене Україні за п'ять років</h1>
      <h2>У представництві ЄС заявляють, що мають намір і далі сприяти реформам.</h2>
      <address>
        <time datetime="2019-11-20T17:11:00+00:00">20 Nov 2019, 17:11</time>
      </address>
      <p><b><a href="https://dt.ua/ECONOMICS/yevrosoyuz-pogodiv-byudzhet-na-2020-rik-330160_.html">Європейський союз</a> </b>за п'ять років, з 2014 року, надав Україні макрофінансування у розмірі 15 млрд євро і має намір продовжувати при реалізації реформ. Про це заявив сьогодні глава представництва Євросоюзу в Україні Матті Маасікас на відкритому засіданні Кабінету міністрів.</p>
      <p>"З 2014 року Європейський Союз мобілізував безпрецедентний пакет підтримки в розмірі 15 мільярдів євро грантових і позикових коштів для підтримки процесу реформ практично в усіх галузях: транспорт, енергетика, безпека харчових продуктів, сільське господарство, антимонопольна сфера, фінансові послуги, митна сфера, охорона навколишнього середовища та навіть повітряний транспорт ", - підкреслив Маасікас.</p>
      <p>Він заявив, що більшість українських реформ повинні привести до поліпшення бізнес-клімату, що в свою чергу підсилить впевненість інвесторів. Дипломат додав, що чим більше реформ буде в Україні, тим більшою буде фінансова підтримка від Євросоюзу.</p>
      <p>Повідомлялося, що за період з початку конфлікту на Сході України до вересня місяця поточного року <b><a href="https://dt.ua/ECONOMICS/za-p-yat-rokiv-frn-ta-yes-nadali-ukrayini-finansuvannya-na-sumu-ponad-16-mlrd-yevro-324606_.html">Німеччина надала Києву фінансування</a></b> (як у вигляді кредитів, які підлягають поверненню, так і безповоротної допомоги) загальним розміром майже 1,4 мільярда євро.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>