<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/takvimin-emekli-oyununu-desifre-etti-20111906.html"/>
    <meta property="og:site_name" content="OdaTV"/>
    <meta property="article:published_time" content="2019-11-20T17:06:00+00:00"/>
    <meta property="og:title" content="Takvim'in emekli oyununu deşifre etti"/>
    <meta property="og:description" content="Türkiye İşçi Partisi Genel Başkanı Erkan Baş ise, Meclis basın toplantısında konuyla ilgili olarak dikkat çeken açıklamalarda bulundu."/>
  </head>
  <body>
    <article>
      <h1>Takvim'in emekli oyununu deşifre etti</h1>
      <h2>Türkiye İşçi Partisi Genel Başkanı Erkan Baş ise, Meclis basın toplantısında konuyla ilgili olarak dikkat çeken açıklamalarda bulundu.</h2>
      <address>
        <time datetime="2019-11-20T17:06:00+00:00">20 Nov 2019, 17:06</time>
      </address>
      <p>Türkiye, son dönemde muhafazakar zenginlerin yaptıkları kutlamaları konuşuyor. Türkiye İşçi Partisi Genel Başkanı Erkan Baş ise, Meclis basın toplantısında konuyla ilgili olarak dikkat çeken açıklamalarda bulundu.</p>
      <p>TİP Genel Başkanı, Sağlık Bakanlığı’nda daha önce müşavir olarak çalışan Ahmet Emin Söylemez ve Büşra Nur Çalar’ın çocukları için yaptığı mevlitte 40 günlük çocuğa tek taş takılmasına tepki göstererek,<b> “Minik yavrumuza ailesiyle mutlu ve huzur dolu bir hayat diliyoruz ama aynı hayatı onunla aynı yaştaki milyonlarca çocuğumuz için de istiyoruz” </b>dedi.</p>
      <p>
        <b>"BİR GÜN BİLE ISKALAMADAN..."</b>
      </p>
      <p>Bu şatafatlı hayatı yaşayanların dili, dini, ırkı, cinsiyetinin hiç önemli olmadığını söyleyen Baş, ATV'nin, söz konusu gösterişli doğum gününü anahaber bülteninde savunmasına da sert tepki gösterdi. Baş, Kalyon İnşaat’ın sahip olduğu Turkuaz Medya Grubu’na ait olan Takvim gazetesini de çok sert sözlerle eleştirdi.</p>
      <p>Takvim'in, hemen her gün<b> “emeklilere müjde”</b> başlığıyla haberler sunuyor. Ancak, Takvim’in<b> “olacak”</b> diye sunduğu hiçbir gelişme bugüne dek olmadı! Takvim bu emeklilik haberleri nedeniyle sık sık sosyal medyada alay konusu da oluyor. Erkan Baş da, Takvim'in sürmanşetindeki bu emeklilik haberlerini toplayarak, <b>"Bir gün bile ıskalamadan emeklilere her gün zam haberleriyle dolu gazete. Ne kadar mutlu, ne kadar ferah… Saray etrafında yaşayanlar için bu ülkede kriz yok, ama bu ülkede milyonlarca emekçi açısından çok ağır bir kriz var. Yaşamak bile bir mücadele başlığı haline gelmiş durumda" </b>dedi.</p>
      <p>Baş,<b> "Her gün, arka arkaya yalan söylene bu paçavraların gazete olarak kabul edilmesi istenmektedir" </b>dedi.</p>
      <p>
        <b>Erkan Baş'ın Meclis'te yaptığı konuşma şu şekilde:</b>
      </p>
      <p>“Bir tarafta henüz 40 günlük minicik bir çocuğa tek taş yüzük takılmış fotoğraflar paylaşılırken, düğünlerine 2 milyon liralık arabayla giden insanlar varken, bunların nikah şahitliğini bu ülkenin sağlık bakanları yapıyorken, iktidar tarafından destekleniyorken diğer tarafta çocuklarına pantolon alamadığı için intihar eden babaların olduğu, intihar ederken çocukları üşümesin diye fön makinesini çalıştırıp intihar eden annelerin olduğu, atanamadığı için cebinde sadece 5 lirasıyla intihar eden öğretmenlerimizin olduğu  kanser ilacı alacak parası olmayan insanlarımızın olduğu bir tablo varken biz buna isyan edeceğiz ve bunu asla kabul etmeyeceğiz.</p>
      <p>Bu vesileyle Türkiye’de basının getirildiği noktaya dair bir-iki örnek vermek istiyorum. Dün sosyal medyadaki bu görüntüler çok tepki çekince, akşam A Haber ana haber bülteninde bu tepkileri bastırmak üzere ve aslında yaşananın ne kadar normal olduğunu anlatan bir haber yapma ihtiyacı hissetti. Yani ulusal bir kanalın bu iş için kullanılması, normal bir ülkede yaşıyor olsaydık büyük bir terbiyesizlik olarak görülürdü fakat Saray iktidarında bunlar normal karşılanıyor.</p>
      <p>
        <b>TAKVİM GAZETESİNİN GEÇMİŞİ…</b>
      </p>
      <p>Bir skandaldan daha söz etmek istiyorum. A Haber ve Takvim’in ortak bir özelliği var, ikisi de Kalyon İnşaat’ın sahip olduğu Turkuaz Medya Grubu’na ait. Bu, 2008 yılında Çalık Grubu’na, o dönem devletin malı olan Sabah-ATV grubunun 1,1 milyar dolara alması için iki kamu bankasına rekor miktarda ve ilk 3 yılı anapara ödemesiz 10 yıl vadeli kredi ile verilmişti. Bunu hatırlamamız gerekiyor. 2013’te de Çalık Grubu tarafından Kalyon’a satıldı.</p>
      <p>Çalık Holding, uzun yıllar damat Berat Bey’in yöneticiliğini yaptığı bir şirket. Kalyoncu dediğimizde de damadın kardeşi Serhat Albayrak’ın yönetimde olduğu bir şirketten bahsediyoruz.</p>
      <p>Dünya bankası verilerine göre altyapı yatırımlarında dünyada en fazla ihale alan ilk 10 şirket arasında Limak Holding, Cengiz, Kalyon ve MNG Holding var. Biliyorsunuz Türkiye’de sıkça gündeme geliyor.</p>
      <p>Bu yayın kuruluşunun başka bir kolu olan Takvim gazetesi neler yapıyor ona bakalım. Aylardır, belki de yıllardır süren bir ‘tarz’ habercilik var. Biz sadece 1 Kasım-19 Kasım arasındaki Takvim gazetesinin sürmanşetlerini çıkarttık ve kamuoyuyla paylaşmak istiyoruz.</p>
      <p>
        <b>"SARAY ETRAFINDA YAŞAYANLAR İÇİN BU ÜLKEDE KRİZ YOK"</b>
      </p>
      <p>1 Kasım tarihli Takvim gazetesi<b> ‘Emekliye iki farklı zam’ </b>diyor, 2 Kasım’da <b>‘Emekliye en az 2623 TL zam’ </b>diyor, 3 Kasım’da<b> ‘Emekliye 2127 TL zam’ </b>diyor, 4 Kasım’da<b> ‘Emekliye 413 TL zam’, </b>5 Kasım’da ‘Emekliye yüzde 5,3’, bu arada memura da zam gelmiş, 6 Kasım’da SSK emeklisine en az 2088 TL geliyor, sonra 7 Kasım’da 1244 TL emeklilere zam geliyor, 8 Kasım’da 663 TL… 19 Kasım’a kadar gün gün devam ediyor, sürekli emekliye zam geliyor. Bazen milyarları buluyor, bazen bin liralar, emekliye yine zam geldi, emekliye 400 lira zam geldi, emekliye 350 lira zam geldi… Bir gün bile ıskalamadan emeklilere her gün zam haberleriyle dolu gazete. Ne kadar mutlu, ne kadar ferah… Saray etrafında yaşayanlar için bu ülkede kriz yok, ama bu ülkede milyonlarca emekçi açısından çok ağır bir kriz var. Yaşamak bile bir mücadele başlığı haline gelmiş durumda.</p>
      <p>AKP ve Saray iktidarı bu yağma düzeni devam etsin diye iktidarda tutulmak istenmektedir. Bu yağma düzeni devam etsin diye basın bir yandan bu hale getirilirken, diğer taraftan onurlu, namuslu, haysiyetli gazeteciler işsizlikle tehdit edilmekte, hapislere atılmakta, susturulmaktadır. İstenilen şey, herkesin bu yalanlara inanmasıdır. Her gün, arka arkaya yalan söylene bu paçavraların gazete olarak kabul edilmesi istenmektedir.”</p>
      <p>
        <b>Odatv.com</b>
      </p>
      <figure>
        <a href="https://odatv.com/emeklilerden-sonra-bu-kez-kimleri-kandirdilar-26071937.html">
          <img src="https://odatv.com/images2/2019_11/2019_11_20/emeklilerden-sonra-bu-kez-kimleri-kandirdilar-26071937_m2.jpg"/>
        </a>
      </figure>
      <figure>
        <a href="https://odatv.com/atv-gosterisli-mevlitleri-boyle-savundu-19111925.html">
          <img src="https://odatv.com/images2/2019_11/2019_11_20/atv-gosterisli-mevlitleri-boyle-savundu-19111925_m2(1).jpg"/>
        </a>
      </figure>
      <figure>
        <a href="https://odatv.com/turkiye-islamci-sosyetenin-bu-hos-geldin-partisini-tartisiyor-18111905.html">
          <img src="https://odatv.com/images2/2019_11/2019_11_19/turkiye-islamci-sosyetenin-bu-hos-geldin-partisini-tartisiyor-18111905_m2_2.jpg"/>
        </a>
      </figure>
      <figure>
        <a href="https://odatv.com/islamci-sosyetenin-mevlid-goruntuleri-cikti-16111922.html">
          <img src="https://odatv.com/images2/2019_11/2019_11_17/islamci-sosyetenin-mevlid-goruntuleri-cikti-16111922_m2.jpg"/>
        </a>
      </figure>
      <figure>
        <a href="https://odatv.com/vay-kardesim-bu-nasil-kina-15111939.html">
          <img src="https://odatv.com/images2/2019_11/2019_11_16/vay-kardesim-bu-nasil-kina-15111939_m2.jpg"/>
        </a>
      </figure>
      <figure>
        <a href="https://odatv.com/turbanlilarin-bekarliga-veda-partisi-abdurrahman-dilipaki-kizdirdi-13071958.html">
          <img src="https://odatv.com/images2/2019_11/2019_11_16/turbanlilarin-bekarliga-veda-partisi-abdurrahman-dilipaki-kizdirdi-13071958_m2.jpg"/>
        </a>
      </figure>
      <figure>
        <a href="https://odatv.com/yok-artik-dedirten-fotograf-17111924.html">
          <img src="https://odatv.com/images2/2019_11/2019_11_18/yok-artik-dedirten-fotograf-17111924_m2.jpg"/>
        </a>
      </figure>
      <figure>
        <a href="https://odatv.com/ben-bunun-vergisini-veriyorum-20111920.html">
          <img src="https://odatv.com/images2/2019_11/2019_11_20/ben-bunun-vergisini-veriyorum-20111920_m2(1).jpg"/>
        </a>
      </figure>
      <figure>
        <a href="https://www.odakitap.com/yurt-kemiricileri-kitabi-isik-kansu">
          <img src="https://odatv.com/images2/2019_05/2019_05_24/yurt-kemiricileri.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>28,306 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/akpnin-secim-aski-bu-hale-getirdi-10011909.html"/>
        <a href="https://odatv.com/akpden-kuskunlere-yakin-takip-04011934.html"/>
        <a href="https://odatv.com/akpden-1-ocak-karari-25121812.html"/>
        <a href="https://odatv.com/secim-donemi-geldi-devlet-personeli-akp-icin-calismaya-basladi-27111827.html"/>
        <a href="https://odatv.com/ozel-yasama-mudahale-edilecek-kaygisini-cok-iyi-anliyorum-05111821.html"/>
        <a href="https://odatv.com/akpde-80-belediye-baskani-krizi-01111835.html"/>
        <a href="https://odatv.com/feto-itirafcisi-asker-akpli-belediye-baskaninin-oglunun-adini-verince-ne-oldu-07101802.html"/>
        <a href="https://odatv.com/abdullah-gul-haindir-19081810.html"/>
        <a href="https://odatv.com/akpliler-oyle-bir-yerde-toplanti-yapti-ki-13081855.html"/>
        <a href="https://odatv.com/akpde-yeni-a-takimi-iddiasi-erdogan-bu-isimleri-cizdi-mi-06081847.html"/>
        <a href="https://odatv.com/akp-diyarbakir-aday-tanitim-toplantisinda-kavga-cikti-26051808.html"/>
        <a href="https://odatv.com/akp-cephesinde-degisiklik-yok-1411171200.html"/>
        <a href="https://odatv.com/secimden-once-secimden-sonra-0607151200.html"/>
        <a href="https://odatv.com/organize-isler-bunlar-0812141200.html"/>
        <a href="https://odatv.com/benim-yerimde-erdogan-olsaydi-nasil-karar-verirdi--0810141200.html"/>
        <a href="https://odatv.com/ne-anayasa-ne-hukuk-akpnin-umrunda-0510141200.html"/>
        <a href="https://odatv.com/akpli-vekil-yargi-tanimiyor-0410141200.html"/>
        <a href="https://odatv.com/akpli-milletvekili-buna-da-fransiz-2509141200.html"/>
        <a href="https://odatv.com/akpde-toplu-istifa-2509141200.html"/>
        <a href="https://odatv.com/akpli-vekile-hack-soku-1709141200.html"/>
      </related>
    </article>
  </body>
</html>