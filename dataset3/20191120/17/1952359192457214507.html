<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191120_04727373?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-20T17:45:00+00:00"/>
    <meta property="og:title" content="Hema haalt trui uit handel om extreemrechts symbool"/>
    <meta property="og:description" content="De Nederlandse warenhuisketen Hema stopt per direct met de verkoop van een herentrui met een motief van runentekens, meldt de krant AD woensdag. Tussen dez..."/>
  </head>
  <body>
    <article>
      <h6 class="kicker">Mode</h6>
      <h1>Hema haalt trui uit handel om extreemrechts symbool</h1>
      <address>
        <time datetime="2019-11-20T17:45:00+00:00">20 Nov 2019, 17:45</time>
      </address>
      <p>
        <b>De Nederlandse warenhuisketen Hema stopt per direct met de verkoop van een herentrui met een motief van runentekens, meldt de krant <i>AD </i>woensdag. Tussen deze tekens staat er een dat ook als symbool wordt gebruikt door extreemrechtse groeperingen.</b>
      </p>
      <figure>
        <img src="https://static.nieuwsblad.be/Assets/Images_Upload/2019/11/20/6022d11c-0bc5-11ea-97ee-655d192871aa_web_scale_0.4126984_0.4126984__.jpg?nomaxwidth=280&amp;scale=both"/>
        <figcaption>De rune in kwestie.</figcaption>
      </figure>
      <p>Op de trui met runen die Hema tot vandaag te koop aanbood, is ook de ‘odal rune’ een aantal keren afgebeeld. Deze rune wordt onder meer gebruikt door de Nederlandse Volksunie (NVU), een extreemrechtse partij.</p>
      <p>De nazi’s eigenden zich het Runenschrift toe als bewijs van de Germaanse superioriteit. Sinds het einde van de Tweede Wereldoorlog worden sommige van die runentekens nog steeds gebruikt door neonazi’s en andere extreemrechtse groepen.</p>
    </article>
  </body>
</html>