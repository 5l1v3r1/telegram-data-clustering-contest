<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/20/nerazuri-na-nogama-inter-pronasao-dugorocnu-zamenu-za-handanovica/"/>
    <meta property="og:site_name" content="Sportska centrala"/>
    <meta property="article:published_time" content="2019-11-20T17:50:51+00:00"/>
    <meta property="og:title" content="‘NERAZURI’ NA NOGAMA: Inter pronašao dugoročnu zamenu za Handanovića"/>
    <meta property="og:description" content="Italijanski fudbalski gigant Inter iz Milana razmatra dva potencijalna kandidata za dugoročnu zamenu za svog golmana Samira Handanovića, javlja Tuttosport. Tridesetpetogodišnji Slovenac nosi jedinicu milanskog kluba još od leta 2012. godine, kada je stigao iz ligaškog rivala Udinezea u transferu vrednom 15 miliona evra. Prema poslednjim izveštajima, hijerarhija kluba sa sedištem u Milanu za sada […]"/>
  </head>
  <body>
    <article>
      <h1>‘NERAZURI’ NA NOGAMA: Inter pronašao dugoročnu zamenu za Handanovića</h1>
      <address><time datetime="2019-11-20T17:50:51+00:00">20 Nov 2019, 17:50</time> by <a rel="author">Kopi</a></address>
      <p>Italijanski fudbalski gigant Inter iz Milana razmatra dva potencijalna kandidata za dugoročnu zamenu za svog golmana Samira Handanovića, javlja Tuttosport.</p>
      <p>Tridesetpetogodišnji Slovenac nosi jedinicu milanskog kluba još od leta 2012. godine, kada je stigao iz ligaškog rivala Udinezea u transferu vrednom 15 miliona evra.</p>
      <p>Prema poslednjim izveštajima, hijerarhija kluba sa sedištem u Milanu za sada prati dva potencijalna kandidata za golmansku poziciju s obzirom na činjenicu da će Handanović u leto 2020. navršiti 36 godina.</p>
      <p>U tu svrhu, Interova uprava ocenjuje nastupe Andreja Radua. Rumun je igrač Intera, ali je trenutno na pozajmici u Đenovi. Osim njega, Marota i kompanija pomno prate Udinezeovog Huana Agustína Musa kao mogućeg kandidata.</p>
      <figure>
        <img src="https://i0.wp.com/www.sportskacentrala.com/wp-content/uploads/2019/11/2011MussoSC.jpg"/>
      </figure>
      <p>Tuttosport tvrdi da su u Interu skloniji 25-godišnjem Argentincu iz Udinezea, koji je do sada pokazao vrlo kvalitetne golmanske veštine. Takođe, većina pristalica Intera sklonija je Udinezeovom golmanom nego Rumunu Raduu.</p>
      <p>Muso je prošlog leta stigao u Udineze iz argentinskog Rasinga i od tada je neprikosnovena ‘jedinica’ kluba iz Udina. Takođe, ove godine je upisao i debi za A selekciju Argentine.</p>
      <p>Handanović je u 310 takmičarskih utakmica za Inter sačuvao mrežu u čak 111 navrata.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/20/treca-sreca-hakim-zijeh-ponovo-u-pregovorima-s-italijanima/"/>
        <a href="https://www.sportskacentrala.com/2019/11/19/paratici-sprema-paklen-plan-juve-dovodi-2-top-pojacanja-za-110-000-000-evra/"/>
        <a href="https://www.sportskacentrala.com/2019/11/18/dileme-vise-nema-zlatan-se-definitivno-vraca-u-seriju-a/"/>
        <a href="https://www.sportskacentrala.com/2019/11/18/real-pokucao-na-vrata-anceloti-ostaje-bez-lokomotive-ekipe/"/>
        <a href="https://www.sportskacentrala.com/2019/11/17/marota-krece-u-akciju-ovih-6-fantasticnih-igraca-stize-na-meacu-potpuno-besplatno/"/>
        <a href="https://www.sportskacentrala.com/2019/11/17/totalna-euforija-na-cizmi-jedan-od-najbogatijih-ljudi-na-svetu-kupuje-italijanskog-giganta-za-1-000-000-000-evra/"/>
        <a href="https://www.sportskacentrala.com/2019/11/16/novi-udarac-za-renome-milana-donedavni-drugoligas-rossonerima-krade-zlatana/"/>
        <a href="https://www.sportskacentrala.com/2019/11/16/senzacija-zimskog-merkata-isko-nikad-blize-prelasku-u-seriju-a/"/>
        <a href="https://www.sportskacentrala.com/2019/11/15/ekskluzivno-juventus-odlucio-sta-ce-sa-ronaldom-na-kraju-sezone/"/>
      </related>
    </article>
  </body>
</html>