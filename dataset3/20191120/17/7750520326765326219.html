<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/kabmin-peredaye-na-pryvatyzatsiyu-339-derzhpidpryyemstv.html"/>
    <meta property="og:site_name" content="1NEWS"/>
    <meta property="article:published_time" content="2019-11-20T17:26:22+00:00"/>
    <meta property="og:title" content="Кабмін передає на приватизацію 339 держпідприємств"/>
    <meta property="og:description" content="Кабмін передає на приватизацію 339 держпідприємств"/>
  </head>
  <body>
    <article>
      <h1>Кабмін передає на приватизацію 339 держпідприємств</h1>
      <address>
        <time datetime="2019-11-20T17:26:22+00:00">20 Nov 2019, 17:26</time>
      </address>
      <p>
        <b>У Міністерстві розвитку економіки, торгівлі та сільського господарства запустили передачу в управління Фонду держмайна України 339 держпідприємств на приватизацію. Про це повідомив перший заступник профільного міністра Павло Кухта на своїй сторінці у Facebook, передає <a href="https://1news.com.ua/">1NEWS</a>.</b>
      </p>
      <figure>
        <img src="https://1news.com.ua/wp-content/uploads/2019/11/pryvatyzatsiya.jpg"/>
      </figure>
      <p>“Сьогодні запустили передачу з Мінекономіки в управління Фонду держмайна України 339 держпідприємств на приватизацію, виконуючи доручення Президента України щодо передачі 500 об’єктів до кінця 2019 року. Більшість з них – неефективні, жодної виробничої діяльності не здійснюють, але мають на балансі нерухоме держмайно”, – повідомив Кухта.</p>
      <p>З його слів, Мінекономіки – перше міністерство, яке почало масову передачу в ФДМУ таких непрофільних об’єктів.</p>
      <p>“Далі м’яч на полі Фонду держмайна, який підготує та проведе публічні аукціони, щоб ці активи нарешті запрацювали на користь українців. Передаємо челендж з передачі непрофільних ДП іншим міністерствам”, – відзначив заступник міністра.</p>
    </article>
  </body>
</html>