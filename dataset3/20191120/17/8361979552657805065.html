<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/pardo-narkotiki-v-1-tonnu-znayshli-v-yogo-zlochinnogo-ugrupovannya-aresht-50054733.html"/>
    <meta property="og:site_name" content="НВ"/>
    <meta property="article:published_time" content="2019-11-20T17:33:00+00:00"/>
    <meta property="og:title" content="Екс-футболіста іспанського клубу заарештували за зберігання тонни наркотиків"/>
    <meta property="og:description" content="За підозрою в керівництві злочинного угруповання, яке зберігало близько тонни наркотиків, іспанська поліція заарештувала колишнього нападника Малаги Серхіо Контераса Пардо."/>
  </head>
  <body>
    <article>
      <h1>Екс-футболіста іспанського клубу заарештували за зберігання тонни наркотиків</h1>
      <h2>За підозрою в керівництві злочинного угруповання, яке зберігало близько тонни наркотиків, іспанська поліція заарештувала колишнього нападника Малаги Серхіо Контераса Пардо.</h2>
      <address>
        <time datetime="2019-11-20T17:33:00+00:00">20 Nov 2019, 17:33</time>
      </address>
      <p>Як повідомляє <a href="https://www.afp.com/en/news/3955/ex-footballer-arrested-suspicion-running-spain-drugs-ring-doc-1me6gh3">AFP</a>, 36-річний екс-футболіст був заарештований в приморському місті Естепона під час серії поліцейських рейдів, які також мали місце в Малазі, Гранаді й Севільї.</p>
      <p>Представник поліції заявив, що в ході рейдів затримано 20 осіб, в яких виявили близько тонни гашишу і 700 000 євро.</p>
      <p>Читайте також:<br/><a href="https://nv.ua/ukr/sport/football/napad-na-ozila-i-kolashnaca-zlovmisnika-zasudili-50052532.html">&amp;nbspЗловмисник, що з ножем напав на двох гравців Арсенала, отримав 10 років ув’язнення — відео</a></p>
      <p>За його словами, Пардо контролював продаж наркотиків. Відповідно до джерела в поліції, також було знайдено різну зброю і документи.</p>
      <p>Пардо, який раніше також виступав у Марселі (Франція) і Райо Вальєкано (Іспанія), наразі утримується в поліцейській дільниці в Малазі.</p>
      <p>Раніше екс-нападник лондонського Арсеналу <a href="https://nv.ua/ukr/sport/football/entoni-stouks-sud-zaboroniv-napadniku-bachitisya-z-eks-druzhinoyu-ta-sinom-50042169.html">Ентоні Стоукс отримав судову заборону</a> на те, щоб бачитися зі своєю екс-дружиною та дворічним сином за переслідування дружини та тещі.</p>
    </article>
  </body>
</html>