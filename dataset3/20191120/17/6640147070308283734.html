<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/george-lucas-non-lavorera-star-wars/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T17:30:00+00:00"/>
    <meta property="og:title" content="George Lucas non lavorerà su Star Wars, secondo Kathleen Kennedy | Cultura Pop"/>
    <meta property="og:description" content="Il padre di Star Wars, George Lucas, non tornerà a lavorare su una pellicola di Star Wars. Ad affermarlo è il presidente della Lucasfilm, Kathleen Kennedy."/>
  </head>
  <body>
    <article>
      <h1>George Lucas non lavorerà su Star Wars, secondo Kathleen Kennedy | Cultura Pop</h1>
      <address><time datetime="2019-11-20T17:30:00+00:00">20 Nov 2019, 17:30</time> by <a rel="author">https://www.facebook.com/phrancesco.cap</a></address>
      <p><b>Star Wars è una delle saghe cinematografiche di più successo</b>, che ha raccolto consensi da tutto il mondo, indipendentemente da qualsiasi età e genere. Dopo la prima e la seconda trilogia, il suo creatore, <b>George Lucas</b>, <b>ha da tempo abbandonato il progetto</b>, e quanto pare non intende riprendere le redini in mano.</p>
      <p>Leggi anche: <a href="https://www.tomshw.it/?post_type=culturapop&amp;p=564188">Regali di Natale a tema Star Wars, tantissime idee da eBay</a></p>
      <p>In una recente intervista, <b>l’attuale presidente della Lucasfilm</b>, Kathleen Kennedy, <b>ha spiegato che dubita fortemente su un coinvolgimento del padre della galassia lontana lontana</b> in un futuro lungometraggio. D’altronde il suo allontanamento è stato graduale nel tempo e, nonostante le richieste degli appassionati, lui non ha compiuto alcun passo indietro.</p>
      <p>“<i>Ne dubito</i>“, spiega il Presidente della Lucas Film. “<i>Ma ascolta, penso che sarebbe fantastico se ne fosse interessato. Ma ne dubito. Adora lavorare al suo museo di Los Angeles, in questo momento. È un progetto enorme, che sarà assolutamente fantastico. Si tratta un museo narrativo, quindi lo tiene davvero incollato sulla narrazione. Lui è davvero preso dal suo progetto, e al tempo stesso sta assieme alla sua bambina</i> [la figlia di sei anni, Everest]. <i>Quindi è abbastanza soddisfatto</i>“.</p>
      <p>Tuttavia, il Presidente ha specificato che a George Lucas stanno mancando tutte quelle sensazioni che si provano a un set cinematografico. “<i>Era proprio come un bambino sul set quando guardava quello che stavamo facendo</i> – commentando la visita di Lucas al set di The Mandalorian. <i>Lo vedevo coinvolto in tutto questo, e penso che ci sia un po’ di rimpianto per non essere sul palco per dirigere film. Penso davvero che è molto molto orgoglioso di ciò che ha creato. Vedere così tanta gente appassionarsi a Star Wars, nel 2020, è davvero straordinario</i>“.</p>
      <p>Vi ricordiamo, infine, che <b>Star Wars: L’ascesa di Skywalker debutterà ufficialmente il prossimo 18 dicembre</b> in tutte le sale cinematografiche italiane.</p>
      <figure>
        <img src="https://www.tomshw.it/images/images/2019/07/rey-star-wars-41690.768x432.jpg"/>
      </figure>
      <blockquote>Se siete interessati a <a href="https://toms.it/QXgxd">Star Wars Jedi Fallen Order</a>, potete acquistare una copia al <a href="https://toms.it/QXgxd">seguente indirizzo</a>, sfruttando le offerte di <a href="https://toms.it/QXgxd">Amazon Italia</a>!</blockquote>
    </article>
  </body>
</html>