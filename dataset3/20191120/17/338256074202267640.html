<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58485-v-uzhgorod-proveli-specoperacyu-z-zatrimannya-reketira-z-rosyskoyi-federacyi.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-20T17:52:00+00:00"/>
    <meta property="og:title" content="В Ужгороді провели спецоперацію із затримання рекетира з Російської Федерації"/>
    <meta property="og:description" content="Про деталі затримання повідомили у пресслужбі прокуратури Закарпатської області."/>
  </head>
  <body>
    <article>
      <h1>В Ужгороді провели спецоперацію із затримання рекетира з Російської Федерації</h1>
      <address>
        <time datetime="2019-11-20T17:52:00+00:00">20 Nov 2019, 17:52</time>
      </address>
      <p>
        <b>Про деталі затримання повідомили у пресслужбі прокуратури Закарпатської області.</b>
      </p>
      <figure>
        <img src="https://zak-kor.net/uploads/posts/2019-11/1574265228_111111111111111111.jpg"/>
      </figure>
      <p>Процесуальними прокурорами прокуратури Закарпатської області спільно із співробітниками відділу по боротьбі із корупцією та організованою злочинністю управління СБУ в Закарпатській області затримано учасника транснаціонального злочинного угруповання за систематичне вимагання коштів в ужгородця.<br/><br/>Наразі встановлено, що затриманий рекетир – уродженець Дагестану, погрожуючи розправою та застосовуючи фізичну силу, систематично вимагав кошти від потерпілого за неіснуючі борги.<br/><br/>Нагамаючись незаконно отримати гроші, він погрожував ужгородцю у присутності брата п’ятикласника та бабусі–пенсіонерки. Напередодні, виламав у їх присутності вхідні двері до квартири, вимагаючи «повернути борг».<br/><br/>Затримали іноземця неподалік одного із торгових центрів Ужгорода, після передачі чергового траншу у розмірі 5 тис грн.<br/><br/>Наразі його поміщено до ізолятору тимчасового тримання. Вирішується питання про повідомлення йому про підозру у вчиненні злочину предбаченого ч.2 ст. 189 КК України та обрання міри запобіжного заходу. <br/><br/>На даний час тривають слідчі дії, які здійснюють слідчі ГУНП в Закарпатській області. Встановлюється причетність затриманого до вчинення інших тяжчих злочинів та законність його перебування на території України.<br/><br/>Прокуратура Закарпатської області забезпечує процесуальний контроль з ходом слідства.<br/><br/>Пресслужба прокуратури Закарпатської області</p>
      <figure>
        <img src="https://zak-kor.net/uploads/posts/2019-11/1574265261_whatsapp_image_2019-11-20_at_12_10_031.jpeg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>