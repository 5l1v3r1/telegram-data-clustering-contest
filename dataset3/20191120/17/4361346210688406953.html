<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/rolleresek-figyelem-hamarosan-tilos-lesz-rollerezni-a-kossuth-teren/187055"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T17:42:00+00:00"/>
    <meta property="og:title" content="Rolleresek, figyelem! Hamarosan tilos lesz rollerezni a Kossuth téren"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Rolleresek, figyelem! Hamarosan tilos lesz rollerezni a Kossuth téren</mark>
      </h1>
      <address><time datetime="2019-11-20T17:42:00+00:00">20 Nov 2019, 17:42</time> by <a rel="author">Bors</a></address>
      <p>December 5-től tilos rollerezni a Kossuth téren – a kormány ugyanis módosította a kiemelt nemzeti emlékhely (vagyis az Országház és környéke) használatának rendjéről szóló rendeletet – írja a <a href="https://hvg.hu/itthon/20191120_kossuth_ter_roller_kitiltas_egyszeru_kozlekedesi_eszkozt-a-kossuth-terrol/">HVG</a>.</p>
      <figure>
        <img src="http://media.borsonline.hu/cikk/20/192662/big-lead/650x360/2030552_20180530160.jpg"/>
        <figcaption>© MTI</figcaption>
      </figure>
      <p>A rendelet meghatározta az „egyszerű közlekedési eszköz” fogalmát:</p>
      <p>olyan – járműnek nem minősülő – személyszállító eszköz, amely emberi erővel, illetve elektromos vagy más gépi meghajtással hozható mozgásba.</p>
      <p>Ide tartozik tehát minden roller és rollerszerű eszköz is, a KRESZ ezeket nem tekinti járműveknek. Kivételt képeznek a gyerekrollerek, és természetesen a kerekesszékek és a babakocsik is, illetve a kerékpárosok is maradhatnak a területen. A módosítás értelmében a felnőttrollerezésért bírság szabható ki – írja a lap.</p>
      <p>Franciaországban egyébként már korábban szabályozták a rollerezést: egyebek mellett tilos rollerekkel a járdán közlekedni és parkolni is.</p>
    </article>
  </body>
</html>