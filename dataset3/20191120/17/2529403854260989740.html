<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/ciclabile-del-sile-si-allunga-un-milione-collegare-sant%E2%80%99angelo-quinto-219635"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T17:07:44+00:00"/>
    <meta property="og:title" content="La ciclabile del Sile si allunga, un milione per collegare Sant’Angelo a Quinto"/>
    <meta property="og:description" content="TREVISO - Sempre più in espansione il turismo ciclopedonale anche nella nostra provincia."/>
  </head>
  <body>
    <article>
      <h1>La ciclabile del Sile si allunga, un milione per collegare Sant’Angelo a Quinto</h1>
      <h2>La Regione finanzia lavori su Greenway e Treviso-Ostiglia</h2>
      <address><time datetime="2019-11-20T17:07:44+00:00">20 Nov 2019, 17:07</time> by <a rel="author" href="http://oggitreviso.it/archivio/news/giornalista/5197" target="_blank">Isabella Loschi</a></address>
      <p><b>TREVISO -</b> Sempre più in espansione il turismo ciclopedonale anche nella nostra provincia. Per questo la Regione ha deciso di investire nel potenziamento della r<b>ete ciclabile del Veneto, con due interventi nel trevigiano: alla Greenway del fiume Sile e sulla Treviso-Ostiglia a ciclabile che corre lungo il Sile dalla sorgente alla foce.</b> Per la “Greenway del fiume Sile.<br/><br/>Da borgo a borgo” la Regione ha approvato un cofinanziamento di 100 mila euro per la completa copertura finanziaria dell’intervento per il quale il CIPE aveva già destinato 900 mila euro del Fondo di Sviluppo e Coesione 2014-2020. Con il <b>milione di euro sarà realizzato il progetto</b> inserito nell’ambito della razionalizzazione e riqualificazione dei <b>percorsi ciclopedonali all’interno del Parco del Sile, che prevede la realizzazione del collegamento tra la località Sant’Angelo con Quinto di Treviso.</b><br/><br/>Il s<b>econdo intervento riguarda invece la “Treviso-Ostiglia”</b> e in particolare il tratto funzionale da Cologna Veneta a Legnago, in territorio veronese, per un importo complessivo di oltre 2,2 milioni di euro, ripartiti in due stralci funzionali: il tratto Cologna Veneta – Minerbe per 832 mila euro, e il tratto Minerbe – Legnago per 1 milione e 380 mila euro.<br/><br/>“Prosegue il nostro impegno per implementare la rete ciclabile del Veneto – afferma l’assessore De Berti –, sia per valorizzare dal punto di vista turistico le tante ricchezze ambientali, paesaggistiche e artistiche del nostro territorio che questi percorsi attraversano, offrendo un’opportunità di visita salutare ed ecosostenibile, sia per mettere in sicurezza quei tracciati che i nostri stessi concittadini utilizzano sempre con maggior frequenza”.</p>
      <related>
        <h4>Dello stesso argomento</h4>
        <a href="http://oggitreviso.it/pedalata-lungo-sile-132796"/>
        <a href="http://oggitreviso.it/%C2%ABgreenway-risorsa-ecologica%C2%BB-119118"/>
        <a href="http://oggitreviso.it/greenway-sabato-taglio-del-nastro-118989"/>
        <a href="http://oggitreviso.it/greenway-slitta-lapertura-113345"/>
        <a href="http://oggitreviso.it/rischio-greenway-del-sile-110772"/>
        <a href="http://oggitreviso.it/al-passerella-greenway-109804"/>
        <a href="http://oggitreviso.it/greenway-nuovo-ponte-roncade-96237"/>
        <a href="http://oggitreviso.it/greenway-preoccupazione-casale-75796"/>
      </related>
    </article>
  </body>
</html>