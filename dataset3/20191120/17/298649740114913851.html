<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/spettacolo/2019/11/20/joker-avr%c3%a0-un-sequel-lo-annuncia-hollywood-reporter-top10_20191120_184418/"/>
    <meta property="og:site_name" content="Askanews"/>
    <meta property="article:published_time" content="2019-11-20T17:44:18+00:00"/>
    <meta property="og:title" content="Joker avrà un sequel, lo annuncia Hollywood Reporter"/>
    <meta property="og:description" content="Roma, 20 nov. (askanews) – Joker si prepara ad avere un sequel. Lo annuncia l’Hollywood Reporter per il quale il regista Todd Phillips sarebbe già al lavoro su un secondo capitolo del film dedicato alle origini del rivale di Batman. Nel ruolo, per il quale ci sono buone possibilità che vinca un Oscar, ci sarà […]"/>
  </head>
  <body>
    <article>
      <h1>Joker avrà un sequel, lo annuncia Hollywood Reporter</h1>
      <h2>Il regista Todd Phillips già al lavoro su un secondo capitolo</h2>
      <address>
        <time datetime="2019-11-20T17:44:18+00:00">20 Nov 2019, 17:44</time>
      </address>
      <figure>
        <img src="http://www.askanews.it/wp-content/uploads/2019/11/20191120_184412_6A701601.jpg"/>
      </figure>
      <p>Roma, 20 nov. (askanews) – Joker si prepara ad avere un sequel. Lo annuncia l’Hollywood Reporter per il quale il regista Todd Phillips sarebbe già al lavoro su un secondo capitolo del film dedicato alle origini del rivale di Batman. Nel ruolo, per il quale ci sono buone possibilità che vinca un Oscar, ci sarà naturalmente ancora Joaquin Phoenix. Joker ha raggiunto un miliardo di dollari di incasso nel mondo, primo film vietato ai minori di 17 anni (in Usa) a ottenere questo risultato. Jocker è stato anche un successo di botteghino in Italia, dove ha raggiunto i 28 milioni e 800.000 euro, ed è al centro di un fenomeno globale. Protagonista di maschere di Halloween, di travestimenti politici come quelli di manifestanti da Hong Kong. E la scala di Joker è presa d’assalto a turisti e fan del film provenienti da tutto il mondo.</p>
      <p>Adx/Int2</p>
    </article>
  </body>
</html>