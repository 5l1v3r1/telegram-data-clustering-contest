<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/formule-1/fia-gaat-loeren-spulletjes-ferrari-vanwege-gesjoemel/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T17:46:54+00:00"/>
    <meta property="og:title" content="‘FIA gaat loeren in spulletjes van Ferrari vanwege gesjoemel’"/>
    <meta property="og:description" content="Paniek in de tent bij Ferrari?! De Italiaanse renstal ligt serieus onder het vergrootglas van autosportfederatie FIA. Zij hebben brandstofleidingen van de wagens in beslag genomen. Dat melden verschillende Duitse media waaronder Bild en AMuS. De FIA verdenkt Ferrari serieus van sjoemelen. Ferrari is de gebeten hond sinds de Grand Prix van de Verenigde Staten. Voor die…"/>
  </head>
  <body>
    <article>
      <h1>‘FIA gaat loeren in spulletjes van Ferrari vanwege gesjoemel’</h1>
      <address>
        <time datetime="2019-11-20T17:46:54+00:00">20 Nov 2019, 17:46</time>
      </address>
      <p>
        <b>Paniek in de tent bij Ferrari?! De Italiaanse renstal ligt serieus onder het vergrootglas van autosportfederatie FIA. Zij hebben brandstofleidingen van de wagens in beslag genomen. Dat melden verschillende Duitse media waaronder <a href="https://www.bild.de/sport/motorsport/motorsport/formel-1-betrug-bei-ferrari-vettels-benzinleitungen-beschlagnahmt-66158234.bild.html"><i>Bild</i></a> en <i><a href="https://www.auto-motor-und-sport.de/formel-1/fia-konfisziert-ferrari-benzin-system/">AMuS</a></i>. De FIA verdenkt Ferrari serieus van sjoemelen.</b>
      </p>
      <p>Ferrari is de gebeten hond sinds de Grand Prix van de Verenigde Staten. Voor die race zou het team een onreglementair trucje hebben gebruikt om extra brandstof in de motor te krijgen. Daardoor zou Ferrari meer vermogen én een hogere topsnelheid hebben gekregen.<br/><br/><b>FIA veranderde regels</b><br/>Tijdens de GP in Austin voerde de FIA een <i>technical directive </i>uit. Toen was het niet meer mogelijk om met trucjes de regels te omzeilen. Sindsdien viel Ferrari ook helemaal stil. "Dat krijg je als je stopt met valsspelen", zei Verstappen destijds.<br/><br/>Leclerc en Vettel deden vervolgens niet meer mee om de prijzen. Bij de Grand Prix van Brazilië, zondag, reden de 2 elkaar na een botsing van de baan.<br/><br/>Om alle speculaties de kop in te drukken, heeft de FIA volgens Bild nu toch ingegrepen en een onderzoek aangekondigd.</p>
    </article>
  </body>
</html>