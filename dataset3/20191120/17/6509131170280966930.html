<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321707/Waarschuwing-voor-dichte-mist-in-Overijssel"/>
    <meta property="og:site_name" content="RTV Oost"/>
    <meta property="article:published_time" content="2019-11-20T17:15:56+00:00"/>
    <meta property="og:title" content="Waarschuwing voor dichte mist in Overijssel"/>
    <meta property="og:description" content="Het KNMI heeft voor Overijssel en andere provincies in het noorden en oosten van het land code geel afgegeven wegens dichte mist. Tot middernacht is er volgens het weerinstituut sprake van &quot;gevaarlijke rij-omstandigheden door slecht zicht&quot;."/>
  </head>
  <body>
    <article>
      <h1>Waarschuwing voor dichte mist in Overijssel</h1>
      <address>
        <time datetime="2019-11-20T17:15:56+00:00">20 Nov 2019, 17:15</time>
      </address>
      <slideshow>
        <figure>
          <img src="https://imgo.rgcdn.nl/1e90820f7fd14af2a3b42f036e0796eb/opener/Waarschuwing-voor-dichte-mist-tot-middernacht-in-Overijssel-Foto-News-United-Dennis-Bakker.jpg?v=FSD89pQ4_5jsjUHM-kD3Ug2"/>
        </figure>
        <figure>
          <img src="https://imgo.rgcdn.nl/1e90820f7fd14af2a3b42f036e0796eb/opener/Waarschuwing-voor-dichte-mist-tot-middernacht-in-Overijssel-Foto-News-United-Dennis-Bakker.jpg?v=FSD89pQ4_5jsjUHM-kD3Ug2"/>
        </figure>
        <figure>
          <img src="https://imgo.rgcdn.nl/bb3d18bb9f4f4a78a4ccdee58710fc40/opener/Waarschuwing-voor-dichte-mist-tot-middernacht-in-Overijssel-Foto-News-United-Dennis-Bakker.jpg?v=o6O2EOU_Ak7MN6i_nET32g2"/>
        </figure>
        <figure>
          <img src="https://imgo.rgcdn.nl/bb3d18bb9f4f4a78a4ccdee58710fc40/opener/Waarschuwing-voor-dichte-mist-tot-middernacht-in-Overijssel-Foto-News-United-Dennis-Bakker.jpg?v=o6O2EOU_Ak7MN6i_nET32g2"/>
        </figure>
        <figcaption>Waarschuwing voor dichte mist tot middernacht in Overijssel (Foto: News United / Dennis Bakker)</figcaption>
      </slideshow>
      <p>Het KNMI heeft voor Overijssel en andere provincies in het noorden en oosten van het land code geel afgegeven wegens dichte mist. Tot middernacht is er volgens het weerinstituut sprake van "gevaarlijke rij-omstandigheden door slecht zicht".</p>
      <p>Naast Overijssel geldt de waarschuwing ook voor Groningen, Friesland, Drenthe, Gelderland, Flevoland, Noord-Holland en Utrecht. Het verkeer wordt geadviseerd de snelheid aan te passen en voldoende afstand te houden. De mist breidt zich uit naar het midden en noordwesten van het land.</p>
      <p>De politie en Rijkswaterstaat waarschuwen daarnaast voor de automatische verlichting van nieuwere auto's. Die houden geen rekening met mist. Het probleem met dagrijverlichting is, volgens Rijkswaterstaat, dat het vaak alleen de voorlampen betreft. Als het mistig is, is zo'n auto van achteren slecht zichtbaar.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Waarschuwing+voor+dichte+mist+in+Overijssel">06 - 57 03 33 33</a>.</aside>
    </article>
  </body>
</html>