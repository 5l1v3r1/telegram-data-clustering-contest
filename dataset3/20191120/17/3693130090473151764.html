<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ticari-arac-bariyerlere-ok-gibi-saplandi-3-yarali-1209517.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T17:28:00+00:00"/>
    <meta property="og:title" content="Ticari araç bariyerlere ok gibi saplandı: 3 yaralı"/>
    <meta property="og:description" content="İstanbul Arnavutköy'de kapalı kasa ticari araç, sürücüsünün kontrolünden çıkarak yol kenarındaki bariyerlere adeta ok gibi saplandı. Araç içerisinde bulunan 3 kişi yaralı olarak hastaneye kaldırılırken, araç kullanılmaz hale geldi."/>
  </head>
  <body>
    <article>
      <h1>Ticari araç bariyerlere ok gibi saplandı: 3 yaralı</h1>
      <h2>İstanbul Arnavutköy'de kapalı kasa ticari araç, sürücüsünün kontrolünden çıkarak yol kenarındaki bariyerlere adeta ok gibi saplandı. Araç içerisinde bulunan 3 kişi yaralı olarak hastaneye kaldırılırken, araç kullanılmaz hale geldi.</h2>
      <address>
        <time datetime="2019-11-20T17:28:00+00:00">20 Nov 2019, 17:28</time>
      </address>
      <p>Kaza, saat 18.00 sıralarında <b>Arnavutköy Tayakadın</b> köyü çıkışında meydanda geldi.</p>
      <p>İddiaya göre, Y.Ç. (29) idaresindeki 34 YC 3809 plakalı kapalı kasa ticari araç yolda seyir halindeyken sürücüsünün direksiyon hakimiyetini kaybetmesi sonucu yol kenarında bulunan bariyerlere adeta ok gibi saplandı.</p>
      <p>Kazada araç içerisinde bulunan sürücü Y.Ç., D.A. (20) ve M.Ç.(9) yaralandı. Kazayı gören çevredeki vatandaşların haber vermesi üzerine olay yerine <b>sağlık</b>, <b>itfaiye </b>ve <b>jandarma ekipleri </b>sevk edildi. Olay yerine gelen sağlık ekipleri yaralı vatandaşlara ilk müdahalelerini yaptıktan sonra çevredeki hastanelere sevk etti. Germe <b>İtfaiye İstasyonuna </b>bağlı <b>itfaiye ekipleri </b>araca saplanan bariyerleri yanlarında bulunan özel bir testereyle keserek aldı.</p>
      <p><b>Jandarma ekipleri </b>kazanın meydana geldiği yolun tel şeridini kapatarak trafiğin kontrollü akışını sağladı. Kaza yerine çağrılan çekici yardımıyla minibüs kaldırılırken aracın kullanılamaz hale geldiği görüldü. Öte yandan kazada yaralanan 3 kişinin sağlık durumlarının iyi olduğu öğrenildi.</p>
      <p><b>Jandarma ekipleri </b>olayla ilgili çalışma başlattı.<br/> </p>
    </article>
  </body>
</html>