<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/ochranna-tvrzena-skla-na-mobily-jak-se-v-nich-vyznat"/>
    <meta property="og:site_name" content="Mobilizujeme"/>
    <meta property="article:published_time" content="2019-11-20T17:44:47+00:00"/>
    <meta property="og:title" content="Ochranná tvrzená skla na mobily. Jak se v nich vyznat?"/>
    <meta property="og:description" content="Po letech zkušeností nás všech nelze pochybovat, zda je pro ochranu displeje mobilních telefonů lepší tvrzené sklo nebo ochranná folie. V tomto souboji dávno na plné čáře vyhrála tvrzená skla. A máme"/>
  </head>
  <body>
    <article>
      <h1>Ochranná tvrzená skla na mobily. Jak se v nich vyznat?</h1>
      <address><time datetime="2019-11-20T17:44:47+00:00">20 Nov 2019, 17:44</time> by <a rel="author">sponzorovaný obsah</a></address>
      <figure>
        <img src="https://mobilizujeme.cz/wp-content/uploads/2019/11/ultratenke_sklo1.jpg"/>
      </figure>
      <p>Po letech zkušeností nás všech nelze pochybovat, zda je pro <b>ochranu displeje</b> mobilních telefonů lepší <b>tvrzené sklo</b> nebo <b>ochranná folie</b>. V tomto souboji dávno na plné čáře <b>vyhrála tvrzená skla</b>. A máme i jednu výjimku, prověřující pravidlo. Pouze v jednom případě je folie stále ještě lepší variantou. Jedná se o starší Samsung „Edge“ displeje. Rovné sklo je na ně příliš úzké a 3D/5D sklo se z nich snadno odloupne, pokud s telefonem o něco silněji zavadíte. Tím to však končí a argument, že folie je “o něco levnější“ než sklo, je pak bezpředmětný, protože opravy prasklých displejů se šplhají do tisíců a poměr cena/výkon je u skla jasně lepší.</p>
      <p>Pojďme se teď společně podívat, jaká <a href="https://www.promobily.cz/ochranna-tvrzena-skla">tvrzená skla na mobil</a> jsou nejlepší a jak se v jejich široké nabídce a terminologii vyznat. Skla totiž na pohled mohou vypadat stejně, ale ne všechna skla jsou stejně vodivá (některé fungují skvěle, jiné špatně vedou dotyk), ne všechna se stejně komfortně nalepují a ne všechna vydrží stejně.</p>
      <h3>Které sklo je nejlepší?</h3>
      <p>Pro odpověď je nejlepší jít za servisáky – zaměstnanci prodejen a servisů, kterým projdou pod rukama denně desítky skel. Ti každý den ochranná skla prodávají, vybírají i aplikují (na nejrozmanitější typy telefonů). Nekoukají na marketing, výrobce, lákavější nebo méně lákavý obal. Zajímá je funkčnost. Tak tedy: co říkají k jednotlivým typům skel?</p>
      <figure>
        <img src="https://mobilizujeme.cz/wp-content/uploads/2019/11/stanislav_dvorak_promobily.jpg"/>
      </figure>
      <h3>Klasika – Tvrzené ochranné sklo rovné</h3>
      <p>Začněme opravdovou klasikou, tou, která nás provází již od počátku historie ochranných skel. Nutno také dodat, že všechna další skla, o kterých bude v tomto článku řeč, jsou přímým upgradem tohoto typu (… také uvidíme, že ne vždy je tento upgrade vydařený).</p>
      <p>Na rozdíl od některých novějších typů „skel“ se jedná o skutečné tvrzené sklo. Je to léty prověřená technologie, která má své jasné plusy i mínusy. <b>Rovné tvrzené sklo</b> je vhodné např. na iPhone SE, kde bude plnit svoji funkci bezchybně. Bude téměř neviditelné a na tomto rovném displeji bude držet velmi pevně. Naopak není vhodné pro telefony se zakulacenými hranami (třeba Samsung A50). Pokud dáte rovné sklo na telefon se zakulacenými rohy, vzniká od kraje displeje mezera zhruba 3-5 mm. Ta vznikne logicky a záměrně. Sklo je prostě rovné a dotyková plocha se svažuje. Ze stejného důvodu u této kombinace skla a displeje vznikají podélné „bubliny“ neboli mírně odlepené okraje skel. <b>Nevýhody jsou spíše estetické </b>a spousta zákazníků tato skla na mírně zahnutých displejích používá.</p>
      <p>Zajímavou variantou rovných ochranných skel jsou <b>ultratenká tvrzená skla</b>. Jsou vyrobeny díky nové generaci mikrokrystalického skla. Jsou velmi tenká, takže “mezera” mezi sklem a zaobleným okrajem moderních telefonů (která je typická pro rovná skla) je minimálně viditelná. A to jak pohledem, tak pocitem při doteku. Jejich nevýhodu je, že nevydrží tolik, jako klasické sklo. Při silnějším nárazu na ostrý předmět tlak nevydrží a často dochází k poškození displeje mobilního telefonu. </p>
      <figure>
        <iframe src="https://www.youtube.com/embed/8dGmCem57A8" width="660" height="371" data-service="Youtube" scrolling="no"/>
      </figure>
      <h3>3D/5D sklo – upgrade pro moderní telefony</h3>
      <p>Nejdříve trochu terminologie. Pokud někdy uvidíte ochranné sklo s označením <b>3D</b>, <b>5D</b>, <b>FullCover</b>, <b>Infinity</b> apod., bude se jednat o <b>zahnuté “sklo”</b>. Bude pokrývat nejen displej telefonu, ale i jeho rámeček (pokud telefon nějaký rámeček okolo displeje má).</p>
      <p><b>Materiálem </b>3D/5D skel může být jak skutečné tvrzené sklo, tak i tvrzený čirý polykarbonát. Výhodou těch skleněných je větší odolnost proti poškrábání a výhodou polykarbonátu je jeho větší pružnost. To znamená, že polykarbonát se při nárazu na ostrý předmět hned tak nerozbije.</p>
      <p>Všechna tvrzená skla tohoto typu jsou k displeji lepena velmi tenkou vrstvou speciálního silikonu. <b>Způsoby uchycení</b> skla silikonem k displeji jsou dva. U 3D/5D skel může být silikonová vrstva pouze <b>po okrajích</b>, nebo <b>po celé ploše</b> (tzv. Full Glue). Pokud je sklo lepené pouze rámečkem (po okrajích), bude skvěle vypadat, ale může hůře reagovat na dotyk. Pokud je sklo vyrobeno k celoplošnému lepení (Full Glue), bude mnohem lépe reagovat na dotyk, ale někdy tato skla dělají uprostřed kulatou skvrnu. Která nemá vliv „na funkci“, ale je prostě vidět.</p>
      <figure>
        <img src="https://mobilizujeme.cz/wp-content/uploads/2019/11/FullGlue_s_rameckem.jpg"/>
      </figure>
      <p>3D/5D ochranná skla se vyrábí v <b>čirém provedení</b> ale i v provedení <b>s barevným rámečkem</b> v barvě telefonu. Na to je třeba brát zřetel a dávat pozor při koupi skla. Pokud máme např. bílý iPhone 7, budeme hledat 3D/5D sklo s bílým rámečkem.</p>
      <p><b>Nevýhodou </b>3D/5D skel je fakt, že na dotykové ploše <b>nedrží tak pevně jako rovná skla</b> a je třeba jisté opatrnosti při manipulaci s telefonem, aby se sklo nedopatřením neodlouplo.</p>
      <p>Nespornou <b>výhodou </b>je <b>estetická stránka</b> věci, protože kvalitní 3D/5D na telefonu téměř není rozpoznatelné.</p>
      <p>U 3D/5D skel také musíme brát zřetel na výběr zadního krytu. Kryt by neměl předními okraji zasahovat do skla, protože by ho mohl zvedat.</p>
      <p>Rovná i zahnutá tvrzená skla se velmi liší cenou a kvalitou provedení. Doporučujeme vybírat zavedené dlouho prodávané značky, nebo si nechat poradit odborným personálem.</p>
      <h3>Liquid Glass</h3>
      <p>Liguid Glass neboli <b>tekuté sklo</b> je novinkou, která jistě zaujme tím, že není vidět, nemění objem telefonu ani nezhoršuje dotykové vlastnosti displeje. Ochranné vlastnosti “tekutého skla” ale musíme brát s rozumnou “rezervou”. Jedná se o tekutinu, která se v malé vrstvě aplikuje na displej a “vytvrdí” přiloženým miniaturním UV světýlkem. Záměrně zde nepoužijeme výraz UV lampa :) Vzniklá vrstva mírně chrání před drobnými vlasovými škrábanci. Pokud se displej setká s větší intenzitou škrábnutí tvrdším materiálem nebo s pádem na tvrdou podložku, tato vrstva je neúčinná.</p>
      <p>Nelze říci, že jedna z výše uvedených technologií je nejlepší a tu doporučujeme nakupovat. Ale pevně doufáme, že jsme vám alespoň částečně pomohli s orientací v sortimentu tvrzených skel a že jsme vám dali dostatek informací pro výběr ochrany displeje právě pro váš model telefonu.</p>
      <p>Článek vám přinášíme ve spolupráci s největším prodejcem tvrzených skel u nás,<br/>e-shopem <a href="http://www.promobily.cz/">www.promobily.cz</a> a prodejci a servisáky z Mobil Centra XXL, Stanislavem Dvořákem a Jiřím Filipem.</p>
      <h4>SOUVISEJÍCÍ</h4>
      <ol>
        <li>
          <a href="https://mobilizujeme.cz/clanky/soutez-na-mobilizujeme-cz-o-kvalitni-ochranna-skla-panzerglass">Soutěž na Mobilizujeme.cz o prémiová ochranná skla PanzerGlass</a>
        </li>
        <li>
          <a href="https://mobilizujeme.cz/clanky/premiova-ochranna-skla-panzerglass-v-nasi-soutezi-vyhrava">Prémiová ochranná skla PanzerGlass v naší soutěži vyhrává…</a>
        </li>
        <li>
          <a href="https://mobilizujeme.cz/clanky/zeny-si-stezuji-na-velikost-kapes-nevejde-se-jim-do-nich-telefon">Ženy si stěžují na velikost kapes, nevejde se jim do nich telefon</a>
        </li>
      </ol>
    </article>
  </body>
</html>