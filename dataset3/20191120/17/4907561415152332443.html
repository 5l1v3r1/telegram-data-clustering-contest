<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/siyanur-bilesikleri-iceren-maddelerin-halka-satisi-yasaklaniyor-2220800"/>
    <meta property="og:site_name" content="Posta"/>
    <meta property="article:published_time" content="2019-11-20T17:54:48+00:00"/>
    <meta property="og:title" content="Siyanür bileşikleri içeren maddelerin halka satışına yasak getiren yasa onay bekliyor"/>
    <meta property="og:description" content="Yeni mevzuat değişikliğiyle siyanür bileşiklerini içeren maddelerin halka satışına yasak getiren düzenleme, Resmi Gazete’de yayımlanmak üzere Cumhurbaşkanı Recep Tayyip Erdoğan’ın onayına sunuldu."/>
  </head>
  <body>
    <article>
      <h1>Siyanür bileşikleri içeren maddelerin halka satışına yasak getiren yasa onay bekliyor</h1>
      <address>
        <time datetime="2019-11-20T17:54:48+00:00">20 Nov 2019, 17:54</time>
      </address>
      <h3>Yeni mevzuat değişikliğiyle siyanür bileşiklerini içeren maddelerin halka satışına yasak getiren düzenleme, Resmi Gazete’de yayımlanmak üzere Cumhurbaşkanı Recep Tayyip Erdoğan’ın onayına sunuldu.</h3>
      <p>Çevre ve Şehircilik Bakanı <a href="https://www.posta.com.tr/haberler/murat-kurum">Murat Kurum</a>, "Yeni mevzuat değişikliğiyle, halkımıza piyasa ve internet ortamından <a href="https://www.posta.com.tr/haberler/siyanur">siyanür</a> bileşiklerini içeren maddelerin satışına yasak getiriyoruz" dedi.</p>
      <p>Siyanür bileşiklerini içeren maddelerin halka satışına yasak getiren düzenleme, Resmi Gazete’de yayımlanmak üzere <a href="https://www.posta.com.tr/haberler/cumhurbaskani-recep-tayyip-erdogan">Cumhurbaşkanı Recep Tayyip Erdoğan</a>’ın onayına sunuldu. Konuyla ilgili açıklama yapan Bakan Kurum, siyanür kullanımı nedeniyle son günlerde meydana gelen üzücü olaylarının tekrar yaşanmaması için ilgili bakanlıklar ve kurumlarla çalışmalar yaptıklarını söyledi.</p>
      <h3>Kontrolsüz kullanımın önüne geçilecek</h3>
      <p>Bakan Kurum, siyanürlü bileşiklerin halka satışının yasaklanması ve yurt içi satışlarının izlenmesi amacıyla yapılcak mevzuat değişikliğiyle siyanürlü bileşiklerin kontrolsüz kullanımının önüne geçmeyi amaçladıklarını belirterek şöyle konuştu: "Bu sebeple 30105 sayılı Kimyasalların Kaydı, Değerlendirilmesi, İzni ve Kısıtlanması Hakkında Yönetmeliği kapsamında mevzuat değişikliğine gidiyoruz. Yeni mevzuat değişikliğiyle, halkımıza piyasa ve internet ortamından siyanür bileşiklerini içeren maddelerin satışına yasak getiriyoruz.</p>
      <figure>
        <img src="https://i.pstimaj.com/img/75/640x0/5dd57d47ae298b6feaffb1c3"/>
      </figure>
      <p>Söz konusu yönetmelikte siyanürlü bileşiklerin risklerinin kontrol altına alınması, ülkemizde kontrolsüz kullanımının engellenmesi, bu bileşiklere halkın erişiminin yasaklanması amacıyla ’siyanürlü bileşikler’, ’Belirli Zararlı Maddelerin, Karışımların ve Eşyaların İmalatı, Piyasaya Arzı ve Kullanımı Hakkında Kısıtlamalar Listesi’ne ilave edildi.</p>
      <h3>"Cumhurbaşkanımızın onayına sunuldu"</h3>
      <p>Düzenleme, Resmi Gazete’de yayımlanmak üzere Sayın Cumhurbaşkanımızın onayına sunuldu." Bakan Kurum, siyanürlü bileşiklerin yurt içi satışlarının izlenebilmesi için firmalara, ’Son Kullanıcı Beyannamesi’ bildirme zorunluluğu da getirildiğini kaydederek, "Son Kullanıcı Beyannamesi ile imalatçılardan ithalatçılara, dağıtıcılardan kullanıcılara kadar siyanürlü bileşiklerin satışı ve takibi kontrol altına alınacak" ifadelerini kullandı.</p>
      <p>DHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/seyma-subasi-sevgilisi-guido-senia-ile-davetlerde-2220828">
          <img src="https://i.pstimaj.com/img/100/180x95/5dd5b7a166a97c0cf09cc0ec"/>
        </a>
      </figure>
      <p>
        <a href="https://www.posta.com.tr/seyma-subasi-sevgilisi-guido-senia-ile-davetlerde-2220828">1 Şeyma Subaşı sevgilisi Guido Senia ile davetlerde</a>
      </p>
      <figure>
        <a href="https://www.posta.com.tr/eskiya-dunyaya-hukumdar-olmaz-149-bolum-fragmani-yayinlandi-2220814">
          <img src="https://i.pstimaj.com/img/100/180x95/5dd5a17466a97c02ff26a2c3"/>
        </a>
      </figure>
      <p>
        <a href="https://www.posta.com.tr/eskiya-dunyaya-hukumdar-olmaz-149-bolum-fragmani-yayinlandi-2220814">2 Eşkıya Dünyaya Hükümdar Olmaz 149. bölüm fragmanı yayı...</a>
      </p>
      <figure>
        <a href="https://www.posta.com.tr/tiroit-nodulleri-kanser-icin-risk-olusturuyor-2220812">
          <img src="https://i.pstimaj.com/img/100/180x95/5dd593a766a97c02ff26a2b9"/>
        </a>
      </figure>
      <p>
        <a href="https://www.posta.com.tr/tiroit-nodulleri-kanser-icin-risk-olusturuyor-2220812">3 Tiroit nodülleri kanser için risk oluşturuyor</a>
      </p>
      <figure>
        <a href="https://www.posta.com.tr/berna-lacin-isyan-etti-hayat-bunu-daha-fazla-kaldirmayacak-2220811">
          <img src="https://i.pstimaj.com/img/100/180x95/5dd58f6066a97c03e6dbf182"/>
        </a>
      </figure>
      <p>
        <a href="https://www.posta.com.tr/berna-lacin-isyan-etti-hayat-bunu-daha-fazla-kaldirmayacak-2220811">4 Berna Laçin isyan etti: Hayat bunu daha fazla kaldırma...</a>
      </p>
      <figure>
        <a href="https://www.posta.com.tr/deniz-cakir-hayata-kafa-tuttu-2220810">
          <img src="https://i.pstimaj.com/img/100/180x95/5dd58b1166a97c03e6dbf17e"/>
        </a>
      </figure>
      <p>
        <a href="https://www.posta.com.tr/deniz-cakir-hayata-kafa-tuttu-2220810">5 Deniz Çakır hayata kafa tuttu!</a>
      </p>
      <figure>
        <a href="https://www.posta.com.tr/nurgul-yesilcaydan-havali-paylasim-2220799">
          <img src="https://i.pstimaj.com/img/100/180x95/5dd5797566a97c02ff26a2a3"/>
        </a>
      </figure>
      <p>
        <a href="https://www.posta.com.tr/nurgul-yesilcaydan-havali-paylasim-2220799">6 Nurgül Yeşilçay'dan 'Hava'lı paylaşım</a>
      </p>
      <figure>
        <a href="https://www.posta.com.tr/gunu-aymayan-onur-tuna-son-paylasimiyla-takipcilerinin-diline-dustu-2220797">
          <img src="https://i.pstimaj.com/img/100/180x95/5dd5647dae298b67579f0f22"/>
        </a>
      </figure>
      <p>
        <a href="https://www.posta.com.tr/gunu-aymayan-onur-tuna-son-paylasimiyla-takipcilerinin-diline-dustu-2220797">7 Günü aymayan Onur Tuna, son paylaşımıyla takipçilerini...</a>
      </p>
      <figure>
        <a href="https://www.posta.com.tr/vergi-rekortmenleri-arasinda-acun-ilicali-da-var-2220735">
          <img src="https://i.pstimaj.com/img/100/180x95/5dd52e6f66a97ceef9b927e6"/>
        </a>
      </figure>
      <p>
        <a href="https://www.posta.com.tr/vergi-rekortmenleri-arasinda-acun-ilicali-da-var-2220735">8 Vergi rekortmenleri arasında Acun Ilıcalı da var</a>
      </p>
      <figure>
        <a href="https://www.posta.com.tr/migrenin-tedavisi-var-midir-2220785">
          <img src="https://i.pstimaj.com/img/100/180x95/5dd5477366a97cf91bba192b"/>
        </a>
      </figure>
      <p>
        <a href="https://www.posta.com.tr/migrenin-tedavisi-var-midir-2220785">9 Migrenin tedavisi var mıdır?</a>
      </p>
      <figure>
        <a href="https://www.posta.com.tr/kus-tuyu-yorgan-ve-yastiklar-zararli-mi-2220768">
          <img src="https://i.pstimaj.com/img/100/180x95/5dd540e0ae298b668898ef8b"/>
        </a>
      </figure>
      <p>
        <a href="https://www.posta.com.tr/kus-tuyu-yorgan-ve-yastiklar-zararli-mi-2220768">10 Kuş tüyü yorgan ve yastıklar zararlı mı?</a>
      </p>
      <figure>
        <img src="https://i.pstimaj.com/img/78/90x50/5dc57cb1ae298bbece9327cc"/>
      </figure>
      <p>SIRADAKİ HABER Günün özeti | 20 Kasım 2019</p>
    </article>
  </body>
</html>