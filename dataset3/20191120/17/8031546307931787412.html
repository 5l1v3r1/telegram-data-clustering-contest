<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109273-Kupuvash-kola---ne-plashtash-starite-%D1%9D-zadaldzeniya"/>
    <meta property="og:site_name" content="Канал 3"/>
    <meta property="article:published_time" content="2019-11-20T17:10:00+00:00"/>
    <meta property="og:title" content="Купуваш кола - не плащаш старите ѝ задължения"/>
    <meta property="og:description" content="Въвеждането на системата &quot;Бонус-малус&quot; за &quot;Гражданска отговорност&quot; на автомобилистите фактически ще влезе в сила от 2021 г."/>
  </head>
  <body>
    <article>
      <h1>Купуваш кола - не плащаш старите ѝ задължения</h1>
      <h2>Въвеждането на системата "Бонус-малус" за "Гражданска отговорност" на автомобилистите фактически ще влезе в сила от 2021 г.</h2>
      <address>
        <time datetime="2019-11-20T17:10:00+00:00">20 Nov 2019, 17:10</time>
      </address>
      <p><b>Въвеждането на системата "Бонус – малус" за "Гражданска отговорност" на автомобилистите ще бъде на два етапа и фактически ще влезе в сила от 2021 г. От догодина ще трябва да започне отчитането на нарушенията, на базата на които ще се формира цената на задължителната полица. От 2021-ва ще трябва да е ясна и методологията, по която тези нарушения ще бъдат използвани за крайното определяне на стойността на полицата.<br/></b> </p>
      <p>Системата "Бонус - малус" позволява водачите без нарушения на пътя да плащат по-евтина "Гражданска отговорност", а нарушителите - скъпа застраховка. Първият проект на системата, изготвен от комисията, срещна остро обществено неодобрение. </p>
      <p> <br/> </p>
      <p>"Категорично "Бонус – малус" системата има пряка връзка с поведението на шофьорите. Така е във всички държави, където тя се прилага. Водачите стават по-дисциплинирани, защото освен санкцията, която търпят от пътната полиция, вече имат и по-скъпа застраховка". Това каза пред БНР Владимир Тодоров - председател на Асоциацията на пострадалите при катастрофи. Той обясни, че генералната идея е, че има индивидуален коефициент, който определя цената на застраховката "Гражданска отговорност", спрямо поведението на шофьорите.</p>
      <p> </p>
      <p>В проекта се въвежда списък на хората, които управляват дадения автомобил, който да се посочва от собственика, и на базата на индивидуалните коефициенти на всички, които управляват автомобила, да се прави един среден коефициент за него. Това е положителен подход, каза Тодоров.</p>
      <p> </p>
      <p>Той посочи, че нарушенията на предишния собственик на колата няма да се прехвърлят на новия собственик.</p>
      <p> </p>
      <p>По думите на Владимир Тодоров обсъжданията на системата "Бонус – малус" ще са в продължение на година, което дава възможност "да се изправят кривиците". </p>
      <related>
        <h4>Още по темата</h4>
        <a href="http://kanal3.bg/news/bulgaria/society/109196-Gradzdanskata-shte-zavisi-ot-fishove-i-prisadi"/>
        <a href="http://kanal3.bg/news/bulgaria/society/106933-Ddzaddza-svalya-cenata-na-%20Gradzdanskata%20-s-edna-chetvart"/>
        <a href="http://kanal3.bg/news/bulgaria/economy/102414-Kupete-si-e-vinetka-do-16-ch.%252C-posle-sistemata-modze-da-zacikli"/>
      </related>
    </article>
  </body>
</html>