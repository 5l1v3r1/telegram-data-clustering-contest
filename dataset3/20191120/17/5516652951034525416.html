<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426114/symmetoxh-twn-apostakthriwn-kallikoynh-sto-athens-bar-show"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-20T17:45:01+00:00"/>
    <meta property="og:title" content="Συμμετοχή των «Αποστακτηρίων Καλλικούνη» στο Athens Bar Show"/>
    <meta property="og:description" content="H καρδιά της ελληνικής bar σκηνής χτύπησε για μία ακόμα φορά τις πρώτες ημέρες του Νοέμβρη στο Athens Bar Show!, όπου πραγματοποιήθηκε και φέτος η εκπαιδευτική έκθεση για bartenders &amp; επαγγελματίες του bar-show, στον ιστορικό χώρο της Τεχνόπολης του Δήμου Αθηναίων. Με την προσέλευση να αυξάνεται κάθε χρόνο εντυπωσιακά, τους επισκέπτες της περσινής διοργάνωσης να υπερβαίνουν τους 9.000 και της φετινής να υπερδιπλασιάζονται, καταγράφηκε η τεράστια δυναμική της ελληνικής bar σκηνής, η οποία πλέον θεωρείται από τις ταχύτατα ανερχόμενες σε παγκόσμιο επίπεδο."/>
  </head>
  <body>
    <article>
      <h1>Συμμετοχή των «Αποστακτηρίων Καλλικούνη» στο Athens Bar Show</h1>
      <address>
        <time datetime="2019-11-20T17:45:01+00:00">20 Nov 2019, 17:45</time>
      </address>
      <p>
        <b>H καρδιά της ελληνικής bar σκηνής χτύπησε για μία ακόμα φορά τις πρώτες ημέρες του Νοέμβρη στο Athens Bar Show!, όπου πραγματοποιήθηκε και φέτος η εκπαιδευτική έκθεση για bartenders &amp; επαγγελματίες του bar-show, στον ιστορικό χώρο της Τεχνόπολης του Δήμου Αθηναίων. Με την προσέλευση να αυξάνεται κάθε χρόνο εντυπωσιακά, τους επισκέπτες της περσινής διοργάνωσης να υπερβαίνουν τους 9.000 και της φετινής να υπερδιπλασιάζονται, καταγράφηκε η τεράστια δυναμική της ελληνικής bar σκηνής, η οποία πλέον θεωρείται από τις ταχύτατα ανερχόμενες σε παγκόσμιο επίπεδο.</b>
      </p>
      <p>Η επιλογή του εμβληματικού χώρου της Τεχνόπολης στο κέντρο της πόλης, με τις αίθουσες και τις αυλές του, ειδικά διαμορφωμένες για τις ανάγκες του event, έδινε την ευκαιρία στον επισκέπτη και fun της δεύτερη χρυσής εποχής των cocktails, να αφεθεί σε ένα «μεθυστικό ταξίδι» συντροφιά με τους πιο καταξιωμένους Έλληνες bartenders, όπου σε κάθε σταθμό να μετέχει σε γευσιγνωσίες συνθέσεων από 400 ετικέτες, εμπνεόμενος από τους διασημότερους cocktail guru της παγκόσμιας bar σκηνής, λαμβάνοντας επιπλέον ενημέρωση για όλες τις τάσεις και τα νέα της αγοράς.</p>
      <p>Τα κυλιόμενα θεματικά σεμινάρια, με τις ομιλίες, τις συνεχείς γευσιγνωσίες και τα workshops από διακεκριμένους επαγγελματίες, εισήγαγαν τους συμμετέχοντες στην ιερά μυσταγωγία του Bartending και στο πνεύμα των καλύτερων bars του κόσμου. Το Athens Bar Show διοργανώνεται από την «Bar Academy» και θεωρείται ένα από τα μεγαλύτερα barshow διεθνώς, που διατηρεί ως κύριο πυλώνα την εκπαίδευση, τη διάχυση της γνώσης, των ιδεών και της έμπνευσης στους επαγγελματίες και στους funs που την επισκέπτονται, προσφέροντας επιπλέον και τη δυνατότητα να ανακαλύψουν νέα προϊόντα, καινοτόμα εργαλεία, να ενημερωθούν για νέους τρόπους παρασκευής και σερβιρίσματος cocktail και να έρθουν σε επαφή με επιτυχημένα business models, μέσα από σεμινάρια, παρουσιάσεις και γευσιγνωσίες.</p>
      <p>Τα «Αποστακτήρια Καλλικούνη», από τους βασικούς συντελεστές της διοργάνωσης, στηρίζουν την πρωτοβουλία αυτή με τη δυναμική παρουσία τους και τα πρωτοποριακά προϊόντα τους. Στις εγκαταστάσεις των «Αποστακτηρίων Καλλικούνη» προσέρχονται τακτικά «Bartenders» και «Mixologists» και αναζητούνται μέσα από Μαραθώνιες αναμείξεις, συνδυασμούς και γευσιγνωσίες, νέες γεύσεις και τάσεις, για να δοκιμασθούν στα «Openbars» και να προταθούν στους απαιτητικούς «Fun» των «Long drinks».</p>
      <p>Το εμβληματικό «Cocktail Negroni», το οποίο επανήλθε τα τελευταία δύο χρόνια στα «trends», «εκτελείται» σε κάποιες χώρες της Ευρώπης, με βάση το «Old Sport premium Gin», τη συνδρομή του ιδιαίτερου «Pikron Vermouth Rosso» και του «Αmaro Bitter liqueur», της «Noble» σειράς προιόντων της «Καλλικούνη». Σε μία ελαφριά ανάμειξη στο «shaker» για την ομογενοποίηση των ανωτέρω συστατικών, ένα κομμάτι πάγου για σοκ ψύξης και μια μικρή φέτα φλούδας πορτοκαλιού, καταλήγουμε μέσα από μια συναρπαστική ισορροπία γλυκιάς γεύσης και του πικρού της επίγευσης, σε ένα κόκκινο βελούδινο ποτό με αρώματα εσπεριδοειδών, bitters, αποξηραμένων γλυκών κόκκινων φρούτων και μπαχαρικών, στο συναρπαστικό «Callicouni Signature Negroni Cocktail».</p>
      <figure>
        <img src="https://www.rodiaki.gr/medias/2019/11/19/291e50f4f0b5e8e0624f7eae240c69b9.jpg"/>
      </figure>
      <figure>
        <img src="https://www.rodiaki.gr/medias/2019/11/19/1366a2fd1f9d08720b984bc49ab950cc.jpg"/>
      </figure>
    </article>
  </body>
</html>