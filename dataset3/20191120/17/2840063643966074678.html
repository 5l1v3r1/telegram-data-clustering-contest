<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/20/bocelli-con-nella-cinquina-dei-grammy_awKCAFSMPQje99BfCKULeP.html"/>
    <meta property="og:site_name" content="Adnkronos"/>
    <meta property="article:published_time" content="2019-11-20T17:01:00+00:00"/>
    <meta property="og:title" content="Bocelli con 'Sì' nella cinquina dei Grammy"/>
    <meta property="og:description" content="Traguardo mai raggiunto da un artista italiano"/>
  </head>
  <body>
    <article>
      <h1>Bocelli con 'Sì' nella cinquina dei Grammy</h1>
      <address>
        <time datetime="2019-11-20T17:01:00+00:00">20 Nov 2019, 17:01</time>
      </address>
      <p>Ennesimo riconoscimento internazionale per Andrea Bocelli e il suo album dei record 'Sì' (Sugar) che conquista anche la nomination ai Grammy Awards, dopo aver centrato contemporaneamente le vette delle classifica Usa e Uk, segnando così un traguardo mai raggiunto prima da un artista italiano. Bocelli è anche l'unico italiano presente nella lista delle nomination 2020. Una candidatura importante (la sesta nella sua carriera) che vede nella cinquina il tenore accanto a nomi internazionali eccellenti come Barbra Streisand, Michael Bublé, Elvis Costello &amp; The Imposters e John Legend, e che conferma Bocelli un vero portabandiera dell'Italia nel mondo.</p>
      <p>"Ho appena ricevuto l'annuncio della nomination - ha dichiarato entusiasta Bocelli - E' una notizia fantastica che ancora una volta testimonia il grande affetto e la stima che l'America mi riserva da più di 20 anni, ma è anche un'occasione fantastica per ringraziare tutti i miei sostenitori e chi ha creduto in me fin dall'inizio. Un avvenimento importante più unico che raro. Voglio anche ringraziare la Recording Academy e tutti coloro che, come la Sugar, hanno lavorato a questo progetto incredibile".</p>
    </article>
  </body>
</html>