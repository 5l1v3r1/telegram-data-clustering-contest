<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/jmourinho-uzdirbs-dvigubai-daugiau-nei-mpochettino/73307"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-20T17:19:30+00:00"/>
    <meta property="og:title" content="J.Mourinho uždirbs dvigubai daugiau nei M.Pochettino"/>
    <meta property="og:description" content="Prastas sezonas su &quot;Man Utd&quot; komanda ir galiausiai įvykęs atleidimas iš pareigų nesumažino trenerio Jose Mourinho vertės."/>
  </head>
  <body>
    <article>
      <h1>J.Mourinho uždirbs dvigubai daugiau nei M.Pochettino</h1>
      <address>
        <time datetime="2019-11-20T17:19:30+00:00">20 Nov 2019, 17:19</time>
      </address>
      <p>Prastas sezonas su "Man Utd" komanda ir galiausiai įvykęs atleidimas iš pareigų nesumažino trenerio Jose Mourinho vertės.</p>
      <p>Šiandien oficialiai tapęs "Tottenham" klubo vairininku 56-erių portugalas per sezoną uždirbs po 15 mln. svarų sterlingų t.y. tokį pat atlyginimą, kaip ir gaudavo "raudonųjų velnių" gretose.</p>
      <p>Negana to, tai reiškia, jog J.Mourinho susižers kone dvigubai didesnę algą nei atleistas strategas Mauricio Pochettino, kuris per sezoną savo sąskaitą papildydavo po 8,5 mln. svarų sterlingų, skelbia "Daily Mail".</p>
      <p>"Labai džiaugiuosi, kad galiu prisijungti prie klubo su tokia istorija bei puikiais fanais. Tiek pagrindinės komandos, tiek akademijos kokybė mane išties žavi.</p>
      <p>Labai norėjau dirbti su šiais žaidėjais", - po sutarties pasirašymo kalbėjo J. Mourinho.</p>
    </article>
  </body>
</html>