<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/vizhuteses_rx_5700_xt_a_powercolor_es_az_ekwb_muhe.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-20T17:08:36+00:00"/>
    <meta property="og:title" content="Vízhűtéses RX 5700 XT a PowerColor és az EKWB műhelyéből"/>
    <meta property="og:description" content="A gyártó saját Facebook oldalán promózott Liquid Devil kártya szlovén gyártású vízhűtéssel a fedélzetén érkezik, várhatóan a mai napon."/>
  </head>
  <body>
    <article>
      <h1>Vízhűtéses RX 5700 XT a PowerColor és az EKWB műhelyéből</h1>
      <address><time datetime="2019-11-20T17:08:36+00:00">20 Nov 2019, 17:08</time> by <a rel="author" href="https://prohardver.hu/tag/sidcorky.html" target="_blank">SidCorky</a></address>
      <h3>Hi﻿rd﻿e﻿t﻿és﻿</h3>
      <figure>
        <a href="https://track.adform.net/C/?bn=33708157;C=0">
          <img src="https://track.adform.net/adfserve/?bn=33708157;srctype=4;ord=[timestamp]"/>
        </a>
      </figure>
      <p>A hivatalos bemutatóval egy időben megjelent AMD Radeon RX 5700 XT <a href="https://prohardver.hu/teszt/amd_rx_5700_es_5700_xt_navigacio_felfele/bevezeto_versenytarsak.html">tesztünkben</a> már említettük, hogy alig várjuk a külsős gyártók saját hűtési megoldásaival szerelt változatokat, a PowerColor Facebook oldalán <a href="https://www.facebook.com/Powercolorusa/photos/a.149504001890039/1263403880500040/?type=3&amp;--xts--%5B0%5D=68.ARCVnpCFkPTq-xd22dhoW22QoL-D5ITu7k17KvUD53qAHiCjHGd9IkyG5NHTTjGCdtrmFdwoNV-uwu2JbGzVjWmkK6ABrd3EOO3SJKnebxOmKeojLVfnEhEXs-cr42mW0ibEIQdaJDOCyTyP5RVW2Bf3tcIjWoHqvKJI4Z5V9X-b65ZV0XFUBDuoZM2dU6ljhKbSMeS3NORfHnzg03SLmI7p-BklBj-fr8vBAw4IUMQ2LHcG6KZhluJ77fB7irhUVcsY0G0GBwE1BPo1uwwGeC2eycpNE5wBWc6kZhHETlaYLWvelFmr7x5V8FuCrACXUOGjyx2CdIr8VkJ4Qv8Xfs8HIQ&amp;--tn--=-R">közzétett</a> kép tanúsága szerint pedig megérte a várakozás.</p>
      <figure>
        <img src="https://prohardver.hu/dl/cnt/2019-11/156487/pic3.jpg"/>
        <figcaption>(forrás: <a href="https://www.facebook.com/Powercolorusa/photos/a.149504001890039/1263403880500040/?type=3&amp;--xts--%5B0%5D=68.ARCVnpCFkPTq-xd22dhoW22QoL-D5ITu7k17KvUD53qAHiCjHGd9IkyG5NHTTjGCdtrmFdwoNV-uwu2JbGzVjWmkK6ABrd3EOO3SJKnebxOmKeojLVfnEhEXs-cr42mW0ibEIQdaJDOCyTyP5RVW2Bf3tcIjWoHqvKJI4Z5V9X-b65ZV0XFUBDuoZM2dU6ljhKbSMeS3NORfHnzg03SLmI7p-BklBj-fr8vBAw4IUMQ2LHcG6KZhluJ77fB7irhUVcsY0G0GBwE1BPo1uwwGeC2eycpNE5wBWc6kZhHETlaYLWvelFmr7x5V8FuCrACXUOGjyx2CdIr8VkJ4Qv8Xfs8HIQ&amp;--tn--=-R">PowerColor USA Facebook oldal</a>)</figcaption>
      </figure>
      <p>A szerényen csak a világ leggyorsabb Navija hashtaggel ellátott kép a leírás szerint a mai napon bemutatkozó RX 5700 XT Liquid Devil modellt mutatja teljes valójában, melyről egyelőre csak annyit tudunk biztosan, hogy hűtéséről az EK Water Blocks csapata által szállított vizes blokk gondoskodik.</p>
      <figure>
        <img src="https://prohardver.hu/dl/cnt/2019-11/156487/pic1.jpg"/>
        <figcaption>(forrás: <a href="https://www.youtube.com/watch?v=hnjtQFv9rvM">Tech of Tomorrow YouTube csatorna</a>)</figcaption>
      </figure>
      <p>Ugyan a részletes specifikációk hivatalosan még nem ismertek, a Tech of Tomorrow YouTube csatorna már kapott egy tesztpéldányt az újdonságból, az általuk publikált videón pedig jól látszik, hogy a dobozban piros, sárga és kék színű hűtőfolyadékot is találunk, melyekkel a részben átlátszó fedlapnak is köszönhetően könnyedén gépünk belteréhez passzoló színvilágba öltöztethetjük a kártyát.</p>
      <figure>
        <iframe src="https://www.youtube.com/embed/hnjtQFv9rvM" width="640" height="360" data-service="Youtube" scrolling="no"/>
      </figure>
      <p>A képeken felfedezhetünk még egy Dual BIOS-hoz tartozó kapcsolót is, ebből kiindulva pedig előre el is könyvelhetjük, hogy a Liquid Devil kapni fog gyári tuningot is, de hogy ez pontosan milyen mértékű órajel emelkedést takar, azt csak a hivatalos bemutató után tudjuk meg.</p>
      <figure>
        <img src="https://prohardver.hu/dl/cnt/2019-11/156487/newpic.jpg"/>
        <figcaption>A hivatalos termékfotó</figcaption>
      </figure>
      <p><b>Frissítés:</b> Időközben a kártya hivatalos <a href="https://www.powercolor.com/product?id=1573110646">termékoldalt</a> is kapott, melynek tartalmából kiderül, hogy a referenciamodell 1905 MHz-es boost órajelét a PowerColor verziója esetében sikerült 2070 MHz-re feltornászni, míg a 8 gigabájtnyi GDDR6 memória sávszélessége a szokásos módon 14 Gbps. Az újdonság a jövő hét folyamán kerül a virtuális boltok polcaira 599 eurós áron.</p>
    </article>
  </body>
</html>