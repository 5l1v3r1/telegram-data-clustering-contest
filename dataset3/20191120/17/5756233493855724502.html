<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622567/%D9%BE%D8%A7%D8%B3%D8%AE-%D9%88%D8%B2%DB%8C%D8%B1-%D8%A8%D9%87%D8%AF%D8%A7%D8%B4%D8%AA-%D8%A8%D9%87-%D8%AF%D8%B1%D8%AE%D9%88%D8%A7%D8%B3%D8%AA-%D8%AF%D8%A7%D9%86%D8%B4%D8%AC%D9%88%DB%8C%DB%8C-%D8%AF%D8%B1%D8%A8%D8%A7%D8%B1%D9%87-%D8%A7%D8%AA%D8%B5%D8%A7%D9%84-%D8%A7%DB%8C%D9%86%D8%AA%D8%B1%D9%86%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T17:37:00+00:00"/>
    <meta property="og:title" content="پاسخ وزیر بهداشت به درخواست دانشجویی درباره اتصال اینترنت"/>
    <meta property="og:description" content="وزیر بهداشت در پاسخ به درخواست دانشجویان مبنی بر رساندن‌ درخواست آنها به دولت در زمینه اتصال اینترنت، گفت: اینترنت حتما مجددا وصل می‌شود."/>
  </head>
  <body>
    <article>
      <h1>پاسخ وزیر بهداشت به درخواست دانشجویی درباره اتصال اینترنت</h1>
      <address>
        <time datetime="2019-11-20T17:37:00+00:00">20 Nov 2019, 17:37</time>
      </address>
      <p>
        <i>وزیر بهداشت در پاسخ به درخواست دانشجویان مبنی بر رساندن‌ درخواست آنها به دولت در زمینه اتصال اینترنت، گفت: اینترنت حتما مجددا وصل می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سعید نمکی امروز در اختتامیه دهمین جشنواره بین المللی سیمرغ این را هم گفت که بنده امروز هم در هیات دولت درباره این موضوع صحبت کردم و پیشنهاد دادم و قرار شد در اسرع وقت اجرایی شود.</p>
      <p>گفتنی است، پیش از این محمدجواد آذری جهرمی وزیر ارتباطات و فناوری اطلاعات نیز در گفت‌وگو با یک برنامه رادیویی، درباره قطعی اینترنت بین‌الملل در کشور تصریح کرد: به خاطر سوءاستفاده‌هایی که رخ داد، شورای امنیت کشور تشخیص داد محدودیت‌هایی در اینترنت بین‌الملل اعمال شود که به اپراتورها ابلاغ شد. البته خود شورای امنیت دغدغه مشکلات ناشی از این محدودیت‌ها را دارد و ما هم به طور مستمر گزارش شکایت‌های مردم و پیگیری‌های نمایندگان مجلس در این خصوص را به شورا منعکس می‌کنیم.</p>
      <figure>
        <img src="https://aftabnews.ir/files/fa/news/1398/8/29/361740_358.jpg"/>
      </figure>
      <p>وی ادامه داد: من درباره وصل‌شدن دوباره اینترنت برآورد زمانی ندارم اما این امیدواری وجود دارد که هر چه سریع‌تر مشکلات برطرف شود و به نظر من صد در صد اینترنت به‌زودی وصل خواهد شد.</p>
    </article>
  </body>
</html>