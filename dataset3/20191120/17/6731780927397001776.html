<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/guida-gubbio-cosa-vedere-consigli/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T17:39:22+00:00"/>
    <meta property="og:title" content="Cosa vedere a Gubbio: guida e consigli utili"/>
    <meta property="og:description" content="La guida di Gubbio su cosa vedere e cosa fare. I consigli utili e i mesi migliori per andare. Gli eventi da non perdere di Maggio e Dicembre"/>
  </head>
  <body>
    <article>
      <h1>Cosa vedere a Gubbio: guida e consigli utili</h1>
      <address><time datetime="2019-11-20T17:39:22+00:00">20 Nov 2019, 17:39</time> by <a rel="author">Cinzia Zadro</a></address>
      <figure>
        <img src="https://www.viagginews.com/wp-content/uploads/2016/04/gubbio_iStock_000033392180-e1461334884374.jpg"/>
        <figcaption>Gubbio cosa vedere</figcaption>
      </figure>
      <p>
        <b>Guida di Gubbio cosa vedere e cosa fare. Cosa c’è in città e quando andare per assistere ai maggiori eventi</b>
      </p>
      <p>Tra le più antiche città dell’Umbria, ad un passo dalle Marche, situata tra montagna e collina troviamo la splendida e storica cittadina di<b> Gubbio</b>, dal ricco passato testimoniato dai monumenti e dai resti archeologici e da un presente fatto di tradizioni ed importanti eventi. Gubbio è un incantevole borgo immerso nel verde dove in un ritmo lento sopravvivono antichi riti che si fondono con nuove correnti artistiche.</p>
      <p>
        <b>Leggi anche -&gt; <a href="https://www.viagginews.com/2016/10/14/itinerario-umbria-culla-verde-cultura/">Umbria, cosa non perdervi: le città più belle</a></b>
      </p>
      <p>A Gubbio potrete permettervi un ritmo diverso, ma dall’incedere battente. E’ una città che fa parlare di sé con i suoi tanti eventi: dall’<b>albero di Natale</b> ai tradizionali fasti del <b>maggio eugubino.</b></p>
      <h3>Guida di Gubbio: cosa vedere </h3>
      <p>Gubbio la si può conoscere seguendo diversi itinerari: quello archeologico, gotico, barocco, omano, neoclassicista, Francescano sulle orme del Santo e perfino Appenninico che suggerisce anche la visita al Parco Regionale del Monte Cucco. Gubbio è infatti un piccolo centro dalla grande Storia con testimonianze importanti.</p>
      <p>Immerso nel verde dell’area archeologica con alle spalle il Monte Ingino, famoso perché ogni Natale vi risplendono 600 luci per <b>l’albero di Natale più grande del Mondo</b>, troviamo, appena fuori le mura del centro storico, i resti del <b>teatro romano che</b> oltre ad essere un importante costruzione è soprattutto un simbolo della città dove natura e costruzioni architettoniche convivono perfettamente.</p>
      <p>È soprattutto però nel periodo medioevale che la città si arricchisce di palazzi e opere architettoniche che la renderanno più simile ad oggi: dalle chiese ai palazzi alle piazze alle fontane.</p>
      <p>Interessante anche il percorso in <b>funivia</b> non solo per raggiungere la chiesa di Sant’Ubaldo e la vista sul  Convento, ma soprattutto per lo spettacolo che offre ai nostri occhi, sorvolando la macchia della montagna e ammirando un panorama emozionante sulla cittadina e la vallata che la circonda.</p>
      <h4>Giro del centro di Gubbio: cosa visitare</h4>
      <p>Tra i luoghi da visitare il <b>Palazzo dei Consoli</b>. Sede del museo e della pinacoteca, è collocato in un punto molto alto della città, nella piazza pensile chiamata <b>Piazza Grande</b>. Da qui è possibile osservare uno splendido panorama della bella cittadina umbra.</p>
      <p>Sempre nella piazza che poggia su quattro arcate si trovano anche il <b>Palazzo Pretorio</b> e  il <b>Palazzo della Porta</b>. Tra gli altri palazzi  quello<b> Ducale</b> con il cortile interno, e il <b>Duomo, </b>al cui interno sono custodite diverse opere tra cui la Pietà di Dono Doni e gli affreschi di Nucci e Gherardi.</p>
      <p>Tante poi le <b>chiese da visitare</b> come quella di Sant’Ubaldo, Sant’Agostino, San Giovanni con il campanile in stile romanico e il grande rosone centrale,  e quella di San Francesco, il Santo che secondo la leggenda parlò con il “lupo di Gubbio”.</p>
      <p>Tra le piazze, di passaggio obbligatorio,  c’è la <b>quella dei  Quaranta Martiri</b>, caratterizzata dalle Logge dei Tiratori dove si tirava la lana, con il lungo porticato e i negozi sottostanti, la Chiesa di San Francesco, l’Ospedale e i giardinetti dove è piacevole sostare prima di  salire per le vie del centro storico e la piazza con i palazzi del comune.</p>
      <p>Una piccola, ma famosa piazza è quella della <b>Fontana del Bargello</b>: qui la tradizione eugubina vuole che si prenda la patente da matto. Si tratta in realtà della più affascinante condizione questa di sognatore, legato ai valori e alle passioni, in cui la città stessa si riconosce. Per prendere la patente basta fare tre giri intorno alla fontana detta “dei matti”, e battezzarsi con l’acqua come cittadini e <b>matti onorari di Gubbio</b>.</p>
      <p>Una patente non ufficiale rispetto a quella che pochi privilegiati eugubini detengono veramente perché soci dell’associazione Maggio eugubino.</p>
      <h4>Cosa mangiare e vedere di tipico di Gubbio</h4>
      <p>Per raggiungere il Palazzo Senatorio percorrerete<b> viali medioevali in salita</b> dove troverete bar, punti di ritrovo, ristoranti tipici, e i<b> vicoli più caratteristici</b> con negozietti che vendono i prodotti locali della zona.</p>
      <p>Da mangiare  troverete specialità come il prelibato tartufo nero e bianco, la crescia e torta al testo salata. Da ammirare gli artigiani farle e da acquistare sono le maioliche in ceramica di cui la cittadina ha una forte tradizione tanto da far parte dell’associazione Italiana città della Ceramica.</p>
      <h3>Quando andare a Gubbio: gli eventi più importanti</h3>
      <p><b>Gubbio</b> è una piacevole cittadina medioevale che vale la pena visitare in qualsiasi periodo dell’anno, ma è indubbio che ci sono due mesi che sono davvero speciali e che rendono Gubbio unica al mondo. I <b>due mesi</b> in cui andare a Gubbio sono<b> Maggio e Dicembre. </b></p>
      <p>A <b>Maggio</b> si svolgono due eventi che attirano migliaia di visitatori: <a href="https://www.viagginews.com/2019/03/11/maggio-gubbio-eventi-cosa-fare/">la Corsa dei Ceri e il Palio dei Balestrieri.</a> La città torna a vestire i panni medioevali in queste due occasioni e si mostra al visitatore nelle sue antiche vesti e tradizioni.</p>
      <p>A <b>Dicembre</b> la <a href="https://www.viagginews.com/2019/11/20/natale-gubbio-mercatini-albero-grande-mondo/">città si veste a festa per il Natale</a> con addobbi, mercatini e uno speciale trenino che gira la città. E fin qua sembra tutto normale, come tante altre città. Ma Gubbio vanta qualcosa di unico al mondo: l’albero di Natale più grande del mondo. Un’intera parete del monte è illuminata a forma di Albero di Natale da migliaia di luci.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/04/lisbona-luoghi-insoliti-cose-da-fare-da-vedere/"/>
        <a href="https://www.viagginews.com/2019/10/16/praga-natale-2019-cosa-vedere-cosa-fare/"/>
        <a href="https://www.viagginews.com/2019/10/09/mercato-africano-parigi/"/>
      </related>
    </article>
  </body>
</html>