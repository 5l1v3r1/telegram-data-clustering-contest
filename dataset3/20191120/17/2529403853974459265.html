<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/treviso-prima-scuola-diventare-pilota-di-droni-219636"/>
    <meta property="og:site_name" content="Oggi Treviso"/>
    <meta property="article:published_time" content="2019-11-20T17:22:37+00:00"/>
    <meta property="og:title" content="A Treviso la prima scuola per diventare pilota di droni"/>
    <meta property="og:description" content="TREVISO - La scuola è nata da UNIS&amp;F, la società degli industriali trevigiani che si occupa di formazione e servizi alle imprese, dopo aver ha ottenuto la certificazione da parte dell'Enac, l’Ente Nazionale per l'Aviazione Civile"/>
  </head>
  <body>
    <article>
      <h1>A Treviso la prima scuola per diventare pilota di droni</h1>
      <h2>I primi a seguire i corsi saranno quattro agenti della polizia locale di Treviso</h2>
      <address>
        <time datetime="2019-11-20T17:22:37+00:00">20 Nov 2019, 17:22</time>
      </address>
      <p><b>TREVISO - A Treviso la prima scuola per imparare a pilotare i droni. La scuola è nata da UNIS&amp;</b>F, la società degli industriali trevigiani che si occupa di formazione e servizi alle imprese, <b>dopo aver ha ottenuto la certificazione da parte dell'Enac, l’Ente Nazionale per l'Aviazione Civile</b> che nei mesi scorsi ha verificato che le strutture di via Venzone a Treviso fossero idonee per la certificazione. In collaborazione con l’azienda locale UST Italia, i <b>primi a seguire i corsi saranno quattro agenti di polizia locale di Treviso</b>, dopo un accordo recentemente sottoscritto tra la stessa UST Italia e il comune di Treviso.<br/><br/>Quella degli industriali trevigiani è l'unica scuola di droni riconosciuta in provincia, assieme a quella dell'Aeroclub di Treviso. “Un riconoscimento importante che ci consolida come realtà attenta alle nuove tecnologie che possono aiutare la crescita delle aziende e lo sviluppo di progetti legati al prodotto e al business in generale", spiega la<b> presidente Sabrina Carraro</b>.<br/><br/>Entro l'anno partiranno i primi corsi per privati e dipendenti delle aziende. Saranno due i moduli previsti dai corsi. Il primo "base" composto da sedici ore in aula e cinque ore di prove pratiche all'aperto, il secondo "avanzato" con dodici ore di formazione in aula e sei ore di pratica all'esterno. Alla fine di entrambi i corsi è previsto un esame per ottenere “l’attestato” di pilota di droni.<br/><br/>Un'anteprima dell'universo droni ci sarà giovedì 21 novembre nell'ultimo appuntamento del progetto "Making Makers", una serie di incontri gratuiti in cui ascoltare le esperienze e imparare a utilizzare le macchine. L'incontro si terrà "in notturna" dalle 20 alle 22 al FabLab, dove si parlerà di come diventare un pilota, delle basi e della storia del mondo dei droni FPV (first person view) da gara e freestyle e di tutta la complessa normativa che regola il volo. Nell' apposita area attrezzata ci saranno anche delle dimostrazioni dal vivo durante le quali si potranno ammirare le acrobazie in volo e capire gli ambiti di utilizzo dei vari tipi di droni.</p>
      <related>
        <h4>Dello stesso argomento</h4>
        <a href="http://oggitreviso.it/gli-studenti-dell%E2%80%99ipsia-milano-riprenderanno-coi-droni-le-macchine-di-leonardo-198009"/>
        <a href="http://oggitreviso.it/bellezza-catturata-dai-droni-studenti-dellipsia-premiati-alla-bocconi-di-milano-192750"/>
        <a href="http://oggitreviso.it/droni-arte-sgarbi-visita-all%E2%80%99ipsia-galilei-156956"/>
        <a href="http://oggitreviso.it/droni-dell%E2%80%99ipsia-volano-londra-113858"/>
        <a href="http://oggitreviso.it/stampanti-3d-studenti-ipsia-le-presentano-all%E2%80%99incontro-111950"/>
        <a href="http://oggitreviso.it/fiere-mostre-d%E2%80%99arte-ed-universit%C3%A0-viaggi-dei-droni-dell%E2%80%99ipsia-109700"/>
        <a href="http://oggitreviso.it/drone-farmaci-raccolti-10mila-euro-105524"/>
        <a href="http://oggitreviso.it/raccolta-fondi-sul-web-drone-%E2%80%9Cfarmacista%E2%80%9D-104037"/>
        <a href="http://oggitreviso.it/assistenza-biblioteca-ci-pensa-drone-103965"/>
        <a href="http://oggitreviso.it/drone-selfie-quello-tv-le-ultime-dall%E2%80%99ipsia-102395"/>
      </related>
    </article>
  </body>
</html>