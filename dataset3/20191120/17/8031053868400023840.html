<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%ce%b8%ce%b5%ce%af%ce%bf%cf%82-%cf%80%ce%ad%ce%b8%ce%b1%ce%bd%ce%b5-%ce%b1%ce%bb%ce%bb%ce%ac-%ce%b7-%ce%b1%cf%83%cf%86%ce%ac%ce%bb%ce%b5%ce%b9%ce%b1-%ce%ae%ce%b8%ce%b5%ce%bb%ce%b5-%ce%b1%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-20T17:25:33+00:00"/>
    <meta property="og:title" content="Ο θείος πέθανε αλλά η ασφάλεια ήθελε αποδείξεις: Κι έτσι τους πήγαν το πτώμα! (βίντεο)"/>
    <meta property="og:description" content="Οι τεθλιμμένες συγγενείς του μακαρίτη είχαν απαυδήσει. Ο πολυαγαπημένος τους θείος είχε πεθάνει και η ασφαλιστική εταιρεία είχε καθυστερήσει 9 μέρες να καταβάλλει τα χρήματα της ασφάλειας ζωής."/>
  </head>
  <body>
    <article>
      <h1>Ο θείος πέθανε αλλά η ασφάλεια ήθελε αποδείξεις: Κι έτσι τους πήγαν το πτώμα! (βίντεο)</h1>
      <address>
        <time datetime="2019-11-20T17:25:33+00:00">20 Nov 2019, 17:25</time>
      </address>
      <p>
        <b>Οι τεθλιμμένες συγγενείς του μακαρίτη είχαν απαυδήσει. Ο πολυαγαπημένος τους θείος είχε πεθάνει και η ασφαλιστική εταιρεία είχε καθυστερήσει 9 μέρες να καταβάλλει τα χρήματα της ασφάλειας ζωής.</b>
      </p>
      <p>Αυτό σήμαινε ότι ο αγαπημένος τους θείος θα παρέμενε αρκετό καιρό ακόμη άταφος, αφού οι συγγενείς του δεν είχαν τα απαιτούμενα χρήματα για την τελετή.</p>
      <p>Σύμφωνα με τις ανιψιές του μακαρίτη, η καθυστέρηση στα σχεδόν 2.000 ευρώ της ασφάλειας οφειλόταν στη γραφειοκρατία. Η ασφαλιστική χωρίς τα κατάλληλα έγγραφα δε μπορούσε να καταβάλλει την ασφάλεια. Έπρεπε να σιγουρευτεί ότι ο μακαρίτης ήταν όντως νεκρός.</p>
      <p>Οπότε, οι δυο ανιψιές του πεθαμένου αποφάσισαν να λάβουν δραστικά μέτρα. Σύμφωνα με τη βρετανική Daily Mail, πήγαν στο νεκροτομείο της επαρχίας Κβαζούλου-Νατάλ της Νοτίου Αφρικής και σε συνεννόηση με τους υπαλλήλους εκεί πήραν το πτώμα.</p>
      <p>Έτσι όπως ήταν στο σάκο, το μετέφεραν μέχρι το υποκατάστημα της ασφαλιστικής και το πέταξαν στο πάτωμα, δίνοντας τα έγγραφα του νεκρού στον υπάλληλο.</p>
      <p>Σύμφωνα με μάρτυρες στη σκηνή, οι δυο γυναίκες είπαν στους υπαλλήλους ότι θα άφηναν το νεκρό εκεί, μέχρι να πληρωθούν.</p>
      <p>Επακολούθησαν συζητήσεις με τα κεντρικά της εταιρείας Old Mutual και αποφασίστηκε να τιμηθεί η μνήμη του νεκρού και να πληρωθούν τα χρήματα της ασφάλειας στις κυρίες αρκεί να πάρουν το πτώμα από το υποκατάστημα.</p>
      <p>Όπως αντιλαμβάνεστε, το βίντεο που αναρτήθηκε στο Twitter έγινε άμεσα viral.</p>
      <figure>
        <iframe data-src="https://twitter.com/ConfessionWhite/status/1196807260351213569?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>