<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-aus-vs-pak-wasim-akram-gave-special-advice-to-pak-bowlers-to-deal-with-steve-smith-in-australia-2860211.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T17:23:32+00:00"/>
    <meta property="og:title" content="स्टीव स्मिथ से निपटने के लिए वसीम अकरम ने पाक गेंदबाजों को दी खास सलाह"/>
    <meta property="og:description" content="पाकिस्तान और आस्ट्रेलिया को गुरुवार से ब्रिस्बेन के गाबा मैदान पर दो मैचों की टेस्ट सीरीज का पहला मैच खेलना है। यह पाकिस्तान का आईसीसी विश्व टेस्ट चैम्पियनशिप का पहला मैच होगा। सीरीज शुरू होने से..."/>
  </head>
  <body>
    <article>
      <h1>स्टीव स्मिथ से निपटने के लिए वसीम अकरम ने पाक गेंदबाजों को दी खास सलाह</h1>
      <address><time datetime="2019-11-20T17:23:32+00:00">20 Nov 2019, 17:23</time> by <a rel="author">एजेंसी,नई दिल्ली</a></address>
      <p>पाकिस्तान और आस्ट्रेलिया को गुरुवार से ब्रिस्बेन के गाबा मैदान पर दो मैचों की टेस्ट सीरीज का पहला मैच खेलना है। यह पाकिस्तान का आईसीसी विश्व टेस्ट चैम्पियनशिप का पहला मैच होगा। सीरीज शुरू होने से पहले इस बात को लेकर चर्चा जोरों पर है कि मेजबान टीम के बल्लेबाज स्टीवन स्मिथ को कैसे रोका जाए। </p>
      <p>पाकिस्तान के पूर्व कप्तान और तेज गेंदबाज वसीम अकरम ने कहा है कि गेंदबाजों को स्मिथ के एक्शन से नहीं घबराना चाहिए और उन्हें अपनी रणनीतियों पर ध्यान देना चाहिए। नाइन डॉट कॉम डॉट एयू ने अकरम के हवाले से लिखा, “मैं दिग्गजों के खिलाफ खेल चुका हूं, लेकिन स्मिथ बहुत ही अलग हैं। कभी वह ऑफ स्टंप्स के बाहर तो कभी मध्य में और कभी लेग स्टंप्स पर खड़े होते हैं।” </p>
      <p>स्मिथ ने इस साल इंग्लैंड के खिलाफ एशेज सीरीज में 774 रन बनाए थे। अपने जमाने में स्विंग के सौदागर कहे जाने वाले अकरम ने कहा,“आप जो करना चाहते हैं, उस पर ध्यान दीजिए। उनके मूवमेंट को फॉलो मत कीजिए। आप अपनी रणनीतियों पर ध्यान दीजिए।”</p>
      <p>
        <b>
          <a href="https://www.livehindustan.com/cricket/story-west-indies-all-rounder-andre-russell-praise-virat-kohli-here-is-what-he-says-2860197.html">विराट को बयां करने के लिए 1 नहीं बल्कि पांच-दस शब्दों की जरूरत-आंद्रे रसेल</a>
        </b>
      </p>
      <p><a href="https://www.livehindustan.com/cricket/story-sachin-tendulkar-open-letter-to-men-and-youth-say-no-shame-in-showing-tears-during-difficult-situation-2860099.html"><b>सचिन तेंदुलकर का पुरुषों के नाम ओपन लेटर, 'मुश्किल पलों में रोना आए तो रो लेना चाहिए'</b></a> </p>
    </article>
  </body>
</html>