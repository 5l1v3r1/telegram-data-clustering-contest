<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158948_1030.html"/>
    <meta property="og:site_name" content="Novsport"/>
    <meta property="article:published_time" content="2019-11-20T17:08:00+00:00"/>
    <meta property="og:title" content="Давид Вия: Хари Кейн е най-добрият нападател в света"/>
    <meta property="og:description" content="&quot;Не трябва да преминава в друг клуб, той винаги е играл за Тотнъм&quot;"/>
  </head>
  <body>
    <article>
      <h1>Давид Вия: Хари Кейн е най-добрият нападател в света</h1>
      <address><time datetime="2019-11-20T17:08:00+00:00">20 Nov 2019, 17:08</time> by <a rel="author">Велизар Антов</a></address>
      <p>Бившият нападател на Барселона и испанския национален отбор Давид Вия вярва, че Хари Кейн е "най-добрият нападател в света в момента". <br/><br/>Голмайсторът на Тотнъм има 32 попадения в 45 мача с екипа на Англия след дебюта си през 2015 година.<br/><br/>26-годишният Кейн реализира хеттрик за английския национален тим при разгрома със 7:0 над Черна гора на "Уембли" в квалификация за Евро 2020.<br/><br/>"Той е най-добрият нападател или най-добрият номер девет в света в момента. Справя се великолепно във всичко, с което се заема. Един от кандидатите е за спечелване на "Златната обувка" по време на европейския шампионат", заяви Вия.<br/><br/>Испанецът не смята, че Кейн трябва да напуска Тотнъм в следващите години. <br/><br/>"Не трябва да преминава в друг клуб, за да се мотивира. Хари винаги е играл за Тотнъм. Той винаги ще бъде добър футболист, има и таланта да го направи в други първенства", каза още бившият испански национал.</p>
    </article>
  </body>
</html>