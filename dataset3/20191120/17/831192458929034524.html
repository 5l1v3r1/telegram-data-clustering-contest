<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sygklonistiko-sta-azitita-sto-psygeio-toy-nekrotomeioy-gia-5i-mera-i-rena-panta/"/>
    <meta property="og:site_name" content="europost.gr"/>
    <meta property="article:published_time" content="2019-11-20T17:00:04+00:00"/>
    <meta property="og:title" content="Συγκλονιστικό! Στα «αζήτητα», στο ψυγείο του νεκροτομείου, για 5η μέρα η Ρένα Πάντα!"/>
    <meta property="og:description" content="Από τις 15 Νοεμβρίου παραμένει στα αζήτητα στο Νεκροτομείο Αθηνών η αδικοχαμένη τραγουδίστρια Ρένα Πάντα. Η είδηση του ξαφνικού θανάτου της στα 61 της χρόνια βύθισε στο πένθος τον καλλιτεχνικό κόσμο, ωστόσο, η σορός της"/>
  </head>
  <body>
    <article>
      <h1>Συγκλονιστικό! Στα «αζήτητα», στο ψυγείο του νεκροτομείου, για 5η μέρα η Ρένα Πάντα!</h1>
      <address>
        <time datetime="2019-11-20T17:00:04+00:00">20 Nov 2019, 17:00</time>
      </address>
      <p>Από τις 15 Νοεμβρίου παραμένει στα αζήτητα στο Νεκροτομείο Αθηνών η αδικοχαμένη τραγουδίστρια Ρένα Πάντα. Η είδηση του ξαφνικού θανάτου της στα 61 της χρόνια βύθισε στο πένθος τον καλλιτεχνικό κόσμο, ωστόσο, η σορός της παραμένει ακόμη στο Νεκροτομείο και δεν έχει τελεστεί προς το παρόν η κηδεία της, λόγω έλλειψης χρημάτων.</p>
      <p>Όπως αναφέρει δημοσίευμα της Espresso, η Ρένα Πάντα δεν έχει κανένα συγγενή εν ζωή και το άψυχο σώμα της παραμένει για Πέμπτη μέρα άθαφτο. Ωστόσο, οι καλοί της φίλοι κάνουν ό,τι μπορούν για να συγκεντρώσουν χρήματα για την κηδεία της. Ο Σπύρος Μπιμπίλας ως πρόεδρος του ΤΑΣΕΗ, αλλά και ο τραγουδιστής Δάκης που ήταν ο πρώτος που πρόσφερε χρήματα για να δοθεί ένα τέλος στο μακάβριο δράμα της αγαπημένης τραγουδίστριας, έχουν κινητοποιηθεί για να συγκεντρωθούν τα χρήματα που χρειάζονται.</p>
      <figure>
        <img src="https://europost.gr/wp-content/uploads/2019/11/PADA-300x200.jpg"/>
      </figure>
      <p>«Η Ρένα δεν είχε κανένα στον κόσμο. Ήταν μόνη και έρημη. Για τον λόγο αυτό, λοιπόν, οι ένοικοι της πολυκατοικίας ειδοποίησαν την Αστυνομία και η σορός της μεταφέρθηκε στο νεκροτομείο. Έκτοτε έχουμε ξεκινήσει έναν μαραθώνιο για να συγκεντρώσουμε χρήματα, ώστε να πραγματοποιηθεί η κηδεία της αξιαγάπητης φίλης», ανέφερε ο Σπύρος Μπιμπίλας.</p>
      <p>Η Ρένα Πάντα βρέθηκε νεκρή στο διαμέρισμά της , στα Πατήσια, την περασμένη Παρασκευή από την αστυνομία, που ειδοποιήθηκε από τη διαχειρίστρια της πολυκατοικίας, η οποία ανησύχησε επειδή δεν την είχε δει για δυο μέρες. Η αγαπημένη τραγουδίστρια τα τελευταία χρόνια έδινε μάχη με τον καρκίνο.</p>
      <p>Πηγή: tlife.gr</p>
    </article>
  </body>
</html>