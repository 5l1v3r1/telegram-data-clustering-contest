<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_direktor-dbr-zayaviv-scho-publikaciya-fejkiv-ne-ye-pidstavoyu-podati-u-vidstavku/939098"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T17:38:00+00:00"/>
    <meta property="og:title" content="Директор ДБР заявив, що публікація фейків не є підставою подати у відставку"/>
    <meta property="og:description" content="Директор Державного бюро розслідувань (ДБР) Роман Труба заявляє, що оприлюднені в телеграм-каналі &quot;Трубу прорвало&quot; аудіозаписи з нібито його переговорами компрометуючого змісту не відповідають дійсності і є провокацією. Про це 20 листопада повідомляє Інтерфакс-Україна. &quot;Ці публікації ..."/>
  </head>
  <body>
    <article>
      <h1>Директор ДБР заявив, що публікація фейків не є підставою подати у відставку</h1>
      <address><time datetime="2019-11-20T17:38:00+00:00">20 Nov 2019, 17:38</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939098_w_300.jpg?v=0"/>
        <figcaption>Роман Труба заявив, що аудіо, опубліковане на каналі "Трубу прорвало" - фейки. Фото: novynarnia.com</figcaption>
      </figure>
      <p>Директор Державного бюро розслідувань (ДБР) Роман Труба заявляє, що оприлюднені в телеграм-каналі "Трубу прорвало" аудіозаписи з нібито його переговорами компрометуючого змісту не відповідають дійсності і є провокацією.</p>
      <p>Про це 20 листопада повідомляє<a href="https://ua.interfax.com.ua/news/political/625840.html"> Інтерфакс-Україна</a>.</p>
      <p>"Ці публікації - фейк і провокація, вони мене не зламають... не коментуватиму фейки... буду я подавати у відставку? Не буду", - сказав Труба на брифінгу в Києві.</p>
      <p>Про публікації в телеграм-канал "Трубу прорвало" стало відомо 19 листопада, коли там оприлюднили аудіозаписи. На них нібито директор ДБР Труба отримував вказівки від нібито генерального прокурора Руслана Рябошапки і нібито керівника Офісу президента України Андрія Богдана про припинення низки обшуків, а також нібито отримував завдання від президента Зеленського про відкриття конкретних проваджень.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_a-vivchu-pitannya-zelenskij-pro-kasetnij-skandal-z-truboyu/939096"/>
      </related>
      <p>В агентстві "Інтерфакс-Україна" заявили, що наразі не мають даних про достовірність оприлюднених у згаданому телеграм-каналі аудіозаписів, як і інформації про його автора.</p>
      <blockquote>На телеграм-каналі "Трубу прорвало" <a href="https://gazeta.ua/articles/politics/_trubagejt-direktor-dbr-potrapiv-u-kasetnij-skandal-zmi/939037">з'явилися записи</a> нібито розмов директора Державного бюро розслідувань Романа Труби у своєму кабінеті. У них йдеться про вказівки з Офісу президента.</blockquote>
    </article>
  </body>
</html>