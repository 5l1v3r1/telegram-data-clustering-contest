<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sadovyy_razom_z_yunymy_posadovtsyamy_oglyanuv_budivnytstvo_molodizhnogo_tsentru_331251.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T17:45:00+00:00"/>
    <meta property="og:title" content="Садовий разом з юними &quot;посадовцями&quot; оглянув будівництво Молодіжного центру"/>
    <meta property="og:description" content="Як розповіли Гал-інфо у прес-службі ЛМР, сьогодні, 20 листопада, в рамках проєкту ʺВеликий день маленьких громадянʺ, юні львів’яни випробовують на собі ролі посадовців міськради."/>
  </head>
  <body>
    <article>
      <h1>Садовий разом з юними "посадовцями" оглянув будівництво Молодіжного центру</h1>
      <h2>Як розповіли Гал-інфо у прес-службі ЛМР, сьогодні, 20 листопада, в рамках проєкту ʺВеликий день маленьких громадянʺ, юні львів’яни випробовують на собі ролі посадовців міськради.</h2>
      <address>
        <time datetime="2019-11-20T17:45:00+00:00">20 Nov 2019, 17:45</time>
      </address>
      <slideshow>
        <figure>
          <img src="https://galinfo.com.ua/media/gallery/full/m/o/molodiznyycentr.jpg"/>
          <figcaption>Садовий разом з юними "посадовцями" оглянув будівництво Молодіжного центру</figcaption>
        </figure>
        <figure>
          <img src="https://galinfo.com.ua/media/gallery/full/m/o/molodiznyycentr1.jpg"/>
          <figcaption>Садовий разом з юними "посадовцями" оглянув будівництво Молодіжного центру</figcaption>
        </figure>
        <figure>
          <img src="https://galinfo.com.ua/media/gallery/full/m/o/molodiznyycentr2.jpg"/>
          <figcaption>Садовий разом з юними "посадовцями" оглянув будівництво Молодіжного центру</figcaption>
        </figure>
        <figure>
          <img src="https://galinfo.com.ua/media/gallery/full/m/o/molodiznyycentr3.jpg"/>
          <figcaption>Садовий разом з юними "посадовцями" оглянув будівництво Молодіжного центру</figcaption>
        </figure>
        <figure>
          <img src="https://galinfo.com.ua/media/gallery/full/m/o/molodiznyycentr4.jpg"/>
          <figcaption>Садовий разом з юними "посадовцями" оглянув будівництво Молодіжного центру</figcaption>
        </figure>
        <figure>
          <img src="https://galinfo.com.ua/media/gallery/full/m/o/molodiznyycentr5.jpg"/>
          <figcaption>Садовий разом з юними "посадовцями" оглянув будівництво Молодіжного центру</figcaption>
        </figure>
      </slideshow>
      <p>Відтак, міський голова Львова Андрій Садовий та заступник міського голови з питань розвитку Андрій Москаленко разом із дітьми, які сьогодні виконують їхні обов’язки, перевірили, як відбувається будівництво Молодіжного центру у Львові.</p>
      <p>ʺМи будуємо цей центр для нашої молоді — щоб вони мали, де безкоштовно проводити різноманітні заходи, форуми чи конференції. Забудовник обіцяє завершити роботи до середини грудняʺ, — зазначив мер Львова Андрій Садовий</p>
      <p>Нагадаємо, незабаром у Львові відкриють Молодіжний центр — вільний простір, де молодь зможе безкоштовно, цікаво й змістовно провести час, а також і отримати повний спектр допомоги для подальшої своєї реалізації в суспільстві. Такий Центр буде розміщено на вул. Чайковського, 31 на площі 300 м кв. Зараз у приміщеннях триває ремонт. Відкрити Центр планують до кінця цього року.</p>
      <p>Центр буде мати декілька зон: перша ключова зона — це зона вітальні, зона коворкінгу, зона гардеробу, лаундж-зона з кухнею, тобто місце, де можна буде щось приготувати, зробити чаю, принести їжу. Крім того буде зона для проведення конференцій, яка буде і на першому поверсі, і на -1 поверсі. Буде також зона, де буде так званий молодіжний центр зайнятості, де можна буде подивитися, де та які є вакансії, де можна працювати. Окрім того ділова лаундж-зона, де можна буде запросити партнерів, представити свій проект. Всім цим можна буде користуватись безкоштовно.</p>
      <p>Загалом центр прийматиме близько 100 відвідувачів. У закладі працюватиме 10 осіб.</p>
      <p>Основними напрямками роботи Молодіжного центру буде:</p>
      <ul>
        <li>підтримка молодіжних ініціатив;</li>
        <li>створення умов для неформальної освіти;</li>
        <li>профорієнтація;</li>
        <li>міжнародне співробітництво.</li>
      </ul>
      <p>Молодіжний центр створений, з метою реалізації творчого потенціалу молодих осіб, неформальної освіти молоді через участь у різноманітних заходах, сприяння зайнятості молоді у вільний час та молодіжному підприємництву, розвитку волонтерства та мобільності молоді, формування здорового способу життя.</p>
      <p>Нагадаємо, як писало <a href="https://galinfo.com.ua/news/u_lvovi_vpershe_aparatnu_naradu_provela_dytyna_331218.html">Гал-інфо</a>, у Львові вперше апаратну нараду провела дитина.</p>
    </article>
  </body>
</html>