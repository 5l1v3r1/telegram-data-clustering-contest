<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960008"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T17:40:49+00:00"/>
    <meta property="og:title" content="ఫారెస్ట్‌ప్లస్‌ 2.0 ను ప్రారంభించిన మంత్రి ఇంద్రకరణ్‌రెడ్డి"/>
    <meta property="og:description" content="ADVT"/>
  </head>
  <body>
    <article>
      <h1>ఫారెస్ట్‌ప్లస్‌ 2.0 ను ప్రారంభించిన మంత్రి ఇంద్రకరణ్‌రెడ్డి</h1>
      <address>
        <time datetime="2019-11-20T17:40:49+00:00">20 Nov 2019, 17:40</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> ప్రకృతి, పర్యావరణాన్నికలుషితం చేసి రక్షిత చర్యలు చేపట్టడంకంటే ఉన్నఅడవులు, నీటి వనరులను యధాతఽథంగా కాపాడు కోవడమే మంచిదని అటవీ, పర్యావరణశాఖ మంత్రి ఇంద్రకరణ్‌రెడ్డి అన్నారు. నగరంలో జరిగిన సదస్సులో యుఎస్‌ ఎయిడ్‌ సహకారంతో కేంద్ర అటవీ అధికారులతో కలిసి తెలంగాణలో ఫారెస్ట్‌ప్లస్‌2.0ను లాంఛనంగా ప్రారంభించారు. ఈసందర్భంగా ఆయన మాట్లాడుతూ తెలంగాణ ప్రభుత్వం అటవీ అభివృద్ధితో పాటు పచ్చదనం పెంపు, అటవీపునరుజ్జీవన చర్యలకు అధిక ప్రాధాన్యతనిస్తుందన్నారు. క్షీణించిన అడవుల పునరుద్దరణ , తెలంగాణ అంతటా పచ్చదనం పెంపొందించాలనే లక్ష్యంతో తెలంగాణకు హరితహారంగా ప్రభుత్వం పనిచేస్తుందన్నారు. ప్రజలకు స్వచ్చమైన గాలి, నీరు అందించడమే లక్ష్యంగా ప్రభుత్వం పనిచేస్తుందన్నారు. ఈ కార్యక్రమంలో పాల్గొన్న యూఎస్‌ ఎుుడ్‌ డిప్యూటీ మిషన్‌ డైరెక్టర్‌ రమనోఎల్‌హమ్జాని మాట్లాడుతూ తెలంగాణ ప్రభుత్వం పెద్దయెత్తున అమలుచేస్తున్నడవుల పునరుజ్జీవనం, వన్య ప్రాణుల రక్షణ చర్యలు బాగున్నాయని కితాబు ఇచ్చారు. పర్యావరణ సమతుల్యతను కాపాడి, ప్రకృతి సంపదను పెంపొందించడానికి చేపట్టిన తెలంగాణకు హరితహారం కార్యక్రమం బాగుందని ప్రశంసించారు. ఫారెస్ట్‌ ప్లస్‌2.0 విజయవంతానికి అధికారులు, సిబ్బంది నిబద్ధతతో పని చేస్తామని పీసీసీఎఫ్‌ఆర్‌ శోభ వెల్లడించారు.</p>
      <p> </p>
      <p>అడవుల అభివృద్ధి, నీఇ వనరుల సంరక్షణకు తోడు అడవుల పై ఆధారపడి జీవించే వారి ఆర్ధిక ప్రమాణాలు పెంచడమే లక్ష్యంగా యూఎస్‌ ఎయిడ్‌, కేంద్ర అటవీ పర్యావరణశాఖ ఫారెస్ట్‌ప్లస్‌ 2.0కార్యక్రమాన్ని అమలు చేస్తోంది. ఐఝ్యరాజ్య సమితి నుంచి 2021 నుంచి 2030 సంవత్సరాలను అంతర్జాతీయ పర్యావరణ, జీవావరణ వ్యవస్థ పునరుద్దరణ దశాబ్ధాంగా ప్రకటించింది. ఈనేపధ్యంలో అమెరికా అంతర్జాతీయ అభివృద్ధి సంస్థ సహకారంతో మూడు రాష్ర్టాల్లోని మూడు అటవీసర్కిళ్లలో ఈ కార్యక్రమాన్ని కేంద్ర అటవీ శాఖ అమలు చేస్తోంది. బీహార్‌, కేరళకు తోడు తెలంగాణలో మెదక్‌ అటవీ డివిజన్‌ను ఈ కార్యక్రమానికి ఎంపిక చేశారు. ఉమ్మడి కార్యక్రమం కింద మెదక్‌ ఫారెస్‌ డివిజన్‌ నిర్వహణను మెరుగుపర్చడానికి యూఎస్‌ ఎయిడ్‌, తెలంగాణ అటవీశాఖకు సాంకేతిక సహాయం అందిస్తుంది.</p>
    </article>
  </body>
</html>