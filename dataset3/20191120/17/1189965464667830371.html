<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260003/to-proto-prostimo-se-kapnisti-pelati-kai-idioktiti-kafe-sti-lamia"/>
    <meta property="og:site_name" content="LiFO"/>
    <meta property="article:published_time" content="2019-11-20T17:11:00+00:00"/>
    <meta property="og:title" content="Το πρώτο πρόστιμο σε καπνιστή πελάτη και ιδιοκτήτη καφέ στη Λαμία"/>
    <meta property="og:description" content="Πρόστιμο 100 ευρώ στον πελάτη και 500 ευρώ στον ιδιοκτήτη της καφετέριας"/>
  </head>
  <body>
    <article>
      <h1>Το πρώτο πρόστιμο σε καπνιστή πελάτη και ιδιοκτήτη καφέ στη Λαμία</h1>
      <h2>Πρόστιμο 100 ευρώ στον πελάτη και 500 ευρώ στον ιδιοκτήτη της καφετέριας</h2>
      <address><time datetime="2019-11-20T17:11:00+00:00">20 Nov 2019, 17:11</time> by <a rel="author">NEWSROOM</a></address>
      <p>
        <b>Τέλος η περίοδος χάριτος για το κάπνισμα από σήμερα, τουλάχιστον για τη Λαμία, όπου ο <a href="https://www.lifo.gr/tags/%CE%91%CE%BD%CF%84%CE%B9%CE%BA%CE%B1%CF%80%CE%BD%CE%B9%CF%83%CF%84%CE%B9%CE%BA%CF%8C%CF%82+%CE%BD%CF%8C%CE%BC%CE%BF%CF%82">αντικαπνιστικός νόμος </a>εφαρμόζεται και έφερε και το πρώτο πρόστιμο.</b>
      </p>
      <p>Κατά τις πληροφορίες του Star Κεντρική Ελλάδας, πελάτης σε καφέ, κάλεσε στον τετραψήφιο καταγγελιών για να ενημερώσει ότι δεν εφαρμόζεται ο αντικαπνιστικός νόμος. Κλιμάκιο αποτελούμενο από υπαλλήλους της Δ/νσης Δημόσιας Υγείας και αστυνομικούς έσπευσαν άμεσα στο κατάστημα και διαπίστωσαν την παράβαση.</p>
      <p>Κατά το ρεπορτάζ επιβλήθηκε πρόστιμο 100 ευρώ στον καπνιστή πελάτη, ενώ 500 ευρώ θα πληρώσει και ο ιδιοκτήτης του καφέ, που δεν φρόντισε να τηρηθεί ο νόμος</p>
      <p>Όποιος καλέσει τον αριθμό 1142, μπορεί να ενημερωθεί για το τι προβλέπει η νομοθεσία, να ζητήσει βοήθεια για τη διακοπή του καπνίσματος, αλλά και να αναφέρει παραβάσεις της σχετικής νομοθεσίας. Σημειώνεται πως οι καταγγελίες πρέπει να είναι επώνυμες.</p>
      <p>Όπως γίνεται γνωστό, ο καπνιστής που ζητά βοήθεια, θα δίνει τα στοιχεία του και μέσα σε 48 ώρες, Επαγγελματίας Υγείας αναλαμβάνει να ενημερώσει και να τον καθοδηγήσει σε κάποιο Ιατρείο διακοπής καπνίσματος.</p>
      <p>Επίσης, κάθε πολίτης θα μπορεί να καταγγείλει παραβάσεις αρκεί να δίνει το ονοματεπώνυμό του, το τηλέφωνό του και εφόσον διαθέτει, το email του.</p>
    </article>
  </body>
</html>