<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/greece/oxi-stin-katalipsi-tis-asoee-eipan-oi-foitites/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T17:43:43+00:00"/>
    <meta property="og:title" content="Οχι στην κατάληψη της ΑΣΟΕΕ είπαν οι φοιτητές"/>
    <meta property="og:description" content="Η «σιωπηλή πλειοψηφία» εμφανίστηκε τελικά σήμερα το απόγευμα στο Οικονομικό Πανεπιστήμιο Αθηνών και δεκάδες φοιτητές που συμμετείχαν σε πολύωρη συνέλευση με θέμα την πιθανότητα συνέχισης των καταλήψεων ψήφισαν «όχι»."/>
  </head>
  <body>
    <article>
      <h6 class="kicker">Απώθησαν τους αντιεξουσιαστές</h6>
      <h1>Οχι στην κατάληψη της ΑΣΟΕΕ είπαν οι φοιτητές</h1>
      <h2>Η «σιωπηλή πλειοψηφία» εμφανίστηκε τελικά σήμερα το απόγευμα στο Οικονομικό Πανεπιστήμιο Αθηνών και δεκάδες φοιτητές που συμμετείχαν σε πολύωρη συνέλευση με θέμα την πιθανότητα συνέχισης των καταλήψεων ψήφισαν «όχι».</h2>
      <address><time datetime="2019-11-20T17:43:43+00:00">20 Nov 2019, 17:43</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η «σιωπηλή πλειοψηφία» εμφανίστηκε τελικά σήμερα το απόγευμα στο Οικονομικό Πανεπιστήμιο Αθηνών και δεκάδες φοιτητές που συμμετείχαν σε πολύωρη συνέλευση με θέμα την πιθανότητα συνέχισης των καταλήψεων ψήφισαν «όχι».</p>
      <p>Ετσι, με ψήφους 240-230 η γενική συνέλευση των φοιτητών του Ιδρύματος που τελείωσε το βράδυ της Τετάρτης  ψήφισε να μην γίνει κατάληψη στο κτήριο. Το θέμα είχε τεθεί με αφορμή το κάλεσμα ακροαριστερών φοιτητικών παρατάξεων που αντιδρούσαν στην κατάργηση του πανεπιστημιακού ασύλου και η απόφαση που ελήφθη  με δεδομένη την ένταση που είχε δημιουργηθεί τις προηγούμενες ημέρες στο ΟΠΑ μοιάζει με ένα γενικοτερο μήνυμα απο τη  πλευρά της πανεπιστημιακής κοινότητας της χώρας.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Λίγο νωρίτερα, στη συνέλευση των φοιτητών όπου υπήρξε απο νωρίς μεγάλη συμμετοχή, ομάδες αντιεξουσιατών θέλησαν και παλι να επιβάλουν το νόμο της βίας και εισέβαλαν στην συνέλευση ενώ προκλήθηκε ένταση και μικροεπεισόδια τα οποία όμως εκτονώθηκαν γρήγορα και η διαδικασία συνεχίστηκε.</p>
      <p>Σήμερα απο το Ιδρυμα ενημερώθηκαν και οι αστυνομικές αρχές για την προσπάθεια εκπροσώπων του αναρχικού χώρου να ανακαταλάβουν την αίθουσα που λειτουργούσε ως στέκι στο υπόγειο του κτηρίου, σπάζοντας του λουκέτο που είχε τοποθετηθεί και γράφοντας συνθήματα στους τοίχους.</p>
      <p>Σύμφωνα με το foititikanea.gr το επεισόδιο έλαβε χώρα όταν άτομα του αντιεξουσιαστικού χώρου εισέβαλαν στην γενική συνέλευση και φοιτητής που βρισκόταν στο αμφιθέατρο διαμαρτυρήθηκε για την παρέμβαση τους.</p>
      <p>Όπως φαίνεται και στο βίντεο υπήρξαν αψιμαχίες ενώ κάποια άτομα πιάστηκαν και στα χέρια.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffoithtes.opa%2Fvideos%2F825876647869726%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>