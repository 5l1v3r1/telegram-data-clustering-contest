<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/epiheiriseis/advertorials/125667/synenteyxi-dr-koysia"/>
    <meta property="og:site_name" content="Insider"/>
    <meta property="article:published_time" content="2019-11-20T17:12:00+00:00"/>
    <meta property="og:title" content="Δρ. Κουσία: «Η κλιματική αλλαγή αποτελεί μία από τις σημαντικότερες προκλήσεις του πλανήτη μας»"/>
    <meta property="og:description" content="Όλα όσα συζητήσαμε με την Πρόεδρο της Επιτροπής Απασχόλησης του Ελληνο-Αμερικανικού Εμπορικού Επιμελητηρίου στο πλαίσιο του 5ου workshop AmChamGr Youth Talks."/>
  </head>
  <body>
    <article>
      <h1>Δρ. Κουσία: «Η κλιματική αλλαγή αποτελεί μία από τις σημαντικότερες προκλήσεις του πλανήτη μας»</h1>
      <h2>Όλα όσα συζητήσαμε με την Πρόεδρο της Επιτροπής Απασχόλησης του Ελληνο-Αμερικανικού Εμπορικού Επιμελητηρίου στο πλαίσιο του 5ου workshop AmChamGr Youth Talks.</h2>
      <address>
        <time datetime="2019-11-20T17:12:00+00:00">20 Nov 2019, 17:12</time>
      </address>
      <p>Στο πλαίσιο του 5ου workshop AmChamGr Youth Talks με γενικό τίτλο «<a href="https://www.insider.gr/epiheiriseis/advertorials/125645/ellino-amerikaniko-emporiko-epimelitirio-diorganose-5o-workshop">Κλιματική Αλλαγή: Εναλλακτικές Μορφές Ενέργειας ή Δράσεις a la Greta;</a>» συζητήσαμε με την Δρ. Βενετία Κουσία, Πρόεδρο της Επιτροπής Απασχόλησης του Ελληνο-Αμερικανικού Εμπορικού Επιμελητηρίου, για την πρωτοβουλία #YouthTalksGR, την κλιματική αλλαγή και το πώς πρέπει να γίνεται η συζήτηση ανάμεσα στη νέα γενιά και τους μεγαλύτερους.</p>
      <p>Παρακάτω θα βρείτε τα σημαντικότερα σημεία της συνέντευξης:</p>
      <p><b>«Η πρωτοβουλία #YouthTalksGR απευθύνεται σε νέους προπτυχιακόυς και μεταπτυχιακούς φοιτητές. </b>Ξεκίνησε πριν από 3-4 χρόνια με κύριο σκοπό να τους ενημερώνει συστηματικά σχετικά με τις εξελίξεις σε διάφορους δυναμικούς κλάδους της ελληνικής οικονομίας και τις αλλαγές που συνεπάγονται για την αγορά εργασίας. Στις 12 Νοεμβρίου θα επισκεφτούμε τα Ελληνικά Πετρέλαια στον χώρο της Ακαδημίας τους».</p>
      <p><b>«Αυτό που διαφοροποιεί αυτήν την πρωτοβουλία είναι ο τρόπος που διεξάγονται αυτά τα «εργαστήρια». </b>Κατά τη διάρκεια της εκδήλωσης οι νέοι παίρνουν τις πληροφορίες που χρειάζονται από τα στελέχη της Εταιρίας που μας φιλοξενεί, για να μπορούν στη συνέχεια να τις χρησιμοποιήσουν στην ομάδα τους. Χωρίζονται σε ομάδες, συζητούν μεταξύ τους και δημιουργούν μια σύντομη προφορική παρουσίαση σχετικά με το θέμα που έχουν επιλέξει. Η παρουσίαση γίνεται στις υπόλοιπες ομάδες κι έτσι ξεκινά η συζήτηση. Είναι η ώρα όπου τα στελέχη της εταιρίας και τα στελέχη της Επιτροπής Απασχόλησης ακούμε και παρεμβαίνουμε μόνον όταν μας ζητηθεί. Πιστεύουμε ότι οι νέοι μας ακούνε καθημερινά από τις πράξεις μας και άρα τουλάχιστον με τα #AmChamGrYouthTalks οφείλουμε να σταματήσουμε λίγο ώστε να τους αφουγκραστούμε και να τους κατανοήσουμε. Με προσοχή ώστε να συνεχίζουμε να πορευόμαστε μαζί. Οι τεράστιες αλλαγές που λαμβάνουν χώρα στον πλανήτη μας δεν επιτρέπουν πορείες βασισμένες σε ατομικά συμφέροντα».</p>
      <p><b>«Η κλιματική αλλαγή αποτελεί μία από τις σημαντικότερες προκλήσεις του πλανήτη μας. </b>Μας επηρεάζει όλους. Οι επιπτώσεις γίνονται αισθητές στη φύση, στην οικονομία, στους ανθρώπους. Είναι ένα θέμα που έχει απασχολήσει όλους όσους παρατηρούν τον πλανήτη και νοιάζονται για το μέλλον του. Ξεκίνησε να αναφέρεται από το Έπος του Γιλγκαμές και την Αγροτική Επανάσταση και τον Πλάτωνα και εντάθηκε τους δύο τελευταίους αιώνες».</p>
      <p><b>«Είμαι σίγουρη ότι οι νέοι που υποδεχόμαστε είναι ενήλικες ψηφοφόροι και άρα έχουν διαμορφώσει άποψη η οποία χρειάζεται να συζητηθεί. </b>Το σημαντικό στα «δύσκολα» θέματα είναι πάντα η κατανόηση, από όλες τις πλευρές».</p>
      <p><b>«Το να πιστεύει κάποιος ότι οι μεγάλοι γνωρίζουν τις απαντήσεις είναι μη παραγωγικό και αναληθές. </b>Άλλωστε η ευφυία αξιολογείται με βάση τις ερωτήσεις και όχι τις απαντήσεις. Τα σύνθετα προβλήματα απαιτούν απαντήσεις που έχουν λάβει υπόψη τους πολλούς συνδυασμούς. Τα σύνθετα θέματα απαιτούν συμμαχίες και συνεργασίες μακράς πνοής και ομαδικότητα στον τρόπο αντιμετώπισης. Οι νεότεροι, υπό την προϋπόθεση ότι ενδιαφέρονται κι ενημερώνονται αντικειμενικά, προσφέρουν α) τη φρεσκάδα στη ματιά του προβλήματος, β) τη νεωτερικότητα στη σκέψη που δεν έχει προλάβει να αφομοιωθεί από το υπάρχον σύστημα, γ) την τόλμη να αμφισβητηθούν αυτά που οι μεγαλύτεροι τα θεωρούν ως δεδομένα».</p>
      <p><b>«Η δυσκολία στη συζήτηση καμιά φορά μπορεί να προέρχεται από εμάς τους μεγάλους. </b>Άλλοτε γιατί αρνούμεθα να αποδεχτούμε ότι οι σταθερές μας δεν ισχύουν και ότι «η γη γυρίζει». Άλλοτε γιατί δεν έχουμε ανατραφεί συζητώντας και αμφισβητώντας αλλά συμφωνώντας όχι μόνο στα σχολικά χρόνια αλλά και στα Διοικητικά Συμβούλια. Άλλωστε η αδυναμία μας να αγκαλιάσουμε ανατρεπτικές ιδέες καταγράφεται και από τον Διεθνή Δείκτη Ανταγωνιστικότητας και μας κατατάσσει στην 123η θέση από τις 141 χώρες».</p>
      <p><b>«Ο Kenneth Boulding είχε πει ότι όποιος πιστεύει ότι μπορεί να υπάρχει αέναη μεγέθυνση σε ένα πεπερασμένο περιβάλλον είναι ή οικονομολόγος ή τρελός.</b><i> </i>Όλες οι ανησυχητικές προφητείες για την περιβαλλοντική καταστροφή – ήδη εδώ και δύο αιώνες – προώθησαν την εξέλιξη των ανατρεπτικών τεχνολογιών».</p>
      <p><b>«Η αλήθεια είναι ότι πάμε μπροστά και παρακάτω όταν αυτό που αποδεχόμαστε ως αληθές έχει επιβιώσει μέσα από μία απαιτητική διαδικασία ορθολογικού ελέγχου</b> – δοκιμασίες εμπειρικής επάρκειας, εσωτερικής συνοχής, και ανεξάρτητης επιβεβαίωσης».</p>
      <p><b>«Οι πρωτοβουλίες του Επιμελητηρίου είναι πολυάριθμες γιατί οι νέοι αποτελούν σημαντικό τμήμα του μέλλοντος όλων μας. </b>Προτείνω να μας ακολουθείτε στο <b><a href="https://www.amcham.gr/">www.amcham.gr</a>».</b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/epiheiriseis/advertorials/125680/me-neo-katastima-sto-peristeri-synehizetai-success-story-toy"/>
        <a href="https://www.insider.gr/epiheiriseis/koinoniki-eythyni/125501/neversettle-perissotero-nero-gia-tin-alexandroypoli"/>
        <a href="https://www.insider.gr/epiheiriseis/advertorials/125671/anypomoneis-gia-tin-black-friday"/>
      </related>
    </article>
  </body>
</html>