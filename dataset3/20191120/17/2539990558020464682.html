<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/259/Artykul/2407070,Walka-z-ASF-powstanie-plot-na-granicy-Lubuskiego-i-Wielkopolski"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T17:15:00+00:00"/>
    <meta property="og:title" content="Walka z ASF: powstanie płot na granicy Lubuskiego i Wielkopolski"/>
    <meta property="og:description" content="Budowę płotu mającego powstrzymać rozprzestrzenianie się afrykańskiego pomoru świń zapowiedział minister rolnictwa i rozwoju wsi Jan Krzysztof Ardanowski. Od kilku dni przypadki ASF u dzików notowane są w województwie lubuskim na granicy z Wielkopolską."/>
  </head>
  <body>
    <article>
      <h1>Walka z ASF: powstanie płot na granicy Lubuskiego i Wielkopolski</h1>
      <address>
        <time datetime="2019-11-20T17:15:00+00:00">20 Nov 2019, 17:15</time>
      </address>
      <p>
        <b>Budowę płotu mającego powstrzymać rozprzestrzenianie się afrykańskiego pomoru świń zapowiedział minister rolnictwa i rozwoju wsi Jan Krzysztof Ardanowski. Od kilku dni przypadki ASF u dzików notowane są w województwie lubuskim na granicy z Wielkopolską.</b>
      </p>
      <p>W planach jest budowa ogrodzenia wokół ognisk choroby - tłumaczył minister Ardanowski. Zaznaczył, że początkowo planowano ogrodzić mniejszy teren, ale pojawiły się nowe ogniska ASF. Minister dodał, że na razie nie wiadomo, jak duży teren zostanie ogrodzony.</p>
      <figure>
        <iframe data-src="https://twitter.com/farmer_pl/status/1197103559873089538?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zaapelował też do rolników o szczególną ostrożność i bezwzględne przestrzeganie przepisów o bioasekuracji. To zbiór zasad ograniczających ryzyko pojawienia się wirusa w gospodarstwie.</p>
      <p>
        <b>
          <a href="https://polskieradio24.pl/5/3/Artykul/2365338,Glowny-Lekarz-Weterynarii-ostrzega-grzybiarzy-Moga-oni-rozprzestrzeniac-ASF">&gt;&gt;&gt;[CZYTAJ WIĘCEJ] Główny Lekarz Weterynarii ostrzega grzybiarzy. Mogą oni rozprzestrzeniać ASF</a>
        </b>
      </p>
      <p>Według prezesa Krajowego Związku Pracodawców - Producentów Trzody Chlewnej Aleksandra Dargiewicza, Polska powinna sięgnąć po rozwiązania czeskie, w tym właśnie wspomniane przez ministra Ardanowskiego grodzenie obszaru, na którym jest ASF.</p>
      <p>Prezes zaznaczył, że najpierw należy sprawdzić teren, aby mieć pewność, że poza ogrodzeniem nie znajdują się zarażone zwierzęta. Po ustaleniu, które zwierzęta są chore, należy dokonać odstrzału.</p>
      <figure>
        <iframe data-src="https://twitter.com/topagrar_PL/status/1196448929069588480?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Z powiatami wschowskim i nowosolskim w Lubuskiem graniczą bezpośrednio dwa wielkopolskie powiaty - leszczyński i wolsztyński. Wielkopolska jest krajowym liderem w produkcji trzody chlewnej, 36 procent wyhodowanych świń pochodzi właśnie z tej części Polski.</p>
      <p>
        <b>
          <a href="https://www.polskieradio24.pl/42/5202/Artykul/2360228,Rolnicy-moga-juz-ubiegac-sie-o-pomoc-w-zwiazku-z-kleskami-zywiolowymi-i-ASF">&gt;&gt;&gt;[CZYTAJ WIĘCEJ] Rolnicy mogą już ubiegać się o pomoc w związku z klęskami żywiołowymi i ASF</a>
        </b>
      </p>
      <p>IAR, PR24, akg </p>
      <related>
        <a href="https://www.polskieradio.pl/5/3/Artykul/2008662,Polska-prosi-KE-o-wsparcie-w-zwiazku-z-ASF"/>
      </related>
      <related>
        <a href="https://www.polskieradio.pl/42/259/Artykul/2354103,Kolejne-dwa-ogniska-ASF-w-Polsce"/>
      </related>
      <related>
        <a href="https://www.polskieradio.pl/42/5202/Artykul/2360228,Rolnicy-moga-juz-ubiegac-sie-o-pomoc-w-zwiazku-z-kleskami-zywiolowymi-i-ASF"/>
      </related>
      <related>
        <a href="https://www.polskieradio.pl/5/3/Artykul/2365338,Glowny-Lekarz-Weterynarii-ostrzega-grzybiarzy-Moga-oni-rozprzestrzeniac-ASF"/>
      </related>
    </article>
  </body>
</html>