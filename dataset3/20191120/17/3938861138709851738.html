<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/economics/_kompaniya-gaz-kom-trejd-zayavila-scho-ne-figuruye-v-zhodnih-kriminalnih-provadzhennyah/939097"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T17:19:00+00:00"/>
    <meta property="og:title" content="Компанія &quot;ГАЗ КОМ ТРЕЙД&quot; заявила, що не фігурує в жодних кримінальних провадженнях"/>
    <meta property="og:description" content="Один із провідних газотрейдерів України компанія &quot;Газ Ком Трейд&quot; спростувала інформацію, що нібито фігурує в кримінальних провадженнях ГСУ Нацполіції та ДФС України щодо недобросовісних учасників ринку природного газу, йдеться в заяві на Інтерфакс-Україна. Напередодні таку інформацію ..."/>
  </head>
  <body>
    <article>
      <h1>Компанія "ГАЗ КОМ ТРЕЙД" заявила, що не фігурує в жодних кримінальних провадженнях</h1>
      <address><time datetime="2019-11-20T17:19:00+00:00">20 Nov 2019, 17:19</time> by <a rel="author">Gazeta.ua</a></address>
      <p>Один із провідних газотрейдерів України компанія "Газ Ком Трейд" спростувала інформацію, що нібито фігурує в кримінальних провадженнях ГСУ Нацполіції та ДФС України щодо недобросовісних учасників ринку природного газу, йдеться в заяві на <a href="https://ua.interfax.com.ua/news/press-release/625775.html?fbclid=IwAR2JqRbYF1RW754l41bci2cVnNLHgXsNytNxzdQJJHJNhKzSbWy3mYAZi6k">Інтерфакс-Україна</a>.</p>
      <p>Напередодні таку інформацію поширило одна з українських інформагенцій, а згодом інші ЗМІ. У "Газ Ком Трейд" вважають це інформаційною диверсією проти компанії, яка веде успішну експансію на українському та міжнародному газотранспортному ринках.<br/><br/>"Інформацію, поширену інформагенцією та розтиражовану декількома провідними медіаресурсами, ми вважаємо диверсією, спрямованою на підрив нашої репутації в інтересах контрагентів як в Україні, так і на міжнародному ринку", - заявила директорка компанії Ольга Кривенко.</p>
      <p>За <a href="https://biz.censor.net.ua/resonance/3142627/reyiting_importerov_evropeyiskogo_gaza_v_pervoyi_polovine_2019">інформацією</a> ДФС України, весь обсяг імпортованого компанією "Газ Ком Трейд" на територію України газу було розмитнено згідно з вимогами українського законодавства і сплачено ПДВ на суму 159,9 млн грн.</p>
      <p>Компанія "Газ Ком Трейд" є одним із провідних гравців на українському газовому ринку. Річні обсяги реалізації газу на користь газових трейдерів та кінцевих споживачів становили 160 млн куб м, повідомляє "Інтерфакс-Україна".</p>
      <p>За інформацією видання "Бізнес-Цензор", у першій половині 2019 року "Газ Ком Трейд" увійшла до лідерів з імпорту в Україну газу разом із АТ "Укртрансгаз", НАК "Нафтогаз", ТОВ "ЕРУ Трейдинг" та ТД "Сокар-Україна".</p>
      <p>Постачальниками компанії є найбільші європейські енерготрейдери: MOL CommodityTrading LLC; Udinex SPLLC; CYEB GmbH; Promtorgsro; ColombanierAnalytics SE; JAS EnergyTradingsro; SGazsro.</p>
      <p>Одним із головних контрагентів компанії в Україні є компанія ДТЕК. "Газ Ком Трейд" також здійснює реальні поставки газу до ЄС, повідомляє енерготрейдер на <a href="http://gascomtrade.com.ua/?page_id=5299&amp;lang=en">офіційному сайті</a>.</p>
      <p>У червні 2019 року компанія посіла друге місце на національному ринку за доходами від реалізації природного газу на енергетичній біржі UEEX. Лише одна торгова сесія газом в липні 2019 року принесла компанії дохід 34,8 млн грн з ПДВ від укладання чотирьох угод на загальний обсяг у 5,76 млн куб м., <a href="https://skat-trade.com/analityka/pryrodnyi-gaz-na-ukrainskij-energetychnij-birzhi-oglyad-torgiv-za-cherven-2019-roku/">повідомляє</a> "Скат Трейд".</p>
      <p>"Завдяки чесній конкуренції, яку ми складаємо іншим компаніям на ринку українського газу, в Єдиному державному реєстрі судових рішень відсутні будь-які санкції, що стосувалися б нашої компанії. Жодних натяків на факти несплати передбачених українським законодавством податків і зборів", - зазначається в заяві компанії на "Інтерфакс-Україна".</p>
      <figure>
        <img src="https://static2.gazeta.ua/img2/cache/gallery/939/939097_1_w_1200.jpg?v=0"/>
      </figure>
    </article>
  </body>
</html>