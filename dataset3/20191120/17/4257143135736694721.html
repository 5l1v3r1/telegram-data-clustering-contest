<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/20/komlo-tart-karokkal-varja-magyarorszag-uj-bortonet"/>
    <meta property="og:site_name" content="infostart"/>
    <meta property="article:published_time" content="2019-11-20T17:48:49+00:00"/>
    <meta property="og:title" content="Komló tárt karokkal várja Magyarország új börtönét"/>
    <meta property="og:description" content="Pályázott a Belügyminisztériumnál és nyert. 500 rab kerül oda, 250 új munkahely jön létre 5 hektáron."/>
  </head>
  <body>
    <article>
      <h1>Komló tárt karokkal várja Magyarország új börtönét</h1>
      <address><time datetime="2019-11-20T17:48:49+00:00">20 Nov 2019, 17:48</time> by <a rel="author">Infostart</a></address>
      <h3>Pályázott a Belügyminisztériumnál és nyert. 500 rab kerül oda, 250 új munkahely jön létre 5 hektáron.</h3>
      <p>2020 tavaszán új börtön építésébe kezdenek Komlón - a Körtvélyes és Mecsekfalu közötti 5 hektáros területen -, a munka másfél évig tart majd - derül ki a <a href="https://www.bama.hu/kozelet/helyi-kozelet/tavasszal-indul-es-masfel-evig-tart-az-uj-borton-epitese-2133540/">Bama.hu</a> cikkéből.</p>
      <p>Az új börtön 500 rabnak szolgálhat majd átmeneti otthonául, és 250 munkahelyet teremt.</p>
      <p>Mint a portál Polics József komlói polgármestertől megtudta,</p>
      <blockquote>hetek alatt meglesznek a szükséges engedélyek, ezt követően indulhat az építkezés.</blockquote>
      <p>Komló négy éve a belügyi tárca pályázatán nyerte el annak lehetőségét, hogy a városban börtön épülhessen.</p>
      <p>A korábbi ismeretek szerint a 250 álláshelyre 821 önéletrajz érkezett be, 112 jelentkező alkalmassági vizsgálata már pozitív eredménnyel be is fejeződött. Sokan helybéliek.</p>
      <p>Ismert, a magyarországi börtönökben nagy a zsúfoltság. Néhány évvel ezelőtt a Magyar Helsinki Bizottság hívta fel a figyelmet arra, hogy a legtöbb magyar börtönben az egy fogvatartottra eső szabad mozgástér nem éri el a törvényben rögzített minimum három négyzetmétert.</p>
      <p>
        <i>Nyitókép: ismeretlen</i>
      </p>
    </article>
  </body>
</html>