<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/ragdees-allages-gia-osous-echoun-palea-aftokinita/"/>
    <meta property="og:site_name" content="irafina"/>
    <meta property="article:published_time" content="2019-11-20T17:30:11+00:00"/>
    <meta property="og:title" content="Ραγδαίες αλλαγές για όσους έχουν παλαιά αυτοκίνητα!"/>
    <meta property="og:description" content="Ραγδαίες αλλαγές από το νέο έτος καθώς τα παλαιά αυτοκίνητα αναμένεται να περνούν πλέον κάθε χρόνο ΚΤΕΟ. Μέχρι σήμερα τα παλαιά αυτοκίνητα περνούσαν κάθε δύο χρόνια ΚΤΕΟ. Ριζικές αλλαγές στους ελέγχους ΚΤΕΟ που περνούν τα παλαιά αυτοκίνητα εξετάζουν τα στελέχη του υπουργείου Υποδομών και Μεταφορών αλλά και του Περιβάλλοντος. Σύμφωνα με πληροφορίες οι κάτοχοι παλαιότερων […]"/>
  </head>
  <body>
    <article>
      <h1>Ραγδαίες αλλαγές για όσους έχουν παλαιά αυτοκίνητα!</h1>
      <address>
        <time datetime="2019-11-20T17:30:11+00:00">20 Nov 2019, 17:30</time>
      </address>
      <p>Ραγδαίες αλλαγές από το νέο έτος καθώς τα παλαιά αυτοκίνητα αναμένεται να περνούν πλέον κάθε χρόνο ΚΤΕΟ. Μέχρι σήμερα τα παλαιά αυτοκίνητα περνούσαν κάθε δύο χρόνια ΚΤΕΟ.</p>
      <p>Ριζικές αλλαγές στους ελέγχους ΚΤΕΟ που περνούν τα παλαιά αυτοκίνητα εξετάζουν τα στελέχη του υπουργείου Υποδομών και Μεταφορών αλλά και του Περιβάλλοντος. Σύμφωνα με πληροφορίες οι κάτοχοι παλαιότερων αυτοκίνητων θα υποχρεώνονται να περνάνε από ΚΤΕΟ κάθε χρόνο, και όχι κάθε δύο χρόνια που ισχύει μέχρι στιγμής.</p>
      <p>Όπως αναφέρει το newsauto.gr, η ακριβής ηλικία των οχημάτων, τα οποία θα περνούν ΚΤΕΟ κάθε χρόνο, δεν έχει ακόμη ξεκαθαρίσει. Οι προτάσεις που έχουν πέσει στο τραπέζι των διαπραγματεύσεων είναι δύο. Η μία αφορά σε οχήματα με ηλικίες πάνω από 10 έτη (δηλαδή οχήματα με 1η Άδεια Κυκλοφορίας πριν το 2010) και η δεύτερη αφορά σε οχήματα με ηλικία άνω των 15 ετών (δηλαδή οχήματα με 1η Άδεια Κυκλοφορίας πριν το 2005).</p>
      <p>Οι συγκεκριμένες προτάσεις έχουν πέσει στο τραπέζι των διαπραγματεύσεων μεταξύ των στελεχών από συναρμόδια Υπουργεία που ασχολούνται με το μέλλον της αυτοκίνησης και την ανανέωση του στόλου των οχημάτων ενώ ιδιαίτερη έμφαση θα δοθεί και στον έλεγχο των ΚΤΕΟ ώστε να περνούν πραγματικά τα οχήματα που πρέπει ενώ όσα είναι επικίνδυνα να κόβονται.</p>
    </article>
  </body>
</html>