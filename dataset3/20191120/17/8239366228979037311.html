<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sbu_blokuvala_mehanizm_nezakonnoi_legalizatsii_v_ukraini_gromadyan_rf_331248.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T17:15:00+00:00"/>
    <meta property="og:title" content="СБУ блокувала механізм незаконної легалізації в Україні громадян РФ"/>
    <meta property="og:description" content="Як повідомили у прес-центрі СБУ, на Донеччині контррозвідники СБУ припинили протиправну діяльність мешканки Донецька, яка намагалася організувати незаконну легалізацію в Україні громадян РФ та бойовиків терористичних угруповань ʺДНРʺ."/>
  </head>
  <body>
    <article>
      <h1>СБУ блокувала механізм незаконної легалізації в Україні громадян РФ</h1>
      <h2>Як повідомили у прес-центрі СБУ, на Донеччині контррозвідники СБУ припинили протиправну діяльність мешканки Донецька, яка намагалася організувати незаконну легалізацію в Україні громадян РФ та бойовиків терористичних угруповань ʺДНРʺ.</h2>
      <address>
        <time datetime="2019-11-20T17:15:00+00:00">20 Nov 2019, 17:15</time>
      </address>
      <slideshow>
        <figure>
          <img src="https://galinfo.com.ua/media/gallery/full/p/i/pidroblialypasporty.jpg"/>
          <figcaption>СБУ блокувала механізм незаконної легалізації в Україні громадян РФ та бойовиків "днр"</figcaption>
        </figure>
        <figure>
          <img src="https://galinfo.com.ua/media/gallery/full/p/i/pidroblialypasporty1.jpg"/>
          <figcaption>СБУ блокувала механізм незаконної легалізації в Україні громадян РФ та бойовиків "днр"</figcaption>
        </figure>
        <figure>
          <img src="https://galinfo.com.ua/media/gallery/full/p/i/pidroblialypasporty2.jpg"/>
          <figcaption>СБУ блокувала механізм незаконної легалізації в Україні громадян РФ та бойовиків "днр"</figcaption>
        </figure>
        <figure>
          <img src="https://galinfo.com.ua/media/gallery/full/p/i/pidroblialypasporty3.jpg"/>
          <figcaption>СБУ блокувала механізм незаконної легалізації в Україні громадян РФ та бойовиків "днр"</figcaption>
        </figure>
      </slideshow>
      <p>Оперативники та слідчі спецслужби встановили, що жінка планувала оформлювати документи за грошову винагороду через свої зв’язки у правоохоронних та контролюючих органах. Першим замовником ʺпослугʺ став громадянин країни-агресора, який тривалий час перебував на тимчасово окупованій території Донеччини та співпрацював з представниками терористичних угруповань. За вирішення питання зловмисниця запропонувала працівнику одного із українських правоохоронних органів матеріальну винагороду в розмірі 1 мільйон російських рублів. Перша частина суми була переказана через поштовий сервіс. </p>
      <p>19 листопада контррозвідники СБУ у Слов’янську затримали організаторку та ʺклієнтаʺ під час отримання паспорта громадянина України та передачі зловмисниками решти коштів.</p>
      <p>Заходи здійснювались в межах кримінального провадження за ч. 1 ст. 258-3 та ч. 1 ст. 369 Кримінального кодексу України під процесуальним керівництвом військової прокуратури Об’єднаних Сил.</p>
      <p>Наразі тривають невідкладні слідчі дії, вирішується питання щодо повідомлення затриманим про підозру та обрання запобіжного заходу. Операція проводилась співробітниками Департаменту контррозвідки СБ України спільно з  Управлінням Служби в Житомирській областіта ГУ в Донецькій та Луганській областях. </p>
      <figure>
        <iframe src="https://www.youtube.com/embed/npDb-s4mb_k" width="640" height="360" data-service="Youtube" scrolling="no"/>
      </figure>
    </article>
  </body>
</html>