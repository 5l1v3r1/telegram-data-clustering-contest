<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/gandbolistky-galychanky-prohodyat-zbory-u-skladi-golovnoyi-komandy-krayiny/"/>
    <meta property="og:site_name" content="VARTA1"/>
    <meta property="article:published_time" content="2019-11-20T17:41:27+00:00"/>
    <meta property="og:title" content="Гандболістки «Галичанки» проходять збори у складі головної команди країни"/>
    <meta property="og:description" content="Гандболістки «Галичанки» проходять збори у складі головної команди країни"/>
  </head>
  <body>
    <article>
      <h1>Гандболістки «Галичанки» проходять збори у складі головної команди країни</h1>
      <address>
        <time datetime="2019-11-20T17:41:27+00:00">20 Nov 2019, 17:41</time>
      </address>
      <p>Post Views: 46</p>
      <p>18-го листопада на Олімпійській базі у Конча-Заспі розпочались збори національної жіночої збірної України з гандболу. Головний тренер команди Наталія Ляпіна запросила 25 гандболісток — як української Суперліги, так і легіонерок. У їх числі — шестеро гравчинь львівської «Галичанки» — воротарка Вікторія Салтанюк та польові гравці — Олександра Фурманець, Наталія Шипляк, Діана Дмитришин, Анастасія Мелекесцева і капітанка Наталія Савчин. 16 гравців будуть обрані для участі у міжнародному товариському турнірі в Любліні (Польща). Турнір пройде з 22 по 24 листопада.</p>
      <figure>
        <img src="https://varta1.com.ua/wp-content/uploads/2019/11/savchyn.jpg"/>
      </figure>
      <p>
        <b>Матчі збірної України</b>
      </p>
      <p>22 листопада. Україна–Білорусь</p>
      <p>23 листопада. Польща–Україна</p>
      <p>24 листопада. Україна–Литва</p>
      <p> Як бачимо, серед учасниць — збірна Польщі, яка   є суперником України й у відбірковому груповому турнірі за вихід на Євро-2020.  Нагадаємо, що наприкінці вересня українки у відборі до Євро-2020 мінімально  поступилися  Польщі — фавориту групи  у драматичному домашньому матчі. Тож тепер підопічні Наталії Ляпіної мають чудову нагоду вчергове спробувати свої сили з лідерками групи, з якими їх ще  раз зведе доля у відборі до Євро-2020.</p>
      <p>До речі, наступні офіційні матчі у відборі на Євро–2020 збірна України проведе у березні 2020 року проти Фарерських островів, — інформує <a href="https://handball.net.ua/">сайт Федерації гандболу України</a>. Завершиться кваліфікаційний турнір травневими матчами проти Румунії та Польщі.  </p>
      <p>
        <b>Відбір до Євро–2020. Група 7</b>
      </p>
      <ol>
        <li>Польща — 4 (2 матчі), різниця голів +13</li>
        <li>Румунія — 2 (1), + 3</li>
        <li>Україна — 0 (1 матч), – 4</li>
        <li>Фарерські острови — 0 (1), – 12</li>
      </ol>
      <p>
        <b>Матчі збірної України у відборі на Євро-2020</b>
      </p>
      <p> 25 вересня. Румунія–Україна 27:24</p>
      <p> 28 вересня. Україна–Польща 26:27</p>
      <p> 25–26 березня. Фарерські острови–Україна</p>
      <p> 28–29 березня. Україна–Фарерські острови   </p>
      <p> 27–28 травня. Україна–Румунія</p>
      <p> 31 травня. Польща–Україна</p>
      <p>«У нас є шанси у відборі на Євро–2020, — вважає тренер збірної Наталія Ляпіна. Я не кажу, що це легко, але ми можемо боротися. Як показала практика, ми здатні грати і з Румунією, і з Польщею. Ми ще не грали з Фарерськими островами. Для нас важливо перемогти Польщу на виїзді. Так, це складно, але якщо ми покажемо хорошу гру, то все можливо. Завдання залишаються ті ж, і дівчата готові працювати».</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>