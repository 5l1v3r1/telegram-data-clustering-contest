<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pikio.pl/maz-2011192-so-spalone-zwloki/"/>
    <meta property="og:site_name" content="Pikio"/>
    <meta property="article:published_time" content="2019-11-20T17:12:00+00:00"/>
    <meta property="og:title" content="Tragedia w polskim mieście. W rowie znaleziono zwęglone zwłoki Agnieszki, policja zatrzymała jej męża"/>
    <meta property="og:description" content="Mąż postanowił zabić swoją żonę. Podpalił jej auto i ciało, zwłoki zostały znalezione przypadkiem przez strażaka. Ta historia wywołuje ciarki."/>
  </head>
  <body>
    <article>
      <h1>Tragedia w polskim mieście. W rowie znaleziono zwęglone zwłoki Agnieszki, policja zatrzymała jej męża</h1>
      <address><time datetime="2019-11-20T17:12:00+00:00">20 Nov 2019, 17:12</time> by <a rel="author" href="https://pikio.pl/autor/kla.bochenek%40gmail.com/" target="_blank">Klaudia Bochenek</a></address>
      <p>
        <b>Mąż został w trybie pilnym zatrzymany przez policję. Jego żona została znaleziona w rowie, część jej ciała była zwęglona. Służby przekazują szczegóły dotyczące makabrycznej zbrodni.</b>
      </p>
      <p><a href="https://pikio.pl/tag/maz/"><b>Mąż</b></a> nie miał litości dla swojej żony, Agnieszki. Jej ciało zostało znalezione w rowie, nie było już dla niej ratunku. W okolicach Płońska nikt dawno nie słyszał o tak brutalnym zabójstwie - mąż podpalił swoją żonę.</p>
      <h3>Strażacy znaleźli dymiące się i częściowo spalone ciało kobiety w przydrożnym rowie</h3>
      <p>Podkom. Kinga Drężek-Zmysłowska z Komendy Powiatowej <a href="https://pikio.pl/tag/policja/">Policji</a> w Płońsku informuje, że 19 listopada około 7:40 wpłynęło zgłoszenie o palącym się samochodzie marki Mitsubishi Colt w miejscowości Kraszewo Sławęcin. Na miejsce natychmiast pojechały 3 jednostki straży pożarnej. Kiedy ugaszono pożar, wydawałoby się, że już po wszystkim. Nagle jeden ze strażaków zaczął krzyczeć, że 7 metrów dalej natrafił na nadpalone ciało 42-letniej kobiety. Leżała na plecach, jej zwłoki były spalone od pasa w górę.</p>
      <p>Z racji na stan, w jakim znaleziono kobietę, zrezygnowano z reanimacji, a lekarz, który przyjechał na miejsce, mógł tylko stwierdzić zgon. Odkryto, że denatka ma na imię Agnieszka i mieszka w gminie Raciąż. Strażacy napisali raport, w którym ujęli, że auto musiało zostać celowo podpalone, nie uczestniczyło w żadnej kolizji. Sprawą zajęła się policja z Płońska pod nadzorem prokuratury i szybko zatrzymała 45-letniego męża Agnieszki.</p>
      <h3>Materiał dowodowy jeży włosy na głowie</h3>
      <p>Mężczyzna, który przebywa teraz w areszcie, już od dawna znęcał się nad swoją <a href="https://pikio.pl/tag/zona/">żoną</a>. Rodzina miała założoną Niebieską Kartę. Mąż kilka lat temu usłyszał wyrok za znęcanie się nad Agnieszką, lecz sytuacja ciągle się powtarzała. Do prokuratury dwukrotnie wpływały zawiadomienia o znęcaniu się, lecz 42-latka w ostatniej chwili się z nich wycofywała. Pod koniec września wyprowadziła się od oprawcy i niedługo miała zeznawać w <a href="https://pikio.pl/tag/prokuratura/">prokuraturze</a>.</p>
      <p>Wiadomo, jak potoczyły się wydarzenia 19 listopada. O godzinie 7 Agnieszka skończyła pracę i wracała do domu. Na trasie zaczaił się na nią mąż - miał ze sobą narzędzia i paliwo. Wyskoczył przed maskę, by zatrzymać jej samochód. Kobieta już wtedy próbowała dodzwonić się na numer alarmowy.</p>
      <p>- Ze wstępnych ustaleń wynika, że kobieta otrzymała trzy ciosy w głowę narzędziem tępokrawędzistym. Została porzucona w rowie i podpalona. Podpalone zostało też jej auto - mówi prok. Ewa Ambroziak, szefowa Prokuratury Rejonowej w Płońsku.</p>
      <p>Nie wiadomo czy żyła, kiedy mąż ją podpalał.</p>
      <p>
        <b>Dzisiaj grzeje: 1.<a href="https://lelum.pl/agata-duda-201119-zs-memy/"> Agata Duda wyśmiewana przez całe Stany Zjednoczone. Internet nigdy jej tego nie wybaczy</a><br/>2. <a href="https://pikio.pl/chlopiec-201119-bm-tragedia-w-szczecinie/">Straszne informacje o tragedii w polskiej miejscowości. Nie żyją uczniowie</a></b>
      </p>
      <p>45-latek usłyszał już zarzut <a href="https://pikio.pl/tag/zabojstwo/">zabójstwa</a> z zamiarem bezpośrednim. Został zatrzymany w pracy - jak gdyby nigdy nic udał się tam tuż po śmierci żony.  Miał dokonać tego czynu, ponieważ był chorobliwie zazdrosny o swoją partnerkę. Każdego mężczyznę, nawet kolegów z pracy, traktował jak jej kochanków. Chciał mieć nad nią pełną kontrolę i monitorował wszystko, co robiła. Planował rzekomo też zamontować jej GPS w aucie i zestawy podsłuchowe.</p>
      <p>
        <b>Najlepsze newsy dnia:</b>
      </p>
      <ol>
        <li>
          <b>
            <a href="https://pikio.pl/mama-2011192-so-badanie-usg/">Przyszli rodzice poszli na pierwsze USG. Lekarka spojrzała na monitor i przekazała im wieści, po których nie mogli przestać płakać</a>
          </b>
        </li>
        <li>
          <b>
            <a href="https://pikio.pl/corka-2011192-so-ciemne-kregi/">Mama zauważyła u córki ciemne kręgi na karku. Zabrała ją do lekarza i usłyszała piorunującą diagnozę, teraz ostrzega innych rodziców</a>
          </b>
        </li>
        <li>
          <b>
            <a href="https://pikio.pl/magda-gessler-2011192-so-swiateczne-ciasta/">Magda Gessler oszalała? Sprzedaje świąteczne ciasta za kosmiczne ceny, najtańsze kosztuje 65 złotych za kilogram</a>
          </b>
        </li>
        <li>
          <b>
            <a href="https://wtv.pl/list-do-anny-jantar-znaleziony-w-zgliszczach-samolotu">W zgliszczach samolotu odnaleziono list do Anny Jantar. Po latach ujawniono jego tragiczną treść</a>
          </b>
        </li>
        <li>
          <b>
            <a href="https://www.biznesinfo.pl/500-plus-201119-pm-pracownicy-opieka-spoleczna-przemoc">"Są atakowani siekierami, oblewani kwasem, a nawet mordowani czy podpaleni w miejscu pracy". Wszystko przez 500 plus</a>
          </b>
        </li>
      </ol>
      <p>Źródło: <a href="https://pikio.pl/tag/fakt/">Fakt</a></p>
    </article>
  </body>
</html>