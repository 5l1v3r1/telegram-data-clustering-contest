<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/a-roccalumera-la-prima-biblioteca-comunale-social-della-riviera-jonica.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T17:45:51+00:00"/>
    <meta property="og:title" content="A Roccalumera la prima biblioteca comunale social della riviera jonica"/>
    <meta property="og:description" content="Il potenziale lettore troverà uno spazio di dibattito culturale, di condivisione e libero scambio di opinioni, di proposte e sondaggi. E potrà interagire con l'Istituzione. Ecco come"/>
  </head>
  <body>
    <article>
      <h1>A Roccalumera la prima biblioteca comunale social della riviera jonica</h1>
      <address><time datetime="2019-11-20T17:45:51+00:00">20 Nov 2019, 17:45</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>Il potenziale lettore troverà uno spazio di dibattito culturale, di condivisione e libero scambio di opinioni, di proposte e sondaggi. E potrà interagire con l'Istituzione. Ecco come</i>
      </p>
      <p>ROCCALUMERA – Nasce a Roccalumera un nuovo progetto, primo nel suo genere nella Rivera Jonica: BiblioSoci@l.</p>
      <p>Il progetto ha l’obiettivo di  promuovere un servizio nuovo che possa raggiungere nell’immediato  le persone, tramite internet e i social. Parliamo di un servizio virtuale, che vuole stimolare l’attenzione verso il mondo del libro e della biblioteca all’insegna della cultura.</p>
      <p>Oggi, grazie a questo progetto, il potenziale lettore non solo potrà  visitare il sito del Comune di Roccalumera e  trovare  uno spazio dedicato alla Biblioteca comunale, con la possibilità di sfogliare il catalogo on line e visitare siti di consultazione,  ma potrà anche visitare le pagine social (facebook e Instagram) dove troverà informazioni su attività, eventi e iniziative della biblioteca. Inoltre avrà la possibilità di interagire con l’Istituzione. Troverà, infatti,  uno spazio di dibattito culturale, di condivisione e libero scambio di opinioni, di proposte e sondaggi. </p>
      <p>In programma anche l’iscrizione della biblioteca all’OPAC (catalogo on line) del Polo di Messina, al Sistema Bibliotecario on line Regionale e Nazionale.</p>
      <p>Il progetto, coordinato dalla Dott.ssa Angelica Caspanello, funzionario responsabile, e collaborato dai volontari del servizio civile e dall’Esperto alla cultura Dott.ssa Stefania Casablanca, intende valorizzare la biblioteca all’insegna dell’innovazione e della tecnologia.</p>
      <p>L’Amministrazione comunale ed in particolare il Sindaco Dott. Gaetano Argiroffi e l’Assessore alla Cultura Dott.ssa Natia Basile, hanno favorevolmente accolto  la BiblioSoci@l, certi di dare un servizio innovativo e di  aver creato un piccolo polo culturale a favore dei cittadini e dei visitatori.</p>
    </article>
  </body>
</html>