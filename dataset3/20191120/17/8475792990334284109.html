<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/polisen-utreder-inte-brand-i-hotellbyggnad"/>
    <meta property="og:site_name" content="SVT Nyheter"/>
    <meta property="article:published_time" content="2019-11-20T17:04:09+00:00"/>
    <meta property="og:title" content="Polisen utreder inte brand i hotellbyggnad"/>
    <meta property="og:description" content="Några timmar efter att branden i en gammal hotellbyggnad i Växjö var släckt lade polisen ner förundersökningen om misstänkt skadegörelse, skriver P4 Kronoberg."/>
  </head>
  <body>
    <article>
      <h1>Polisen utreder inte brand i hotellbyggnad</h1>
      <address><time datetime="2019-11-20T17:04:09+00:00">20 Nov 2019, 17:04</time> by <a rel="author">Olof Peterson</a></address>
      <p>
        <b>Några timmar efter att branden i en gammal hotellbyggnad i Växjö var släckt lade polisen ner förundersökningen om misstänkt skadegörelse, skriver P4 Kronoberg.</b>
      </p>
      <p>En brand bröt under torsdagsförmiddagen ut i gamla Quality hotells byggnad vid Fagrabäcksrondellen i Växjö, men kunde släckas till lunch.</p>
      <p>Branden ska enligt räddningstjänsten ha startat i källaren. Polisen uppger för P4 Kronoberg att någon tänt eld på skräp i källaren och efteråt upprättades en anmälan om skadegörelse. Men utredningen lades ner strax därpå.</p>
      <p>– Vi har gjort en brottsplatsundersökning men har inte kunnat säkra några spår och det finns heller inga vittnesuppgifter. Därför har vi lagt ner förundersökningen, säger Andreas Arvidsson vid Växjöpolisen till <a href="https://sverigesradio.se/sida/artikel.aspx?programid=106&amp;artikel=7348399">P4 Kronoberg</a>.</p>
    </article>
  </body>
</html>