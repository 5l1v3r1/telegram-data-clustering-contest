<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/kulcsar-edinatol-is-tanulhatnak-a-vallalkozok/187025"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T17:15:00+00:00"/>
    <meta property="og:title" content="Kulcsár Edinától is tanulhatnak a vállalkozók"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kulcsár Edinától is tanulhatnak a vállalkozók</mark>
      </h1>
      <address><time datetime="2019-11-20T17:15:00+00:00">20 Nov 2019, 17:15</time> by <a rel="author">Bors</a></address>
      <p>
        <b>Kezdetét veszi a Fiatal Vállalkozók Hete - Karrier&amp;Üzleti Show budapesti programja. A "Vállalkozz az Életre!" napon mások mellett Kulcsár Edina, a világ második legszebbjének választott üzletasszony is részt vesz. Az influenszer ügynökséget vezető híresség Szabó András Csutival, Kajdi Csabával és Tomán Szabinával áll színpadra. </b>
        <b>Kezdetét veszi a Fiatal Vállalkozók Hete - Karrier&amp;Üzleti Show budapesti programja. A "Vállalkozz az Életre!" napon mások mellett Kulcsár Edina, a világ második legszebbjének választott üzletasszony is részt vesz. Az influenszer ügynökséget vezető híresség Szabó András Csutival, Kajdi Csabával és Tomán Szabinával áll színpadra.</b>
      </p>
      <p>November 18. és 22. között rendezi meg a Fiatal Vállalkozók Országos Szövetsége (FIVOSZ) a a Fiatal Vállalkozók Hetét. Az ingyenes budapesti program a Bálnában, november 20-án szerdán, 15 órától indul a "Vállalkozz az Életre!" nappal. A vállalkozó influencerek közül Kulcsár Edina, Szabó András Csuti, Kajdi Csaba és Tomán Szabina segítenek, hogyan robbanhat be egy fiatal az Instán.</p>
      <p>– Igazán érdekes és jó hangulatú beszélgetést szeretnénk összehozni a fiatalok számára, amiből remélhetőleg sokat tanulnak majd. Ami biztos, hogy a nehézségekről muszáj beszélni, hiszen senkinek nem egyszerű egy vállalkozást beindítani és ehhez óriási kitartás is szükséges – kezdte Kulcsár Edina, aki 2014-ben második lett a Miss World szépségversenyen, ezután pedig színes karriert futott be a mádiában műsorvezetőként, és saját influenszer ügynökséget is vezet.</p>
      <figure>
        <img src="http://media.borsonline.hu/cikk/20/192632/big-lead/650x360/2029761_1987894-1731558-1678843-1637368-tv2-kulcsar-edina-zsp-2018-7849.jpg"/>
        <figcaption>© Bors</figcaption>
      </figure>
      <p>– Soha nem azért csináltam bármit is teljes erőbedobással, hogy én bárkinek is a példaképe legyek, hanem leginkább magam miatt és a családom miatt. Aztán a közösségi médiában való jelenlétemnek köszönhetően egyre inkább találkoztam olyan kommentekkel, hogy én vagyok a példaképük, amik nagyon-nagyon jól estek, így igyekszem minden lényegesebb szereplésemet, vagy az üzleti életben elért sikereimet mindenesetben megosztani az oldalamon – tette hozzá Kulcsár Edina.</p>
      <p>November 21-én csütörtökön, a második budapesti program mottója: "Vállalkozz az Üzletre!". Az eseménysorozat tavaly közel tízezer érdeklődőt vonzott. A program célja, hogy bemutassa a vállalkozói és üzleti létet, s ezzel fiatalok tömegét inspirálja vállalkozás indításra. Az esemény ingyenes, de regisztrációhoz kötött. Még várják az érdeklődő fiatal vállalkozók jelentkezését a következő fiatal vállakozók hete weboldalán.</p>
    </article>
  </body>
</html>