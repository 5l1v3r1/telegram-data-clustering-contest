<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294040-trizoyn-sythemela-h-epo-kai-h-ked"/>
    <meta property="og:site_name" content="gavros.gr"/>
    <meta property="article:published_time" content="2019-11-20T17:54:00+00:00"/>
    <meta property="og:title" content="Τρίζουν συθέμελα η ΕΠΟ και η ΚΕΔ"/>
    <meta property="og:description" content="Μεγάλο το πλήγμα στην «εξυγίανση» από την επιστολή του Ολυμπιακού στον Αυγενάκη και την καταγγελία σε FIFA, UEFA."/>
  </head>
  <body>
    <article>
      <h1>Τρίζουν συθέμελα η ΕΠΟ και η ΚΕΔ</h1>
      <address><time datetime="2019-11-20T17:54:00+00:00">20 Nov 2019, 17:54</time> by <a rel="author">ΒΑΪΟΣ ΜΠΑΛΑΦΑΣ</a></address>
      <p>Με την επιστολή του Ολυμπιακού στον Αυγενάκη αλλά και τις παρόμοιες επιστολές-καταγγελίες σε FIFA, UEFA η... εξυγίανση δέχθηκε ισχυρό πλήγμα. Η ΕΠΟ του Γραμμένου και η ΚΕΔ του Περέιρα τρίζουν συθέμελα. Ο Ολυμπιακός τους εξέθεσε και στα μάτια όλων των φιλάθλων που έβλεπαν τα αίσχη στα ελληνικά γήπεδα.</p>
      <p>Οι «ερυθρόλευκοι» ανέδειξαν ότι δεν υπάρχει ισονομία, δεν υπάρχει 50-50 στη διαιτησία, αναφέρονται και σε παρασκήνιο που δρα για λογαριασμό συγκεκριμένων συμφερόντων. Η ΕΠΟ είχε πολύ μεγάλο πρόβλημα, λόγω του «εμφυλίου» μεταξύ των μπλοκ του βορρά και του νότου και ο Ολυμπιακός ήρθε να την... αποτελειώσει.</p>
      <p>Η ΚΕΔ ήταν στο απυρόβλητο, όμως πλέον έγινε κατανοητό ότι πρέπει να φύγουν όχι μόνο ο Περέιρα αλλά και η υπόλοιπη... κομπανία του. Άλλωστε, ο Πορτογάλος δεν είναι δυνατόν να τα ξέρει όλα μόνος του, ειδικά στην αρχή οι συνεργάτες του τον οδήγησαν σε «εξυγιαντική» αγωνιστική φιλοσοφία!</p>
      <p>Είναι πλέον κατανοητό, πως αν δεν φύγει όλη η ΚΕΔ, δεν πρόκειται να αλλάξει τίποτα. Ποιος Μαρίν; Ηρθε ως συνυπεύθυνος ορισμών και όχι μόνο δεν άλλαξε το παραμικρό αλλά τα πράγματα χειροτέρεψαν. Τι έγραφε ο Ισπανός στις αναφορές του προς τις υπερκείμενες αρχές; Για τον καιρό και για τις ήρεμες θάλασσες;</p>
      <p>Είναι αδύνατον η FIFA και η UEFA να μην πάρουν μέτρα. Από το 2017, ο Περέιρα και οι υπόλοιποι έχουν ασυλία, κάποια στιγμή πρέπει να κριθούν.</p>
      <p>Και η ΕΠΟ, όπου ακούγεται για διοικούσα επιτροπή, αποτελεί μεγάλο πρόβλημα. Μέχρι και ο Χούμπελ ανέφερε ότι δεν είναι ανεξάρτητη, άρα κάθε σχόλιο είναι περιττό. Κανονικά έπρεπε να παραιτηθούν άπαντες. Δεν είναι τυχαίο ότι η «συμμαχία» ΠΑΟΚ, ΑΕΚ που τάχα θα έφτιαχνε το ποδόσφαιρο διαλύθηκε, οι Κοντονής, Βασιλειάδης έφυγαν, άρα δεν υπάρχει λόγο να συνεχίζει η ΕΠΟ του Γραμμένου. Τι θα πει εξελέγη; Τώρα, ποιος έχει την πλειοψηφία; Άλλες ήταν οι συνθήκες στις εκλογές, άλλες τώρα που δεν υπάρχει σύμπλευση για το καλό του ποδοσφαίρου. Αυτό το ξέρουν και οι FIFA, UEFA.</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294042-gemise-ksana-to-renth"/>
        <a href="https://www.gavros.gr/article/podosfairo/294041-swkrath-eisai-axaristos-apofasises-na-symmaxhseis-me-toys-exthroys-toy-olympiakoy"/>
        <a href="https://www.gavros.gr/article/podosfairo/294037-proponhthhke-kanonika-o-balmpoyena"/>
        <a href="https://www.gavros.gr/article/podosfairo/294036-kykloforoyn-kai-eksafanizontai-ta-eisithria-gia-paok"/>
      </related>
    </article>
  </body>
</html>