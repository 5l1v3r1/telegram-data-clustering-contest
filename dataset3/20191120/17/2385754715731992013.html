<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/598323/edek-oudemia-sxesi-me-tin-israilini-etaireia-parakolouthisis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-20T17:09:00+00:00"/>
    <meta property="og:title" content="ΕΔΕΚ: Ουδεμία σχέση με την ισραηλινή εταιρεία παρακολούθησης"/>
    <meta property="og:description" content="Ανακοίνωση εξέδωσε η ΕΔΕΚ σε σχέση με τα δημοσιεύματα για την ισραηλινή εταιρεία παρακολούθησης.   Διαβάστε αυτούσια την ανακοίνωση: Με αφορμή..."/>
  </head>
  <body>
    <article>
      <h1>ΕΔΕΚ: Ουδεμία σχέση με την ισραηλινή εταιρεία παρακολούθησης</h1>
      <address><time datetime="2019-11-20T17:09:00+00:00">20 Nov 2019, 17:09</time> by <a rel="author">SigmaLive</a></address>
      <p>Ανακοίνωση εξέδωσε η ΕΔΕΚ σε σχέση με τα δημοσιεύματα για την ισραηλινή εταιρεία παρακολούθησης.</p>
      <p>
        <b>Διαβάστε αυτούσια την ανακοίνωση:</b>
      </p>
      <p>Με αφορμή τα δημοσιεύματα που θέλουν πολιτικό αρχηγό και πολιτικό κόμμα να συνδέεται με ισραηλινή εταιρεία παρακολούθησης, το Κ.Σ. ΕΔΕΚ και ο Πρόεδρός του, Μαρίνος Σιζόπουλος, δηλώνουν ότι ουδεμίαν σχέση έχουν.</p>
      <p>Με αυτή την ευκαιρία θυμίζουμε πως εδώ και μήνες έχουν δει το φως της δημοσιότητας διάφορες υποθέσεις για τις οποίες έχει χρειαστεί να γίνουν έρευνες από ανεξάρτητες επιτροπές για να διαφανούν ποινικά, πειθαρχικά ή και πολιτικά αδικήματα και ευθύνες και για τις οποίες ακόμα εκκρεμούν τα πορίσματα.</p>
      <p>Με αφορμή αυτό και με δεδομένη την πλήρη διαφάνεια που επιβάλλεται στην εξιχνίαση αυτών των υποθέσεων, καταθέτουμε πρόταση προς την κυβέρνηση για δημιουργία ηλεκτρονικής πλατφόρμας ενημέρωσης για την πορεία όλων των ερευνών στην οποία να καταγράφονται οι φορείς που διεξάγουν την έρευνα, η πρόοδος και τα πορίσματά τους. Με αυτό τον τρόπο οι πολίτες, τα ΜΜΕ και τα κόμματα θα μπορούν να γνωρίζουν με πλήρη διαφάνεια και σε πραγματικό χρόνο πώς προχωρούν οι έρευνες που εξαγγέλλονται και  σε ποια αποτελέσματα καταλήγουν.</p>
    </article>
  </body>
</html>