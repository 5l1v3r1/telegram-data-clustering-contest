<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/pompeo-hoche-zvilnitisya-z-posadi-derzhsekretarya-ssha-time-330338_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T17:26:00+00:00"/>
    <meta property="og:title" content="Помпео хоче звільнитися з посади держсекретаря США – Time"/>
    <meta property="og:description" content="План Помпео полягав у тому, щоб залишатися в Державному департаменті до початку весни наступного року."/>
  </head>
  <body>
    <article>
      <h1>Помпео хоче звільнитися з посади держсекретаря США – Time</h1>
      <h2>План Помпео полягав у тому, щоб залишатися в Державному департаменті до початку весни наступного року.</h2>
      <address>
        <time datetime="2019-11-20T17:26:00+00:00">20 Nov 2019, 17:26</time>
      </address>
      <p>Державний секретар США і глава американської дипломатії Майк Помпео має намір подати у відставку й балотуватися в Сенат від штату Канзад в наступному році. Причиною такого бажання стали скандали, що супроводжували його службу в Адміністрації Трампа, пише журнал <a href="https://time.com/5732232/mike-pompeo-kansas-senate-run-state-exit/">Time</a> з посиланням на джерела в Республіканській партії.</p>
      <p>План Помпео полягав у тому, щоб залишатися в Державному департаменті до початку весни наступного року, повідомляють три джерела журналу, але нещодавні події, в тому числі розслідування у справі про імпічмент Трампа, завдають йому політичної шкоди і погіршують його відносини з президентом США.</p>
      <p>Журнали пише, що немає інформації, чи обговорював Помпео свої плани з президентом Трампом. Чутки про бажання Помпео балотуватися в Сенат ходили протягом декількох місяців, і, хоча Помпео неодноразово заявляв, що не збирається висувати свою кандидатуру, він не виключає участі в гонці.</p>
      <p>Помпео став 70-м держсекретарем США в квітні минулого року.</p>
      <p>13 листопада в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>