<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082919336/%D9%85%D8%B1%DA%A9%D9%84-%D9%88-%D8%B3%DB%8C%D8%B3%DB%8C-%D8%B1%D9%88%D8%A7%D8%A8%D8%B7-%D9%85%D8%B3%D8%AA%D8%AD%DA%A9%D9%85-%D9%85%D8%B5%D8%B1-%D9%88-%D8%A2%D9%84%D9%85%D8%A7%D9%86-%D8%B1%D8%A7-%D8%B3%D8%AA%D9%88%D8%AF%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-20T17:02:31+00:00"/>
    <meta property="og:title" content="مرکل و سیسی روابط مستحکم مصر و آلمان را ستودند"/>
    <meta property="og:description" content="رئیس‌جمهوری مصر امروز (چهارشنبه) با صدراعظم آلمان در برلین دیدار کرد."/>
  </head>
  <body>
    <article>
      <h1>مرکل و سیسی روابط مستحکم مصر و آلمان را ستودند</h1>
      <address><time datetime="2019-11-20T17:02:31+00:00">20 Nov 2019, 17:02</time> by <a rel="author">زهرا موسوی</a></address>
      <p>رئیس‌جمهوری مصر امروز (چهارشنبه) با صدراعظم آلمان در برلین دیدار کرد.</p>
      <p>به گزارش ایسنا، به نقل از خبرگزاری اسپوتنیک، عبدالفتاح سیسی، رئیس‌جمهوری مصر امروز با آنگلا مرکل،‌ صدر اعظم آلمان در برلین دیدار کرد و بسام راضی، سخنگوی رسمی ریاست‌جمهوری مصر در این باره گفت، دو طرف مذاکراتی مفصل داشتند.</p>
      <p>به گفته او، مرکل روابط مستحکم بین مصر و آلمان را مورد ستایش قرار داد و گفت، روابط دو کشور اخیرا به خصوص در زمینه اقتصادی و تجاری شاهد هم‌افزایی است.</p>
      <p>مرکل تاکید کرد، مصر یکی از مهمترین شرکای آلمان در منطقه خاورمیانه در سایه نقش محوری آن در امنیت و ثبات منطقه است.</p>
      <p>راضی همچنین گفت، سیسی نیز روابط دو جانبه بین مصر و آلمان را در تمام زمینه‌ها ستود و گفته است، مصر امید دارد در مرحله آینده همکاری دو جانبه افزایش یابد و هماهنگی سیاسی دو کشور و تبادل نظر دو طرف در زمینه‌های مشترک بیشتر شود.</p>
      <p>سیسی اشاره کرده آلمان از طریق سازوکارهای موسسات توسعه‌ای خود وارد طرح‌های توسعه‌ مصر شود و سرمایه‌گذاری‌های خود در این کشور را بیشتر کند.</p>
      <p>سیسی و مرکل همچنین به بررسی هماهنگی برای مبارزه با تروریسم و مهاجرت غیرقانونی و تحولات بحران لیبی پرداختند.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082818468/%D8%B3%DB%8C%D8%B3%DB%8C-%D8%AF%D8%B1-%D8%A8%D8%B1%D9%84%DB%8C%D9%86-%DA%A9%D9%85%DA%A9-%D8%AC%D8%A7%D9%85%D8%B9%D9%87-%D8%AC%D9%87%D8%A7%D9%86%DB%8C-%D8%A8%D9%87-%D9%82%D8%A7%D8%B1%D9%87-%D8%A2%D9%81%D8%B1%DB%8C%D9%82%D8%A7-%D8%B1%D8%A7-%D8%AE%D9%88%D8%A7%D8%B3%D8%AA%D8%A7%D8%B1-%D8%B4%D8%AF"/>
      </related>
    </article>
  </body>
</html>