<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/karageorgioutha-anevi-epipedo-me-tis-epistrofes-maourisiovieirinia"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T17:45:00+00:00"/>
    <meta property="og:title" content="Καραγεωργίου:«Φαβορί ο ΠΑΟΚ, αυτός ο παίκτης με εκπλήσσει»"/>
    <meta property="og:description" content="Ο έμπειρος προπονητής μίλησε για το φετινό πρωτάθλημα, το φαβορί, την άμυνα του ΠΑΟΚ και ποιος παίκτης τον έχει εντυπωσιάσει"/>
  </head>
  <body>
    <article>
      <h1>Καραγεωργίου:«Φαβορί ο ΠΑΟΚ, αυτός ο παίκτης με εκπλήσσει»</h1>
      <h2>Ο έμπειρος προπονητής μίλησε για το φετινό πρωτάθλημα, το φαβορί, την άμυνα του ΠΑΟΚ και ποιος παίκτης τον έχει εντυπωσιάσει</h2>
      <address><time datetime="2019-11-20T17:45:00+00:00">20 Nov 2019, 17:45</time> by <a rel="author">Metrosport.gr Team</a></address>
      <p>Φαβορί για την κατάκτηση και του φετινού τίτλου έχρισε τον ΠΑΟΚ ο Νίκος Καραγεωργίου στο Metropolis 95.5 και στην εκπομπή «Τρίτο Ημίχρονο» με τους Κώστα Πετρωτό και Βασίλη Βλαχόπουλο.</p>
      <p>Ο έμπειρος τεχνικός υποστήριξε ότι ο Δικέφαλος έχει το πάνω χέρι στην κούρσα του πρωταθλήματος καθώς έχει κατακτήσει το προηγούμενο, η αμφισβήτηση έχει σταματήσει και με την επιστροφή των Μαουρίσιο και Βιεϊρίνια θα δυναμώσει περισσότερο.</p>
      <p>Επιπλέον, τόνισε ότι είναι λογικό να υπάρχουν αλλαγές στην αγωνιστική εικόνα της ομάδας λόγω των αλλαγών που έχουν γίνει.</p>
      <p>Τέλος, επισήμανε ότι τον έχει εντυπωσιάσει ο Γιόσιπ Μίσιτς ενώ η απόδοση των Γιαννούλη και Λημνιού ήταν κάτι φυσιολογικό.</p>
      <p>
        <b>Αναλυτικά όσα είπε:</b>
      </p>
      <p><b>Για το εάν υπάρχει διαφορά στο φετινό πρωτάθλημα: </b>«Είναι λίγο καλύτερο από το περσινό. Κάθε χρόνο γίνεται καλύτερο. Θα ήταν καλύτερο εάν το διεκδικούσε και τρίτη ομάδα το πρωτάθλημα. Εάν ή ΑΕΚ ήταν πιο κοντά βαθμολογικά ή ακόμη να δυναμώσει ο Παναθηναϊκός και να υπάρχει και τέταρτος διεκδικητής. Θα ήταν πιο συναρπαστικό».</p>
      <p><b>Το φαβορί του πρωταθλήματος: </b>«Ο ΠΑΟΚ διότι είναι πρωταθλητής και κυπελλούχος. Έχει σταματήσει να υπάρχει η αμφισβήτηση και οι παίκτες προσπαθούν να ετοιμαστούν σε όλα τα παιχνίδια. Θα είναι μια ομάδα περίπου ίδια εάν επιστρέψουν Βιεϊρινια και Μαουρίσιο. Είναι το πρώτο φαβορί με τον Ολυμπιακό να τον κυνηγά επί ίσοις όροις».</p>
      <p><b>Την άμυνα του ΠΑΟΚ:</b> «Υπάρχουν κάποιες αλλαγές. Αρχικά δεν παίζουν Μαουρίσιο και Βιεϊρίνια που ήταν οι καλύτεροι παίκτες του ΠΑΟΚ για μένα πέρυσι. Όταν θα μπουν θα ανέβει επίπεδο η ομάδα. Υπήρξαν κάποιες μικροαλλαγές που παρέσυραν το κλίμα και την αγωνιστικότητα. Ο προπονητής προσπαθούσε να βρει το δίδυμο στον άξονα, στα τελευταία παιχνίδια έχει κατασταλάξει».</p>
      <p><b>Εάν τον έχει εντυπωσιάσει κάποιος παίκτης του ΠΑΟΚ:</b> «Δεν με εκπλήσσει η απόδοση των Γιαννούλη και Λημνιού. Εντύπωση μου έκανε ο Μίσιτς καθώς δεν περίμενα να εξελιχθεί σε παίκτη με σημαντικό ρόλο στα παιχνίδια του ΠΑΟΚ. Σημειώνει γκολ, προωθεί την μπάλα και δείχνει ότι μπορεί να τα καταφέρει στη θέση αυτή. Οι υπόλοιποι ήταν επακόλουθο να παίξουν καλά»</p>
      <p><b>Το παιχνίδι της 1ης Δεκεμβρίου στο «Γ. Καραϊσκάκης»</b>: «Δεν είναι καθοριστικό από την άποψη ότι χάνεται το πρωτάθλημα αλλά είναι ένα παιχνίδι που δίνει βαθμούς και έτσι χτίζεται ψυχολογία και διευρύνεται η διαφορά από τον αντίπαλο».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/paok-rondo-ke-seminario-aminas-apo-ton-fereira"/>
        <a href="http://www.metrosport.gr/article/pelkas-pozatzidismia-diaforetiki-exomologisi-me-paoktsidikes-istories"/>
        <a href="http://www.metrosport.gr/article/gi-afto-den-simperilifthike-paok-stis-ipopsifiotites-tou-psat"/>
        <a href="http://www.metrosport.gr/article/neos-simmachos-tou-paok-stin-anaptixi-tou-paok-tv"/>
        <a href="http://www.metrosport.gr/article/afti-sfirizoun-sto-paok-ael-ke-sto-aek-aris"/>
        <a href="http://www.metrosport.gr/article/paok-ael-apo-avrio-pempti-2111-ta-isitiria-tou-agona"/>
      </related>
    </article>
  </body>
</html>