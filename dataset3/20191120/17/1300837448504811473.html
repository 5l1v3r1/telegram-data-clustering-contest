<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/20/milan-incontra-raiola-via-trattativa-per-ibrahimovic_b147c27e-3802-4bf4-89b1-d6b71cda6831.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T17:41:10+00:00"/>
    <meta property="og:title" content="Milan incontra Raiola, via trattativa per Ibrahimovic"/>
    <meta property="og:description" content="L'attaccante svedese interessa anche al Bologna (ANSA)"/>
  </head>
  <body>
    <article>
      <h1>Milan incontra Raiola, via trattativa per Ibrahimovic</h1>
      <h2>L'attaccante svedese interessa anche al Bologna</h2>
      <address><time datetime="2019-11-20T17:41:10+00:00">20 Nov 2019, 17:41</time> by <a rel="author">Redazione ANSA</a></address>
      <p>Oggi Mino Raiola è stato a Casa Milan e ha incontrato la dirigenza del Milan, composta da Zvonimir Boban, Paolo Maldini e Ricky Massara. Argomento principale della conversazione i margini di manovra per portare in rossonero a gennaio Zlatan Ibrahimovic, appena svincolato a 38 anni dai Los Angeles Galaxy e su cui c'è anche l'interesse del Bologna. Nei prossimi giorni sono previsti ulteriori contatti tra le parti.  Raiola nei prossimi mesi dovrà trattare con il Milan anche i rinnovi di contratto di Donnarumma, Bonaventura (in scadenza nel giugno 2020), Suso e Romagnoli, appena entrati nella scuderia del potente procuratore.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>