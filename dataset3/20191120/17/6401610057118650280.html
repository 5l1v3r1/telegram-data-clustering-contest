<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/significant-kabinet-trekt-subsidie-voor-asieladvocaten-in-leidt-mogelijk-tot-minder-ontvankelijke-asielaanvragen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-20T17:00:38+00:00"/>
    <meta property="og:title" content="Significant! Kabinet trekt de subsidie voor asieladvocaten in, leidt mogelijk tot minder asielaanvragen"/>
    <meta property="og:description" content="Het Kabinet Rutte 3 maakt stappen om de toestroom van mensen naar Nederland in te dammen. Dat is wel wat laat, maar niet té laat gelukkig. De gemaakte stappen zijn evenmin opzichtig, maar een kleine maatregel kan soms een significant effect sorteren. Het kabinet wil namelijk de ‘gratis advocaat’ van asielzoekers niet langer subsidiëren, via de Volkskrant.  Het lijkt een kleine maatregel, een druppel op een gloeiende plaat zogezegd om daarmee de enorme toestroom van mensen naar Nederland te beperken, maar schijn bedriegt in deze. Door het intrekken van de subsidie van de asieladvocaten wordt het juridisch opstarten van een asielprocedure veel moeilijker voor asielzoekers. Die processen zijn namelijk tamelijk complex. Eerder was het zo dat asielzoekers nog konden aankloppen bij een ‘gratis’ advocaat, maar nu dus niet langer. Dat kan nog wel bij een eventuele tweede procedure. Hierdoor zullen de nieuwe aankomende asielzoekers meer aangewezen zijn op hun netwerk om de procedure op de juiste manier te starten en is…"/>
  </head>
  <body>
    <article>
      <h1>Significant! Kabinet trekt de subsidie voor asieladvocaten in, leidt mogelijk tot minder asielaanvragen</h1>
      <address><time datetime="2019-11-20T17:00:38+00:00">20 Nov 2019, 17:00</time> by <a rel="author">Teunis Dokter</a></address>
      <p>
        <b>Het Kabinet Rutte 3 maakt stappen om de toestroom van mensen naar Nederland in te dammen. Dat is wel wat laat, maar niet té laat gelukkig. De gemaakte stappen zijn evenmin opzichtig, maar een kleine maatregel kan soms een significant effect sorteren. Het kabinet wil namelijk de ‘gratis advocaat’ van asielzoekers niet langer subsidiëren, via <a href="https://www.volkskrant.nl/nieuws-achtergrond/kabinet-blijft-erbij-geen-gratis-advocaat-meer-bij-begin-asielprocedure~ba2cbc37/">de Volkskrant</a>. </b>
      </p>
      <p>Het lijkt een kleine maatregel, een druppel op een gloeiende plaat zogezegd om daarmee de <a href="https://www.dagelijksestandaard.nl/2019/04/massa-immigratie-onhoudbare-bevolkingsgroei-hoge-huurprijzen-vastgelopen-infrastructuur-en-milieuproblemen/"><b>enorme toestroom</b></a> van mensen naar Nederland te beperken, maar schijn bedriegt in deze. Door het intrekken van de subsidie van de asieladvocaten wordt het juridisch opstarten van een asielprocedure veel moeilijker voor asielzoekers. Die processen zijn namelijk tamelijk complex.</p>
      <p>Eerder was het zo dat asielzoekers nog konden aankloppen bij een ‘gratis’ advocaat, maar nu dus niet langer. Dat kan nog wel bij een eventuele tweede procedure. Hierdoor zullen de nieuwe aankomende asielzoekers meer aangewezen zijn op hun netwerk om de procedure op de juiste manier te starten en is er meer sprake van sociale controle. Dat laatste helpt automatisch bij het uitfilteren van ‘de slechte vruchten’.</p>
      <p>Asielzoekers die er een potje van maken -de zogenaamde ‘aso asielzoekers’, gaan het door de nieuwe maatregel lastiger krijgen. Immers zullen zij minder snel hulp ontvangen vanuit hun netwerk vanwege hun gedrag.</p>
      <p>Echter is het onrealistisch te denken dat de bevolkingsgroei op korte termijn al gaat krimpen vanwege deze maatregel. Daarvoor moeten ook binnen de Europese Unie een aantal  stappen worden genomen en de Europese Commissie laat al jaren op zich wachten. Nederland heeft namelijk vrij weinig asielaanvragen, maar wel een enorme toestroom aan migranten.</p>
      <p>Maar alle kleine beetjes helpen natuurlijk.</p>
    </article>
  </body>
</html>