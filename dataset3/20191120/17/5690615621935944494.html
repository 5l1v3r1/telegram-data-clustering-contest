<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836897-na-vikhidnikh-u-stolitsi-vlashtuyut-silskogospodarski-yarmarki-2"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T17:59:00+00:00"/>
    <meta property="og:title" content="На вихідних у столиці влаштують сільськогосподарські ярмарки"/>
    <meta property="og:description" content="КИЇВ. 20 листопада. УНН. У Києві 23 та 24 листопада відбудуться сільськогосподарські ярмарки. Про це повідомили у пресслужбі КМДА, передає УНН."/>
  </head>
  <body>
    <article>
      <h1>На вихідних у столиці влаштують сільськогосподарські ярмарки</h1>
      <address><time datetime="2019-11-20T17:59:00+00:00">20 Nov 2019, 17:59</time> by <a rel="author">Дар'я Панченко</a></address>
      <p><b>КИЇВ. 20 листопада. УНН.</b> У Києві 23 та 24 листопада відбудуться сільськогосподарські ярмарки. Про це повідомили у пресслужбі КМДА, передає <b>УНН</b>.</p>
      <p>"Із метою більш повного задоволення потреб споживачів у сільськогосподарській продукції у столиці 23-24 листопада пройдуть традиційні ярмарки", - йдеться у повідомленні.</p>
      <p>Зокрема, 23 листопада (субота) ярмарки відбудуться у:</p>
      <ul>
        <li>Голосіївському районі – вул. Паньківська; вул. Голосіївська, 4-10;</li>
        <li>Дарницькому районі – вул. Ревуцького;</li>
        <li>Деснянському районі – вул. Лісківська (у межах вулиць Милославської та Радунської), вул. Марини Цвєтаєвої (у межах вул. Миколи Закревського та просп. Володимира Маяковського);</li>
        <li>Дніпровському районі – вул. Андрія Малишка, 9-19;</li>
        <li>Оболонському районі – вул. Петра Калнишевського, 1-5;</li>
        <li>Печерському районі – вул. Катерини Білокур;</li>
        <li>Подільському районі – просп. Степана Бандери (біля Куренівського парку);</li>
        <li>Святошинському районі – вул. Булгакова, 10-13/1;</li>
        <li>Шевченківському районі – вул. Богдана Гаврилишина, 1-17.</li>
      </ul>
      <p>У неділю, 24 листопада, ярмарки продовжаться у:</p>
      <ul>
        <li>Голосіївському районі – вул. Маршала Конєва (у межах вулиць Михайла Ломоносова та Василя Касіяна);</li>
        <li>Печерському районі – вул. Джона Маккейна (у межах вулиць Іоанна Павла II та Чигоріна);</li>
        <li>Шевченківському районі – вул. Татарська, 32-38.</li>
      </ul>
      <p>Нагадаємо, вранці 20 листопада ДТП заблокувала <a href="https://www.unn.com.ua/uk/news/1836761-dtp-zablokuvala-rukh-troleybusiv-na-velikiy-vasilkivskiy-u-kiyevi">рух тролейбусів</a> на Великій Васильківській у Києві.</p>
    </article>
  </body>
</html>