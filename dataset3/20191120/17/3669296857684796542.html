<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/ingilteredeki-muhalefet-partiden-50-milyar-sterlinlik-vaat"/>
    <meta property="og:site_name" content="CNN Türk"/>
    <meta property="article:published_time" content="2019-11-20T17:43:07+00:00"/>
    <meta property="og:title" content="İngiltere'deki muhalefet partiden 50 milyar sterlinlik vaat"/>
    <meta property="og:description" content="İngiltere’de muhalefetteki Liberal Demokrat Parti..."/>
  </head>
  <body>
    <article>
      <h1>İngiltere'deki muhalefet partiden 50 milyar sterlinlik vaat</h1>
      <h2>İngiltere’de muhalefetteki Liberal Demokrat Parti (LibDem) lideri Jo Swinson iktidara gelmeleri halinde ülkenin Avrupa Birliği’nden (AB) çıkışının durdurulacağını, bundan elde edilecek 50 milyar sterlinin ise kamu yatırımlarında kullanılacağını belirtti.</h2>
      <address><time datetime="2019-11-20T17:43:07+00:00">20 Nov 2019, 17:43</time> by <a rel="author">AA</a></address>
      <p>Cambridge’de konuşan Swinson, 12 Aralık’ta yapılacak genel seçimi kazanmaları halinde <a href="https://www.cnnturk.com/haberleri/ingiltere">İngiltere</a>’nin <a href="https://www.cnnturk.com/haberleri/ab">AB</a>’den çıkış sürecinin durdurulacağını belirterek, "Artan büyüme artışıyla birlikte gelecek beş yıl içerisinde vergi gelirlerinin de artmasıyla <a href="https://www.cnnturk.com/haberleri/50-milyar-sterlin">50 milyar sterlin</a> ek gelir elde edilir. " diye konuştu. Swinson, söz konusu ek gelirin kamu yatırımlarında kullanılacağını söyledi.</p>
      <p>Buna ilaveten İngiltere’nin üye olarak kalması halinde 39 milyar sterlinlik boşanma tazminatını da ödemek zorunda kalmayacağını hatırlatan Swinson, “İşçi Partisi ve Muhafazakar Parti ülkeye daha parlak bir gelecek vaadinde bulunamaz. Çünkü her ikisi de <a href="https://www.cnnturk.com/haberleri/brexit">Brexit</a>’in gerçekleşmesini istiyor. Hepimiz ayrılığın <a href="https://www.cnnturk.com/haberleri/ekonomi">ekonomi</a> için, <a href="https://www.cnnturk.com/haberleri/saglik">sağlık</a> sistemi (NHS) ve çevre için kötü olacağını biliyoruz.” ifadelerini kullandı.</p>
      <p>Liberal Demokrat Parti manifestosunda gelecek beş yıl süresinde tren yolcu hizmetlerinin sabitlenmesi, 2035 yılına kadar bütün trenleri <a href="https://www.cnnturk.com/haberleri/elektrik">elektrik</a> veya hidrojen ile çalışır hale getirilmesi gibi vaatlere yer veriyor.</p>
      <p>Parti aynı zamanda asgari ücretin artırılmasını, akıl sağlığı alanında 11 milyar sterlin seviyesinde yatırım yapılmasını savunuyor.</p>
      <related>
        <h4>ilgili haberler</h4>
        <a href="https://www.cnnturk.com/dunya/cinsel-taciz-iddialarinin-ardindan-sok-karar-kralicenin-oglu-prens-andrew-kraliyet-gorevlerini-birakti"/>
        <a href="https://www.cnnturk.com/spor/futbol/ozan-tufana-milli-engel"/>
        <a href="https://www.cnnturk.com/dunya/ilk-raunda-brexit-damgasi"/>
      </related>
    </article>
  </body>
</html>