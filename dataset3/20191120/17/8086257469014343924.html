<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=506795"/>
    <meta property="og:site_name" content="0404"/>
    <meta property="article:published_time" content="2019-11-20T17:47:19+00:00"/>
    <meta property="og:title" content="גנץ האשים את נתניהו בכשלון בהקמת הממשלה: &quot;היה עליו להבין שתוצאות הבחירות מחייבות מו&quot;מ ישיר ללא בלוקים&quot;"/>
    <meta property="og:description" content="בדרך לבחירות שלישיות בתוך פחות משנה: יושב ראש מפלגת כחול לבן הודיע הערב (רביעי), לנשיא המדינה ראובן ריבלין כי הוא לא הצליח להרכיב ממשלה והחזיר את המנדט שקי"/>
  </head>
  <body>
    <article>
      <h1>גנץ האשים את נתניהו בכשלון בהקמת הממשלה: "היה עליו להבין שתוצאות הבחירות מחייבות מו"מ ישיר ללא בלוקים"</h1>
      <address><time datetime="2019-11-20T17:47:19+00:00">20 Nov 2019, 17:47</time> by <a rel="author">ליעם גולן</a></address>
      <p>בדרך לבחירות שלישיות בתוך פחות משנה: יושב ראש מפלגת כחול לבן הודיע הערב (רביעי), לנשיא המדינה ראובן ריבלין כי הוא לא הצליח להרכיב ממשלה והחזיר את המנדט שקיבל. </p>
      <p>הזמן שהוקצב לגנץ להרכבת הממשלה עמד להסתיים הלילה בחצות אך גנץ, שלא הצליח להרכיב ממשלה, החליט שלא למשוך עוד זמן והודיע לנשיא כי הוא מחזיר את המנדט.</p>
      <p>גנץ אמר לנשיא כי הוא מחויב גם ב-21 הימים שנותרו להמשיך ולעשות כל מאמץ בכדי להרכיב ממשלה טובה לאזרחי ישראל. גנץ הודה לנשיא על הסיוע בתהליך וביקש להמשיך ולהיעזר בו גם בהמשך הדרך.</p>
      <p>בדברים שאמר לאחר החזרת המנדט, האשים גנץ את ראש הממשלה בנימין נתניהו בכישלון בהרכבת ממשלה ואמר כי נתניהו לא היה מוכן לשבת מולו למשא ומתן רציני.</p>
    </article>
  </body>
</html>