<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/20/i-goonies-il-film-torna-al-cinema-in-4k-il-9-10-e-11-dicembre/"/>
    <meta property="og:site_name" content="Lega Nerd"/>
    <meta property="article:published_time" content="2019-11-20T17:49:39+00:00"/>
    <meta property="og:title" content="I Goonies: il film torna al cinema rimasterizzato il 9, 10 e 11 dicembre"/>
    <meta property="og:description" content="A distanza di 34 anni dalla sua prima proiezione in sala torna al cinema il cult degli anni Ottanta I Goonies. Il film sarà in versione rimasterizzata."/>
  </head>
  <body>
    <article>
      <h1>I Goonies: il film torna al cinema rimasterizzato il 9, 10 e 11 dicembre</h1>
      <address><time datetime="2019-11-20T17:49:39+00:00">20 Nov 2019, 17:49</time> by <a rel="author" href="https://leganerd.com/author/newsbot27/" target="_blank">newsbot27</a></address>
      <p>
        <i>A distanza di 34 anni dalla sua prima proiezione in sala, torna al cinema il cult degli anni Ottanta: <b>I Goonies</b>. Il film sarà in versione rimasterizzata.</i>
      </p>
      <p>Steven Spielberg negli anni Ottanta, sia da regista che da produttore, ha partecipato alla realizzazione di diversi classici della cinematografia contemporanea: da Ritorno al Futuro, a Indiana Jones, fino a <b><a href="https://leganerd.com/2014/06/04/10-cose-non-sapevate-sui-goonies/">I Goonies</a>. </b> E proprio il cult realizzato da Richard Donner <b>tornerà tra qualche settimana in sala</b>.</p>
      <p> </p>
      <figure>
        <img src="https://leganerd.com/wp-content/uploads/2019/11/74495394_10157673035453711_8330417365007204352_n.jpg"/>
      </figure>
      <blockquote>Frutto dell’immaginazione di Steven Spielberg, I Goonies racconta di una banda di piccoli eroi lanciata in un’avventurosa ricerca ricca di imprevisti che superano la più fervida immaginazione. Seguendo una misteriosa mappa del tesoro fino a giungere in uno spettacolare regno sotterraneo pieno di passaggi tortuosi, trappole esplosive e vecchie navi pirata colme di dobloni d’oro, i ragazzi cercano di sfuggire a una famiglia di goffi e cattivi soggetti e a un mostro gentile con una faccia tale da far intenerire solo sua madre.</blockquote>
      <p>Un’avventura per tutta la famiglia, dall’inizio alla fine delle innumerevoli peripezie, I Goonies sono un tesoro cinematografico ricco di azione mozzafiato, suspense e spettacolari effetti speciali. Il film torna al cinema, rimasterizzato in 4K il prossimo 9, 10, 11 dicembre.</p>
      <p>Ecco il trailer dedicato al rilancio del film in sala:</p>
      <p> </p>
      <figure>
        <iframe src="https://www.youtube.com/embed/pAz0V1gF3LU" width="660" height="400" data-service="Youtube" scrolling="no"/>
      </figure>
      <p> </p>
      <p>Potrebbe interessarvi:</p>
      <related>
        <a href="https://leganerd.com/2016/09/26/40-film-anni-80/"/>
      </related>
      <p> </p>
    </article>
  </body>
</html>