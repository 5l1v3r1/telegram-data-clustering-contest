<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://life.hotnews.ro/stiri-showbiz-23501919-david-gilmour-este-dat-judecata-compozitorul-melodiei-oficiale-companiei-feroviare-franceze.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T00:10:00+00:00"/>
    <meta property="og:title" content="David Gilmour este dat în judecată de compozitorul melodiei oficiale a companiei feroviare franceze"/>
    <meta property="og:description" content="David Gilmour, fostul membru al trupei rock Pink Floyd, este dat în judecată de compozitorul melodiei care se aude în toate gările din Franța, Michaël Boumendil, relatează The"/>
  </head>
  <body>
    <article>
      <h1>David Gilmour este dat în judecată de compozitorul melodiei oficiale a companiei feroviare franceze</h1>
      <address><time datetime="2019-11-20T00:10:00+00:00">20 Nov 2019, 00:10</time> by <a rel="author">Sabina Bujoreanu</a></address>
      <p>​​David Gilmour, fostul membru al trupei rock Pink Floyd, este dat în judecată de compozitorul melodiei care se aude în toate gările din Franța, Michaël Boumendil, relatează <a href="https://www.theguardian.com/music/2019/nov/19/david-gilmour-legal-fight-composer-french-sncf-train-jingle-michael-boumendil">The Guardian</a>.<br/><br/>Gilmour a auzit melodia de patru note pentru compania feroviară națională a Franței, SNCF, într-o gară din Aix-en-Provence în 2013 și a fost fermecat: „Mă face să vreau să cânt și să dansez”, a declarat pentru Le Parisien în 2015.<br/><br/>Gilmour l-a contactat pe compozitorul Michaël Boumendil și l-a întrebat dacă poate folosi muzica într-o melodie - o cerere pe care Boumendil a crezut-o la început a fi o farsă. Cei doi au ajuns la un acord și au fost menționați ca fiind co-scriitori ai single-ului din 2015 al lui Gilmour, Rattle That Lock, primind aprobarea de la SNCF.<br/><br/>Un an mai târziu însă, Boumendil l-a adus pe Gilmour în instanță, argumentând că nu a folosit notele din melodie așa cum era planificat, ci înregistrarea pe care SNCF o folosesc în gările din Franța. Boumendil a pretins că contractul i-a permis lui Gilmour să cânte notele, nu să folosească înregistrarea originală. El a solicitat daune în valoare de 450.000 de euro.<br/><br/>În mai 2018, o instanță a respins afirmațiile lui Boumendil, justificând că a fost prea lent pentru a-și ridica contractul și i-a ordonat să acopere onorariile legale ale lui Gilmour.<br/><br/>Acum, Boumendil a atacat hotărârea instanței din 2018. The Guardian a contactat reprezentanții lui Gilmour și Boumendil pentru declarații.</p>
    </article>
  </body>
</html>