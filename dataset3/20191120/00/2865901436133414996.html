<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/kraj-partizan-ritas-86-81/342960"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="KRAJ: Partizan - Ritas 86:81"/>
    <meta property="og:description" content="Iz minuta u minut pratite dešavanja sa meča iz Štark arene..."/>
  </head>
  <body>
    <article>
      <h1>KRAJ: Partizan - Ritas 86:81</h1>
      <h2>Iz minuta u minut pratite dešavanja sa meča iz Štark arene...</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Treća meč lopta za Partizan. One protiv Venecije i Tofaša nisu iskorišćene, pa se navijači nadaju da će crno-beli večeras protiv Ritasa konačno doći do trijumfa koji bi im matematički obezbedio prolazak u narednu fazu takmičenja. Nema sumnje da košarkaši Andree Trinkijerija večerašnji duel dočekuju u izuzetno dobrom raspoloženju nakon pobede protiv Crvene zvezde u večitom derbiju i da će imati motivaciju da protiv Litvanaca privedu sve kraju.</p>
      <figure>
        <img src="https://mozzartsport.com/upload/CKEditor/Baneri/770x200-PFK.png"/>
      </figure>
      <p> </p>
      <h3>Vesti uživo</h3>
      <h4>22:00</h4>
      <h4>POZDRAVLJAMO VAS!</h4>
      <p>Nadamo se da ste uživali sa nama večeras, sa vama je bio Srđan Todorović, dok je na licu mesta bio Strahinja Klisarić od kojeg nam stiže i <a href="https://www.mozzartsport.com/kosarka/vesti/partizan-ide-u-top-16/342992"><b>kompetan izveštaj</b></a>.</p>
      <p> </p>
      <p>Ostanite sa nama i u ostatku košarkaške večeri, prijatna noć!</p>
      <h4>22:00</h4>
      <h4>PARTIZAN IDE DALJE!</h4>
      <p>Pobeda koju su navijači Partizana dugo čekali, ali Partizan ide dalje! Sada se čekaju protivnici u TOP 16 fazi...</p>
      <h4>21:56</h4>
      <h4>KRAJ UTAKMICE: PARTIZAN - RITAS 86:81</h4>
      <p>Gordić takođe promašuje prvo bacanje, a i drugo. Srećom to je to, kraj i Partizan dolazi do pobede.</p>
      <h4>21:54</h4>
      <h4>40. MINUT (9,2 SEKUNDE): PARTIZAN - RITAS 86:81</h4>
      <p>Sirvidis ide preko pola, tako da je to to... Jaramaz je fauliran, on danas nije imao problema sa linije za slobodna bacanja, ali sada je promašio prvo, a i drugo!? Kairis ispravlja Holoveja, a fauliran je Gordić. Još 9,2 sekunde do kraja.</p>
      <h4>21:53</h4>
      <h4>40. MINUT: PARTIZAN - RITAS 86:79</h4>
      <p>Odmah nakon tajmauta faul nad Rašonom Tomasom. Amerikanac prvo bacanje promašuje, a i drugo. Sirvidis pogađa trojku i samo je minus pet. Nakon dosta problema pri uvođenju, Mozli ostaje u "ofsajdu" i zakucava, još 42,6 sekundi!</p>
      <h4>21:50</h4>
      <h4>40. MINUT: PARTIZAN - RITAS 84:76</h4>
      <p>Gordić ne pogađa, hvata loptu Sirvidis, promašuje Bendžijus za tri, a Jaramaz sa neverovatnom energijom hvata ofanzivni skok i nad njim je napravljen faul. Nisu još bacanja, Ritas je tek ispunio bonus. Sada manji problemi kod uvođenja lopte, pa Andrea Trinkijeri traži tajmaut.</p>
      <h4>21:49</h4>
      <h4>39. MINUT: PARTIZAN - RITAS 84:76</h4>
      <p>Jaramaz nekako, ali lopta ulazi u koš što je najvažnije. Konačno promašaj Bendžijusa za tri, a Sirvidis pravi prekršaj u borbi za loptu. Nakon dosta muke u prenosu lopte pogađa trojku Jaramaz, ali vraća istom merom Bendžijus!</p>
      <h4>21:45</h4>
      <h4>38. MINUT: PARTIZAN - RITAS 79:73</h4>
      <p>Gordić pravi korake... Ehodas postiže poene. Ponovo je gusto. Jaramaz promašuje za tri, bori se Mozli, ali je lopta ipak za Ritas. Birčević pravi prekršaj nad Ehodasom, ali ovaj srećom promašuje prvo bacanje. Drugo postiže, pa je utakmica na dva poseda razlike.</p>
      <h4>21:40</h4>
      <h4>37. MINUT: PARTIZAN - RITAS 79:70</h4>
      <p>Butkevičijus pravi odličnu blokadu nad Jankovićem, a onda faul... Holovej postiže oba bacanja. Potom tek prvi timski faul Ritasa u ovoj deonici. Sjajni Rašon Tomas hvata ofanzivni skok i prekida ovu crnu seriju Partizana! Međutim, sada Sirvidis pogađa trojku i Ritas je na "samo" -11. Kairis blokira Gordića i Partizan ima svega četiri sekunde za napad. Isteklo je vreme, Mozli nije uputio šut. Onda i prekršaj Rašona Tomasa u ranoj fazi napada, potpuno bespotrebno, i biće bacanja za Litvance. Bendžijus pogađa oba, Ritas je na jednocifrenom zaostatku.</p>
      <h4>21:38</h4>
      <h4>35. MINUT: PARTIZAN - RITAS 77:63</h4>
      <p>Zakucavanje Nikole Jankovića u narednom napadu Partizana, ali Ritas isto tako dolazi do lakih poena, pa Andrea Trinkijeri traži tajmaut na šest minuta do kraja kako bi predupredio da bilo šta krene po zlu.</p>
      <h4>21:34</h4>
      <h4>34. MINUT: PARTIZAN - RITAS 75:61</h4>
      <p>Kruz promašuje za tri, a Zagorac odličan u reketu i to su novi poeni za košarkaše Partizana! Sada faul Korija Voldena nad Holovejom, a onda prekršaj i Jankovića. Sada je sam Sirvidis, ali promašuje trojku, no Kairis ispravlja to zakucavanjem. Zagorac je išao na novu trojku, ali je promašio, ali isto to čini i Sirvidis, tako da nema kazne. Presekao je Bendžijus napad Partizana, a onda iznudio bacanja u kontri. Ovaj pogađa oba.</p>
      <h4>21:30</h4>
      <h4>32. MINUT: PARTIZAN - RITAS 73:57</h4>
      <p>Pravi Zagorac faul u napadu na početku poslednje deonice. Janković osvaja loptu na drugoj strani, a Zagorac cepa mrežicu sa distance! Njegovih 15 poena večeras... Korake pravi Blaževič. Rašon Tomas lagano do novih poena na drugoj strani i Adomaitis mora da traži tajmaut već nakon minut i po u poslednjoj četvrtini.</p>
      <h4>21:27</h4>
      <h4>KRAJ TREĆE ČETVRTINE: PARTIZAN - RITAS 68:57</h4>
      <p>Holovej ne pogađa iz izgrađene pozicije, a Pejdž hvata skok. Međutim, Mozli i Gordić ne uspevaju da poentiraju na drugoj strani, a Blaževič smanjuje razliku na drugoj strani. Sa mnogo osećaja pogađa Pejdž, a Holovej ne stiže da šutne na drugoj strani, pa crno-beli ima dvocifrenu prednost pred poslednjih deset minuta.</p>
      <h4>21:23</h4>
      <h4>29. MINUT: PARTIZAN - RITAS 66:55</h4>
      <p>Berstou je napravio faul, a da sve bude crnje i gore po Litvansku ekipu, to će biti bacanja za Birčevića. I on je polovičan, njegov tek prvi poen na ovom meču. Gubi Ritas loptu i Partizan će moći da ode na dvocifrenu prednost, ali Birčević promašuje otvorenu trojku. Jaramaz i Gordić lepo kombinuju iz tranzicije i to su novi poeni za crno-bele koji su sada stekli solidan kapital.</p>
      <h4>21:18</h4>
      <h4>28. MINUT: PARTIZAN - RITAS 63:55</h4>
      <p>Mehdi Difala pokazuje da je faul načinio Birčević i bacanja će biti Eimantasa Bendžijusa, koji pogađa u oba navrata. Birčević ne pogađa za tri, a precizan nije ni Bičkauskis. Sada Jaramaz pravi odličan potez i Bendžijus je morao da napravi prekršaj, pa će košarkaš Partizana na liniju za slobodna bacanja. Pogodio je oba. Sada faul u napadu Eimantasa Bendžijusa, njegova četvrta, pa ga Adomaitis tera na klupu. Gordić promašuje za tri, ali je fauliran Mozli, tako da će imati bacanja. Pogodio je jedno od dva.</p>
      <h4>21:13</h4>
      <h4>27. MINUT: PARTIZAN - RITAS 60:53</h4>
      <p>Pako Kruz je neverovatno raspoložen večeras, evo novih njegovih poena. Međutim, Partizan ima Rašona Tomasa koji je izborio nova bacanja na drugoj strani terena. Amerikanac sasvim siguran i pogađa oba. Međutim, Rašon pravi prekršaj na drugoj strani terena, ali nakon toga prelaz i to će biti napad za Partizan. Šteta, Pejdžu izlazi lopta iz koša na šutu za tri. Ali i Litvanci promašuju, a Pejdž ovaj put ne greši! Tajmaut - Adomaitis. </p>
      <h4>21:11</h4>
      <h4>25. MINUT: PARTIZAN - RITAS 55:51</h4>
      <p>Tomas je siguran sa linije penala, a na drugoj strani dosta sreće za Paka Kruza kojem lopta ulazi u koš uz prekršaj. I pogodio je i dodatno slobodno bacanje. Potom novi faul nad Tomasom koji čini Ehodas. Kao maločas, po izgubljena lopta na obe strane, a ovaj put je epilog da je prekršaj napravljen nad Korijem Voldenom. Nakon toga gubi loptu Janković, ali krade je i Zagorac koji dodaje do Jaramaza koji zakucava!</p>
      <h4>21:06</h4>
      <h4>23. MINUT: PARTIZAN - RITAS 51:48</h4>
      <p>Promašuje trojku Zagorac, a potom Berstou neuspešan sa poludistance. Ni Janković ne uspeva da zakuca, izblokiran je, pa Sirvidis smanjuje na minus jedan na drugoj strani. Prekida lošu seriju Partizana Ognjen Jaramaz koji postiže trojku! Sada Ognjenov faul na drugoj strani... Pokušali su potom Partizanovi košarkaši da otmu loptu ekipi Ritasa, ali je Volden bio pregrub i napravio je faul nad Berstouom koji je siguran. Rašon Tomas je na drugoj strani bio u teškoj poziciji, ali je uspeo da poentira. Po izgubljena lopta potom na obe strane, a epilog su novi poeni Ehodasa. Sada će Tomas imati i dva slobodna bacanja.</p>
      <h4>21:05</h4>
      <h4>POČINJE DRUGO POLUVREME</h4>
      <p>Poluvreme počinje slobodnim bacanjima za ekipu Ritasa, verovatno zbog one gužve na kraju prvog poluvremena. Pogađa ga Kruz, a odmah zatim polaganje daje Berstou.</p>
      <h4>20:54</h4>
      <h4>KLADI SE NA POENE IGRAČA UŽIVO!</h4>
      <p>Podsećamo vas da se možete uživo kladiti na poene igrača na sajtu kladionice Mozzart! Dovoljno je da kliknete na sledeći <a href="https://www.mozzartbet.com/sr#/live/match/all/18822762"><b>link</b></a>.</p>
      <p> </p>
      <figure>
        <img src="https://mozzartsport.com/upload/CKEditor/20.11.2019/New%20Project%20(3).jpg"/>
      </figure>
      <h4>20:50</h4>
      <h4>POLUVREME: PARTIZAN - RITAS 46:40</h4>
      <p>Trojka Gordića, pa trojka Bičkauskisa, pokušava Gordić ponovo da dođe do poena, ali promašuje. Nakon toga gužva oko zapisničkog stola, pošto je Trinkijeri tražio tajmaut nakon trojke Bičkauskisa, a napad je odmah nastavljen. Trajala je tu gotovo dva minuta rasprava, ali su se svi na kraju razišli. </p>
      <h4>20:46</h4>
      <h4>20. MINUT: PARTIZAN - RITAS 43:37</h4>
      <p>Ni Tomas ne pogađa dodatno slobodno bacanje, a onda faul nad Girdžijunasom. Jedno od dva pogađa Litvanac. Potom faul i nad Pejdžom, dosta prekršaja u ovoj deonici. Partizanov Amerikanac pogađa oba slobodna bacanja. Kakva blokada RAŠONA TOMASA! Iz drugog plana je prosto zakucao loptu u aut. Krade loptu Janković i zakucava u kontri.</p>
      <h4>20:41</h4>
      <h4>19. MINUT: PARTIZAN - RITAS 39:36</h4>
      <p>Pogodio je dodatno bacanje Girdžijunas, a do bacanja je iz ofanzivnog skoka došao Mozli. Pogodio je i jedno, a i drugo. Girdžijunas promašuje za tri poena, ali hvata ofanzivni skok i postiže za dva u nastavku akcije. Jaramaz je nekako uspeo da se izbori za bacanja na drugoj strani, iako je delovalo loše po crno-bele. Ognjen pogađa oba bacanja i to su njegovi prvi poeni na ovoj utakmici. Ne vredi, sada Kairis postiže poene uz faul... Ali ovaj ne pogađa dodatno bacanje. I Tomas dolazi do koša uz prekršaj!</p>
      <h4>20:40</h4>
      <h4>HOLOVEJ IMA MANJU POVREDU?</h4>
      <p>Kako nam javljaju sa lica mesta, Holoveja trenutno "masiraju" fizioterapeuti. Videćemo hoće li se uopšte vraćati na teren.</p>
      <h4>20:35</h4>
      <h4>16. MINUT: PARTIZAN - RITAS 33:31</h4>
      <p>Prekršaj nad Jaramazom, a onda i koraci. Dugo je Partizan bez koša, skoro tri minuta. A Sirvidis postiže polaganje uz faul, pa će imati i dodatno slobodno bacanje. Promašio je to bacanje (ali je Birčević ušao ranije), pa je popravno pogodio. Nova Partizanova izgubljena lopta, ali Mozli još jednom spasava stvar i krade loptu. Onda Birčević promašuje zicer, ali lopta ostaje za crno-bele. Trifunović i Mozli lepo kombinuju i bacanja su za Partizanovog centra. Pogađa jedno. Sirvidis promašuje za tri, ali promašuje i Gordić. Zato je tu VIL MOZLI! Novi koš sjajnog košarkaša... Međutim, Girdžijunas pogađa uz faul Mozlija sada na drugoj strani.</p>
      <h4>20:29</h4>
      <h4>15. MINUT: PARTIZAN - RITAS 30:26</h4>
      <p>I urodio je plodom tajmaut, pošto trojku postiže Sirvidis, a Partizan gubi loptu i Blaževič zakucava. Onda i Pejdž gazi aut liniju, sada Partizan ide iz greške u grešku. Srećom, Sirvidis promašuje otvoren šut za tri, ali ponovo crno-beli neuspešni u napadu, jer promašuje Zagorac za tri. I evo energije koja je bila neophodna - VIL MOZLI, ČETVRTA BLOKADA! Ne vredi... Novi promašaj u napadu.</p>
      <h4>20:25</h4>
      <h4>12. MINUT: PARTIZAN - RITAS 30:21</h4>
      <p>Raspala se igra Ritasa, pa na početku druge deonice korake pravi i Pako Kruz. Kažnjava to Kori Volden novom trojkom, sam je bio, pa posao nije bio preterano težak. Evo prve lične sada za Nikolu Jankovića, a potom i prekršaja Korija Voldena. Odlazi Trifunović na klupu, a ulazi Rade Zagorac. Crno-beli kradu loptu, a Volden pronalazi Jankovića koji zakucava. Partizanova rapsodija u ovim trenucima u Štark areni. Holovej opet promašuje, a Pejdž pogađa sa poludistance i Adomaitis ne može da uradi ništa drugo do da zatraži novi minut odmora, kako se ovo ne bi pretvorilo u potpuni debakl njegove ekipe.</p>
      <h4>20:23</h4>
      <h4>KRAJ PRVE ČETVRTINE: PARTIZAN - RITAS 23:21</h4>
      <p>Holovej nema snage da izvuče lej-ap, Partizan ima taman toliko vremena za poslednji napad. Gordić je hteo da pokuša za tri, fintirao je i dodao Mozliju pod košem koji zakucava i Partizan ima prednost nakon prvih deset minuta. Odlična igra crno-belih u poslednjim minutima ovog kvartala.</p>
      <h4>20:20</h4>
      <h4>10. MINUT: PARTIZAN - RITAS 21:21</h4>
      <p>Bendžijus je gazio aut liniju, tako da Partizan ima priliku da dodatno umanji razliku. I evo trojke, UROŠ TRIFUNOVIĆ! Pogađa popularni Trifke trojku i rezultat je nerešen, pa Dainijus Adomaitis mora da traži minut odmora da isplanira poslednji napad svoje ekipe u prvoj četvrtini.</p>
      <h4>20:16</h4>
      <h4>9. MINUT: PARTIZAN - RITAS 18:21</h4>
      <p>Gordić pogađa oba slobodna bacanja, a Vil Mozli dolazi do nove blokade, njegove druge na meču. Međutim, ponovo Partizan ne može do poena, pošto Tomas promašuje polaganje. Sada će Ritas imati šansu da uveća prednost, jer je Pejdž napravio ličnu grešku nad Bendžijusom. Litvanac pogađa oba. Na liniju za slobodna bacanja je otišao i Rašon Tomas, pogodio je ponovo samo jedno, a onda VIL MOZLI! TREĆA BLOKADA! Gordić promašuje, ali ispravlja Tomas, Partizan je prišao na samo tri poena zaostatka.</p>
      <h4>20:12</h4>
      <h4>8. MINUT: PARTIZAN - RITAS 13:19</h4>
      <p>Dobro odgovara Partizan nakon minuta odmora, Rašon Tomas je izborio dva slobodna bacanja. Međutim, promašuje prvo, ali se ispravio kod drugog. Zagorac odlazi na klupu, a ulazi mladi Uroš Trifunović. Ritas pravi prekršaj u napadu preko Kairisa, pa će crno-beli moći da priđu koji korak bliže. Međutim, Rašon Tomas pravi korake nakon što se okliznuo. Ispravio se potom Amerikanac, koji otima loptu i uspeva da izbori faul, ali Partizan nikako da iskoristi sve ove šanse, jer Trifunović promašuje za tri. Sada novi faul u napadu Ritasa... A potom izgubljena lopta Partizana i zakucavanje Bendžijusa.</p>
      <h4>20:08</h4>
      <h4>7. MINUT: PARTIZAN - RITAS 12:17</h4>
      <p>Dva slobodna bacanja za Kruza - Meksikanac pogađa oba. A na drugoj strani poene postiže, pogađate, Rade Zagorac. Onda blokada Vila Mozlija, ali ne koristi to Ognjen Jaramaz, koji promašuje trojku. Zato Bendžijus pogađa sa distance i Andrea Trinkijeri je primoran da zatraži tajmaut.</p>
      <h4>20:05</h4>
      <h4>5. MINUT: PARTIZAN - RITAS 10:13</h4>
      <p>Holovej postiže poene za Ritas i igra se prilično brzo, a onda RADE ZAGORAC! Nova trojka - deseti poen Partizanovog košarkaša, neverovatno! Nažalost, vraća na drugoj strani trojku vraća Holovej, a Jaramaz promašuje. Ehodas to kažnjava iz reketa, a Birčević promašuje otvoren šut za tri poena. Međutim, faul je načinjen nad Miletićem na skoku, pa Partizan zadržava posed. Sada grešku u koracima pravi Zagorac.</p>
      <h4>20:02</h4>
      <h4>4. MINUT: PARTIZAN - RITAS 7:6</h4>
      <p>Sirvidis promašuje zicer, a to kažnjava Rade Zagorac na drugoj strani iz tranzicije. Potom Birčević dolazi do blokade, ali i faula u napadu u produžetku akcije. Berstou je očigledno u dobroj seriji na startu, pošto dolazi do novih poena. Međutim, kao da je u pitanju komentatorska kletva, jer igrač Ritasa odmah pravi i faul u napadu. Rade Zagorac postiže i trojku, sve poene za Partizan do sada dao je baš on.</p>
      <h4>20:00</h4>
      <h4>2. MINUT: PARTIZAN - RITAS 2:4</h4>
      <p>Odmah izgubljena lopta za crno-bele, a na drugoj strani poentira Kruz iz tranzicije. Partizan ne koristi ni naredni napad, a na drugoj strani prekršaj pravi Birčević, međutim Ritas ne dolazi do poena iz ove akcije. Uzvraća zatim Rade Zagorac na strani sa poludistance iz okreta, bio je to prilično nezgodan šut, ali poene postiže i Berstou. Mladi Miletić pravi faul u napadu.</p>
      <h4>20:00</h4>
      <h4>UTAKMICA JE POČELA!</h4>
      <p>Prvi napad je za ekipu Partizana!</p>
      <h4>19:56</h4>
      <h4>STARTNE POSTAVE</h4>
      <p><b>PARTIZAN:</b> Volden, Zagorac, Jaramaz, Miletić, Birčević<br/><b>RITAS:</b> Holovej, Kruz, Sirvidis, Ehodas, Berstou</p>
      <h4>19:50</h4>
      <h4>VENECIJA ODNELA BREJK IZ BURSE</h4>
      <p>Važna vest stiže nam iz Turske gde je Venecija nastavila seriju pobeda i došla korak bliže prvom mestu nakon grupne faze takmičenja. Bursa nije mogla protiv motivisanih Italijana, pa je tim iz zalivskog grada vezao šestu uzastopnu pobedu - 73:80!</p>
      <p> </p>
      <figure>
        <img src="https://mozzartsport.com/upload/CKEditor/20.11.2019/evrokup%20-%20grupa%20b%20pred%20partizan.PNG"/>
      </figure>
      <h4>19:49</h4>
      <h4>PUBLIKA "ZAGREJANA"</h4>
      <p>Slično kao i na prethodno odigranom večitom derbiju, sa razglasa u dvorani ide pesma "Igrajmo taj tango smrti", a košarkaši se polako zagrevaju za početak utakmice. </p>
      <h4>19:47</h4>
      <h4>ARENA SE UBRZANO PUNI</h4>
      <p>Najveća beogradska dvorana se prilično brzo ispunila u poslednjih 15 minuta, pa je tako trenutno u "Štark areni" oko 8.000 gledalaca.</p>
      <h4>19:44</h4>
      <h4>SUDIJE</h4>
      <p>Sudije na večerašnjem meču biće Mehdi Difala (Francuska), Marčin Kovalski (Poljska) i Moric Rajter (Nemačka).</p>
      <h4>19:39</h4>
      <h4>JEDNA PROMENA U ODNOSU NA DERBI</h4>
      <p>Ako izostavimo Artjoma Parahovskog sa kojim će Partizan vrlo brzo raskinuti ugovor, Andrea Trinkijeri napravio je samo jednu promenu u odnosu na večiti derbi. U sastavu se neće naći Novica Veličković, a njegovo mesto popuniće mladi Uroš Trifunović, koji se nedavno vratio sa pozajmice iz ekipe Mege.</p>
      <h4>19:33</h4>
      <h4>OKO 5.000 GLEDALACA U ARENI</h4>
      <p>Na oko pola sata pred početak utakmice u Štark areni nalazi se oko 5.000 gledalaca. Naravno, ima još dosta vremena da se ta brojka popravi... Podsetimo, večiti derbi je posmatralo oko 10.000 duša.</p>
      <h4>19:29</h4>
      <h4>KALKULACIJE</h4>
      <p>Ono što je zanimljivo jeste da bi Partizan večeras mogao da obezbedi prolazak u narednu fazu i u slučaju da izgubi. U takvom raspletu situacije, bile bi mu neophodne pobede Venecije u Bursi (<i>trenutno Italijani vode 55:62 na devet minuta pred kraj</i>), te pobeda Lokomotive protiv Limoža. Naravno, svi se nadaju da će prolazak u drugi krug biti krunisan trijumfom protiv Ritasa.</p>
      <h4>17:03</h4>
      <h4>KLADITE SE UŽIVO NA GRANICE IGRAČA</h4>
      <p>Podsećamo vas da na zvaničnom sajtu kladionice Mozzart možete da se kladite i na poene igrača uživo. To možete da učinite na sledećem <a href="https://www.mozzartbet.com/sr#/live/sport/2"><b>linku</b></a>, nakon što utakmica počne.</p>
      <p> </p>
      <figure>
        <img src="https://mozzartsport.com/upload/CKEditor/20.11.2019/New%20Project%20(3).jpg"/>
      </figure>
      <h4>17:01</h4>
      <h4>TRINKIJERI: MORAMO DA ODIGRAMO ČVRST MEČ</h4>
      <p>"Izuzetno poštujem Ritas, igraju sa svima do kraja. Još su u igri da prođu grupu... Oni igraju i mi moramo igrati 40 minuta. Neće se predati i neće igrati loše. Ako mislimo da će tako biti, na lošem smo putu. Moramo da igramo 40 minuta, da pazimo na velike stvari, male stvari, na detalje, na koncentraciju. Moramo imati opet energiju da igramo čvrst meč", rekao je Trinkijeri.</p>
      <p> </p>
      <p>
        <a href="https://www.mozzartsport.com/fudbal/vesti/nova-prilika-za-top-16/342926">
          <b>Opširnije o svemu pročitajte u najavi utakmice.</b>
        </a>
      </p>
      <h4>16:55</h4>
      <h4>PARAHOVSKI NAPUŠTA PARTIZAN</h4>
      <p>Ono što je glavna vest danas u košarkaškim krugovima jeste odlazak Artjoma Parahovskog iz Partizana. Kako je saopšteno, Belorusu će biti isplaćen samo deo ugovora, a crno-beli se nalaze u potrazi za novim rešenjem pod obručem.</p>
      <p> </p>
      <p>
        <a href="https://www.mozzartsport.com/kosarka/vesti/partizanov-rastanak-sa-parahovskim-belorusu-75-000-evra/342954">
          <b>Pročitajte opširnije o svemu na sledećem linku.</b>
        </a>
      </p>
      <h4>16:52</h4>
      <h4>MOZZART KVOTE</h4>
      <p>Pogled na kvote kladionice Mozzart kaže sledeće - Partizan je veliki favorit za pobedu (<b>1,35</b>), dok će Ritas večeras teško bilo šta "izvući" u Beogradu (<b>3,50</b>). Nerešen ishod doneo bi vam prolazak kvote <b>16,0</b>!</p>
      <p> </p>
      <p>
        <a href="https://www.mozzartbet.com/sr#/match/4532397">
          <b>20.00: (1,35) Partizan (16,0) Ritas (3,50)</b>
        </a>
      </p>
      <h4>16:12</h4>
      <h4>DOBRO VEČE!</h4>
      <p>Poštovani čitaoci Mozzart Sporta, želimo vam dobrodošlicu na još jedan tekstualni prenos na našem portalu! Večeras ćemo zajedno sa vama ispratiti dešavanja iz "Štark arene" gde će se ekipa Partizana boriti za prolaz u narednu fazu Evrokupa protiv litvanskog Ritasa.</p>
    </article>
  </body>
</html>