<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/este-oficial-cei-care-au-lucrat-in-conditii-deosebite-se-pot-pensiona-mai-devreme-pe-baza-noii-legislatii-705569.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Este oficial! Cei care au lucrat în condiţii deosebite se pot pensiona mai devreme, pe baza noii legislaţii"/>
    <meta property="og:description" content="Incepand din data de 18.11.2019, persoanele interesate pot depune la casele teritoriale de pensii cereri de pensionare pentru limita de varsta cu beneficiile Legii nr.215 14.11.2019 pentru modificarea Legii ..."/>
  </head>
  <body>
    <article>
      <h1>Este oficial! Cei care au lucrat în condiţii deosebite se pot pensiona mai devreme, pe baza noii legislaţii </h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Claudia CORBU</a></address>
      <p>
        <a href="https://www.ziuaconstanta.ro/stiri/actualitate/este-oficial-cei-care-au-lucrat-in-conditii-deosebite-se-pot-pensiona-mai-devreme-pe-baza-noii-legislatii-705569.html?imagini=1#scroll">🖼️ Galerie foto (1)</a>
      </p>
      <p>Începând din data de 18.11.2019, persoanele interesate pot depune la casele teritoriale de pensii cereri de pensionare pentru limită de vârstă cu beneficiile Legii nr.215/14.11.2019 pentru modificarea Legii nr.263/2010 privind sistemul unitar de pensii publice, după cum anunţă Casa Naţională de Pensii Publice.<br/><br/><br/>Elementele de noutate se referă la:</p>
      <ul>
        <li>acordarea unui spor la stagiul de cotizare pentru perioadele lucrate în condiţii deosebite, după data de 01.04.2001, de 4 luni pentru fiecare an realizat în condiţii deosebite, faţă de 3 luni conform reglementării anterioare);</li>
        <li>reducerea vârstei standard de pensionare aferentă perioadelor încadrate în condiţii deosebite de muncă și pentru perioade mai mici de 6 ani;</li>
        <li>reducerea mai mare a vârstei standard de pensionare, conform tabelului nr.1 de la art.55, alin. (1) din Legea nr.263/2010, cu modificările și completările ulterioare.</li>
      </ul>
      <p>Amintim că pe 14 noiembrie a fost publicată Legea nr.215/2019, în urma promulgării din data de 13 noiembrie, pentru modificarea şi completarea Legii nr.263/2010 privind sistemul unitar de pensii publice.<br/><br/><br/>Practic, o persoană poate ieşi mai devreme la pensie, perioada putând fi redusă cu patru luni pentru fiecare an lucrat în condiţii deosebite de muncă. Astfel, conform datelor furnizate de Camera Deputaţilor, o persoană care a cotizat 30 de ani de muncă în condiţii speciale va ieşi la pensie cu 10 ani mai devreme decât vârsta legală de pensionare.<br/><br/><br/>Vârsta standard de pensionare este de 65 de ani pentru bărbaţi şi 63 de ani pentru femei. Atingerea acestei vârste se realizează prin creşterea vârstelor standard de pensionare. Stagiul minim de cotizare este de 15 ani, atât pentru femei, cât şi pentru bărbaţi. Stagiul complet de cotizare, care cuprinde şi perioadele asimilate, este de 35 de ani, atât pentru femei, cât şi pentru bărbaţi. Atingerea acestui stagiu se realizează prin creşterea stagiului complet de cotizare.<br/><br/><br/>Pensia minimă se stabileşte în procente, minim şi maxim, din salariul minim brut pe ţară garantat în plată, în funcţie de stagiul de cotizare realizat, astfel: procentul minim este de 45%, aferent stagiului minim de cotizare, la care se adaugă câte 1% pentru fiecare an de stagiu de cotizare realizat peste 15 ani, fără a depăşi procentul maxim de 75%.<br/><br/><br/>În situaţia pensionarilor care au realizat stagiu de cotizare cuprins între 10 şi 15 ani, pensia minimă se stabileşte în funcţie de stagiul de cotizare realizat, într-un procent de 40% din salariul minim brut pe ţară garantat în plată, la care se adaugă câte 1% din salariul minim brut pe ţară garantat în plată, pentru fiecare an de stagiu de cotizare realizat între 11 ani şi 14 ani inclusiv.<br/><br/><br/>În situaţia pensionarilor pentru limită de vârstă care au realizat stagiu de cotizare necesar deschiderii dreptului la pensie prevăzut de legislaţia anterioară intrării în vigoare a prezentei legi, mai mic de 10 ani, în condiţii de handicap, precum şi ca nevăzător, pensia minimă se stabileşte într-un procent de 40% din salariul minim brut pe ţară garantat în plată.<br/> </p>
      <p><b>Citeşte şi: </b><br/> </p>
      <p>Legea a fost promulgată! Iată ce categorie de angajaţi pot ieşi cu până la zece ani mai devreme la pensie (document)</p>
      <p>
        <u>
          <a href="https://www.ziuaconstanta.ro/stiri/actualitate/legea-a-fost-promulgata-iata-ce-categorie-de-angajati-pot-iesi-cu-pana-la-zece-ani-mai-devreme-la-pensie-document-705191.html">https://www.ziuaconstanta.ro/stiri/actualitate/legea-a-fost-promulgata-iata-ce-categorie-de-angajati-pot-iesi-cu-pana-la-zece-ani-mai-devreme-la-pensie-document-705191.html</a>
        </u>
      </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/au-fost-stabilite-drepturile-animalelor-de-serviciu-dupa-iesirea-la-pensie-iata-ce-se-intampla-cu-ele-de-la-1-ianuarie-2020-705568.html"/>
        <a href="https://www.ziuaconstanta.ro/stiri/actualitate/legea-a-fost-promulgata-iata-ce-categorie-de-angajati-pot-iesi-cu-pana-la-zece-ani-mai-devreme-la-pensie-document-705191.html"/>
        <a href="https://www.ziuaconstanta.ro/in-constanta/lumea-marinarilor/ziua-cavalerilor-eroi-efemeri-si-erori-neasumate-galerie-foto-704625.html"/>
        <a href="https://www.ziuaconstanta.ro/stiri/actualitate/moment-emotionat-la-ipj-constanta-unul-dintre-cei-mai-buni-politisti-s-a-pensionat-704102.html"/>
        <a href="https://www.ziuaconstanta.ro/stiri/actualitate/ce-spune-ministrul-muncii-marius-budai-despre-banii-de-pensii-si-salarii-702546.html"/>
        <a href="https://www.ziuaconstanta.ro/stiri/social/un-controlor-de-tren-asteptat-cu-flori-si-sampanie-la-constanta-motivul-surprizei-galerie-foto-702420.html"/>
        <a href="https://www.ziuaconstanta.ro/diverse/sondaje-de-opinie/sondaj-de-opinie-majoritatea-participantilor-la-sondaj-nu-cred-ca-statul-are-bani-sa-acopere-cresterea-pensiilor-701987.html"/>
        <a href="https://www.ziuaconstanta.ro/stiri/actualitate/se-recalculeaza-pensiile-de-la-1-octombrie-ce-spune-ministrul-muncii-701375.html"/>
        <a href="https://www.ziuaconstanta.ro/stiri/actualitate/viorica-dancila-despre-impozitarea-pensiilor-speciale-700704.html"/>
        <a href="https://www.ziuaconstanta.ro/stiri/eveniment/decrete-semnate-de-presedintele-romaniei-un-chestor-de-politie-un-procuror-militar-si-doi-judecatori-ies-la-pensie-cine-sunt-700308.html"/>
        <a href="https://www.ziuaconstanta.ro/stiri/actualitate/ministrul-muncii-detalii-despre-plata-noilor-cuantumuri-de-pensii-majorate-699256.html"/>
        <a href="https://www.ziuaconstanta.ro/stiri/actualitate/decrete-semnate-de-klaus-iohannis-doi-procurori-ies-la-pensie-697490.html"/>
        <a href="https://www.ziuaconstanta.ro/stiri/sport/ne-lipsesti-misu-nu-te-vom-uita-niciodata-un-an-fara-dumitru-mihailescu-fostul-expert-sportiv-al-cs-farul-constanta-696355.html"/>
        <a href="https://www.ziuaconstanta.ro/informatii/legi-utile/legea-numarul-127-privind-sistemul-public-de-pensii-text-integral-695429.html"/>
        <a href="https://www.ziuaconstanta.ro/stiri/revista-presei-locale-constantene/revista-presei-locale-695348.html"/>
      </related>
    </article>
  </body>
</html>