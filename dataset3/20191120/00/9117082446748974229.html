<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/la-spezia-citt-green-in-2-anni-31-colonnine-elettriche-213443.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="La Spezia città green, in 2 anni 31 colonnine elettriche"/>
    <meta property="og:description" content="LA SPEZIA - Una città che guarda sempre di più alla mobilità elettrica. In 2 anni ben 31 colonnine per ricaricare i mezzi elettrici verranno installate in tutti i quartieri, le prime 16 entro un anno, per quella che l’assessore all’ambiente Kristopher Casati definisce una rivoluzione necessaria per ridurre l’inquinamento urbano."/>
  </head>
  <body>
    <article>
      <h6 class="kicker">"Abbiamo siglato un intesa con Iren, Enel e Be-Charge per una rete al servizio dei veicoli a batteria"</h6>
      <h1>La Spezia città green, in 2 anni 31 colonnine elettriche</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <figure>
        <img src="https://www.primocanale.it/immagininews/thumbs/213443-420x236.jpg"/>
      </figure>
      <p><b>LA SPEZIA - </b><b>Una città che guarda sempre di più alla mobilità elettrica</b>. In 2 anni ben 31 colonnine per ricaricare i mezzi elettrici verranno installate in tutti i quartieri, le prime 16 entro un anno, per quella che l’assessore all’ambiente <b>Kristopher Casati</b> definisce una rivoluzione necessaria per ridurre l’inquinamento urbano.</p>
      <p>  <b>"Una delle direzioni più importanti di questa amministrazione coinvolge l'ambiente</b> e la trasformazione della Spezia in una città più green, più europea – ha dichiarato il sindaco <b>Pierluigi Peracchini </b>- Questo è un passo importante per incoraggiare sempre più un'economia virtuosa e l'abbassamento dell'inquinamento cittadino".</p>
      <p>  <b>Proprio oggi il primo cittadino assieme alla giunta ha deliberato il provvedimento</b> dell'assessore all'ambiente Kristopher Casati. "Abbiamo siglato l'intesa con <b>Enel</b>, <b>Iren</b> e <b>Be-Charge</b> per una rete al servizio dei veicoli a batteria – ha sottolineato l’assessore - Se da una parte infatti la nostra città ha ridotto la produzione di rifiuti e potenziato la raccolta differenziata dall'altra si è proiettata verso un futuro smart con la ristrutturazione della mobilità spezzina, riducendo così le emissioni tramite le limitazioni al traffico"   </p>
      <related>
        <a href="https://www.primocanale.it/notizie/atp-punta-sull-ambiente-e-investe-sull-elettrico-205044.html"/>
        <a href="https://www.primocanale.it/notizie/bus-elettrico-a-zero-emissioni-per-le-vie-di-genova-205388.html"/>
        <a href="https://www.primocanale.it/notizie/la-liguria-punta-sull-elettrico-installate-22-nuove-colonnine-per-auto-e-moto-207756.html"/>
        <a href="https://www.primocanale.it/notizie/arriva-anche-a-genova-il-servizio-di-scooter-sharing-elettrico-210756.html"/>
        <a href="https://www.primocanale.it/notizie/amt-ecco-il-nuovo-bus-tutto-elettrico-al-via-la-sperimentazione-211006.html"/>
        <a href="https://www.primocanale.it/video/una-vettura-a-propulsione-interamente-elettrica-la-nuova-invenzione-firmata-tesla-82959.html"/>
        <a href="https://www.primocanale.it/video/scooter-sharing-elettrico-a-genova-arriva-mimoto-in-partnership-con-irengo-111546.html"/>
        <a href="https://www.primocanale.it/video/univercity-chimici-e-farmacologi-insieme-per-un-recupero-green-degli-scarti-di-produzione-112010.html"/>
        <a href="https://www.primocanale.it/video/mobilit-sostenibile-a-genova-amt-inaugura-il-primo-polo-elettrico-per-i-bus-113277.html"/>
      </related>
    </article>
  </body>
</html>