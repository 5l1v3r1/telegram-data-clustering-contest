<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829003.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T00:30:00+00:00"/>
    <meta property="og:title" content="مادر شهید مدافع امنیت وطن: شهادت پسرم برای من افتخار است"/>
    <meta property="og:description" content="مادر شهید مصطفی رضایی در گفتگو با مهر با بیان این که پسرم همواره در آرزوی شهادت بود، اظهار داشت: در زمان اطلاع از شهادت این شهید من منزل دخترم بودم، که اطلاع دادند، پای پسرم تیر خورده است و پس از آن از شهادت وی با خبر شدم."/>
  </head>
  <body>
    <article>
      <h1>مادر شهید مدافع امنیت وطن: شهادت پسرم برای من افتخار است</h1>
      <address>
        <time datetime="2019-11-20T00:30:00+00:00">20 Nov 2019, 00:30</time>
      </address>
      <p>مادر شهید مدافع امنیت وطن شهید «مصطفی رضایی» ضمن تاکید بر تداوم راه شهدا گفت: من به شهادت پسرم افتخار می کنم و وی را در راه خدا تقدیم کردم.</p>
      <p>مادر شهید مصطفی رضایی در گفتگو با مهر با بیان این که پسرم همواره در آرزوی شهادت بود، اظهار داشت: در زمان اطلاع از شهادت این شهید من منزل دخترم بودم، که اطلاع دادند، پای پسرم تیر خورده است و پس از آن از شهادت وی با خبر شدم.</p>
      <p>وی با تشریح چگونگی شهادت این شهید مدافع امنیت وطن گفت: پسرم در آن شب برای حفاظت از اموال عمومی در شهرداری حضور داشت، که به محض آن که بیرون از شهرداری آمده بود، ۲ گلوله به سوی وی شلیک می کنند.</p>
      <p>این مادر شهید گفت: شهید رضایی بارها برای حضور در جبهه های دفاع از حرم داوطلب شده بود و لیاقت شهادت را داشت و من به این شهادت افتخار می کنم و پسرم را در راه خدا تقدیم کردم.</p>
      <p>وی اضافه کرد: با ادامه دادن راه این شهید، نگذارید خون وی پایمال شود.</p>
      <p>بر اساس این گزارش، شهید مصطفی رضایی کارمند شهرداری ملارد بود، که در آشوب های شامگاه یکشنبه در ملارد به شهادت رسید.</p>
      <p>گفتنی است، پیکر این شهید مدافع امنیت وطن چهارشنبه ۲۹ آبان ماه ساعت ۹ صبح از میدان گلها تا بلوار الغدیر ملارد و سپس ساعت ۱۰ صبح از ابتدای خیابان ولی عصر ،مقابل مسجد قائم (عج) به سمت امام زاده اسماعیل ( ع)شهریار تشییع خواهد شد و برای تدفین به استان گیلان اعزام می شود.</p>
    </article>
  </body>
</html>