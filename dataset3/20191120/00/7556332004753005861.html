<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/cronache/articolo.php?articolo_id=78947"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="I 50 anni dell’Ail. Terzo settore e istituzioni domani a confronto al convegno “Curare è prendersi cura. La salute al centro”"/>
    <meta property="og:description" content="- Presentare alle Istituzioni, in maniera unitaria, delle proposte per agevolare il lavoro quotidiano che le associazioni del Terzo Settore svolgono al fianco dei malati. Ma anche confrontarsi per ragionare su come le organizzazioni non profit possano offrire un valore aggiunto per garantire accessibilità alle cure, riducendo, nel contempo, i disagi per chi è malato e sostenendo le Istituzioni stesse   Questi gli obiettivi del Convegno “Curare è prendersi cura. La salute al centro” organizzato da Ail - Associazione Italiana contro Leucemie, linfomi e mieloma, in occasione dei 50 anni della sua fondazione, che si svolgerà domani giovedì 21 novembre, a Roma, presso lo Spazio WEGIL di Largo Ascianghi, dalle ore 10.30,  Una kermesse che punterà i riflettori sui temi della mobilità sanitaria e dei servizi alla persona con particolare attenzione alle attività svolte a favore dei malati e dei caregiver e sulle difficoltà incontrate quotidianamente dai molti volontari che operano sul territorio nazionale.   Alla manifestazione…"/>
  </head>
  <body>
    <article>
      <h1>I 50 anni dell’Ail. Terzo settore e istituzioni domani a confronto al convegno “Curare è prendersi cura. La salute al centro”</h1>
      <h2>
        <i>La kermesse organizzata dall’Associazione Italiana contro Leucemie, linfomi e mieloma in occasione del suo cinquantennale sarà l’occasione per presentare alle Istituzioni, in maniera unitaria, delle proposte per agevolare il lavoro quotidiano delle organizzazioni no profit svolto al fianco dei malati. Mobilità sanitaria e servizi alla persona i temi sotto i riflettori. <a href="http://www.quotidianosanita.it/allegati/create_pdf.php?all=6422874.jpg">IL PROGRAMMA</a>.</i>
      </h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>
        <pic src="http://www.quotidianosanita.it/cronache/../../img_prima/front608714.jpg" width="150" height="150"/>
      </p>
      <p>- Presentare alle Istituzioni, in maniera unitaria, delle proposte per agevolare il lavoro quotidiano che le associazioni del Terzo Settore svolgono al fianco dei malati. Ma anche confrontarsi per ragionare su come le organizzazioni non profit possano offrire un valore aggiunto per garantire accessibilità alle cure, riducendo, nel contempo, i disagi per chi è malato e sostenendo le Istituzioni stesse<br/> <br/>Questi gli obiettivi del <b>Convegno “Curare è prendersi cura. La salute al centro”</b> organizzato da Ail - Associazione Italiana contro Leucemie, linfomi e mieloma, in occasione dei 50 anni della sua fondazione, che si svolgerà <b>domani giovedì 21 novembre, a Roma, presso lo Spazio WEGIL di Largo Ascianghi, dalle ore 10.30,</b><br/> <br/><b>Una kermesse che punterà i riflettori sui temi della mobilità sanitaria e dei servizi alla persona </b>con particolare attenzione alle attività svolte a favore dei malati e dei caregiver e sulle difficoltà incontrate quotidianamente dai molti volontari che operano sul territorio nazionale.<br/> <br/>Alla manifestazione parteciperanno  le associazioni <b>Aism</b> e <b>Antea</b>, le Federazioni <b>Fiagop</b>, <b>Fnopi </b>e<b> Uniamo</b>, e la Fondazione <b>Human Foundation.</b> Tra le Istituzioni saranno presenti il Viceministro alla Salute, <b>Pierpaolo Sileri</b>, il Sottosegretario al Ministero del Lavoro e delle Politiche sociali con delega al Terzo Settore, <b>Stanislao Di Piazza</b>, il Presidente della commissione Affari sociali della Camera, <b>Marialucia Lorefice e </b>l’ex Sottosegretario al Ministero del Lavoro e delle Politiche sociali con delega al Terzo Settore, <b>Claudio Durigon</b>.</p>
      <p>
        <i>Allegati:<br/></i>
        <pic src="http://www.quotidianosanita.it/cronache/../impaginazione_n/quadratino.png" width="10" height="10"/>
        <a href="http://www.quotidianosanita.it/cronache/../allegati/create_pdf.php?all=6422874.jpg"> Il programma del Convegno “Curare è prendersi cura. La salute al centro”</a>
      </p>
    </article>
  </body>
</html>