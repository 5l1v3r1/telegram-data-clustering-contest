<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/366887/%e5%a8%9b%e8%81%9e/%e7%b0%a1%e6%b7%91%e5%85%92%e7%9e%ac%e9%96%93show%e5%85%ad%e5%9a%bf-%e5%bc%b5%e5%bd%a5%e5%8d%9a%e5%94%94%e5%86%8d%e5%81%9a%e7%99%bd%e5%88%87%e9%9b%9e-plt/"/>
    <meta property="og:site_name" content="東方新地"/>
    <meta property="article:published_time" content="2019-11-20T00:25:37+00:00"/>
    <meta property="og:title" content="簡淑兒六嚿腹肌終於見光 張彥博唔再做白切雞"/>
    <meta property="og:description" content="向來走卡娃兒鄰家女feel，日前突然po出練有所成嘅六嚿腹肌相，不禁令一眾網民大為驚訝，唔通佢想開拓戲路，挑戰做打女？另外男子組都唔輸蝕，"/>
  </head>
  <body>
    <article>
      <h1>簡淑兒六嚿腹肌終於見光 張彥博唔再做白切雞</h1>
      <address><time datetime="2019-11-20T00:25:37+00:00">20 Nov 2019, 00:25</time> by <a rel="author">東方新地</a></address>
      <p>宅男女神<a href="https://www.orientalsunday.hk/tag/%E7%B0%A1%E6%B7%91%E5%85%92">簡淑兒</a>向來走卡娃兒鄰家女feel，日前突然po出練有所成嘅六嚿腹肌相，不禁令一眾網民大為驚訝，唔通佢想開拓戲路，挑戰做打女？另外男子組都唔輸蝕，<a href="https://www.orientalsunday.hk/tag/%E5%BC%B5%E5%BD%A5%E5%8D%9A">張彥博</a>終於摵甩肥仔稱號，成功變成爆肌男！</p>
      <h3>簡淑兒唔做嬌滴女鋼條身形做打女</h3>
      <p>簡淑兒用一年前作對比，原來佢一年前開始做gym，半年前立志操出腹肌，在教練特訓之下，加上佢嘅努力、飲食節制，令佢終於如願，嬌滴滴嘅佢突然變成鋼條身形，可以考慮轉戲路做打女喎 ﹗</p>
      <figure>
        <img src="https://imgs.orientalsunday.hk/wp-content/uploads/2019/11/1_1145a_aunt_p12_13_1_13664869045dd411ab8f20d.jpg"/>
        <figcaption>簡淑兒去年四月肚仔仲有啲肉，經過一年訓練，半年加操之後，已經變成運動鋼條型，變化好大，佢話食咗半年都係蒸嘅食物，一星期操足六日，真係付出好大努力至得㗎！</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/2_1145a_aunt_p12_13_1_14226920345dd411d762a93.jpg"/>
        <figcaption>以前同身材激凸嘅陳婉衡拍《3日兩 夜》，著乜都被比下去，依家可以同對方鬥結實腹肌 ﹗</figcaption>
      </figure>
      <h3>張彥博由白切雞變成爆肌男操肌操上癮</h3>
      <p>男子組方面平時斯斯文文嘅張彥博，向來身上肌肉欠奉，加上眼大皮膚白滑，反串女仔似模似樣㖭，早前為咗開首個音樂會，開始去做gym，終於甩咗肥仔博稱號，騷就開完，肌未操夠，原來張彥博已經操上癮，近來更操出六嚿腹肌，忍唔住影相貼出由一嚿腩變成六嚿腹肌嘅對比，佢話試過操到攤喺地上郁唔到，一身肌肉同簡淑兒一樣得來不易呀 ﹗</p>
      <figure>
        <img src="https://imgs.orientalsunday.hk/wp-content/uploads/2019/11/3_1145a_aunt_p12_13_1_485002555dd411f35e5c7.jpg"/>
        <figcaption>張彥博笑稱自己由白切雞變成爆肌男，佢話其實唔難，不過又自爆曾經喺健身室操到郁唔到，今次嘅努力真係冇白費。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/4_1145a_aunt_p12_13_7836852175dd4120c31b59.jpg"/>
        <figcaption>周不時又騷下麒麟臂㖭！</figcaption>
      </figure>
    </article>
  </body>
</html>