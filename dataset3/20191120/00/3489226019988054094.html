<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/komision-enekrine-thn-tetarth-ekthesh-gia-thn-ellada-symbato-to-prosxedio-toy-proypologismoy-gia-to-2020"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Κομισιόν: Ενέκρινε την τέταρτη έκθεση για την Ελλάδα - Συμβατό το προσχέδιο του προϋπολογισμού για το 2020"/>
    <meta property="og:description" content="Η Ευρωπαϊκή Επιτροπή ενέκρινε την τέταρτη έκθεση για την Ελλάδα στο πλαίσιο της ενισχυμένης εποπτείας. "/>
  </head>
  <body>
    <article>
      <h1>Κομισιόν: Ενέκρινε την τέταρτη έκθεση για την Ελλάδα - Συμβατό το προσχέδιο του προϋπολογισμού για το 2020</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Η Ευρωπαϊκή Επιτροπή ε<a href="https://www.documentonews.gr/article/sth-dhmosiothta-h-ekthesh-ths-komision-gia-thn-4h-axiologhsh-anoigei-o-dromos-gia-th-dosh-twn-750-ekat"><b>νέκρινε την τέταρτη έκθεση για την Ελλάδα</b></a> στο πλαίσιο της ενισχυμένης εποπτείας. </h4>
      <p>Η έκθεση διαπιστώνει ότι ο προϋπολογισμός για το 2020 της Ελλάδας <b>«ανταποκρίνεται στον συμφωνηθέντα στόχο του πρωτογενούς πλεονάσματος του 3,5% του ΑΕΠ </b>με τρόπο φιλικό προς την ανάπτυξη».</p>
      <p>Παράλληλα, επισημαίνει πως «οι περαιτέρω δράσεις θα είναι ζωτικής σημασίας για την ολοκλήρωση και, όπου είναι απαραίτητο, την <b>επιτάχυνση των μεταρρυθμίσεων»</b>, υπογραμμίζει η Επιτροπή.</p>
      <p>Τα συμπεράσματα της έκθεσης της Επιτροπής θα συζητηθούν <b>στο Eurogroup της 4ης Δεκεμβρίου 2019,</b> στη βάση των οποίων θα εξεταστεί και <b>η ενεργοποίηση της επόμενης δέσμης μέτρων ελάφρυνσης του χρέους </b>με την επιστροφή στην Ελλάδα των κερδών των ευρωπαϊκών κεντρικών τραπεζών από τα ελληνικά ομόλογα (ANFA και SMP).</p>
      <p>Επίσης, η  Ευρωπαϊκή Επιτροπή κατέληξε στο συμπέρασμα ότι το προσχέδιο προϋπολογισμού για το 2020 της Ελλάδας είναι «συμβατό» με το Σύμφωνο Σταθερότητας και Ανάπτυξης κατέληξε η Ευρωπαϊκή Επιτροπή, η οποία υιοθέτησε σήμερα τις γνώμες για τα προσχέδια των προϋπολογισμών όλων των κρατών μελών της Ευρωζώνης. Εκτός από την Ελλάδα, με τους κανόνες της ΕΕ για το έλλειμμα και το χρέος συμμορφώνονται πλήρως οι προϋπολογισμοί της Γερμανίας, της Ιρλανδίας, της Κύπρου, της Λιθουανίας, του Λουξεμβούργου, της Μάλτας, της Ολλανδίας και της Αυστρίας.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>