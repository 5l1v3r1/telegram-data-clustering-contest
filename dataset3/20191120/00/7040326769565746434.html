<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/hayat-haberleri/sinemanin-ortak-dusu-adalet-1388931"/>
    <meta property="og:site_name" content="Karar.com"/>
    <meta property="article:published_time" content="2019-11-20T00:27:00+00:00"/>
    <meta property="og:title" content="Sinemanın ortak düşü adalet"/>
    <meta property="og:description" content="Adalet ve 7’nci sanatı buluşturan ve dünyada da sayılı örnekler arasında yer alan Suç ve Ceza Film Festivali 9’uncu kez sinemaseverlerle buluşacak. Yozgat’ın bir köyünde güvercin çalarak hayata tutunmaya çalışan ve hayallerinin peşinden koşan çocuklardan, Bosna’nın kayıp bebeklerine kadar farklı dünyalara ışık tutan festivaldeki filmlerin ortak özelliği ise insanoğlunun adil bir yaşam kurma düşü."/>
  </head>
  <body>
    <article>
      <h1>Sinemanın ortak düşü adalet</h1>
      <address>
        <time datetime="2019-11-20T00:27:00+00:00">20 Nov 2019, 00:27</time>
      </address>
      <p>
        <b>Adalet ve 7’nci sanatı buluşturan ve dünyada da sayılı örnekler arasında yer alan Suç ve Ceza Film Festivali 9’uncu kez sinemaseverlerle buluşacak. Yozgat’ın bir köyünde güvercin çalarak hayata tutunmaya çalışan ve hayallerinin peşinden koşan çocuklardan, Bosna’nın kayıp bebeklerine kadar farklı dünyalara ışık tutan festivaldeki filmlerin ortak özelliği ise insanoğlunun adil bir yaşam kurma düşü.</b>
      </p>
      <p>
        <b>SALİHA SULTAN </b>
      </p>
      <p>Adaletin sadece bir suç ve karşılığında ceza kavramlarından oluşmadığını, tüm toplumu ilgilendiren ve üzerinde önemle durulması gereken bir konu olduğunu gündemde tutmak, tartışmak, ülkeler arasındaki farklılıkları, sorunları gündeme getirmek, ortak çözümler aramak üzere bu yıl 9.’su düzenlenen Uluslararası Suç ve Ceza Film Festivali bu yıl 22-28 Kasım tarihleri arasında gerçekleşecek. Teması ile Türkiye’de bir ilk olan, dünyada da eşine az rastlanan türdeki festivalde bu yıl yine sinema perdesine yansıyan insan hikayeleri üzerinden yaşadığımız coğrafyadan dünyanın farklı ülkelerindeki adalet arayışının izini süren dünya sinemasından seçkin filmler yer alıyor. Festivalin ‘Adalet Terazisi’ ve ‘Beyaz Perdede Adalet’ seçkileri kapsamında Beyoğlu Sineması ve Nişantaşı City’s sinemalarında izleyiciyle buluşacak 10 filmden mutlaka izlenmeniz gereken 5’ini derledik. Türkiye’de Yozgat’ın bir köyünde güvercin çalarak hayata tutunmaya çalışan çocukların dramatik hikayesinin anlatıldığı ‘Güvercin Hırsızları’ndan, mahkeme salonunda o güne kadar sorulmamış soruları sorma cesaretini gösteren bir jürinin yer aldığı Güney Kore  filmi ‘8 Numaralı Jüri Üyesi’ne insanoğlunun yeryüzündeki ortak arzusunu, daha adil bir dünya düşünü sinema perdesine yansıtıyor.</p>
      <figure>
        <img src="https://static.karar.com/img/article_detail/19-11/20/1.jpg"/>
      </figure>
      <p>
        <b>KAYBOLUŞUN GİZEMİ </b>
      </p>
      <p>Yönetmen: Song Wen</p>
      <p>Ülke: Çin</p>
      <p>Oyuncular: LIi Xian, Gu Xuan, Dong Borui, Lin Xiaofan </p>
      <p>Beyoğlu Sineması 27.11.2019 – 21:30 </p>
      <p>City’s Nişantaşı 22.11.2019 – 16:30</p>
      <p>Uzun yıllar sonra bir grup üniversite arkadaşı yeniden bir araya gelirler. Birbirlerini hepsinin gizlice hoşlandığı kız olan Dondong’ın kaybolmasından beri görmemişlerdir. Onun kaybolma şekli, arkadaşlıklarının bitmesine neden olmuştur. Pek çok şey söylenmemiş şekilde kalmıştır. Ergenlik hataları tüm yaşamlarını etkileyen bir  sonuç doğurmaktadır. Dostlukları ve yaşamları yalanlar, önyargılar ve iyi bir tutam saflık ve olgunluk çukuru yüzünden mahvolan arkadaşlar, kaybolan arkadaşlarını aramayı da bir yandan sürdürmektedir.</p>
      <figure>
        <img src="https://static.karar.com/img/article_detail/19-11/20/2.jpg"/>
      </figure>
      <p>
        <b>GECE YARISI KOŞUCULARI </b>
      </p>
      <p>Yönetmen: Hannes Baumgartner</p>
      <p>Ülke: İsviçre</p>
      <p>Oyuncular: Max Hubacher, Annina Euling, Sylvie Rohrer, Christophe Sermet, Saladin Dellers</p>
      <p>Beyoğlu Sineması 22.11.2019-16:30</p>
      <p>City’s Nişantaşı 24.11.2019 – 14.00</p>
      <p>Jonas Widmer İsviçre’deki uzun-mesafe koşucularının önde gelen isimlerindendir ve en büyük amacı Olimpiyatlarda maraton koşmaktır. Zorlu çocukluğuna rağmen yolunu bulmuş gibi görünmekte, her zaman arkadaş ve tanıdıklarına destek olmaya hazır ve isteklidir. Kız arkadaşı Simone ile birlikte yakında ilk dairelerine taşınacaklardır. Ancak sonrasında Jonas büyük koşu sırasında ünvanını korumakta başarısız kalır. Ölmüş olan abisi Philiple ilgili anılar sonunda onu yakalam ve büyüyen çaresizliğinin içinde trajik, çifte bir hayat geliştirir.</p>
      <figure>
        <img src="https://static.karar.com/img/article_detail/19-11/20/3.jpg"/>
      </figure>
      <p>
        <b>8 NUMARALI JÜRİ ÜYESİ </b>
      </p>
      <p>Yönetmen: Hong Seung-wan</p>
      <p>Ülke: Güney Kore</p>
      <p>Oyuncular: Kutay Sandıkçı, Burçin Sezen, Mert Buğra Tataroğlu</p>
      <p>Beyoğlu Sineması 24.11.2019 – 14:00</p>
      <p>City’s Nişantaşı 27.11.2019 – 19:00</p>
      <p>Bu film Kore’deki ilk sekiz jüri üyesinin verdiği karara ilişkin gerçek olaya dayanmaktadır. Medyanın tüm dikkati Kore hukuk tarihinde ilk kez gerçekleşen jürili duruşmadadır. Rastgele seçilen sekiz vatandaş, bir annenin katledildiği ve neredeyse hiç şüpheye yer bırakmayan kanıtlarla desteklenen bir davaya hüküm vermek üzere çağırılır. Hakim sekiz jürinin oy birliğiyle ‘’Suçlu’’ kararına varmasını beklerken, fazlasıyla tutkulu olan bu jüri üyeleri daha önce asla mahkemede sorulmamış sorular sorarak davayı tersine çevirir.</p>
      <figure>
        <img src="https://static.karar.com/img/article_detail/19-11/20/4.jpg"/>
      </figure>
      <p>
        <b>KARDEŞLER </b>
      </p>
      <p>Yönetmen: Ömür Atay</p>
      <p>Ülke: Türkiye, Almanya, Bulgaristan</p>
      <p>Oyuncular: Caner Şahin, Ege Yazar, Gözde Mutluer, Cem Zeynel Kılıç</p>
      <p>Beyoğlu Sineması 26.11.2019 – 14:00</p>
      <p>City’s Nişantaşı 28.11.2019 – 19.00</p>
      <p>Aile büyüklerinin kararıyla kız kardeşini tuzağa düşüren Yusuf ve cinayeti işleyen Ramazan, Yusuf’un ıslahevinden şartlı tahliyesi ile 4 yıl sonra tekrar bir araya gelir. 18 yaşından küçük olan Yusuf, ceza indirimi nedeniyle abisi Ramazan yerine polise teslim edilmiştir. Aile işletmesi Tır parkı, ıslahevinden şartlı tahliyesi ile Yusuf’un yeni hapishanesine dönüşür. Her hareketi ailesi tarafından izlenmektedir. Bir çocuğu katile dönüştürebilen acımasız kurallar Yusuf’un etrafını sarmıştır. Birbirlerinin kaderini yaşamak zorunda kalan iki kardeşin hayatına giren Yasemin, aile içinde sır olarak saklanan cinayetin istemeden tanığı olur.</p>
      <p>
        <b>GÜVERCİN HIRSIZLARI </b>
      </p>
      <p>Yönetmen: Osman Nail Doğan</p>
      <p>Ülke: Türkiye</p>
      <p>Oyuncular: Kutay Sandıkçı, Burçin Sezen, Mert Buğra Tataroğlu</p>
      <p>Beyoğlu Sineması 22.11.2019 – 14:00</p>
      <p>City’s Nişantaşı 24.11.2019 – 12.00</p>
      <p>16 yaşındaki Mahmut’un yaşadığı ilçedeki tek gündelik etkinliği, taklacı güvercin beslemek ve arkadaşlarıyla birlikte başkalarının güvercinlerini çalmaktan ibarettir. En büyük hayali ise en iyi güvercinlere sahip olmaktır. Bir gün güvercinlerinden biri kaçar ve geri dönmez. Mahmut, bir çatıya yuva yapan güvercinini bulduğunda o evde yaşayan 8 yaşındaki İsmail’le tanışır. Bu tanışma, o andan itibaren önündeki hayatını etkileyecek en önemli dönüm noktalarından biri olur. Mahmut artık güvercinleri İsmail’in hayali için çalacak ve ona yardım edecektir.</p>
    </article>
  </body>
</html>