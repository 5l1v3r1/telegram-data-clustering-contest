<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699183/%D8%B4%D9%88%DA%A9-%D8%B4%D8%A8%D8%A7%D9%86%D9%87-%D9%BE%D9%88%DA%86%D8%AA%DB%8C%D9%86%D9%88-%D8%A7%D8%B2-%D8%AA%D8%A7%D8%AA%D9%86%D9%87%D8%A7%D9%85-%D8%A7%D8%AE%D8%B1%D8%A7%D8%AC-%D8%B4%D8%AF-%D8%B4%D8%A7%DB%8C%D8%AF-%D9%85%D9%88%D8%B1%DB%8C%D9%86%DB%8C%D9%88-%D8%A8%D9%87-%D9%84%D9%86%D8%AF%D9%86-%D8%A8%D8%A7%D8%B2%DA%AF%D8%B1%D8%AF%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="شوک شبانه؛ پوچتینو از تاتنهام اخراج شد/ شاید مورینیو به لندن بازگردد"/>
    <meta property="og:description" content="در حالی که در لیگ نبردسختی برای عنوان دوم داشت. او همچنین با هدایت اسپرز به فینال لیگ قهرمانان فصل گذشته، بهترین دستاورد تاریخ این باشگاه را رقم زد؛ ضمن اینکه آنها را در چند فصل گذشته همواره در بین چهار تیم اول لیگ برتر جای داد."/>
  </head>
  <body>
    <article>
      <h1>شوک شبانه؛ پوچتینو از تاتنهام اخراج شد/ شاید مورینیو به لندن بازگردد</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <p>
        <b>در حالی که در لیگ نبردسختی برای عنوان دوم داشت. او همچنین با هدایت اسپرز به فینال لیگ قهرمانان فصل گذشته، بهترین دستاورد تاریخ این باشگاه را رقم زد؛ ضمن اینکه آنها را در چند فصل گذشته همواره در بین چهار تیم اول لیگ برتر جای داد.</b>
      </p>
      <figure>
        <img src="https://cdn.asriran.com/files/fa/news/1398/8/29/1038763_909.jpg"/>
      </figure>
      <p>مائوریسیو پوچتینو، سرمربی موفق آرژانتینی، بعد از 5 سال حضور روی نیمکت تاتنهام، امشب از این باشگاه اخراج شد.</p>
      <p>به گزارش "ورزش سه"، پوچتینو 47 ساله در ماه مه 2014 و بعد از چند فصل موفق در ساوتهمپتون، به عنوان سرمربی تاتنهام منصوب شد و این باشگاه را فصل گذشته به فینال لیگ قهرمانان اروپا هدایت کرد؛ جایی که آنها به لیورپول باختند. اما نتایج ناامیدکننده این تیم در این فصل، از جمله شکست 7-2 مقابل بایرن مونیخ، در نهایت مدیران این باشگاه لندنی را به این نتیجه رساند که با این مربی آرژانتینی قطع همکاری کنند.</p>
      <p>دانیل لوی، رئیس باشگاه تاتنهام، در مورد این تصمیم گفت:"ما تمایلی به ایجاد این تغییر نداشتیم . این تصمیمی است که هیئت مدیره به آرامی و نه با عجله اتخاذ کرده است. متأسفانه نتایج در پایان فصل گذشته و آغاز این فصل بسیار ناامیدکننده بوده است. این تصمیم گیری سخت- این یکی بیشتر با توجه به لحظه های به یاد ماندنی ما با مائوریسیو و مربیان او – در نهایت توسط هیئت مدیره انجام شد. اما ما این کار را به نفع منافع باشگاه انجام می دهیم."</p>
      <p>باشگاه اعلام کرده در زمان مقرر سرمربی جدید را نیز انتخاب می کند؛ فردی که ممکن است ژوزه مورینیو باشد.</p>
      <p>پوچتینو در اولین فصل کامل خود تاتنهام را به فینال جام اتحادیه هدایت کرد؛ در حالی که در لیگ نبردسختی برای عنوان دوم داشت. او همچنین با هدایت اسپرز به فینال لیگ قهرمانان فصل گذشته، بهترین دستاورد تاریخ این باشگاه را رقم زد؛ ضمن اینکه آنها را در چند فصل گذشته همواره در بین چهار تیم اول لیگ برتر جای داد.</p>
      <p>با ابن نتایج شایعاتی جدید درباره حضور پوچ در تیمهایی مثل میلان و رئال و یونایتد وجود دارد. با این حال، اسپرز نتوانسته است بر اساس عادت فصلهای اخیر عمل کند و در کنار فرم ناامید کننده لیگ ، آنها توسط کولچسترلیگ دویی از جام حذفی خارج ودر لیگ قهرمانان 7-2 در خانه توسط بایرن مونیخ له شدند.</p>
      <p>لوی همچنین با تشکر از عملکرد پوچتینو در مدت حضور در این باشگاه، گفت:" مائوریسیو و کادر مربیگری او همیشه بخشی از تاریخ ما خواهند بود. من به او نهایت تحسین را دارم. من می خواهم از او و کادر مربیگری او تشکر کنم. اینجا همیشه خانه آنها خواهد بود. ضمن اینکه ما یک تیم با استعداد داریم. باید انرژی خود را دوباره بازیابی کنیم و تلاش کنیم فصل خوبی را به هواداران خود هدیه دهیم."</p>
      <p>گری لینه کر ستاره سابق تاتنهام و مجری مشهور تلویزیون برای پوچتینو آرزوی موفقیت کرده و می گوید:امیدوارم تاتنهام جانشین بهتری برای او پیدا کند اما این اتفاق نخواهد افتاد.</p>
      <p>در سال 2016 و پیش از حضور ژوزه مورینیو روی نیمکت منچستریونایتد، شایعات زیادی در مورد حضور پوچتینو روی نیمکت این تیم وجود داشت و حتی سرالکس فرگوسن برای متقاعد کردن او برای حضور در الدترافورد، با پوچتینو در یک رستوران دیدار کرد اما در نهایت او حاضر به جدایی از تاتنهام نشد و مورینیو هدایت شیاطین سرخ را برعهده گرفت.</p>
      <p>اما اکنون با جدایی این مربی موفق از تاتنهام، احتمال اینکه مدیران منچستریونایتد تصمیم به تعویض مربی بگیرند و با کنار گذاشتن اوله گنار سولسشر، او را سکاندار هدایت تیم بحران زده شان بکنند، زیاد است.</p>
    </article>
  </body>
</html>