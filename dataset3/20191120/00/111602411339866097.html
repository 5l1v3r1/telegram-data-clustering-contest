<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://valenciaplaza.com/feliu-ventura-fa-la-seua-primera-convocatoria-en-valencia-al-teatre-micalet"/>
    <meta property="og:site_name" content="Cultur Plaza"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Feliu Ventura fa la seua primera 'convocatòria' en València al Teatre Micalet"/>
    <meta property="og:description" content="Presentant el seu nou disc"/>
  </head>
  <body>
    <article>
      <h6 class="kicker">presentant el seu nou disc</h6>
      <h1>Feliu Ventura fa la seua primera 'convocatòria' en València al Teatre Micalet</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Culturplaza</a></address>
      <p>VALÈNCIA. Divendres 29 <b>Feliu Ventura </b>estrenarà a València, al Teatre Micalet, el seu darrer treball <i>Convocatòria</i>, que ha rebut recentment el <b>Premi Ovidi al millor disc de cançó d'autor</b> i està nominat a la mateixa categoria al <b>Premi Carles Santos</b>. El xativí ho farà acompanyat de la seua nova banda, dirigida pel també xativí, pianista i compositor, <b>Pau Chafer</b>, amb el guitarrista <b>Oscar Ureña </b>i la multi-instrumentista <b>Tere Nuñez</b>. El concert arriba després de la presentació amb un èxit absolut a la prestigiosa Fira Mediterrània de Manresa.</p>
      <p><i>Convocatòria</i> és un treball que transmet optimisme malgrat els temps que corren, o potser precisament per això, i conté onze himnes xicotets, domèstics i assemblearis que pouen del pop-rock anglosaxó, de ritmes menys habituals en ell i de la música mediterrània, amb les lletres roents a la que ja ens té acostumats. En són una mostra títols com <i>Difon el teu somriure</i>; <i>Cançó de bressol enmig del col·lapse</i>; <i>Tornarem a cantar</i>; <i>El que està passant al Japó</i>, <i>El Sol al cim</i>; o <i>Ens guien les estrelles</i> dedicada al País Valencià.</p>
      <figure>
        <iframe src="https://www.youtube.com/embed/HeJGZc5vVZc" width="640" height="360" data-service="Youtube" scrolling="no"/>
      </figure>
      <p>Les cançons s’acompanyen en un llibre disc dels textos de referents polítics i socials de l'autor. Vesteixen les cançons, l’escriptora <b>Gemma Pasqual</b>, el crític <b>Josep Vicent Frechina</b>, el poeta <b>Marc Granell</b>, o els activistes <b>David Fernàndez</b> i <b>Jordi Cuixart</b>, i entre d'altres.</p>
      <p>Al darrere dels arranjaments i de la producció hi ha el guitarrista i productor Borja Penalba i el compositor Pau Chafer, que encapçalen una selecta nòmina de convidats i una xicoteta col·laboració de <b>Pep Gimeno ‘Botifarra’</b> i <b>Ginestà</b>. Després de València, Feliu Ventura continua la gira a Perpinyà, Mallorca, Barcelona, i a moltes més poblacions valencianes, les dates de les quals s'anunciaran molt prompte. Els disc ja està disponible en botigues i en totes les plataformes digitals. </p>
      <h3>Para saber más</h3>
      <related>
        <a href="https://valenciaplaza.com/feliu-ventura-explica-convocatoria-la-seua-visio-sobre-el-mon-la-cultura-i-la-musica"/>
      </related>
      <related>
        <h4>Noticias relacionadas</h4>
        <a href="https://valenciaplaza.com/el-teatre-micalet-despierta-a-la-bestia-fascista-que-habita-en-nuestro-interior"/>
        <a href="https://valenciaplaza.com/teatre-micalet-estrena-el-moviment-una-produccio-propia-sobre-la-manipulacio-del-poder"/>
        <a href="https://valenciaplaza.com/el-teatre-micalet-arranca-la-seua-25-temporada-en-clau-dhumor"/>
      </related>
    </article>
  </body>
</html>