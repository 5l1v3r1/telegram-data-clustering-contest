<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699180/%D9%86%D9%81%D8%AA-%D8%A7%D8%B1%D8%B2%D8%A7%D9%86%E2%80%8C-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="نفت ارزان‌ شد"/>
    <meta property="og:description" content="قیمت نفت در پایان معاملات روز سه‌شنبه به‌دنبال عدم پیشرفت مذاکرات تجاری چین و آمریکا و افزایش عرضه کاهش یافت و به ۶۰ دلار و ۹۱ سنت در هر بشکه رسید."/>
  </head>
  <body>
    <article>
      <h1>نفت ارزان‌ شد</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038756_178.jpg"/>
      </figure>
      <p>قیمت نفت در پایان معاملات روز سه‌شنبه به‌دنبال عدم پیشرفت مذاکرات تجاری چین و آمریکا و افزایش عرضه کاهش یافت و به ۶۰ دلار و ۹۱ سنت در هر بشکه رسید.</p>
      <p>به گزارش رویترز، نفت برنت دریای شمال با کاهش یک دلار و ۵۳ سنتی، نسبت به روز دوشنبه، هر بشکه ۶۰دلار و ۹۱ سنت معامله شد.</p>
      <p>نفت وست تگزاس آمریکا نیز یک دلار و ۸۴ سنت کاهش یافت و به بشکه‌ای ۵۵ دلار و ۲۱ سنت در هر بشکه رسید.</p>
      <p>نفت برنت دریای شمال در سال جاری میلادی و در سایه فریز نفتی کشورهای عضو اوپک و تولید کنندگان مستقل نفت به رهبری روسیه، حدود ۱۵ درصد رشد کرده بود.</p>
      <p>اوپک به همراه مسکو در ابتدای سال جاری میلادی توافق کرده بودند که تا پایان سه ماه نخست سال ۲۰۲۰ به توافق کاهش تولید نفت پایبند باشند.</p>
      <p>منابع آگاه به رویترز گفته‌اند که بعید به نظر می‌رسد، روسیه در نشست آینده با دیگر صادرکنندگان این ماده سوختی، کاهش تولید نفت خود را تمدید کند.</p>
      <p>برخی منابع اوپک به این خبرگزاری اعلام کردند، این سازمان به همراه دیگر تولیدکنندگان نفتی، تمدید فریز نفت خام را در جلسه آینده خود که قرار است، ماه آینده میلادی برگزار شود، بررسی خواهند کرد.</p>
      <p>یک منبع دیگر که به نامش اشاره‌ای نشده است به رویترز گفت: پیش بینی ما این است که مذاکرات میان کشورهای اوپک در نشست ماه دسامبر (آذر/ دی) دشوار باشد، چرا که روسیه قطعا با تمدید فریز نفتی در زمستان سال جاری موافقت نخواهد کرد.</p>
    </article>
  </body>
</html>