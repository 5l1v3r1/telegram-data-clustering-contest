<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/asia/noua-tehnologie-balistica-chinei-dezvaluitaaccidental-intr-o-revista-1_5dd489535163ec4271349c76/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-20T00:49:30+00:00"/>
    <meta property="og:title" content="Noua tehnologie balistică a Chinei dezvăluită accidental într-o revistă"/>
    <meta property="og:description" content="Revista guvernului chinez, Nave Moderne, a expus accidental imagini în care un bombardier poartă un nou tip de rachetă, conform news.com.au."/>
  </head>
  <body>
    <article>
      <h1>Noua tehnologie balistică a Chinei dezvăluită accidental într-o revistă</h1>
      <address><time datetime="2019-11-20T00:49:30+00:00">20 Nov 2019, 00:49</time> by <a rel="author">Alex Rizea</a></address>
      <h4>Revista guvernului chinez, Nave Moderne, a expus accidental imagini în care un bombardier poartă un nou tip de rachetă, conform news.com.au.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/international/rusia/ofensiva-rusiei-piata-armament-sua-alerta-avion-supermodern-vor-dea-turcilor-1_5dd3879e5163ec42712b7eea/index.html"/>
      </related>
      <p>După ce imaginile au fost expuse involuntar, agenţiile de ştiri controlate de stat au negat că ar exista o nouă tehnologie. Însă analiştii militari consideră că Beijingul a arătat un moment de slăbiciune.</p>
      <p>„Imaginile sunt generate de un computer, este vorba doar despre un concept şi nu este nimic oficial”, au spus autorităţile de la Beijing.</p>
      <p>Dar imaginile arată detalii care dau de înţeles că nu e doar un concept. Analiştii consideră că noile informaţii ar trebui să avertizeze Statele Unite, mai ales că în trecut presa chineză anunţa posibilitatea dezvoltării rachetelor balistice.</p>
      <p>„China încearcă în mod evident să câştige teren în vestul Pacificului, acolo unde Statele Unite aleg să nu intervină într-un moment de criză”, a spus Malcolm Davis, analist al Australian Strategic Policy Institute.</p>
      <p>De ziua naţională din luna octombrie, China a arătat publicului noile modele de bombardiere Xian H-6, pe care agenţia Xinhua , controlată de stat, le-a descris ca fiind „bombardiere normale cu rază lungă de acţiune, capabile să fie realimentate în zbor”.</p>
      <p>Dar experţii militari sunt de părere că avioanele sunt modificate pentru a putea să care uriaşele rachete balistice nucleare cu viteză supersonică. Astfel, China ar deveni al doilea stat care să deţină o astfel de tehnologie militară. În 2017, Rusia a prezentat racheta supersonică Kinzhal.</p>
      <p>Noua tehnologie a rachetelor balistice supersonice face ca racheta să poată ajunge la o distanţă de până la 3.000 kilometri în doar câteva minute. </p>
      <figure>
        <iframe data-src="https://twitter.com/RupprechtDeino/status/1176099459182338050?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
    </article>
  </body>
</html>