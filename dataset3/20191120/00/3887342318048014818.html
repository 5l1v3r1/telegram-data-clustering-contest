<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238496-mourinho-v-tottenhame-uz-aj-s-dvojicou-asistentov"/>
    <meta property="og:site_name" content="ProFutbal"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Mourinho v Tottenhame už aj s dvojicou asistentov"/>
    <meta property="og:description" content="Portugalčania Joao Sacramento a Nuno Santos končia v trénerskom štábe francúzskeho futbalového klubu OSC Lille a budú pomáhať svojmu krajanovi Josemu Mourinhovi v Tottenhame Hotspur."/>
  </head>
  <body>
    <article>
      <h1>Mourinho v Tottenhame už aj s dvojicou asistentov</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">TASR</a></address>
      <p>Portugalčania Joao Sacramento a Nuno Santos končia v trénerskom štábe francúzskeho futbalového klubu OSC Lille a budú pomáhať svojmu krajanovi Josemu Mourinhovi v Tottenhame Hotspur.</p>
      <related>
        <a href="https://profutbal.sk/clanok/238487-fanusikovia-tottenhamu-reaguju-na-prichod-mourinha-jeho-ego-je-vacsie-nez-nas-novy-stadion"/>
      </related>
      <p>Tridsaťročný Sacramento bol v Lille asistent hlavného kouča Christopha Galtiera. K tímu účastníka Ligue 1 prišiel ešte v januári 2017, vtedy pracoval ešte pod bývalým kormidelníkom Marcelom Bielsom.</p>
      <p>O šestnásť rokov starší Santos pôsobil v Lille ako tréner brankárov od leta 2018. Obaja majú blízko k portugalskému transferovému "guru" Luisovi Camposovi, ktorý pracuje aj ako poradca pre Lille a dobre sa pozná i s Mourinhom. Informovala agentúra AFP.</p>
    </article>
  </body>
</html>