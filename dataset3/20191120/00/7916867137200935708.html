<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134802-maccabi-sesiu-pergaliu-serija-nutrauke-be-gudaicio-likes-milano-klubas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-20T00:14:00+00:00"/>
    <meta property="og:title" content="„Maccabi“ šešių pergalių seriją nutraukė be Gudaičio likęs Milano klubas"/>
    <meta property="og:description" content="Be Artūro Gudaičio likęs Milano „AX Armani Exchange“ (7-2) klubas pasiekė pergalę prieš turnyrinės lentelės kaimynus. Italijos ekipa antradienio vakarą namuose 92:88 (21:21, 26:21, 24:22, 21:24) nugalėjo Tel Avivo „Maccabi“ (6-3) komandą. Likus 25 sekundėms Tarikas Blackas pataikė dvitaškį, taip priartindamas „Maccabi“ prie Milano klubo per 4 taškus – 86:90. Tuomet Sergio Rodriguezas išprovokavo pražangą ir stojo mesti baudų, abi jas ..."/>
  </head>
  <body>
    <article>
      <h1>„Maccabi“ šešių pergalių seriją nutraukė be Gudaičio likęs Milano klubas</h1>
      <address>
        <time datetime="2019-11-20T00:14:00+00:00">20 Nov 2019, 00:14</time>
      </address>
      <p>Nuotr.: Zuma Press – Scanpix</p>
      <figure>
        <a href="https://www.basketnews.lt/paveikslelis-207225-any1000x1000.jpg">
          <img src="https://www.basketnews.lt/paveikslelis-207225-any630x500.jpg"/>
        </a>
      </figure>
      <p>Nuotr. Zuma Press – Scanpix</p>
      <p>Be Artūro Gudaičio likęs Milano „AX Armani Exchange“ (7-2) klubas pasiekė pergalę prieš turnyrinės lentelės kaimynus.</p>
      <p>Italijos ekipa antradienio vakarą namuose <a href="https://www.basketnews.lt/rungtynes/ziureti/84582-milano-ax-armani-exchange-tel-avivo-maccabi.html"><b>92:88</b> (21:21, 26:21, 24:22, 21:24)</a> nugalėjo Tel Avivo „Maccabi“ (6-3) komandą.</p>
      <p>Likus 25 sekundėms Tarikas Blackas pataikė dvitaškį, taip priartindamas „Maccabi“ prie Milano klubo per 4 taškus – 86:90.</p>
      <p>Tuomet Sergio Rodriguezas išprovokavo pražangą ir stojo mesti baudų, abi jas realizavo bei padidino atotrūkį iki 6 taškų – 92:86.</p>
      <p>Per likusį laiką „Maccabi“ net keturis kartus bandė atakuoti krepšį, tačiau tik vienas bandymas buvo sėkmingas, kai Quincy Acy, likus 2 sekundėms, pataikė dvitaškį iš po krepšio.</p>
      <p>Galiausiai nuskambėjus finalinei sirenai Gudaičio klubas šventė pergalę.</p>
      <p>Šis pralaimėjimas Tel Avivo ekipai buvo pirmasis po šešių pastarųjų pergalių stipriausioje Senojo žemyno lygoje.</p>
      <p>
        <i>„AX Armani Exchange“: Luisas Scola 20 (3/4 trit., 7 atk. kam., 25 naud. bal.), Sergio Rodriguezas 18 (11 rez. perd., 26 naud. bal.), Vladimiras Micovas 13, Nemanja Nedovičius 11 (3/5 trit.), Kalebas Tarčewskis 10. </i>
      </p>
      <p>
        <i>„Maccabi“: Scottie Wilbekinas 25 (6/10 trit., 5 rez. perd., 26 naud. bal.), Tyleris Dorsey 14 (4/8 trit.), Tarikas Blackas 13 (9 atk. kam.), Nate‘as Woltersas 8.</i>
      </p>
      <figure>
        <iframe src="https://www.youtube.com/embed/tDqqRVPj5s0" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-178450-crop100x150.jpg"/>
      </figure>
      <p><a href="https://www.basketnews.lt/zaidejai/3464-sergio-rodriguez.html">Sergio Rodriguez</a> Taškai: 18 Naudingumas: 26 Rezultatyvūs perdavimai: 11 Tritaškiai: 40% 2/5</p>
    </article>
  </body>
</html>