<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/58-klhseis-sto-ntempoyto-toy-1142"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="58 κλήσεις για καταγγελίες στο «ντεμπούτο» του 1142"/>
    <meta property="og:description" content="Την Τρίτη, κατά την πρώτη ημέρα λειτουργίας της τηλεφωνικής γραμμής 1142, έγιναν 58 καταγγελίες για παραβίαση του αντικαπνιστικού νόμου."/>
  </head>
  <body>
    <article>
      <h1>58 κλήσεις για καταγγελίες στο «ντεμπούτο» του 1142</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Την Τρίτη, κατά την πρώτη ημέρα λειτουργίας της τηλεφωνικής γραμμής 1142, έγιναν 58 καταγγελίες για παραβίαση του αντικαπνιστικού νόμου.</h4>
      <p>Σύμφωνα με τα στοιχεία που έφερε στο «φως» το <b>υπουργείο Υγείας</b>, έγιναν συνολικά <b>235 </b>στην τηλεφωνική γραμμή «1142», με <b>58 </b>εξ αυτών να αφορούν καταγγελίες, <b>66 </b>να λαμβάνουν χώρα για πληροφορίες σχετικά με τον νέο νόμο, ενώ υπήρξαν και <b>22 </b>κλήσεις για παροχή βοήθειας για το κόψιμο του καπνίσματος. </p>
      <p>Στην ενημέρωση του υπουργείου σημειώνεται επίσης ότι 58 κλήσεις δεν κατέστη δυνατό να ολοκληρωθούν, ενώ 14 έκλεισαν το τηλέφωνο προτού συνδεθούν με εκπρόσωπο του υπουργείου. Τέλος, 17 κλήσεις αφορούσαν άλλα ζητήματα.</p>
      <h3>Άρχισαν τα πρόστιμα στη Λαμία</h3>
      <p>Η υπηρεσία 1142 <b><a href="https://www.documentonews.gr/article/egkainia-toy-1142-sth-lamia-me-kampana-100-eyrw-gia-kapnisth">«εγκαινιάστηκε» και στη Λαμία</a></b>, καθώς όπως αναφέρει η ιστοσελίδα «Lamia Report», τα πρώτα μικτά κλιμάκια επιβεβαίωσαν καταγγελία για καπνιστή θαμώνα σε καφετέρια της πόλης.</p>
      <p>Σύμφωνα με το δημοσίευμα του Lamia Report, υπάλληλοι της Διεύθυνσης Υγείας και αστυνομικοί, ενεργώντας μετά από καταγγελία, έπιασαν το μεσημέρι της Τετάρτης (20/11) «επ’ αυτοφώρω» πελάτη καφετέριας να καπνίζει. Στον πελάτη επιβλήθηκε πρόστιμο ύψους 100 ευρώ, ενώ ο ιδιοκτήτης θα πληρώσει 500 ευρώ, καθώς είναι η πρώτη φορά που έγινε η εν λόγω καταγγελία στο κατάστημά του.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>