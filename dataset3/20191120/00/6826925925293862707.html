<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://burunen.ru/site/news?id=30060"/>
    <meta property="og:site_name" content="БУРЯАД YНЭН"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="​Түрэһэн үдэртөө түрүүлбэ"/>
    <meta property="og:description" content="Александр Богомоев түрэһэн үдэртөө уласхоорондын мүрысөөндэ шалгаржа, чемпионой нэрэ зэргэдэ хүртэбэ"/>
  </head>
  <body>
    <article>
      <h1>​Түрэһэн үдэртөө түрүүлбэ</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Борис БАЛДАНОВ</a></address>
      <p>
        <b>Ноябриин 17-до 30 наһанайнгаа ойн баяр тэмдэглэһэн Александр Богомоев түрэһэн үдэртөө уласхоорондын мүрысөөндэ шалгаржа, чемпионой нэрэ зэргэдэ хүртэбэ. Буряадай үшөө гурбан барилдаашан хүрэл медальнуудые абаа.</b>
      </p>
      <p>Казахстанай Тараз хотодо заншалта болоһон уласхоорондын мүрысөөндэ 200 гаран тамиршад суглараа.</p>
      <p>61 килограммай шэгнүүртэ барилдаһан Александр Богомоев Таразта хоёрдохиёо чемпион болоо. Дагестанай, Кыргызстанай болон Саха-Яхадай хоёр тамиршаниие илажа, түрүүлжэ гараа.</p>
      <p>65 килограмм хүрэтэр шэгнүүртэ Даша Шарастепанов ба Булат Батоев гэгшэд шангай III һууринуудые эзэлээ. Мүн тиихэдэ Евгений Жербаев хүрэл медальда хүртөө.</p>
      <p>Балдан Цыжиповэй бо­лон Алдар Бальжинимае­вай V һууринууд муу бэшэ гээд һанагдана.</p>
      <p>Апрелиин 23-27- ой үдэрнүүдтэ Улаан-Үдэдэ болохо Ородой чемпионадта бэлдэжэ байһан Буряадай тамиршад декабрь һарада Владикавказта болохо уласхоорондын томо мүрысөөндэ хабаадаха юм.</p>
      <p>
        <i>Казахстанай барилдаанай федерациин сайтһаа гэрэл зураг</i>
      </p>
    </article>
  </body>
</html>