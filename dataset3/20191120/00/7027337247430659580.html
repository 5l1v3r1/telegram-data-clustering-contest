<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699251/%DA%A9%D9%85%DA%A9%E2%80%8C%D9%87%D8%B2%DB%8C%D9%86%D9%87-%D8%A7%D8%B3%D9%86%D9%BE-%D8%A8%D8%B1%D8%A7%DB%8C-%D8%AA%D9%87%DB%8C%D9%87-%D8%A8%D9%86%D8%B2%DB%8C%D9%86-%D8%AA%D9%85%D8%AF%DB%8C%D8%AF-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="کمک‌هزینه اسنپ برای تهیه بنزین تمدید شد"/>
    <meta property="og:description" content="اسنپ در راستای حمایت از رانندگان ناوگانش از تمدید طرح کمک‌هزینه خرید بنزین تا روز شنبه (۲ آذر) خبر داد."/>
  </head>
  <body>
    <article>
      <h1>کمک‌هزینه اسنپ برای تهیه بنزین تمدید شد</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <p>اسنپ در راستای حمایت از رانندگان ناوگانش از تمدید طرح کمک‌هزینه خرید <b>بنزین</b> تا روز شنبه (۲ آذر) خبر داد.</p>
      <p>این تاکسی اینترنتی از روز ۲۶آبان طرحی را به منظور تسهیل خدمت‌رسانی رانندگانش تا پیش از واریز سهمیه‌ بنزین آغاز کرده است. اسنپ در طرح حمایتی خود با اعطای وامی برای تهیه بنزین تلاش می‌کند خدمت‌رسانی‌ به مسافران و درآمدزایی رانندگانش را تضمین کند. گفتنی است که طبق اعلام شرکت ملی پخش فراورده‌های نفتی، سهمیه بنزین به رانندگان اسنپ تعلق خواهد گرفت.</p>
      <p>به گزارش روابط عمومی <b>اسنپ</b>، تا کنون حدود ۲۰۰هزار راننده از کمک‌هزینه اسنپ استفاده کرده‌اند و استقبال خوبی از این طرح حمایتی به عمل آمده است. همچنین اسنپ با تخصیص میلیاردها تومان پاداش تلاش می‌کند تا ضمن ثابت نگه‌داشتن قیمت سفرهایش، درآمدزایی رانندگان خود را بهبود بخشد.</p>
      <figure>
        <img src="https://cdn.asriran.com/files/fa/news/1398/8/29/1038900_773.jpg"/>
      </figure>
      <p>به همین منظور تا روز شنبه (۲آذر) کمک‌هزینه‌ای به‌صورت وام برای جبران افزایش قیمت بنزین به حساب کاربران راننده واریز می‌شود. این مبلغ پس از پرداخت هزینه سهمیه بنزین توسط شرکت ملی فرآورده‌های نفتی در پایان ماه از حساب اسنپی رانندگان کسر خواهد شد.</p>
      <p>لازم به ذکر است این کمک‌هزینه به کاربران راننده‌ای تعلق می‌گیرد که از فعالیتشان در ناوگان اسنپ بیش از ۳ماه بگذرد و بیش از ۵۰کیلومتر در روز (تا سقف ۱۵۰کیلومتر) فعالیت داشته باشند. این کمک‌هزینه هر ۲۴ساعت یکبار پرداخت می‌شود.</p>
    </article>
  </body>
</html>