<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/pakistanda-muhalefet-hukumet-karsiti-eylemlere-son-verme-karari-aldi/1650776"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Pakistan'da muhalefet hükümet karşıtı eylemlere son verme kararı aldı"/>
    <meta property="og:description" content="Pakistan'da muhalefet partileri 20 günü aşkın süredir devam eden iktidar karşıtı gösterilerin sona erdiğini ve kapatılan yolların açılacağını açıkladı."/>
  </head>
  <body>
    <article>
      <h1>Pakistan'da muhalefet hükümet karşıtı eylemlere son verme kararı aldı</h1>
      <h2>Pakistan'da muhalefet partileri 20 günü aşkın süredir devam eden iktidar karşıtı gösterilerin sona erdiğini ve kapatılan yolların açılacağını açıkladı.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Behlül Çetinkaya  </a></address>
      <h4>İslamabad</h4>
      <p><b>Pakistan</b>'da<b> muhalefet heyetinin sözcüsü Ekrem Han Durrani,</b> yaptığı basın açıklamasında eylemlerin amacına ulaştığı ve günlük hayatın daha fazla etkilenmemesi adına eylemleri durduracaklarını duyurdu. </p>
      <p><b>Protesto</b>culara sabah saatlerinden başlayarak kapattıkları yolları açma emri verdiklerini kaydeden Durrani, eylemlerin hükümet üzerinde yeteri kadar baskı kurduğunu, bunun sonucu olarak da<b> eski Başbakan Navaz Şerif'</b>e yurt dışına çıkış izni verildiğine işaret etti.</p>
      <p>Durrani, muhalefet heyetinin ortak Pakistan Seçim Komisyonu'na başkan önereceğini de vurguladı.</p>
      <p>Protestoların başını çeken İslam Alimleri Cemiyeti-Fazl (JUI-F) lideri Mevlana Fazlurrahman da Bannu kentinde yol kapatan eylemcilere yaptığı konuşmada, protestolara vatandaşların hayatını olumsuz etkilemesinin önüne geçmek için son verdiklerini söyledi.</p>
      <related>
        <a href="https://www.aa.com.tr/tr/dunya/pakistanda-muhalefet-hukumet-karsiti-eylemlere-son-verme-karari-aldi/1650776"/>
        <a href="https://www.aa.com.tr/tr/dunya/cammu-kesmirde-kisitlamalar-suruyor/1650742"/>
        <a href="https://www.aa.com.tr/tr/kultur-sanat/turk-dizi-ve-filmleri-pakistanlilarin-ilgisini-turkiye-ve-turkceye-cekiyor/1648413"/>
        <a href="https://www.aa.com.tr/tr/dunya/eski-pakistan-basbakani-navaz-serif-kosulsuz-yurt-disina-cikabilecek/1647490"/>
        <a href="https://www.aa.com.tr/tr/dunya/azad-kesmir-cumhurbaskani-han-bir-gun-somurgeciler-somurdukleri-yeri-terk-eder/1646436"/>
        <a href="https://www.aa.com.tr/tr/dunya/pakistanda-hukumet-karsiti-eylemciler-islamabadi-terk-ediyor/1645134"/>
      </related>
    </article>
  </body>
</html>