<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699153/%D8%AF%D8%B3%D8%AA%DA%AF%DB%8C%D8%B1%DB%8C-%D8%B3%D8%A7%D8%B1%D9%82-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C-%D8%A8%D8%A7-644-%DA%A9%D8%A7%D8%B1%D8%AA-%D8%A8%D8%A7%D9%86%DA%A9%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="دستگیری سارق فضای مجازی با 644 کارت بانکی"/>
    <meta property="og:description" content="هکر حرفه‌ای و سابقه دار صفحات شخصی اینستاگرام در مازندران بازداشت شد."/>
  </head>
  <body>
    <article>
      <h1>دستگیری سارق فضای مجازی با 644 کارت بانکی</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <p>هکر حرفه‌ای و سابقه دار صفحات شخصی اینستاگرام در مازندران بازداشت شد.</p>
      <p>به گزارش خبرگزاری صداوسیما، رئیس پلیس فضای تولید و تبادل اطلاعات فرماندهی انتظامی مازندران گفت: در پی مراجعه ۳ شهروند به پلیس فتا و طرح شکاتی مبنی بر هک صفحات شخصی اینستاگرام و درپی آن ارسال لینک جعلی بانک به فالوور‌های آنان برای خرید جزوه و برداشت از حساب بانکی آنان موضوع در دستور کار پلیس قرار گرفت.</p>
      <p>سرهنگ حسن محمدنژاد افزود: با بررسی شیوه و شگرد وقوع جرم ، رد یکی از متهمان و هکر‌های سابقه دار در این حوزه شناسایی شد.</p>
      <p>او گفت: کارآگاهان و کارشناسان پلیس فتا در ادامه تحقیقات دریافتند متهم برای فرار از دست قانون محل زندگی خود را ترک و به شهر‌های مرکزی کشور متواری شد.</p>
      <p>رئیس پلیس فتا مازندران گفت: با هماهنگی مرجع قضائی متهم در عملیاتی ضربتی و غافلگیرانه دستگیر شد.<br/>سرهنگ محمدنژاد افزود: در بازرسی از مخفیگاه متهم ۳۸۰ میلیون ریال وجه نقد به همراه ۱۲۰ عدد سیم کارت و ۶۴۴ کارت بانکی کشف شد.</p>
      <p>او گفت: متهم در تحقیقات پلیس به بزه انتسابی و برداشت غیرمجاز از حساب بانکی شهروندان به ارزش ۵ میلیارد ریال اقرار کرد.</p>
      <p>رئیس پلیس فتا مازندران به کاربران شبکه‌های اجتماعی توصیه کرد قبل از استفاده از اپلیکیشن‌ها باید نحوه ارتقای امنیت آن‌ها را فرا گرفته تا در دام مجرمان قرار نگیرند.</p>
    </article>
  </body>
</html>