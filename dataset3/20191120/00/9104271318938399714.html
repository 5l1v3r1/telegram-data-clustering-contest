<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/economia/piu-trasparenza-e-personalizzazione-quello-che-gli-e-shopper-italiani-chiedono-secondo-la-ricerca-di-ups"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-20T00:13:44+00:00"/>
    <meta property="og:title" content="Più trasparenza e personalizzazione: quello che gli e-shopper italiani chiedono secondo la ricerca di UPS"/>
    <meta property="og:description" content="Il prezzo rimane il fattore più importante per gli acquirenti."/>
  </head>
  <body>
    <article>
      <h1>Più trasparenza e personalizzazione: quello che gli e-shopper italiani chiedono secondo la ricerca di UPS</h1>
      <h2>Il prezzo rimane il fattore più importante per gli acquirenti.</h2>
      <address>
        <time datetime="2019-11-20T00:13:44+00:00">20 Nov 2019, 00:13</time>
      </address>
      <p>UPS, società leader globale nella logistica, ha appena comunicato i risultati <a href="https://solutions.ups.com/it-ecommerce-transparency.html">di “Pulse of the Online Shopper 2019”,</a> la ricerca tra le più ampie a livello globale che analizza le abitudini di acquisto, le preferenze e le aspettative di 18.000 consumatori online in Europa, inclusa l’Italia, Americhe e Asia. E se pensiamo all’imminente Black Friday 2019 – prossimo 29 novembre – i dati dell’ultima ricerca forniscono informazioni utili alle aziende dell’e-commerce delineando il profilo dell’e-shopper Italiano.</p>
      <figure>
        <a href="https://settegiorni.it/media/2019/11/Europe-2019-Pulse-of-the-Online-Shopper-Pull-Slides-IT_1-2.jpg">
          <img src="https://settegiorni.it/media/2019/11/Europe-2019-Pulse-of-the-Online-Shopper-Pull-Slides-IT_1-2-650x417.jpg"/>
        </a>
      </figure>
      <h3>Chi è l’E-Shopper italiano del 2019?</h3>
      <ul>
        <li>Il<b> 94%</b> ricerca insistentemente informazioni sui prodotti prima di acquistarli</li>
        <li>L’<b>89%</b> degli acquirenti italiani online è molto attento ai prezzi e agli sconti prima di acquistare</li>
        <li>Il <b>98%</b> sceglie di comprare sul marketplace che si conferma in vetta alla classifica per gli acquisti</li>
        <li>L’acquirente italiano è poco propenso a pagare la spedizione e per questo motivo cerca di ottenerla gratuita, scegliendo tempi di transito più lunghi (<b>33%</b>), oppure aggiungendo articoli al carrello e cercando un codice promozionale.</li>
      </ul>
      <p>Inoltre, restituire gli articoli rimane una questione chiave per gli acquirenti online italiani, con il 71% dei consumatori intervistati che dichiara che l’esperienza del reso influisce sul fatto di continuare ad acquistare da un retailer. Il 34% degli acquirenti online italiani ha restituito un articolo negli ultimi tre mesi.</p>
    </article>
  </body>
</html>