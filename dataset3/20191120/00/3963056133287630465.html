<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/politica/calabria_elezioni_regionali_pd_giuseppe_gualtieri_bernardo_provenzano_maurizio_talarico-4875112.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Regionali in Calabria, il Pd fa rotta su Giuseppe Gualtieri che arrestò Bernardo Provenzano"/>
    <meta property="og:description" content="In corsa c’è, come autocandidato civico che il Pd potrebbe appoggiare ma forse più no che si, Maurizio Talarico, calabrese di successo con base a Roma a via del Coronari, che..."/>
  </head>
  <body>
    <article>
      <h1>Regionali in Calabria, il Pd fa rotta su Giuseppe Gualtieri che arrestò Bernardo Provenzano</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Mario Ajello</a></address>
      <p>In corsa c’è, come autocandidato civico che il <a href="http://www.ilmessaggero.it/t/pd">Pd</a> potrebbe appoggiare ma forse più no che si, <a href="http://www.ilmessaggero.it/t/maurizio-talarico">Maurizio Talarico</a>, calabrese di successo con base a Roma a via del Coronari, che è riuscito a collocare le sue cravatte sulla camicie di Trump e le sue pochettes sulle giacche di Conte di cui è buon conoscente. Dunque lui, il Talarico, sarà il candidato governatore del centro sinistra più i civici in Calabria per il voto del 26 gennaio?</p>
      <p>
        <a href="https://www.ilmessaggero.it/politica/talarico_candidato_calabria_cravatte-4872653.html">Talarico, dalle cravatte in centro a Roma alla candidatura per la Calabria </a>
        <br/>
        <a href="https://www.ilmessaggero.it/politica/elezioni_calabria_2020_sondaggi_salvini_pd-4870270.html">Elezioni Calabria, la partita tra destra e sinistra si gioca sul filo</a>
      </p>
      <p>Dal Nazareno trapela una voce riservatissima che dice un’altra cosa: si starebbe lavorando su un'altra personalità, su quello che viene definito un "fuoriclasse" e “il candidato perfetto”.  Chi sarebbe questo Mister X? Sarebbe l'ex prefetto calabrese <a href="http://www.ilmessaggero.it/t/giuseppe-gualtieri">Giuseppe Gualtieri</a>, che da dirigente della Squadra Mobile di Palermo, dopo un lungo "appostamento", arrestò Bernardo Provenzano. Per ora si tratta di voci, e d’intenzioni, ma a sinistra la ricerca della figura giusta per non dare la Calabria a Salvini è diventata una priorità.</p>
      <footer>Ultimo aggiornamento: 12:45<br/>© RIPRODUZIONE RISERVATA</footer>
    </article>
  </body>
</html>