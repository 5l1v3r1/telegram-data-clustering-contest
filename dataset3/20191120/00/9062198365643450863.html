<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/makale/3380665/zeki-ceyhan/degisen-bir-sey-var-mi"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T00:30:00+00:00"/>
    <meta property="og:title" content="Değişen bir şey var mı?"/>
    <meta property="og:description" content="Cumhurbaşkanı Erdoğan’ın ABD ziyaretinin ardından, “ABD ile ilişkilerimizde değişen bir şey var mı” diye bakıyoruz."/>
  </head>
  <body>
    <article>
      <h1>Değişen bir şey var mı?</h1>
      <address><time datetime="2019-11-20T00:30:00+00:00">20 Nov 2019, 00:30</time> by <a rel="author" href="https://www.milligazete.com.tr/yazar/zeki-ceyhan" target="_blank">Zeki Ceyhan</a></address>
      <p>Cumhurbaşkanı Erdoğan’ın ABD ziyaretinin ardından, “ABD ile ilişkilerimizde değişen bir şey var mı” diye bakıyoruz.</p>
      <p>Ülkemiz açısından “olumlu bir değişiklik” yaşandığına tanık olamıyoruz.</p>
      <p>Ziyaret öncesinde durum neyse şimdi aynı halde!</p>
      <p>ABD, Türkiye’nin sırtını “uzun yıllardır müttefikimiz” diyerek sıvazlamayı ve Cumhurbaşkanı Erdoğan’ı övmeyi sürdürüyor.</p>
      <p>Ama terör örgütünün yurt dışı uzantılarına destek vermeye de devam ediyor. Terör örgütünün uzantıları ile ortaklıklarının devam edeceğini ve onlara yardımın süreceğini açıklıyorlar.</p>
      <p>Cumhurbaşkanı Erdoğan’ın ziyaretinden önce de durum böyle değil miydi? Evet, aynen böyleydi!</p>
      <p>Amerika yine Türkiye ile berabermiş gibi görünüp hiç kimsenin Erdoğan kadar Trump’tan istediğini alamadığını söyleyerek sırtımızı sıvazlıyor ama terör örgütüne destek ve yardımını da sürdürüyor.</p>
      <p>Yani?</p>
      <p>Yani bu son ziyaret neticesinde değişen bir şey yok!</p>
      <p>ABD klasik politikalarını sürdürüyor ve kendi amaçlarına ulaşabilmek için zaman kazanıyor.</p>
      <p>Türkiye’yi hepten gözden çıkarmıyor ama tam olarak da yanında yer almıyor.</p>
      <p>Terör örgütünün yurt dışı uzantıları ile ilişkilerini eskiden olduğu gibi devam ettiriyor.</p>
      <p>Terör örgütünün yurt dışı uzantıları ile olan bu ilişki hiç şüphesiz terör örgütünün kendisi ile de birlik ve beraberlik içinde oldukları ortaya koyuyor.</p>
      <p>Çünkü ABD ile terör örgütünün birlikte ulaşmayı hedefledikleri bir gayeleri var.</p>
      <p>Bölgede “yeni bir devlet” kurulması için sanki birbirlerine söz vermiş gibi görünüyorlar.</p>
      <p>ABD’nin bölgenin “petrol kaynaklarını” kontrol altında tutmak için iyi bir partnere ihtiyacı var.</p>
      <p>Partner olarak da terör örgütünü ve söz konusu örgütün yurt dışı uzantılarını görüyor.</p>
      <p>Yeni bir devletin kurulmasını sağladıkları anda Türkiye ile olan ilişkilerini yeni baştan gözden geçireceklerinden ve bugün olduğu gibi sırt sıvazlamayacaklarından eminiz.</p>
      <p>Şu an için Türkiye’yi gözden çıkaramıyorlar ama bunun hep böyle devam edip gitmeyeceğini bilmemizde fayda var.</p>
      <p>Özetle ifade etmek gerekirse yapılan gezi akıntıya kürek çekmek gibi bir şey olmuş ve hiçbir şey değişmedi denilebilir.</p>
      <related>
        <h4># YAZARIN DİĞER YAZILARI</h4>
        <a href="https://www.milligazete.com.tr/makale/3378762/zeki-ceyhan/kalindan-gezi-degerlendirmesi"/>
        <a href="https://www.milligazete.com.tr/makale/3376876/zeki-ceyhan/sadece-basit-espri-mi"/>
        <a href="https://www.milligazete.com.tr/makale/3374524/zeki-ceyhan/yaranmaya-calistigimiz-bati"/>
        <a href="https://www.milligazete.com.tr/makale/3373098/zeki-ceyhan/metal-mi-mental-mi"/>
        <a href="https://www.milligazete.com.tr/makale/3370971/zeki-ceyhan/sancili-bir-donem"/>
        <a href="https://www.milligazete.com.tr/yazar/zeki-ceyhan"/>
      </related>
    </article>
  </body>
</html>