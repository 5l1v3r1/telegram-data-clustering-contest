<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/scienza-e-farmaci/articolo.php?articolo_id=78974"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Genitori che bevono e figli adolescenti: ripercussioni negative anche con consumi moderati"/>
    <meta property="og:description" content="- (Reuters Health) – Per fare luce sul rapporto tra consumo di alcol dei genitori e comportamento degli adolescenti, Lucy Bryant e colleghi, dell’ Institute of Alcohol Studies di Londra, hanno condotto un’indagine che ha coinvolto 997 adulti e 997 bambini di età compresa tra i 10 e i 17 anni (un genitore e un bambino per famiglia).   Ai genitori è stata chiesto quanto alcol assumessero e la frequenza con cui bevevano per ragioni positive e negative.   Ai figli è stato chiesto se avessero mai visto il loro genitore “alticcio” o “ubriaco” e se l’assunzione di alcool influisse sul comportamento dei genitori. Complessivamente, il 51% dei figli aveva visto il proprio genitore alticcio e il 31% ubriaco. Più di un terzo dei ragazzi, il 35%, ha nominato almeno un effetto negativo dell’assunzione di alcool da parte del genitore.   I comportamenti maggiormente segnalati sono stati il ricevere meno attenzioni (12%) e l’essere messi a letto più tardi del solito (11%). Inoltre, i ragazzi hanno percepito che i genitori litigavano…"/>
  </head>
  <body>
    <article>
      <h1>Genitori che bevono e figli adolescenti: ripercussioni negative anche con consumi moderati</h1>
      <h2>
        <i>Un sondaggio UK ha rivelato che un consumo anche moderato di alcool da parte di un genitore può influire negativamente sui figli, che spesso segnalano esperienze negative come il ricevere meno attenzioni e la percezione di un clima di maggiore tensione tra i genitori</i>
      </h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>
        <pic src="http://www.quotidianosanita.it/scienza-e-farmaci/../../img_prima/front9516332.jpg" width="150" height="150"/>
      </p>
      <p>- <i>(Reuters Health) </i>– Per fare luce sul rapporto tra consumo di alcol dei genitori e comportamento degli adolescenti, <b>Lucy Bryant </b>e colleghi, dell’ Institute of Alcohol Studies di Londra, hanno condotto un’indagine che ha coinvolto 997 adulti e 997 bambini di età compresa tra i 10 e i 17 anni (un genitore e un bambino per famiglia).<br/> <br/>Ai genitori è stata chiesto quanto alcol assumessero e la frequenza con cui bevevano per ragioni positive e negative.<br/> <br/>Ai figli è stato chiesto se avessero mai visto il loro genitore “alticcio” o “ubriaco” e se l’assunzione di alcool influisse sul comportamento dei genitori.<br/>Complessivamente, il 51% dei figli aveva visto il proprio genitore alticcio e il 31% ubriaco.<br/>Più di un terzo dei ragazzi, il 35%, ha nominato almeno un effetto negativo dell’assunzione di alcool da parte del genitore.<br/> <br/>I comportamenti maggiormente segnalati sono stati il ricevere meno attenzioni (12%) e l’essere messi a letto più tardi del solito (11%).<br/>Inoltre, i ragazzi hanno percepito che i genitori litigavano di più (8%) e si comportavano in modo più imprevedibile (8%).</p>
      <p>Il 56% dei genitori ha dichiarato che talvolta beve per rilassarsi o sentirsi più felice e il 29% ha affermato che questa è quasi sempre la ragione dell’assunzione di alcool.<br/> <br/>Circa uno su quattro ha detto che a volte beve quando si sente depresso o nervoso o per fuggire dai problemi.<br/> <br/>Quando i genitori sono stati divisi in tre gruppi in base alla quantità di alcool consumata negli ultimi 28 giorni, i bambini i cui genitori bevevano a un livello medio (tra 8 e 26 drink) avevano il 71% in più delle probabilità di quelli con genitori meno bevitori di riportare esiti negativi.<br/> <br/>I figli i cui genitori bevevano al massimo livello (più di 26 drink negli ultimi 28 giorni) presentavano più del doppio delle probabilità di segnalare esiti negativi rispetto a quelli i cui genitori bevevano meno.<br/> <br/><b><i>Fonte: Alcohol and Alcoholism</i></b><br/> <br/><b><i>Vishwadha Chander</i></b><br/> <br/><b><i>(Versione Italiana Quotidiano Sanità/Popular Science)</i></b></p>
    </article>
  </body>
</html>