<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/itnews/380597"/>
    <meta property="og:site_name" content="beartai"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Uber เสนอตัวเลือกบันทึกเสียงระหว่างขับขี่ในสหรัฐเพื่อความปลอดภัย"/>
    <meta property="og:description" content="20 พฤศจิกายน วอชิงตันโพสต์ได้รายงานว่า Uber จะเปิดใช้การบันทึกเสียงระหว่างขับขี่ในสหรัฐอเมริกาเพื่อความปลอดภัย ซึ่งฟีเจอร์นี้จะปรากฏขึ้นเมื่อผู้ใช้เลือกการเดินทางและแสดงหน้าต่างแจ้งเตือนให้สามารถบันทึกเสียงระหว่างการเดินทางได้ เนื่องจากสองสามปีที่ผ่านมามีผู้โดยสารหลายร้อยคนกล่าวหาว่าถูกคนขับข่มขืนและข่มขู่ในระหว่างเดินทางจนเกิดเหตุฟ้องร้องคดีกับ Uber"/>
  </head>
  <body>
    <article>
      <h1>Uber เสนอตัวเลือกบันทึกเสียงระหว่างขับขี่ในสหรัฐเพื่อความปลอดภัย</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Sila Wongchareon</a></address>
      <p>Uber (ภาพจาก Uber.com)</p>
      <p>20 พฤศจิกายน วอชิงตันโพสต์ได้รายงานว่า Uber จะเปิดใช้การบันทึกเสียงระหว่างขับขี่ในสหรัฐอเมริกาเพื่อความปลอดภัย ซึ่งฟีเจอร์นี้จะปรากฏขึ้นเมื่อผู้ใช้เลือกการเดินทางและแสดงหน้าต่างแจ้งเตือนให้สามารถบันทึกเสียงระหว่างการเดินทางได้ เนื่องจากสองสามปีที่ผ่านมามีผู้โดยสารหลายร้อยคนกล่าวหาว่าถูกคนขับข่มขืนและข่มขู่ในระหว่างเดินทางจนเกิดเหตุฟ้องร้องคดีกับ Uber</p>
      <p>เสียงที่ได้บันทึกไว้จะถูกโพสต์เข้าไปในระบบซึ่งผู้โดยสารและคนขับไม่สามารถเปิดฟังได้เพราะจะถูกเข้ารหัสเพื่อรักษาความเป็นส่วนตัว ต่อมาหลังจากจบการเดินทางใครที่ต้องการรายงานเหตุการณ์ด้านความปลอดภัย ก็จะสามารถส่งคลิปเสียงที่ถูกบันทึกนี้ไปยังตัวแทนฝ่ายบริการลูกค้าของ Uber ได้ คราวนี้เมื่อมีการฟ้องดำเนินคดีก็สามารถนำมาใช้เป็นหลักฐานเพื่อมัดตัวผู้กระทำผิดมาลงโทษและช่วยลดเหตุการณ์ไม่ปลอดภัยให้น้อยลง</p>
      <p>ฟีเจอร์นี้ถูกเปิดทดสอบใช้งานแล้วในบราซิลและเม็กซิโกในเดือนธันวาคมปีที่ผ่านมา ล่าสุดได้ประกาศใช้เป็นกฎหมายเมื่อต้นเดือนนี้ เพื่อต้องการแก้ปัญหาเรื่องความปลอดภัย เนื่องจากในละตินอเมริกาเกิดเหตุผู้โดยสารและคนขับถูกปล้น มีการทำร้ายร่างกายและบางคนถึงขั้นเสียชีวิต</p>
      <p>ที่มา : <a href="https://www.cnet.com/news/uber-will-audio-record-us-rides-for-safety/">Cnet</a></p>
    </article>
  </body>
</html>