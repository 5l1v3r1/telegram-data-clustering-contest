<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41020/pakistani-bride-wears-jewellery-made-of-tomatoes"/>
    <meta property="og:site_name" content="Metro Vaartha"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="വിവാഹത്തിന് തക്കാളി കൊണ്ടുള്ള ആഭരണങ്ങളണിഞ്ഞ് വധു"/>
    <meta property="og:description" content="സ്വർണമോ വജ്രമോ ആഭരണങ്ങളണിഞ്ഞ് സുന്ദരിമാരായാണ് പൊതുവേ വിവാഹ ദിവസം വധു വേദിയിലെത്തുക. എന്നാൽ പാക്കിസ്ഥാനിലെ ഒരു വധു വിവാഹദിവസമെത്തിയത് അൽപ്പം വ്യത്യസ്തമായാണ്. തക്കാളി കൊണ്ടുള്ള ആഭരണങ്ങളാണിവർ ധരിച്ചിരുന്നത്. വളയും മാലയും കമ്മലും എന്തിനേറെ പറയാൻ നെറ്റിച്ചുട്ടി വരെ തക്കാളി."/>
  </head>
  <body>
    <article>
      <h1>വിവാഹത്തിന് തക്കാളി കൊണ്ടുള്ള ആഭരണങ്ങളണിഞ്ഞ് വധു </h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>വളയും മാലയും കമ്മലും എന്തിനേറെ പറയാൻ നെറ്റിച്ചുട്ടി വരെ തക്കാളി. വിവാഹത്തിന് വീട്ടുകാർ മൂന്ന് പെട്ടി നിറയെ തക്കാളികൾ നൽകിയെന്നാണ് ഈ യുവതി പറയുന്നത്.</p>
      <p>സ്വർണമോ വജ്രമോ ആഭരണങ്ങളണിഞ്ഞ് സുന്ദരിമാരായാണ് പൊതുവേ വിവാഹ ദിവസം വധു വേദിയിലെത്തുക. എന്നാൽ പാക്കിസ്ഥാനിലെ ഒരു വധു വിവാഹദിവസമെത്തിയത് അൽപ്പം വ്യത്യസ്തമായാണ്. തക്കാളി കൊണ്ടുള്ള ആഭരണങ്ങളാണിവർ ധരിച്ചിരുന്നത്. വളയും മാലയും കമ്മലും എന്തിനേറെ പറയാൻ നെറ്റിച്ചുട്ടി വരെ തക്കാളി.</p>
      <p>ഒരു പ്രാദേശിക മാധ്യമ പ്രവർത്തകൻ ട്വിറ്ററിലൂടെ ഈ വധുവിന്‍റെ വിഡിയോ പുറത്ത് വിട്ടതോടെയാണ് സോഷ്യൽ മീഡിയ സംഭവം ഏറ്റെടുത്തത്. പാക്കിസ്ഥാനിൽ കഴിഞ്ഞ കുറച്ചു നാളുകളായി പച്ചക്കറി വില കുതിച്ചുയരുകയാണ്. ഒരു കിലോ തക്കാളിയ്ക്ക് 300 രൂപ വരെ ആയിരുന്നു. ഈ സാഹചര്യത്തിലാണ് യുവതി ഇങ്ങനെ ചെയ്തത്.</p>
      <figure>
        <img src="http://www.metrovaartha.com/uploads/ckeditor_files/1574244112_tomato1.jpg"/>
      </figure>
      <p>വിവാഹത്തിന് വീട്ടുകാർ മൂന്ന് പെട്ടി നിറയെ തക്കാളികൾ നൽകിയെന്നാണ് ഈ യുവതി പറയുന്നത്. സ്വര്‍ണവും വിലേയേറിയത് തന്നെയാണ്. എന്നാൽ ഇപ്പോൾ തക്കാളിയും വളരെ വിലയേറിയിരിക്കുകയാണ്. അതുകൊണ്ടാണ് സ്വർണാഭരണങ്ങൾക്ക് പകരം ഞാൻ തക്കാളി തെരഞ്ഞെടുത്തത് എന്നും യുവതി പറയുന്നു. മക്കളുടെ വിവാഹത്തിന് മാതാപിതാക്കൾ തക്കാളി നൽകുകയാണെങ്കിൽ എല്ലാം നൽകിയെന്ന് തന്നെ പറയാമെന്നും ഇവർ കൂട്ടിച്ചേർത്തു.</p>
      <p>തക്കാളി ദൗർലഭ്യം രൂക്ഷമായതാണ് പാക്കിസ്ഥാനിൽ വില കുത്തനെ ഉയരാൻ കാരണം. തുടർന്ന് ഇന്ത്യ അടക്കമുള്ള രാജ്യങ്ങളിൽ നിന്ന് ഇറക്കുമതിയും ചെയ്തിരുന്നു. തക്കാളി ക്ഷാമം രൂക്ഷമായതോടെ പാക്കിസ്ഥാനിലെ മോഷ്ടാക്കൾ ഇപ്പോൾ തക്കാളിയാണ് നോട്ടമിട്ടിരിക്കുന്നത്.</p>
      <p> </p>
      <figure>
        <iframe data-src="https://twitter.com/nailainayat/status/1196512658440278018?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>