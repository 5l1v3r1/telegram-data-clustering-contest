<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/realov-odgovor-bejlu-tako-to-radi-ozbiljan-veliki-klub-najveci-na-svetu/342979"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Realov odgovor Bejlu... Tako to radi ozbiljan, veliki klub - najveći na svetu"/>
    <meta property="og:description" content="Koliko god da se taj isti klub ogrešio o njega, neke crvene linije nije smeo da pređe..."/>
  </head>
  <body>
    <article>
      <h1>Realov odgovor Bejlu... Tako to radi ozbiljan, veliki klub - najveći na svetu</h1>
      <h2>Koliko god da se taj isti klub ogrešio o njega, neke crvene linije nije smeo da pređe...</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b><a href="https://www.mozzartsport.com/fudbal/vesti/bejl-se-rugao-realu-posle-mijatoviceve-izjave-madrid-mu-ovo-nece-oprostiti/342927">Potez Gereta Bejla da se posle utakmice sa Mađarskom i plasmana Velsa na EURO 2020. godine, kada se slikao pored zastave svoje zemlje na kojoj je pisalo: <i>Vels. Golf. Madrid</i>. Pa ispod: <i>Tim redom</i>;</a></b> izazvao je mnogo bure u Španiji, pre svega među navijačima Kraljevskog kluba koji takav gest ne mogu da mu oproste.</p>
      <p>Podsetimo, sve to inicirala je nedavna izjava <b>Peđe Mijhatovića </b>u kojoj je slavni crnogorski as kritikovao <b>Bejla </b>da nije dovoljno posvećen Realu. <b>Mijatović </b>je tada rekao da su <b>Bejlovi </b>prioriteti igranje za Vels, pa igranje golfa i tek onda igranje za Real. Zamerio je Velšaninu da je nepouzdan i da Real nikada ne zna kada može da računa na njega zbog stalnih povreda i nedostatka motiva, ali da pravo lice pokazuje kada na red dođu utakmice za reprezentaciju.</p>
      <p>Najplaćeniji igrač Madriđana sačekao je svojih pet minuta i po mnogima odgovorio neprikladno.</p>
      <p>Na reakciju sa Santijago Bernabeua čekalo se dugo, ali na kraju smo je dočekali. Preko svog neslužbenog "glasila" - <i>Marke</i>, iz kluba su odregovali onako kako i pristaje najvećem na svetu - Real Madridu.</p>
      <p><b><i>"Postoje gestovi koje fudbaleri ne bi trebalo da prave, da jednostavno pređu preko nekih stvari. Ono što je Geret Bejl uradio u utorak uveče jedan je tih slučajeva. Jasno da je poziranje ispod onakvog natpisa nije lepo prihvaćeno među navijačima Reala, ali to nije promenilo ono što ono što oni misle o njemu - da je najbolji igrač kog Real trenutno ima u sastavu"</i></b>, piše <i>Marka</i>.</p>
      <p>Relevantni izvori iz klupske uprave još su preko ovog lista poručili da će <b>Bejl </b>biti važan šraf do kraja sezone, odnosno <i>"da ne dolazi u obzir nikakva prodaja na zimu, jer Geret Bejl će ponovo biti ključ uspeha"</i>.</p>
      <p>Kako god da se ovaj sukob završi, čak i ako ga <b>Zinedin Zidan</b> precrta, uprkos ovakvim najavama, ovo je svakako primer ispravne reakcije ozbiljnog, velikog kluba, koji se trudi da izbegne cirkus. A Bejl? Onakav Bejl, Bejl od utorka uveče, pokazao je da nije dostojan dresa Kraljevskog kluba. Koliko god da se taj isti klub ogrešio o njega. Neke crvene linije nije smeo da pređe...</p>
      <p>
        <i><b>Foto</b>: Reuters</i>
      </p>
    </article>
  </body>
</html>