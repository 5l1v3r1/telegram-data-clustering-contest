<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200090"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="চাঁপাইনবাবগঞ্জে ১২ জনের ৪৪ হাজার টাকা জরিমানা"/>
    <meta property="og:description" content="চাঁপাইনবাবগঞ্জে গুজব ছড়িয়ে লবণ কেনাবেচার অভিযোগে ক্রেতা ও বিক্রেতাসহ ১২ জনকে ৪৪ হাজার টাকা অর্থদণ্ড প্রদান করেছেন ভ্রাম্যমাণ আদালত। ভোক্তা অধিকার আইনে তাদেরকে এ জরিমানা করা হয়েছে।গতকাল বিকাল থেকে রাত পর্যন্ত শহরের তহাবাজার, পাওয়ার হাউস মোড়, নিউমার্কেট ও শিবগঞ্জ এলাকায় পুলিশ অভিযান চালায়। এ সময় সদর থেকে ক্রেতা-বিক্রেতাসহ ১১ জনকে এবং শিবগঞ্জ থেকে একজনকে আটক করা হয়। পরে রাতে তাদের ভ্রম্যামাণ আদালতের মাধ্যমে অর্থদণ্ড অনাদায়ে ৩ থেকে ৭ দিন পর্যন্ত কারাদণ্ডের আদেশ প্রদান করা হলে অর্থদণ্ড পরিশোধ করে আটককৃতরা মুক্ত হন।ভ্রাম্যমাণ আদালতের বিচারক ও উপজেলা নির্বাহী অফিসার মো. আলমগীর হোসেন জানান, দেশে লবণের কোন সংকট নেই। এছাড়া জেলায় পর্যাপ্ত পরিমাণ লবণ রয়েছে। যারা গুজব ছড়াচ্ছে, তাদেরকে সনাক্ত করে আইনের আওতায় আনা হবে।"/>
  </head>
  <body>
    <article>
      <h1>চাঁপাইনবাবগঞ্জে ১২ জনের ৪৪ হাজার টাকা জরিমানা</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">অনলাইন ডেস্ক</a></address>
      <p>চাঁপাইনবাবগঞ্জে গুজব ছড়িয়ে লবণ কেনাবেচার অভিযোগে ক্রেতা ও বিক্রেতাসহ ১২ জনকে ৪৪ হাজার টাকা অর্থদণ্ড প্রদান করেছেন ভ্রাম্যমাণ আদালত। ভোক্তা অধিকার আইনে তাদেরকে এ জরিমানা করা হয়েছে।</p>
      <p>গতকাল বিকাল থেকে রাত পর্যন্ত শহরের তহাবাজার, পাওয়ার হাউস মোড়, নিউমার্কেট ও শিবগঞ্জ এলাকায় পুলিশ অভিযান চালায়। এ সময় সদর থেকে ক্রেতা-বিক্রেতাসহ ১১ জনকে এবং শিবগঞ্জ থেকে একজনকে আটক করা হয়। পরে রাতে তাদের ভ্রম্যামাণ আদালতের মাধ্যমে অর্থদণ্ড অনাদায়ে ৩ থেকে ৭ দিন পর্যন্ত কারাদণ্ডের আদেশ প্রদান করা হলে অর্থদণ্ড পরিশোধ করে আটককৃতরা মুক্ত হন।</p>
      <p>ভ্রাম্যমাণ আদালতের বিচারক ও উপজেলা নির্বাহী অফিসার মো. আলমগীর হোসেন জানান, দেশে লবণের কোন সংকট নেই। এছাড়া জেলায় পর্যাপ্ত পরিমাণ লবণ রয়েছে। যারা গুজব ছড়াচ্ছে, তাদেরকে সনাক্ত করে আইনের আওতায় আনা হবে।</p>
      <p>এই বিভাগের সর্বাধিক পঠিত</p>
    </article>
  </body>
</html>