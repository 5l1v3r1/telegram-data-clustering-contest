<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/volkswagen-id-space-vizzion-spaja-to-najlepsie-z-modelov-gt-a-suv/"/>
    <meta property="og:site_name" content="TECHBOX"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Volkswagen ID. SPACE VIZZION spája to najlepšie z modelov GT a SUV"/>
    <meta property="og:description" content="Volkswagen predstavil už siedmy koncept elektromobilu z rodiny ID., tentokrát s názvom ID. SPACE VIZZION, ktorý odkazuje aj na jeho priestrannosť."/>
  </head>
  <body>
    <article>
      <h1>Volkswagen ID. SPACE VIZZION spája to najlepšie z modelov GT a SUV</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Stanislav Vinc</a></address>
      <p>
        <b>Elektromobilov značky Volkswagen zatiaľ na cestách veľa nevidieť, no to automobilke nebráni v tom, aby predstavila už siedmy koncept do rodiny ID. Volkswagen ID. SPACE VIZZION má ísť do výroby už v roku 2022.</b>
      </p>
      <p>Volkswagen pri príležitosti spustenia výroby elektromobilu ID.3 oznámil, že jeho výroba ej vďaka platforme MEB o 40 % lacnejšia, ako v prípade elektrického modelu e-Golf. O to viac sa tak môžeme tešiť, že automobilka predstavila ďalší koncept postavený na tejto platforme.</p>
      <figure>
        <img src="https://techbox.dennikn.sk/wp-content/uploads/2019/11/Volkswagen-ID.-SPACE-VIZZION-2.jpg"/>
        <figcaption>
          <cite>ZDROJ | Volkswagen</cite>
        </figcaption>
      </figure>
      <p>Nemecká automobilka sa pri tvorbe dizajnu konceptu ID. SPACE VIZZION zamerala hlavne na priestrannosť a aerodynamiku. Aj preto sa napokon môže pochváliť tým, že novinka v tejto oblasti dosahuje s koeficientom odporu vzduchu 0,24 hodnoty hodné modelu Gran Turismo. Priestrannosťou však má mať bližšie skôr k SUV.</p>
      <figure>
        <img src="https://techbox.dennikn.sk/wp-content/uploads/2019/11/Volkswagen-ID.-SPACE-VIZZION-9.jpg"/>
        <figcaption>
          <cite>ZDROJ | Volkswagen</cite>
        </figcaption>
      </figure>
      <p>Vďaka nízkemu odporu vzduchu poskytnú batérie s celkovou kapacitou 82 kWh dojazd na úrovni 590 kilometrov (WLTP). Pohon s výkonom 250 kW na všetky štyri kolesá sa napokon postará o zrýchlenie z 0 na 100 km/h za 5,4 sekundy.</p>
      <figure>
        <img src="https://techbox.dennikn.sk/wp-content/uploads/2019/11/Volkswagen-ID.-SPACE-VIZZION-5.jpg"/>
        <figcaption>
          <cite>ZDROJ | Volkswagen</cite>
        </figcaption>
      </figure>
      <slideshow>
        <figure>
          <img src="https://techbox.dennikn.sk/wp-content/uploads/2019/11/Volkswagen-ID.-SPACE-VIZZION-1-988x553.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Volkswagen-ID.-SPACE-VIZZION-4-1328x744.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Volkswagen-ID.-SPACE-VIZZION-7-1328x741.jpg"/>
        </figure>
      </slideshow>
      <p>Po vzore elektromobilov značky Tesla ponúkne ID. SPACE VIZZION aj priestranný dotykový displej s uhlopriečkou 15,6“, ktorý bude slúžiť na ovládanie väčšiny prvkov vozidla. Vodič však bude mať k dispozícii aj head-up displej, ktorý by mal podľa automobilky bližšie k rozšírenej realite.</p>
      <figure>
        <img src="https://techbox.dennikn.sk/wp-content/uploads/2019/11/Volkswagen-ID.-SPACE-VIZZION-6.jpg"/>
        <figcaption>
          <cite>ZDROJ | Volkswagen</cite>
        </figcaption>
      </figure>
      <p>Všetky spomínané parametre a vizuály sú samozrejme pre konečného spotrebiteľa irelevantné, pokiaľ ide iba o koncept. Volkswagen však v tomto prípade jednoznačne hovorí, že z konceptu ID. SPACE VIZZION v dohľadnej dobe vznikne aj produkčná verzia, ktorú predstaví už koncom roka 2021.</p>
      <figure>
        <img src="https://techbox.dennikn.sk/wp-content/uploads/2019/11/Volkswagen-ID.-SPACE-VIZZION-8.jpg"/>
        <figcaption>
          <cite>ZDROJ | Volkswagen</cite>
        </figcaption>
      </figure>
      <p>Scott Keogh, generálny riaditeľ Volkswagen of America prezradil portáli <a href="https://electrek.co/2019/11/20/volkswagen-rolls-out-the-2022-id-space-vizzion-its-gazzionlith-ev-concept/">Electrek</a>, že produkčná verzia tohto konceptu dorazí do predaja už v priebehu 2022, samozrejme pod iným názvom.</p>
      <footer><b>Zdroj: </b><a href="https://www.volkswagen-newsroom.com/en/press-releases/world-premiere-id-space-vizzion-concept-car-displays-perfect-aerodynamics-and-ample-space-in-los-angeles-5602">Volkswagen</a>,<a href="https://electrek.co/2019/11/20/volkswagen-rolls-out-the-2022-id-space-vizzion-its-gazzionlith-ev-concept/">Electrek</a></footer>
    </article>
  </body>
</html>