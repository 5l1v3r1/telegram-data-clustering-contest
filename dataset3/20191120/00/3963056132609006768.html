<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/vaticano/usa_trump_israele_gaza_vaticano_papa_francesco_insediamenti-4875264.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Il Vaticano prende le distanze dagli Usa sul via libera agli insediamenti in Cisgiordania"/>
    <meta property="og:description" content="Bangkok (Thailandia) – Il Papa ha preso le distanze dagli Stati Uniti che hanno annunciato di non ritenete più illegittimi gli insediamenti israeliani in Cisgiordania, come invece era..."/>
  </head>
  <body>
    <article>
      <h1>Il Vaticano prende le distanze dagli Usa sul via libera agli insediamenti in Cisgiordania</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Franca Giansoldati</a></address>
      <p>Bangkok (Thailandia) – Il Papa ha preso le distanze dagli Stati Uniti che hanno annunciato di non ritenete più illegittimi gli insediamenti israeliani in Cisgiordania, come invece era accaduto fino a ora. Il cambiamento di politica estera americana, resa nota da Trump, rischia di incendiare il Medio Oriente e «minare ulteriormente il processo di pace israelo-palestinese e la già fragile stabilità regionale». Il Vaticano ha espresso la sua posizione negativa attraverso un comunicato diffuso in serata nel quale ripete che la soluzione nel conflitto israelo-palestinese è di arrivare a due stati per due popoli. </p>
      <p>«La Santa Sede sostiene il diritto dello Stato d’Israele a vivere in pace e sicurezza entro i confini riconosciutigli dalla comunità internazionale, ma lo stesso diritto appartiene al popolo palestinese e deve essere riconosciuto, rispettato e attuato».</p>
      <p>IL Vaticano invita israeliani e palestinesi a riprendere i negoziati con l’appoggio della Comunità internazionale e in osservanza delle Risoluzioni delle Nazioni Unite che, in passato, si sono sempre espresse negativamente sugli insediamenti in Cisgiordania.</p>
      <p>Il portavoce del Presidente palestinese Abu Mazen ha definito la decisione degli Stati Uniti “nulla, inaccettabile e da condannare”.</p>
      <footer>Ultimo aggiornamento: 15:11<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/video/mondo/usa_le_colonie_israeliane_non_piu_illegali-4872713.html"/>
      </related>
    </article>
  </body>
</html>