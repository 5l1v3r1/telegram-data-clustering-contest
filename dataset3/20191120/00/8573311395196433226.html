<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/news/approfondimenti/2019/11/20/vanity-fair-a-lezione-di-autodifesa"/>
    <meta property="og:site_name" content="VANITY FAIR"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Noi di Vanity Fair a lezione di autodifesa"/>
    <meta property="og:description" content="In occasione del 25 novembre, la giornata internazionale contro la violenza sulle donne, la redazione di Vanity Fair ha partecipato a un corso di autodifesa. Ecco che cosa abbiamo imparato"/>
  </head>
  <body>
    <article>
      <h1>Noi di Vanity Fair a lezione di autodifesa</h1>
      <address><time datetime="2019-11-20T00:00:00+00:00">20 Nov 2019</time> by <a rel="author" href="https://www.vanityfair.it/author/nverdelli" target="_blank">Nina Verdelli</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/19215707/antiviolenza-L-950x684.png"/>
        </figure>
        <figure>
          <img src="https://images.vanityfair.it/gallery/116816/Big/ccc52bcb-be80-43ff-8cc4-aa41fb7c0830.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>La redazione di Vanity Fair ha partecipato alla lezione «A difendersi si impara» organizzata dalla Scuola Internazionale Etica e Sicurezza.</figcaption>
        </figure>
        <figure>
          <img src="https://images.vanityfair.it/gallery/116816/Big/35d2b7fb-094f-41ab-839b-46862ecb4973.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>La Scuola Internazionale Etica e Sicurezza ha messo a disposizione delle T-shirt brandizzate per l'occasione.</figcaption>
        </figure>
        <figure>
          <img src="https://images.vanityfair.it/gallery/116816/Big/98133cad-46af-41da-b547-e04aec032a69.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Comincia la lezione, la parola alla dottoressa Paola Guerra, fondatrice e direttrice della Scuola Internazionale Etica e Sicurezza.</figcaption>
        </figure>
        <figure>
          <img src="https://images.vanityfair.it/gallery/116816/Big/f3472acc-bc31-44c0-bfe3-81c1060f019f.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Lo psicologo Lorenzo Campese spiega il prossimo esercizio.</figcaption>
        </figure>
        <figure>
          <img src="https://images.vanityfair.it/gallery/116816/Big/6a78a10c-ee5b-4d08-a06b-8bb1d6cb889b.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Primo compito: disegnare un simbolo del pericolo.</figcaption>
        </figure>
        <figure>
          <img src="https://images.vanityfair.it/gallery/116816/Big/0f4893cf-0344-4180-948b-f7c25291b86d.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Secondo compito: disporsi in due file tenendo alzato il simbolo raffigurante il pericolo.</figcaption>
        </figure>
        <figure>
          <img src="https://images.vanityfair.it/gallery/116816/Big/c845da2b-db59-46cd-8eb0-216cd8023644.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Terzo compito: fermare il simbolo del pericolo quando lo percepiamo troppo vicino.</figcaption>
        </figure>
        <figure>
          <img src="https://images.vanityfair.it/gallery/116816/Big/b33268d5-413b-4c89-8119-026acec39f36.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Fondamentale è imparare a dire: «No».</figcaption>
        </figure>
        <figure>
          <img src="https://images.vanityfair.it/gallery/116816/Big/82f70930-26b1-4434-9f24-6723ff2d6bbd.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Davide Mantovan, avvocato, criminologo e security consultant, ci illustra alcune mosse pratiche per metterci in salvo in caso di aggressione.</figcaption>
        </figure>
        <figure>
          <img src="https://images.vanityfair.it/gallery/116816/Big/a992db22-97f6-4af1-b188-249efbd47708.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Poi chiede a noi partecipanti di replicarle.</figcaption>
        </figure>
        <figure>
          <img src="https://images.vanityfair.it/gallery/116816/Big/36d02e3a-1dba-4b97-832a-e4d8db1c9f09.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>La lezione si conclude con un monito di Paola Guerra: ricordate di ripetervi «io valgo perché sono».</figcaption>
        </figure>
        <figcaption>La redazione di Vanity Fair impara a difendersi (foto Lele Sandrini)</figcaption>
      </slideshow>
      <p>
        <b>In occasione del 25 novembre, la giornata internazionale contro la violenza sulle donne, la redazione di Vanity Fair ha partecipato a un corso di autodifesa. Ecco che cosa abbiamo imparato</b>
      </p>
      <slideshow>
        <figure>
          <img src="https://images.vanityfair.it/gallery/116816/Big/ccc52bcb-be80-43ff-8cc4-aa41fb7c0830.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>La redazione di Vanity Fair ha partecipato alla lezione «A difendersi si impara» organizzata dalla Scuola Internazionale Etica e Sicurezza.</figcaption>
        </figure>
        <figure>
          <img src="https://images.vanityfair.it/gallery/116816/Big/35d2b7fb-094f-41ab-839b-46862ecb4973.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>La Scuola Internazionale Etica e Sicurezza ha messo a disposizione delle T-shirt brandizzate per l'occasione.</figcaption>
        </figure>
        <figure>
          <img src="https://images.vanityfair.it/gallery/116816/Big/98133cad-46af-41da-b547-e04aec032a69.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Comincia la lezione, la parola alla dottoressa Paola Guerra, fondatrice e direttrice della Scuola Internazionale Etica e Sicurezza.</figcaption>
        </figure>
        <figure>
          <img src="https://images.vanityfair.it/gallery/116816/Big/f3472acc-bc31-44c0-bfe3-81c1060f019f.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Lo psicologo Lorenzo Campese spiega il prossimo esercizio.</figcaption>
        </figure>
        <figure>
          <img src="https://images.vanityfair.it/gallery/116816/Big/6a78a10c-ee5b-4d08-a06b-8bb1d6cb889b.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Primo compito: disegnare un simbolo del pericolo.</figcaption>
        </figure>
        <figure>
          <img src="https://images.vanityfair.it/gallery/116816/Big/0f4893cf-0344-4180-948b-f7c25291b86d.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Secondo compito: disporsi in due file tenendo alzato il simbolo raffigurante il pericolo.</figcaption>
        </figure>
        <figure>
          <img src="https://images.vanityfair.it/gallery/116816/Big/c845da2b-db59-46cd-8eb0-216cd8023644.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Terzo compito: fermare il simbolo del pericolo quando lo percepiamo troppo vicino.</figcaption>
        </figure>
        <figure>
          <img src="https://images.vanityfair.it/gallery/116816/Big/b33268d5-413b-4c89-8119-026acec39f36.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Fondamentale è imparare a dire: «No».</figcaption>
        </figure>
        <figure>
          <img src="https://images.vanityfair.it/gallery/116816/Big/82f70930-26b1-4434-9f24-6723ff2d6bbd.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Davide Mantovan, avvocato, criminologo e security consultant, ci illustra alcune mosse pratiche per metterci in salvo in caso di aggressione.</figcaption>
        </figure>
        <figure>
          <img src="https://images.vanityfair.it/gallery/116816/Big/a992db22-97f6-4af1-b188-249efbd47708.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>Poi chiede a noi partecipanti di replicarle.</figcaption>
        </figure>
        <figure>
          <img src="https://images.vanityfair.it/gallery/116816/Big/36d02e3a-1dba-4b97-832a-e4d8db1c9f09.JPG"/>
          <figcaption><b>La redazione di Vanity Fair impara a difendersi (foto Lele Sandrini)</b><br/>La lezione si conclude con un monito di Paola Guerra: ricordate di ripetervi «io valgo perché sono».</figcaption>
        </figure>
        <figcaption>La redazione di Vanity Fair impara a difendersi (foto Lele Sandrini)</figcaption>
      </slideshow>
      <p>Una volta ho fatto un sogno: entravo in un ascensore angusto e, poco prima che si chiudessero le porte, si infilava con me un uomo corpulento e sudaticcio, con lo sguardo obliquo e le labbra umide. Mi ricordava Romey Clifford, l’avvocato unto e colluso del film <i>Il cliente</i>. <b>Nel sogno, quell’uomo mi faceva paura. Sapevo che voleva farmi del male. Ma io non riuscivo a reagire</b>: né un urlo né un calcio né il benché minimo tentativo di difesa. Me ne stavo lì, immobile e terrorizzata, come un animale prima del macello.</p>
      <p>Scoprirò molto più avanti che quella reazione, per fortuna solo sognata, si chiama «<i>freezing</i>» e rappresenta uno sconsigliato, ma purtroppo comune, riflesso delle donne durante le aggressioni. Aggressioni che non danno segno di diminuire: <b>in Italia, in media, muoiono tre donne a settimana, il 72 per cento delle quali, calcola Eures, per mano di un partner, un ex o un familiare</b>. Non solo: l’Istat stima che siano 8 milioni e 816 mila (ovvero il 43,6 per cento) le donne fra i 14 e i 65 anni che abbiano subito molestie almeno una volta nella vita.<br/>Ma come fare se, di fronte all’attacco, ti paralizzi come è successo nel mio sogno? Tutto si impara, anche a proteggersi. A tal proposito, <b>in vista del 25 novembre, la giornata mondiale contro la violenza di genere, noi della redazione di <i>Vanity Fair</i> abbiamo espresso il desiderio di partecipare a un corso di autodifesa</b>. D’altra parte, nemmeno il settore giornalistico è immune ai soprusi: da un’indagine della Federazione Nazionale della Stampa Italiana è emerso che l’85 per cento delle giornaliste dipendenti nei media ha dichiarato di aver subito almeno una molestia nel corso della propria attività professionale.</p>
      <p>In nostro aiuto è arrivata la <a href="https://www.scuolaeticaesicurezza.eu/">Scuola Internazionale Etica &amp; Sicurezza</a> con <b><i>A Difendersi si impara</i>, un’iniziativa rivolta ad aziende, enti e associazioni</b>. Due ore di lezione (ma il pacchetto è modulabile a seconda delle esigenze) divise in tre momenti: un’introduzione a cura di Paola Guerra, fondatrice e direttrice della scuola, una sessione di psicologia e una parte pratica.</p>
      <p>La dottoressa Guerra è partita dalla <a href="https://www.esteri.it/mae/approfondimenti/20090827_allegato2_it.pdf">dichiarazione delle Nazioni Unite sull’eliminazione della violenza contro le donne</a> che, nel 1993, ha definito la violenza di genere come «qualsiasi atto che provochi o possa provocare danni fisici, sessuali o psicologici alle donne, incluse le minacce di tali atti, la coercizione o la privazione arbitraria della libertà, sia che si verifichi nella vita pubblica o privata». Rientrano nella categoria: percosse, spinte, contusioni, stupri, molestie, allusioni, minacce, insulti, svilimento e isolamento. La cosa più importante di fronte a uno, o più, di tali comportamenti, sottolinea Guerra, è <b>saper dire: «No».</b></p>
      <p>A questo punto è subentrato Lorenzo Campese, psicologo e coach, a spiegarci come fare. Ha distribuito un foglio e un pennarello a tutte le partecipanti. Lo scopo: raffigurare un simbolo di pericolo. Poi, ci ha divise in due file e ha chiesto a una fila di avanzare verso l’altra tenendo il disegno di fronte al volto. Quando la fila ferma sentiva il pericolo avvicinarsi doveva urlare: «Stop». Alla terza ripetizione dell’esercizio, ci siamo rese conto che, a mano a mano, ciascuna alzava la barriera sempre prima.</p>
      <p>Ma ci sono anche modi per non finire nel radar di un possibile carnefice. Innanzitutto, la strategia migliore è essere sempre presenti a se stesse. Quindi, <b>in situazioni ambigue come strade buie o isolate, vietato farsi distrarre dallo smartphone</b>: è bene, invece, camminare mantenendo le antenne tese verso potenziali rischi, e con una postura altera tale da non generare nell’altro l’idea di vulnerabilità.</p>
      <p>«<b>Il predatore, infatti, cerca la vittima più indifesa, non la più bella</b>», aggiunge Davide Mantovan, avvocato, criminologo e security consultant, prima di illustrarci alcune mosse pratiche per metterci in salvo in caso di aggressione. <b>La prima regola è: se penso di non poter contrastare fisicamente l’assalitore, meglio puntare alla fuga. La seconda: se attaccata, è fondamentale evitare di cadere</b>. Come? Cercando la stabilità e l’equilibrio, allontanando i piedi sull’asse sagittale e flettendo leggermente le ginocchia. La terza: se non posso fuggire, mi tocca contrattaccare. Davide ci ha spiegato e fatto provare le mosse consigliate in rapida successione: divaricare le gambe, alzare i palmi di fronte al volto come schermo, colpire il naso dell’aggressore a mano aperta per stordirlo. Se non sufficiente, con i pollici artigliare gli occhi, poi staccare una mano, compiere una rotazione con il braccio e, con pugno chiuso, colpire i genitali, possibilmente dal basso verso l’alto, in modo da causare maggior dolore. Appena possibile, scappare. A fine pratica, Mantovan ci ha ricordato che, per trasformare questi gesti in automatismi, occorrerebbe ripeterli almeno 2500 – 3000 volte.</p>
      <p>La lezione si è conclusa con un consiglio valido sempre: per pretendere il rispetto degli altri, bisogna prima essere consapevoli che il proprio valore deriva dal mero fatto che esistiamo. Ripetiamoci dunque più volte al giorno: <b>io valgo perché sono</b>. Tornerà utile non esclusivamente nei momenti di pericolo, ma tutte le volte che un uomo proverà a sminuirci solo perché siamo donne.</p>
    </article>
  </body>
</html>