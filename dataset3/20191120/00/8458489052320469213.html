<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/hyundai-laka-na-studii-sveho-plug-in-hybridniho-suv-predstavi-se-v-la-4587"/>
    <meta property="og:site_name" content="fDrive.cz"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Hyundai láká na studii svého plug-in hybridního SUV. Představí se v LA"/>
    <meta property="og:description" content="Studie SUV bude mít plug-in hybridní pohon Premiéru bude mít na autosalonu AutoMobility v Los Angeles"/>
  </head>
  <body>
    <article>
      <h1>Hyundai láká na studii svého plug-in hybridního SUV. Představí se v LA</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Patrik Svatoš</a></address>
      <ul>
        <li>
          <b>Studie SUV bude mít plug-in hybridní pohon</b>
        </li>
        <li>
          <b>Premiéru bude mít na autosalonu AutoMobility v Los Angeles</b>
        </li>
      </ul>
      <p>Společnost Hyundai Motor zveřejnila video a fotografii jako upoutávku na své SUV s externě nabíjitelným hybridním pohonem, která bude mít premiéru na autosalonu AutoMobility LA 2019. Jedná se o sedmý koncepční vůz designérského centra Hyundai v řadě studií.</p>
      <figure>
        <iframe src="https://www.youtube.com/embed/pmSej_9UpxY" width="640" height="360" data-service="Youtube" scrolling="no"/>
      </figure>
      <p>„<i>V oblasti designu neustále vyvíjíme inovativní řešení a prostřednictvím designérského stylu smyslné sportovnosti dodáváme našim produktům silný emocionální náboj</i>,“ řekl SangYup Lee, viceprezident a vedoucí globálního designérského centra Hyundai. Studie SUV je poháněna externě nabíjitelným hybridním systémem, který prozrazuje její zaměření na ekologický životní styl a vrozený harmonický vztah s prostředím, v němž jezdí.</p>
      <p>Maska chladiče je u stojícího vozidla uzavřená a neměnná. Jakmile se vůz rozjede, vykonává každá lamela v designu masky chladiče pohyby ve stanoveném sledu. Tím vzniká silný dojem dynamického pohybu vpřed. Dynamický charakter tohoto řešení má i významné funkční přínosy, protože dochází k usměrňování proudícího vzduchu k poháněcímu ústrojí, čímž je optimalizována aerodynamika a hospodárnost.</p>
      <related>
        <a href="https://fdrive.cz/clanky/po-vysavacich-a-susacich-se-spolecnost-dyson-pousti-i-do-vyroby-elektromobilu-4132"/>
        <a href="https://fdrive.cz/clanky/sesta-zakovska-studie-skody-auto-se-jmenuje-mountiaq-3820"/>
        <a href="https://fdrive.cz/clanky/tesla-mx-5-ani-tesla-ani-mazda-4148"/>
        <a href="https://fdrive.cz/clanky/studenti-skoda-auto-prestavi-suv-kodiaq-na-dvoudverovy-pick-up-3545"/>
        <a href="https://fdrive.cz/clanky/vedeli-jste-ze-elektrokola-prospivaji-zdravi-temer-stejne-jako-ta-klasicka-3441"/>
        <a href="https://fdrive.cz/clanky/vetsi-baterie-i-dojezd-a-prepracovany-design-to-je-modernizovany-hyundai-ioniq-3698"/>
      </related>
    </article>
  </body>
</html>