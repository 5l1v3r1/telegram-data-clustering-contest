<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/audi-e-tron-dostalo-stylovejsiho-sourozence-hraje-to-hlavne-na-design-4591"/>
    <meta property="og:site_name" content="fDrive.cz"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Audi e-tron dostalo stylovějšího sourozence. Hraje to hlavně na design"/>
    <meta property="og:description" content="e-tron Sportback je druhý elektrický model od Audi Sportback je SUV typu Coupé, které to hraje primárně na atraktivnější design K dispozici budou dvě kapacity baterie, menší 71kWh a větší 95kWh Dojezd dle cyklu WLTP je 347 kilometrů, v případě silnější baterie 446 kilometrů Na český trh vstoupí e-tron Sportback na jaře příštího roku"/>
  </head>
  <body>
    <article>
      <h1>Audi e-tron dostalo stylovějšího sourozence. Hraje to hlavně na design</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Patrik Svatoš</a></address>
      <ul>
        <li>
          <b>e-tron Sportback je druhý elektrický model od Audi</b>
        </li>
        <li>
          <b>Sportback je SUV typu Coupé, které to hraje primárně na atraktivnější design</b>
        </li>
        <li>
          <b>K dispozici budou dvě kapacity baterie, menší 71kWh a větší 95kWh</b>
        </li>
        <li>
          <b>Dojezd dle cyklu WLTP je 347 kilometrů, v případě silnější baterie 446 kilometrů</b>
        </li>
        <li>
          <b>Na český trh vstoupí e-tron Sportback na jaře příštího roku</b>
        </li>
      </ul>
      <p>Dnes v noci Audi představilo v Los Angeles e-tron Sportback. Druhý model z rodiny Audi e-tron to hraje více na styl. Co nabídne dále?</p>
      <p>Silnější e-tron Sportback má v útrobách 95kWh baterii (86,5 kWh je využitelných). Maximální výkon je 300 kW, tedy 400 koní a dojezd dle WLTP činí až 446 kilometrů. I nabíjení nabízí stejný výkon jako <a href="https://fdrive.cz/katalog/audi-e-tron">Audi e-tron</a>. Maximální nabíjecí výkon je tak 150 kW. Samozřejmě můžete využít i klasickou domácí zásuvku, ale to si vezměte pár dní volna. Audi e-tron Sportback nemá problém ani s třífázovou zásuvkou o výkonu 11 kW. Nabíjecí standard je samozřejmě CCS Combo a Mennekes.</p>
      <h3>Audi představilo e-tron Sportback. Co vše nabídne?</h3>
      <figure>
        <iframe src="https://www.youtube.com/embed/PPHLlEo5CqQ" width="640" height="360" data-service="Youtube" scrolling="no"/>
      </figure>
      <p>Audi e-tron Sportback má rozvor 2 928 milimetrů. Objem zavazadlového prostoru je 615 litrů, a to včetně 60litrové odkládací schránky pod přední kapotou. Po sklopení zadních sedadel se dostanete na 1 655 litrů zavazadlového prostoru. Samozřejmě, že zavazadelník nemusíte otevírat ručně, ale stačí švihnout nohou pod zadním nárazníkem.</p>
      <p>Ještě před interiérem se zastavíme u designu. Jak si můžete všimnout, Audi e-tron Sportback navazuje na populární vlnu. Není tomu tak dávno, co se představilo <a href="https://fdrive.cz/clanky/test-porsche-cayenne-s-zaostreno-na-technologie-2205">Porsche Cayenne</a> Coupé. Jedná se o segment, který odstartovalo BMW s modelem X6. Později se přidal například Mercedes a dnes jde o velmi populární vozy. A to i přesto, že co do praktičnosti, tak právě SUV ve stylu Coupé máji hned několik pih na kráse. Vybrat si však můžete ze 13 barev karosérie. Ve verzi S-line je Audi e-tron Sportback na 20palcových kolech. Ve standardu pak máte kola o jeden palec menší. Za co musíme Audi pochválit, je aerodynamický odpor. Ten dosahuje c<sub>x</sub> = 0,25 odporu vzduchu, čímž překonává sesterské Audi e-tron. Samozřejmě i na nový model si můžete pořídit virtuální zpětná zrcátka. Už Audi e-tron vynikal v rekuperaci a podobně je to i s verzí Sportback. Při brzdění z rychlosti 100 km/h jsou maximální hodnoty výkonových parametrů rekuperace Audi e-tron Sportback 300 Nm a 220 kW – stejně jako u sesterského modelu to je více než 70 procent výkonu poháněcí soustavy a více než u všech ostatních sériově vyráběných modelů.</p>
      <slideshow>
        <figure>
          <img src="https://cdn.24net.cz/5/obrazek/audi-e-tron-sportback-2020-31945"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31946"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31947"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31948"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31949"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31950"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31951"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31952"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31953"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31954"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31955"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31956"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31957"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31958"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31959"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31960"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31961"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31962"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31963"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31964"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31965"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31966"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31967"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31968"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31969"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31970"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31971"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31972"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31973"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31974"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31975"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31976"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31977"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31978"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31979"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31980"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31981"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31982"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31983"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31984"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31985"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31986"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31987"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31988"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31989"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31990"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31991"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31992"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31993"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31994"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31995"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31996"/>
        </figure>
        <figure>
          <img src="https://cdn.24net.cz/5/obrazek/audi-e-tron-sportback-2020-31997"/>
        </figure>
      </slideshow>
      <p>Při uvedení na trh bude k dispozici i slabší verze. Audi e-tron Sportback 50 quattro bude mít kapacitu baterie 71 kWh (64,7 kWh využitelných). Výkon činí 230 kW (300 koní) a 540 Nm točivého momentu. Tato verze zvládne dle WLTP na nabití ujet 347 kilometrů. Naopak hlavním modelem bude Audi e-tron Sportback 55 quattro s dojezdem dle WLTP až 446 kilometrů.</p>
      <p>V interiéru by mělo panovat dokonalé ticho, a to nejen díky tomu, že jde o elektromobil, ale automobilka se chlubí, že inženýři si dali velmi záležet na odhlučnění. Co se týká infotainmentu, tak tady žádné překvapení nehledejte. Audi e-tron Sportback sází na stejný infotainment jako Audi e-tron. Tedy dva displeje pod sebou. Další pak najdete před volantem, kterému Audi říká Virtual Cockpit. Ten má úhlopříčku 12,3 palce a rozlišení činí 1 920 × 720 pixelů. Využívat můžete i ovládání hlasem. O bezpečnostních systémech by ani nemusela být řeč, takové věci jako adaptivní tempomat, nouzové brzdění, hlídání jízdního pruhu, parkovací asistent nebo 360stupňová kamera jsou zde prakticky samozřejmostí.</p>
      <p>Audi e-tron Sportback, které sjíždí z linky bruselského montážního závodu, vstoupí na evropský trh na jaře 2020. V České republice bude e-tron Sportback k dispozici ve dvou výkonových verzích, v obou případech bude standardně prodloužená záruka na 4 roky / 120 000 kilometrů. Cena pro český trh ještě nebyla stanovena.</p>
      <h3>Technické parametry Audi e-tron Sportback (2020) 50 quattro</h3>
      <p>
        <a href="https://fdrive.cz/katalog/audi-e-tron-sportback-2020/specifikace/50-quattro">Kompletní specifikace</a>
      </p>
      <table bordered="">
        <tr>
          <th>Konstrukce</th>
          <td>SUV, 4 901 × 1 935 × 1 616 mm, ? kg</td>
        </tr>
        <tr>
          <th>Pohon</th>
          <td>Elektřina, hnaná náprava: 4×4</td>
        </tr>
        <tr>
          <th>Výkon</th>
          <td>300 koní, toč&amp;period; moment: 540 Nm</td>
        </tr>
        <tr>
          <th>Baterie</th>
          <td>71 kWh, konektory: CCS Combo, Mennekes</td>
        </tr>
        <tr>
          <th>Spotřeba</th>
          <td>?, dojezd: 347 km</td>
        </tr>
        <tr>
          <th>Infotainment</th>
          <td>10" dotykový displej</td>
        </tr>
        <tr>
          <th>Cena</th>
          <td/>
        </tr>
      </table>
      <related>
        <a href="https://fdrive.cz/clanky/audi-testuje-silnejsi-verzi-e-tronu-kolik-by-mohla-mit-koni-4540"/>
        <a href="https://fdrive.cz/clanky/audi-v-los-angeles-predstavi-nejen-audi-e-tron-sportback-4564"/>
        <a href="https://fdrive.cz/clanky/audi-e-tron-sportback-uz-nema-tajemstvi-byl-nafocen-pri-testovani-4405"/>
        <a href="https://fdrive.cz/clanky/audi-e-tron-gt-se-ukazuje-na-novych-fotkach-dorazi-v-roce-2020-3056"/>
        <a href="https://fdrive.cz/clanky/ford-ukaze-svuj-elektromobil-uz-18-listopadu-4485"/>
        <a href="https://fdrive.cz/clanky/uz-dnes-volvo-svetu-ukaze-svuj-prvni-elektromobil-konferenci-muzete-sledovat-i-vy-4433"/>
        <a href="https://fdrive.cz/clanky/prave-predstaveny-mercedes-benz-eqv-zaujme-90kwh-baterii-i-dojezdem-pres-400-km-4169"/>
      </related>
    </article>
  </body>
</html>