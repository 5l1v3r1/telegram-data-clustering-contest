<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/people/famiglie-reali/2019/11/20/charlene-wittstock-musona-beatrice-borromeo-charmant-tatiana-santo-domingo-esagerata-il-gala-per-la-festa-nazionale-di-monaco-ha-mille-sorprese/"/>
    <meta property="og:site_name" content="OGGI"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Charlene Wittstock musona, Beatrice Borromeo charmant, Tatiana Santo Domingo esagerata… il gala per la Festa nazionale di Monaco ha mille sorprese"/>
    <meta property="og:description" content="La principessa non cede alla ragion di Stato o all'immagine. E non nasconde le nubi nere che aleggiano sui Grimaldi. Mentre le altre donne di Palazzo..."/>
  </head>
  <body>
    <article>
      <h1>Charlene Wittstock musona, Beatrice Borromeo charmant, Tatiana Santo Domingo esagerata… il gala per la Festa nazionale di Monaco ha mille sorprese</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <figure>
        <a href="https://www.oggi.it/people/gallery/charlene-wittstock-musone-beatrice-borromeo-charmant-tatiana-santo-domingo-esagerata-il-gala-per-la-festa-nazionale-di-monaco-ha-mille-sorprese-guarda-le-foto/">
          <img src="https://static2.oggi.it/wp-content/uploads/sites/3/2019/11/gala-festa-monaco-645.jpg?v=1574241919"/>
        </a>
        <figcaption>Il gala per la Festa nazionale diMonaco riserva molte sorprese...<br/><a href="https://www.oggi.it/people/gallery/charlene-wittstock-musone-beatrice-borromeo-charmant-tatiana-santo-domingo-esagerata-il-gala-per-la-festa-nazionale-di-monaco-ha-mille-sorprese-guarda-le-foto/?origin=580411&amp;blog_origin=3">Foto</a> | <a href="https://www.oggi.it/video/personaggi/2019/11/20/charlene-wittstock-e-caroline-di-monaco-il-gelo-tra-le-principesse-continua-guarda-il-video/">Video</a></figcaption>
      </figure>
      <p>
        <b>La principessa non cede alla ragion di Stato o all’immagine. E non nasconde le nubi nere che aleggiano sui Grimaldi. Mentre le altre donne di Palazzo…</b>
      </p>
      <p>Charlene Wittstock sembra non trovare nulla per cui sorridere, nonostante siano giorni di festa per il Principato di Monaco. E non una festa qualsiasi, ma la Festa nazionale. Al punto che, dopo la cerimonia religiosa e il tradizionale balcone con tutti i Grimaldi (tranne Charlotte Casiraghi, come ormai capita sempre più spesso…), perfino al gala serale la principessa non teme di mostrarsi musona. Mentre le altre mogli di casa Grimaldi… riservano tante sorprese. Caroline compresa – <a href="https://www.oggi.it/people/gallery/charlene-wittstock-musone-beatrice-borromeo-charmant-tatiana-santo-domingo-esagerata-il-gala-per-la-festa-nazionale-di-monaco-ha-mille-sorprese-guarda-le-foto/">FOTO</a> | <a href="https://www.oggi.it/video/personaggi/2019/11/20/charlene-wittstock-e-caroline-di-monaco-il-gelo-tra-le-principesse-continua-guarda-il-video/">VIDEO 1</a> | <a href="https://www.oggi.it/video/personaggi/2019/11/19/charlene-wittstock-che-musi-lunghi-per-fortuna-ci-sono-jacques-e-gabriella-guarda-il-video/">VIDEO 2</a> | <a href="https://www.oggi.it/video/personaggi/2019/11/19/charlene-wittstock-in-total-white-per-la-festa-nazionale-di-monaco-ma-e-gelo-con-la-cognata-caroline-guarda-il-video/">VIDEO 3</a></p>
      <p>
        <a href="https://www.oggi.it/people/famiglie-reali/2019/11/19/charlene-wittstock-e-caroline-di-monaco-e-gelo-tra-le-principesse-anche-alla-festa-nazionale-di-monaco-non-si-degnano-di-uno-sguardo/">Charlene Wittstock e Caroline di Monaco, che gelo! Non si scambiano nemmeno uno sguardo per sbaglio… – GUARDA</a>
      </p>
      <p><b>IL GRANDE GELO CONTINUA</b> -Già, perché Charlene Wittstock e Caroline di Monaco sono decisamente ai ferri corti. E non si preoccupano di fare buon viso a cattivo gioco, per motivi istituzionali e di immagine. Anzi, anche durante la cerimonia religiosa hanno mostrato tutta la loro reciproca freddezza (<a href="https://www.oggi.it/people/famiglie-reali/2019/11/19/charlene-wittstock-e-caroline-di-monaco-e-gelo-tra-le-principesse-anche-alla-festa-nazionale-di-monaco-non-si-degnano-di-uno-sguardo/">GUARDA</a>). In mezzo, il principe Alberto di Monaco che sembra proprio non curarsi delle beghe di Palazzo. O almeno, di queste beghe di palazzo…</p>
      <p><a href="https://www.oggi.it/people/famiglie-reali/2019/11/19/ma-per-fortuna-ci-sono-i-principini-di-monaco-sul-balcone-di-palazzo-grimaldi-sono-adorabili/">Charlene Wittstock, i suoi figli salvano almeno il balcone… – LEGGI</a> | <a href="https://www.oggi.it/people/famiglie-reali/2019/11/19/ma-per-fortuna-ci-sono-i-principini-di-monaco-sul-balcone-di-palazzo-grimaldi-sono-adorabili/">FOTO</a> | <a href="https://www.oggi.it/people/famiglie-reali/2019/11/19/ma-per-fortuna-ci-sono-i-principini-di-monaco-sul-balcone-di-palazzo-grimaldi-sono-adorabili/">VIDEO</a></p>
      <p><b>LO STILE DELLE ALTRE</b> – Fatto sta, che perfino al gala serale a Palazzo Grimaldi, tra centinaia di invitati, Charlene Wittstock non si lascia andare nemmeno per sbaglio a un piccolo sorriso. Vestita in tailleur con fascia “reale” d’ordinanza, non dà molte soddisfazioni a chi credeva che fossero solo nubi passeggere… Mentre Caroline sorride a 64 denti come se nulla fosse, Beatrice Borromeo è sicuramente la più charmant: la moglie di Pierre Casiraghi è decisamente elegantissima in nero. E Tatiana Santo Domingo… bè, la moglie di Andrea Casiraghi questa volta ha davvero esagerato con il trucco. O no?</p>
      <p>
        <a href="https://www.oggi.it/people/famiglie-reali/2019/11/12/grace-kelly-avrebbe-90-anni-rivivi-la-favola-dellattrice-diventata-principessa-nelle-immagini-esclusive-di-oggi/">Chissà cosa direbbe Grace Kelly, che oggi avrebbe 90 anni… – GUARDA</a>
      </p>
      <related>
        <a href="https://www.oggi.it/people/famiglie-reali/2019/11/19/ma-per-fortuna-ci-sono-i-principini-di-monaco-sul-balcone-di-palazzo-grimaldi-sono-adorabili/"/>
        <a href="https://www.oggi.it/people/famiglie-reali/2019/11/20/charlene-wittstock-musona-beatrice-borromeo-charmant-tatiana-santo-domingo-esagerata-il-gala-per-la-festa-nazionale-di-monaco-ha-mille-sorprese/"/>
        <a href="https://www.oggi.it/people/gallery/charlene-wittstock-musone-beatrice-borromeo-charmant-tatiana-santo-domingo-esagerata-il-gala-per-la-festa-nazionale-di-monaco-ha-mille-sorprese-guarda-le-foto/"/>
        <a href="https://www.oggi.it/video/personaggi/2019/11/20/charlene-wittstock-e-caroline-di-monaco-il-gelo-tra-le-principesse-continua-guarda-il-video/"/>
        <a href="https://www.oggi.it/people/famiglie-reali/2019/11/19/charlene-wittstock-e-caroline-di-monaco-e-gelo-tra-le-principesse-anche-alla-festa-nazionale-di-monaco-non-si-degnano-di-uno-sguardo/"/>
        <a href="https://www.oggi.it/people/famiglie-reali/2018/11/20/charlene-e-alberto-con-i-gemelli-beatrice-e-pierre-con-i-figli-e-gli-altri-tutti-i-grimaldi-tranne-una-in-festa-a-monaco/"/>
      </related>
    </article>
  </body>
</html>