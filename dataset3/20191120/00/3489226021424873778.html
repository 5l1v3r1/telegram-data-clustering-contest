<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/syria-xaos-sthn-eparxia-intlimp-21-nekroi-apo-epidromes"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Συρία: Χάος στην επαρχία Ιντλίμπ - 21 νεκροί από επιδρομές"/>
    <meta property="og:description" content="Τουλάχιστον 21 άμαχοι, συμπεριλαμβανομένων 10 παιδιών, σκοτώθηκαν σήμερα στην βορειοδυτική επαρχία Ιντλίμπ της Συρίας σε βομβαρδισμούς των δυνάμεων του Σύρου προέδρου Μπασάρ αλ-Άσαντ και σε αεροπορικές επιδρομές της Ρωσίας, συμμάχου της Δαμασκού, σύμφωνα με το Συριακό Παρατηρητήριο Ανθρωπίνων Δικαιωμάτων."/>
  </head>
  <body>
    <article>
      <h1>Συρία: Χάος στην επαρχία Ιντλίμπ - 21 νεκροί από επιδρομές</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Τουλάχιστον 21 άμαχοι, συμπεριλαμβανομένων 10 παιδιών, σκοτώθηκαν σήμερα στην βορειοδυτική επαρχία Ιντλίμπ της Συρίας σε βομβαρδισμούς των δυνάμεων του Σύρου προέδρου Μπασάρ αλ-Άσαντ και σε αεροπορικές επιδρομές της Ρωσίας, συμμάχου της Δαμασκού, σύμφωνα με το Συριακό Παρατηρητήριο Ανθρωπίνων Δικαιωμάτων.</h4>
      <p>Δεκαπέντε άμαχοι, μεταξύ αυτών έξι παιδιά, σκοτώθηκαν και 40 τραυματίστηκαν από πυραύλους εδάφους-εδάφους που εκτόξευσαν κυβερνητικές δυνάμεις και έπληξαν έναν καταυλισμό εσωτερικά εκτοπισμένων προσφύγων κοντά στο χωριό Κα στο βόρειο τμήμα της επαρχίας, κοντά στα σύνορα με την Τουρκία, σύμφωνα με το Παρατηρητήριο.</p>
      <p>Ένας ανταποκριτής του Γαλλικού Πρακτορείου είδε διασώστες να επιχειρούν να κατασβήσουν τις φωτιές που προκλήθηκαν από τους βομβαρδισμούς σε σκηνές στην καρδιά του καταυλισμού.</p>
      <p>Επιπλέον, «ρωσικά πολεμικά αεροσκάφη» έπληξαν την πόλη Μααρέτ αλ Νουμάν στην νότια Ιντλίμπ, σύμφωνα με την ΜΚΟ, η οποία ανέφερε ότι «έξι άμαχοι σκοτώθηκαν, συμπεριλαμβανομένων τεσσάρων παιδιών». Υπάρχουν αρκετοί τραυματίες εκ των οποίων κάποιοι είναι «σε κρίσιμη κατάσταση» και ο αριθμός των νεκρών μπορεί να αυξηθεί, ανέφερε ο διευθυντής Ραμί Αμπντελ Ραχμάν.</p>
      <p>(ΑΠΕ - ΜΠΕ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>