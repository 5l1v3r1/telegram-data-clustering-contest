<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/denizli-de-cikan-yangin-4-saatte-kontrol-altina-alindi-1208927.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T00:02:00+00:00"/>
    <meta property="og:title" content="Denizli'de çıkan yangın 4 saatte kontrol altına alındı"/>
    <meta property="og:description" content="Denizli'nin Merkezefendi ilçesinde otomotiv tamiri ve yedek parça satışı yapan tamirhanede çıkan yangında 8 araç kullanılamaz hale gelirken, iş yerinde yaklaşık 4 milyon lira maddi zarar meydana geldiği belirtildi."/>
  </head>
  <body>
    <article>
      <h1>Denizli'de çıkan yangın 4 saatte kontrol altına alındı</h1>
      <h2>Denizli'nin Merkezefendi ilçesinde otomotiv tamiri ve yedek parça satışı yapan tamirhanede çıkan yangında 8 araç kullanılamaz hale gelirken, iş yerinde yaklaşık 4 milyon lira maddi zarar meydana geldiği belirtildi.</h2>
      <address>
        <time datetime="2019-11-20T00:02:00+00:00">20 Nov 2019, 00:02</time>
      </address>
      <p>Yangın,<b> Merkezefendi ilçesi Sümer Mahallesi 117 sokakta </b>meydana geldi.</p>
      <p>Edinilen bilgiye göre, akşam saatlerinde otomotiv tamiri ve yedek parça satışı yapan tamirhanede henüz sebebi belirlenemeyen nedenden dolayı yangın çıktı. İhbar üzerine olay yerine itfaiye, <b>polis </b>ve 112 Acil Servis ekipleri sevk edildi. İhbar üzerine olay yerine <b>Denizli Büyükşehir Belediyesi İtfaiye Daire Başkanlığına </b>bağlı 18 itfaiye aracı, 1 adet destek su tankeri sevk edilirken, yangına 48 personel müdahale etti. Zaman zaman farklı noktalardan müdahale eden itfaiye ekipleri yaklaşık olarak 4 saatlik bir çalışmanın ardından yangın kontrol altına alındı.</p>
      <figure>
        <img src="https://images.bursadabugun.com/editor/haber/20112019/aw859821-09-5dd4749ace109.jpg"/>
      </figure>
      <p>Yangını gören vatandaşlar ve esnaflar sokakta yangını izlediği sırada çevik kuvvet herhangi bir kargaşa durumuna karşılık önlem aldı. Yangında dumandan etkilenen 1 kişi ise olay yerinde ayakta tedavi edildi.<br/><br/><b>"4 Milyon lira maddi zarar meydana geldi"</b></p>
      <p>İş yeri sahibi olan <b>Korcan Şener'in </b>verdiği bilgilere göre, içeride bulunan araç yedek parçaları, 5 tır, 1 ticari araç, 1 adet forklift ve iş yeri malzemelerinin ciddi derecede yandığını belirtirken yaklaşık 4 milyon lira maddi zarar meydana geldiğini belirtti.<br/><br/><b>"Suntacıya sıçrasaydı daha büyük zararlara yol açardı"</b></p>
      <p>Yangını gören vatandaşlar ise o anları İhlas Haber Ajansı (İHA) muhabirine anlattı. Esnaf olan Mahmut Esmer, "Saat 20.30 gibi bize haber gelince olay yerine intikal ettik. Aşağı yukarı 2,5-3 saat sürdü. Yangını kontrol altına almak çok zor oldu. 10- 12'ye yakın itfaiye aracı vardı. Arka tarafta suntacı var, eğer sıçrasaydı daha büyük zararlara yol açardı. Zaten yangın mahallinde 4-5 tane arabanın yandığını gördük. Şükür şimdi durumlar iyi soğutma yapılıyor, can kaybımız yok" ifadeleri ile anlattı.<br/><br/>Yangına müdahale eden itfaiye ekiplerine dumandan etkilenmemeleri ve zehirlenme durumuna karşın bir esnaf ayran dağıttı.<br/> </p>
    </article>
  </body>
</html>