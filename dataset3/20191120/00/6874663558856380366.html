<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774137,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ישראל במקום הרביעי בעולם בסיכויי הצלחת נשים בעסקים"/>
    <meta property="og:description" content="ארה&quot;ב, ניו זילנד וקנדה במקומות הראשונים. עם זאת, רק 19% מהעסקים בישראל הם בבעלות נשים, כך עולה ממחקר שנתי בנושא יזמות נשית של מאסטרקארד"/>
  </head>
  <body>
    <article>
      <h1>ישראל במקום הרביעי בעולם בסיכויי הצלחת נשים בעסקים</h1>
      <h2>ארה"ב, ניו זילנד וקנדה במקומות הראשונים. עם זאת, רק 19% מהעסקים בישראל הם בבעלות נשים, כך עולה ממחקר שנתי בנושא יזמות נשית של מאסטרקארד</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">מעין מנלה</a></address>
      <p>רק 19% מהעסקים בבעלות נשים בישראל אבל בכל הנוגע לתנאים לההזדמנויות לשגשוג והצלחת נשים בעסקים מצנו טוב יחסית לעולם. ישראל דורגה במקום הרביעי מתוך 58 מדינות בהן מתקיימים התנאים האופטימליים והזדמנויות לשגשוג והצלחת נשים בעסקים במחקר שנתי בנושא יזמות נשית של מאסטרקארד (Mastercard Index of Women Entrepreneurs), שיפור קל של מקום אחד לעומת השנה שעברה.</p>
      <p>המחקר בדק מה מניע את הנשים להצלחה, השווקים בהם יש את ריכוז העסקים הגבוה ביותר שבראשם עומדות נשים, תנאים אופטימליים להצחלה ושגשוג והגורמים המרכזיים המסייעים בקידום נשים. המדד במחקר מתבסס על שלושה נושאים מרכזיים: קידום נשים, נכסי ידע וגישה פיננסית ותמיכה ביזמות. במקומות הראשונים דורגו (לפי הסדר) ארה"ב, ניו זילנד וקנדה.</p>
      <p>ישראל עקפה מדינות מתקדמות כדוגמת אירלנד (5), שוויץ (7) וסינגפור (8), כאשר את המקומות האחרונים ברשימה תופסות מדינות כגון: מצרים, בנגלדש, איראן, הודו אלג'יריה וערב הסעודית, לרוב מדובר במדינות שבהן קיימת הטיה תרבותית מובהקת נגד נשים.</p>
      <figure>
        <img src="https://images1.calcalist.co.il/PicServer3/2018/02/08/793480/1NL.jpg"/>
        <figcaption>רק 19% מהעסקים בישראל הם בבעלות נשים, אבל מצב העסקים שלהן טוב יחסית לעולם <br/>צילום: שאטרסטוק</figcaption>
      </figure>
      <p>כמו כן, המחקר בדק את המדינות שבהן יש את שיעור העסקים הגבוה ביותר בבעלות נשים. ישראל נמצאת במקום ה-45 עם כ-19% עסקים בבעלות נשים. אוגנדה תופסת את המקום הראשון עם 38.2%, במקום השני גאנה עם 37.9%, במקום השלישי בוטסואנה עם 36%, רביעית ארה"ב עם 35.1% וניו זילנד (31.8%) סוגרת את החמישייה הראשונה. מצרים (4.6%) וערב הסעודית (1.6%) נמצאות בתחתית הדירוג.</p>
      <p>לפי המחקר, שיעור העסקים המנוהל על ידי נשים אינו מצביע בהכרח על פתיחות ושיווניות של יזמות נשית. בחלק מהמדינות פתיחת עסק בבעלות נשים הינו כורך המציאות הנועד לצורך הישרדותי.</p>
      <p>מתוך 20 המדינות המובילות בדירוג, 80% הן בעלות כלכלה עם הכנסה גבוהה. בשווקים אלו לרוב קיימת מדיניות של הקלות לעסקים המנוהלים על ידי נשים. מנגד, חסמים ביורוקרטיים, גישה חלקית או מוגבלת למקורות מידע ושירותים פיננסים, אפליות והטיות תרבותיות מסכלים את האפשרויות של נשים להשתלב ולהתקדם בשוק היזמות. זו השנה השלישית בה מתפרסם מדד MIWE המתאר את ההתקדמות וההישגים של נשים יזמיות או בעלות עסקים. המחקר מייצג כ-80% מכוח העבודה הנשי בעולם.</p>
      <p>"בשוק הישראלי אנו רואים כי נשים מובילות במגוון רחב של תחומים ובפרט בעולם הפיננסים והתשלומים - החל מהנהלת גופים מסחריים, דרך עמדות מפתח בפיקוח הפיננסי ועד יזמיות מצליחות אשר פורצות את הדרך בטכנולוגיות ושירותים מתקדמים. לכן, אין זה מפתיע כי ישראל ממוקמת במקום ה-4 בעולם", אמרה מור גריסריו, מנהלת Mastercard Advisors ישראל.</p>
    </article>
  </body>
</html>