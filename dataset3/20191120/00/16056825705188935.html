<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200077"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="কুমিল্লায় সড়ক দুর্ঘটনায় পুলিশ সদস্য নিহত"/>
    <meta property="og:description" content="ঢাকা-চট্টগ্রাম মহাসড়কের কুমিল্লা সদর দক্ষিণ উপজেলার ধনাইতরীতে ট্রাকের ধাক্কায় দায়িত্বরত অবস্থায় নূর হোসেন (৪২) নামে পুলিশের এক কনস্টেবল নিহত হয়েছেন। গুরুতর আহত হয়েছেন আরও দু’জন। গতরাত সাড়ে ১১টায় এ দুর্ঘটনা ঘটে। দুর্ঘটনা কবলিত ৩টি গাড়িসহ ট্রাকের চালক ও হেলপার পুলিশ হেফাজতে রয়েছেন।  জানা যায়, কুমিল্লা সদর দক্ষিণ মডেল থানার কর্মরত এএসআই মহসিন মিয়ার নেতৃত্বে পুলিশের এ্যাপোলো টিম রিকুইজিসন করা একটি মাইক্রোবাস (ঢাকা মেট্টো চ ১৩ ২৭২৫) নিয়ে ঢাকা-চট্টগ্রাম মহাসড়কের ধনাইতরীতে বিভিন্ন গাড়ির কাগজপত্র চেক করছিলেন। রাত সাড়ে ১১টায় পুলিশের টিমটি ঢাকাগামী একটি পিকআপ থামিয়ে কাগজ চেক করছিলো। এ সময় ঢাকাগামী একটি ট্রাক পিকআপ ও পুলিশের মাইক্রোবাসকে ধাক্কা দিলে দায়িত্বরত পুলিশ কনস্টেবল নূর হোসেন ঘটনাস্থলেই নিহত হন। গুরুতর আহত হন এএসআই মহসিন মিয়া ও কনস্টেবল ইসমাইল। খবর পেয়ে পুলিশের অন্য একটি দল স্থানীয়দের সহযোগিতায় আহতদের কুমিল্লা মেডিকেল কলেজ হাসপাতালে পাঠায় এবং ট্রাকের চালক-হেলপারকে আটক করে। কুমিল্লা সদর দক্ষিণ মডেল থানার সেকেন্ড অফিসার খাদেমুল বাহার বলেন, নিহত পুলিশ কনস্টেবল নূর হোসেনের লাশ কুমিল্লা মেডিকেল কলেজ হাসপাতাল মর্গে রয়েছে।"/>
  </head>
  <body>
    <article>
      <h1>কুমিল্লায় সড়ক দুর্ঘটনায় পুলিশ সদস্য নিহত</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">লালমাই (কুমিল্লা) প্রতিনিধি</a></address>
      <p>ঢাকা-চট্টগ্রাম মহাসড়কের কুমিল্লা সদর দক্ষিণ উপজেলার ধনাইতরীতে ট্রাকের ধাক্কায় দায়িত্বরত অবস্থায় নূর হোসেন (৪২) নামে পুলিশের এক কনস্টেবল নিহত হয়েছেন। গুরুতর আহত হয়েছেন আরও দু’জন। গতরাত সাড়ে ১১টায় এ দুর্ঘটনা ঘটে। দুর্ঘটনা কবলিত ৩টি গাড়িসহ ট্রাকের চালক ও হেলপার পুলিশ হেফাজতে রয়েছেন।</p>
      <p> </p>
      <p>জানা যায়, কুমিল্লা সদর দক্ষিণ মডেল থানার কর্মরত এএসআই মহসিন মিয়ার নেতৃত্বে পুলিশের এ্যাপোলো টিম রিকুইজিসন করা একটি মাইক্রোবাস (ঢাকা মেট্টো চ ১৩ ২৭২৫) নিয়ে ঢাকা-চট্টগ্রাম মহাসড়কের ধনাইতরীতে বিভিন্ন গাড়ির কাগজপত্র চেক করছিলেন। রাত সাড়ে ১১টায় পুলিশের টিমটি ঢাকাগামী একটি পিকআপ থামিয়ে কাগজ চেক করছিলো। এ সময় ঢাকাগামী একটি ট্রাক পিকআপ ও পুলিশের মাইক্রোবাসকে ধাক্কা দিলে দায়িত্বরত পুলিশ কনস্টেবল নূর হোসেন ঘটনাস্থলেই নিহত হন।</p>
      <p>গুরুতর আহত হন এএসআই মহসিন মিয়া ও কনস্টেবল ইসমাইল।</p>
      <p>খবর পেয়ে পুলিশের অন্য একটি দল স্থানীয়দের সহযোগিতায় আহতদের কুমিল্লা মেডিকেল কলেজ হাসপাতালে পাঠায় এবং ট্রাকের চালক-হেলপারকে আটক করে।</p>
      <p> </p>
      <p>কুমিল্লা সদর দক্ষিণ মডেল থানার সেকেন্ড অফিসার খাদেমুল বাহার বলেন, নিহত পুলিশ কনস্টেবল নূর হোসেনের লাশ কুমিল্লা মেডিকেল কলেজ হাসপাতাল মর্গে রয়েছে।</p>
      <p>এই বিভাগের সর্বাধিক পঠিত</p>
    </article>
  </body>
</html>