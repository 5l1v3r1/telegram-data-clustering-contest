<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/show/cinema/2019/11/20/checco-zalone-tolo-tolo-locandina-film-anticipazioni-trama"/>
    <meta property="og:site_name" content="VANITY FAIR"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="«Tolo Tolo»: ecco la locandina del nuovo film di Checco Zalone"/>
    <meta property="og:description" content="Il nuovo film del comico pugliese uscirà al cinema l'1 gennaio del 2020. Ancora top secret la trama e il trailer, anche se il produttore Pietro Valsecchi fa sapere che si tratta del film «della piena maturità artistica» dell'attore, che si cimenta per la prima volta come regista"/>
  </head>
  <body>
    <article>
      <h1>«Tolo Tolo»: ecco la locandina del nuovo film di Checco Zalone</h1>
      <address><time datetime="2019-11-20T00:00:00+00:00">20 Nov 2019</time> by <a rel="author" href="https://www.vanityfair.it/author/mmanca" target="_blank">Mario Manca</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/20160330/tolo10-950x684.jpg"/>
        </figure>
        <figure>
          <img src="https://images.vanityfair.it/gallery/41231/Big/ac8622c1-e998-41a5-9137-5f5bbff8bf00.jpg"/>
          <figcaption><b>Checco Zalone privato</b><br/>Checco Zalone, nome d'arte di Puca Pasqualino Medici, è campione d'incassi con il suo ultimo film, Quo Vado?<br/>©SGP</figcaption>
        </figure>
        <figure>
          <img src="https://images.vanityfair.it/gallery/41231/Big/07d8aedb-df76-4d29-84da-32e37b00f26c.jpg"/>
          <figcaption><b>Checco Zalone privato</b><br/>Al suo fianco, da dieci anni, c'è Mariangela Eboli, madre della figlia Gaia, tre anni.<br/>©SGP</figcaption>
        </figure>
        <figure>
          <img src="https://images.vanityfair.it/gallery/41231/Big/0458bbc1-7044-4564-84ed-be960b4ac65a.jpg"/>
          <figcaption><b>Checco Zalone privato</b><br/>La notiretà non ha cambiato Checco, che si dice quello di sempre. Il suo sogno? Allargare la famiglia, magari con un maschietto.<br/>©SGP</figcaption>
        </figure>
        <figure>
          <img src="https://images.vanityfair.it/gallery/41231/Big/5fef944b-b513-44ab-b2ab-04289cb69957.jpg"/>
          <figcaption><b>Checco Zalone privato</b><br/>©SGP</figcaption>
        </figure>
        <figure>
          <img src="https://images.vanityfair.it/gallery/41231/Big/9d7ba7ca-4b38-4ff9-9713-029e2f3b039f.jpg"/>
          <figcaption><b>Checco Zalone privato</b><br/>©SGP</figcaption>
        </figure>
        <figcaption>Checco Zalone privato</figcaption>
      </slideshow>
      <p>
        <b>Il nuovo film del comico pugliese uscirà al cinema l'1 gennaio del 2020. Ancora top secret la trama e il trailer, anche se il produttore Pietro Valsecchi fa sapere che si tratta del film «della piena maturità artistica» dell'attore, che si cimenta per la prima volta come regista</b>
      </p>
      <p>Una camicia nera con le maniche arrotolate, un paio di calzoncini bianchi e una tracolla grigia, consumata dal tempo. È così che si presenta Checco Zalone sulla locandina di<b> <i>Tolo Tolo</i></b>,<a href="https://www.vanityfair.it/show/cinema/2019/02/17/tolo-tolo-checco-zalone-film-anticipazioni-foto"> il nuovo film prodotto da Pietro Valsecchi che uscirà al cinema il <b>1 gennaio del 2020</b>.</a> A differenza dei suoi precedenti lavori, <a href="https://www.vanityfair.it/show/cinema/13/11/07/checco-zalone-sole-a-catinelle-intervista-al-regista">tutti diretti da Gennaro Nunziante</a>, questa volta Checco si cimenterà non solo nel ruolo di protagonista, ma anche di regista, concependo la pellicola in tutto e per tutto come sua.</p>
      <figure>
        <img src="https://images.vanityfair.it/wp-content/uploads/2019/11/20160804/tolo1.jpg"/>
      </figure>
      <p><a href="https://www.vanityfair.it/show/cinema/2019/02/17/tolo-tolo-checco-zalone-film-anticipazioni-foto">Così come avvenne per <i>Quo Vado?</i></a>, anche stavolta la Taodue Film non rivela dettagli sulla trama e non anticipa il contenuto del film neanche attraverso un trailer.</p>
      <p>Quello che è certo è che le riprese si siano svolte in Kenya e abbiano impegnato la troupe, composta da 120 persone, per oltre un anno:<b> «È il film della piena maturità artistica»,</b> aveva dichiarato Valsecchi, convinto che il nome di Zalone possa richiamare, ancora una volta, orde di spettatori al cinema.</p>
      <p>«Tutti i grandi scrittori ma anche i semplici viaggiatori e turisti, dicono che una volta vista l’Africa ti rimane dentro e alla fine, prima o poi, ci si ritorna: lo chiamano Mal d’Africa. Lo stesso capita a tutti gli spettatori che in questi dieci anni hanno amato i film di Zalone:<b> attendono da tre anni il suo nuovo film e soffrono un po’ di mal di Zalone</b>», ha insistito il produttore contribuendo a far crescere l’hype intorno al film che, inizialmente, sarebbe dovuto uscire al cinema il 25 dicembre. L’attesa, quasi sicuramente, varrà la candela e tutti i riflettori sono puntati su di lui: Luca Medici, in arte Checco Zalone, colui che trasforma in oro tutto ciò che tocca (a cominciare dal botteghino).</p>
      <related>
        <h4>LEGGI ANCHE</h4>
        <a href="https://www.vanityfair.it/show/cinema/2019/02/17/tolo-tolo-checco-zalone-film-anticipazioni-foto"/>
        <a href="https://www.vanityfair.it/show/cinema/13/11/07/checco-zalone-sole-a-catinelle-intervista-al-regista"/>
      </related>
    </article>
  </body>
</html>