<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/politika/disisleri-bakani-cavusoglundan-ap-baskani-sassoliye-yanit/1651075"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Dışişleri Bakanı Çavuşoğlu'ndan AP Başkanı Sassoli'ye yanıt"/>
    <meta property="og:description" content="Dışişleri Bakanı Çavuşoğlu, &quot;Avrupa Parlamentosu Başkanı’nın yüzüme karşı dile getiremediği hususları gerçekmiş gibi paylaşması AB’nin samimiyetsiz ve ikiyüzlü tutumunun yeni bir örneğidir.&quot; dedi."/>
  </head>
  <body>
    <article>
      <h1>Dışişleri Bakanı Çavuşoğlu'ndan AP Başkanı Sassoli'ye yanıt</h1>
      <h2>Dışişleri Bakanı Çavuşoğlu, "Avrupa Parlamentosu Başkanı’nın yüzüme karşı dile getiremediği hususları gerçekmiş gibi paylaşması AB’nin samimiyetsiz ve ikiyüzlü tutumunun yeni bir örneğidir." dedi.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Yusuf Hatip  </a></address>
      <h4>Brüksel</h4>
      <p>Dışişleri Bakanı <b>Mevlüt Çavuşoğlu</b>, Avrupa Parlamentosu (<b>AP</b>) Başkanı David Sassoli'nin, ikilinin <b>Brüksel</b>'deki görüşmesinin ardından yaptığı açıklamaya, sosyal medya hesabı üzerinden yanıt verdi.</p>
      <p>Bakan Çavuşoğlu, paylaşımında, "Avrupa Parlamentosu Başkanı’nın yüzüme karşı dile getiremediği hususları gerçekmiş gibi paylaşması AB’nin samimiyetsiz ve ikiyüzlü tutumunun yeni bir örneğidir. Avrupa halklarını temsil eden birinin AB kurumunda yapılan görüşmenin içeriğini çarpıtarak vermesinden hicap duyuyorum." ifadelerini kullandı.</p>
      <p>Sassoli, yayımladığı açıklamada, Türk Silahlı Kuvvetlerince (<b>TSK</b>) gerçekleştirilen Barış Pınarı Harekatı ve Türkiye'nin Doğu Akdeniz'deki sondaj faaliyetlerine ilişkin eleştiriler sıralayarak, bunları Çavuşoğlu'na aktardığını iddia etmişti.</p>
      <related>
        <a href="https://www.aa.com.tr/tr/politika/disisleri-bakani-cavusoglundan-ap-baskani-sassoliye-yanit/1651075"/>
        <a href="https://www.aa.com.tr/tr/dunya/disisleri-bakani-cavusoglu-abdli-mevkidasi-pompeo-ile-gorustu/1651049"/>
        <a href="https://www.aa.com.tr/tr/politika/cavusoglu-ap-baskani-sassoli-ile-gorustu/1650911"/>
        <a href="https://www.aa.com.tr/tr/dunya/nato-disisleri-bakanlari-brukselde-bir-araya-gelecek/1649822"/>
        <a href="https://www.aa.com.tr/tr/dunya/brukselde-israil-protestosu/1646787"/>
        <a href="https://www.aa.com.tr/tr/dunya/cavusoglu-koalisyon-ortaklarimizdan-pyd-ypgden-kendilerini-ayristirmalarini-bekliyoruz/1645900"/>
      </related>
    </article>
  </body>
</html>