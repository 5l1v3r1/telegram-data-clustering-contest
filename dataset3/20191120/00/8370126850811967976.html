<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/dunya/135307/abdden-huawei-krizinde-yeni-adim"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-20T00:24:00+00:00"/>
    <meta property="og:title" content="ABD'den Huawei krizinde yeni adım"/>
    <meta property="og:description" content="ABD Ticaret Bakanlığı, Huawei'nin geçici lisansı uzattığını açıkladı."/>
  </head>
  <body>
    <article>
      <h1>ABD'den Huawei krizinde yeni adım</h1>
      <h2>ABD Ticaret Bakanlığı, Huawei'nin geçici lisansı uzattığını açıkladı.</h2>
      <address>
        <time datetime="2019-11-20T00:24:00+00:00">20 Nov 2019, 00:24</time>
      </address>
      <p>ABD Ticaret Bakanlığı'ndan yapılan açıklamaya göre, Huawei'ye yönelik ürün ihracat ve transfer gibi işlemleri içeren Geçici Genel Lisans, 90 gün daha uzatıldı.</p>
      <p>ABD'nin ulusal güvenliğini tehlikeye attığı gerekçesiyle ABD yönetimini tarafından yaptırım uygulanan şirkete, Ticaret Bakanlığı tarafından 19 Ağustos'ta 3 ay geçici lisans verilmişti.</p>
      <p>Bakanlığın aldığı yeni karar doğrultusunda, Huawei ve bağlı şirketler ABD'li şirketlerle 90 gün daha iş yapabilecek.</p>
      <p>Açıklamada görüşlerine yer verilen ABD Ticaret Bakanı Wilbur Ross, Huawei'ye yönelik geçici genel lisans uzatımının, operatörlerin ABD’nin en uzak bölgelerinden bazılarında hizmet alamayacak olan müşterilere hizmet vermesini sağlayacağını ifade etti.</p>
      <p>Bakanlığın, ABD'ye ait inovasyonların ülkenin ulusal güvenliğini tehdit edenler tarafından kullanılmadığından emin olmak için çalışmalarını sürdüreceğini belirten Ross, bu kapsamda hassas teknoloji ihracatını yakından izlemeye devam edeceklerini kaydetti.</p>
    </article>
  </body>
</html>