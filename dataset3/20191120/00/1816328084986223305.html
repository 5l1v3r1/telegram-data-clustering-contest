<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/Cinema/CinemaNews/2019/11/20115842/We-have-called-the-link-for-the-benefit-of-Tamil-Nadu.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="தமிழகத்தின் நலனுக்காகவே இணைப்பு என்று சொல்லி இருக்கிறோம் - கமல்ஹாசன்"/>
    <meta property="og:description" content="தமிழகத்தின் நலனுக்காகவே இணைப்பு என்று சொல்லி இருக்கிறோம் என கமல்ஹாசன் கூறினார்."/>
  </head>
  <body>
    <article>
      <h1>தமிழகத்தின் நலனுக்காகவே இணைப்பு என்று சொல்லி இருக்கிறோம் - கமல்ஹாசன்</h1>
      <h2>தமிழகத்தின் நலனுக்காகவே இணைப்பு என்று சொல்லி இருக்கிறோம் என கமல்ஹாசன் கூறினார்.</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>சென்னைகமல் தலைமையில் மக்கள் நீதி மய்யத்தின் செயற்குழு, மாவட்ட செயலாளர்கள் கூட்டம் சென்னை ஆழ்வார்பேட்டையில் உள்ள கட்சி அலுவலகத்தில்  நடைபெற்றது.கூட்டத்தில் உள்ளாட்சி தேர்தலில் போட்டியிடுவது குறித்து கட்சி நிர்வாகிகளுடன் கருத்துக் கேட்கப்பட்டது. அரசியலில் ரஜினியுடன் இணைந்து செயலாற்றுவது  குறித்தும் ஆலோசனை நடத்தப்பட்டதாக தகவல் வெளியாகி உள்ளது.</p>
      <p>ஆலோசனை கூட்டத்தில், கட்சியின் செயற்குழு உறுப்பினர்கள், மாவட்ட செயலாளர்கள் பங்கேற்றனர்.கூட்டத்தில் கட்சி நிர்வாகிகள் மத்தியில் கமல்ஹாசன் பேசும் என் மீது காட்டும் அன்பை தமிழக மக்கள் மீதும் காட்ட வேண்டும். என்னுடைய உழைப்பிற்கு இனிவரும் காலங்களில்  பலன் கிடைக்கும் என கூறினார்.பின்னர் நிருபர்கள் கேட்ட கேள்விக்கு பதில் அளித்த கமல்ஹாசன்,தமிழக மக்களின் நலன் கருதி தேவைப்பட்டால் இணைவோம். ரஜினியுடன் இணைப்பு என்பதை இந்த தேதியில் என்று சொல்ல முடியாது.  தமிழகத்தின் நலனுக்காகவே இணைப்பு என்று சொல்லி இருக்கிறோம். எங்கள் இருவரின் நட்பை விட தமிழகத்தின் நலன்தான் முக்கியம் என கூறினார்.</p>
    </article>
  </body>
</html>