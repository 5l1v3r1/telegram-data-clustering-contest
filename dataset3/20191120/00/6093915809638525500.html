<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/diethni/item/489339-o-efialtis-gynaikas-pou-o-syntrofos-tis-anebase-gymnes-fotografies-tis-se-erotikes-istoselides"/>
    <meta property="og:site_name" content="thestival.gr"/>
    <meta property="article:published_time" content="2019-11-20T00:13:00+00:00"/>
    <meta property="og:title" content="Ο εφιάλτης γυναίκας που ο σύντροφός της ανέβασε γυμνές φωτογραφίες της σε ερωτικές ιστοσελίδες"/>
    <meta property="og:description" content="Τον απόλυτο εφιάλτη έζησε μία μητέρα από τη Βρετανία, ανακαλύπτοντας πως ο σύντροφός της είχε δημοσιεύσει γυμνές φωτογραφίες της και τη διεύθυνσή της σε ερωτικές ιστοσελίδες, με αποτέλεσμα δεκάδες ξένοι να εμφανίζονται στο σπίτι της θεωρώντας πως παρέχει ερωτικές υπηρεσίες."/>
  </head>
  <body>
    <article>
      <h1>Ο εφιάλτης γυναίκας που ο σύντροφός της ανέβασε γυμνές φωτογραφίες της σε ερωτικές ιστοσελίδες</h1>
      <address><time datetime="2019-11-20T00:13:00+00:00">20 Nov 2019, 00:13</time> by <a rel="author">Thestival team</a></address>
      <p>Τον απόλυτο εφιάλτη έζησε μία μητέρα από τη Βρετανία, ανακαλύπτοντας πως ο σύντροφός της είχε δημοσιεύσει γυμνές φωτογραφίες της και τη διεύθυνσή της σε ερωτικές ιστοσελίδες, με αποτέλεσμα δεκάδες ξένοι να εμφανίζονται στο σπίτι της θεωρώντας πως παρέχει ερωτικές υπηρεσίες.</p>
      <p>Ο 49χρονος Darren Rowe είχε τραβήξει τη σύντροφό του φωτογραφίες, χωρίς εκείνη να το αντιληφθεί, και τις διέμεινε online μαζί με υλικό των προσωπικών τους στιγμών, χωρίς εκείνη να έχει ιδέα.</p>
      <p>Όπως λέει η γυναίκα στο BBC, άρχισαν να καταφτάνουν άνδρες στο σπίτι της στο Μπέρμιγχαμ υποστηρίζοντας πως είχαν μιλήσει μαζί της μέσω ίντερνετ και τους είχε η ίδια προσκαλέσει.</p>
      <p>Η Sharon, μητέρα τριών παιδιών, ένιωσε συντετριμμένη και μάλιστα από έναν άνθρωπο που αγαπούσε. «Δεν περιμένεις ο άνδρας που αγαπάς, που λέει πως σε αγαπά, να προσπαθεί να σε καταστρέψει» τόνισε.</p>
      <p>Τον περασμένο μήνα, ο Rowe καταδικάστηκε μόλις σε 12μηνη φυλάκιση με 2ετή αναστολή.</p>
      <p>Η Sharon δήλωσε «αηδιασμένη» από την τόσο ελαφριά ποινή.</p>
      <p>Αρχικά, όπως αφηγείται, έκλαιγε πεσμένη στο πάτωμα σαν μωρό, θεωρώντας πως όλα όσα συνέβησαν δεν οδήγησαν τελικά πουθενά. Αλλά περνώντας ο καιρός, άρχισε να εκτιμά το ότι τουλάχιστον δημοσιοποιήθηκε το όνομά του. «Τον ξέρουν τώρα πια. Ξέρουν ποιος είναι και τι κάνει» είπε.</p>
      <p>Περιγράφοντας τη στιγμή που είδε τον εαυτό της σε ερωτικές ιστοσελίδες λέει: «Μέσα σε ένα δευτερόλεπτο όλα αλλάζουν. η ζωή που είχε χάνεται. Πρέπει να πάρεις απόφαση και να αποδεχτείς πως πιθανώς χιλιάδες άνθρωποι έχουν δει αυτές τις φωτογραφίες σου... Ένα βράδυ ήρθαν 12 άνδρες σπίτι μου, ενώ ήμουν με το τριών μηνών μωρό μου. Μια άλλη φορά, ένας επιχείρησε να εισβάλει στο σπίτι...»</p>
      <p>Όπως λέει στο βρετανικό δίκτυο, τουλάχιστον 35 άνδρες εμφανίστηκαν στο κατώφλι της, στη διάρκεια τεσσάρων μηνών, το καλοκαίρι του 2017.</p>
      <p>Ο Rowe έπεισε αρχικά την 39χρονη πως τις φωτογραφίες είχε ανεβάσει κάποιος άλλος, που υποδυόταν εκείνη. «Αλλά όταν η αστυνομία έκανε έρευνα, διαπίστωσα πως ήταν ο τότε σύντροφός μου που ανέβαζε τις φωτογραφίες μου» εξηγεί. «Δεν ήξερα καν πως είχε τις φωτογραφίες, δεν ήξερα ότι τις είχε τραβήξει. Ήταν πολύ ύπουλος. Δεν είχα ιδέα για την ύπαρξή τους...»</p>
      <p>Μετά τον χωρισμό τους, η Sharon δεν άκουσε ποτέ από τον Rowe κάποια εξήγηση ή μία συγγνώμη.</p>
      <p>«Η Αστυνομία πιστεύει πως ήθελε να το παίξει ήρωας, εγώ πιστεύω πως είχε κάποια φετίχ, που δεν με ενδιαφέρουν καθόλου» τόνισε.</p>
      <p>Δύο χρόνια μετά, η Sharon ακόμα δεν έχει καταφέρει να αφαιρέσει από το διαδίκτυο ορισμένες από τις γυμνές φωτογραφίες της.</p>
      <p>«Μόνο ο Darren μπορεί να τις κατεβάσει. Ξέρει σε ποιες ιστοσελίδες τις έχει ανεβάσει. Η Αστυνομία δεν έχει την αρμοδιότητα να τις αφαιρέσει» εξηγεί.</p>
      <p>«Η έρευνά μας έδειξε πως ο μόνος άνθρωπος και μόνο μία ηλεκτρονική διεύθυνση εμπλέκονται με τη διακίνηση του υλικού, και πως αυτός ήταν ο Rowe» αναφέρει ο εκπρόσωπος της Αστυνομίας. «Το θύμα του υπέστη φοβερή online κακοποίηση...»</p>
      <p>Πηγή: <a href="https://www.newsbeast.gr/world/arthro/5660379/o-efialtis-tis-gynaikas-poy-o-syntrofos-tis-anevase-gymnes-fotografies-tis-se-erotikes-istoselides">newsbeast.gr</a></p>
    </article>
  </body>
</html>