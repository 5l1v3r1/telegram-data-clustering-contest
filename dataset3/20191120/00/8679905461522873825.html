<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/tutti-i-peggiori-infortuni-della-pausa-nazionali"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Tutti i peggiori infortuni della pausa nazionali"/>
    <meta property="og:description" content="Non è solo il periodo più odiato dell'anno da tifosi e società ma è, spesso, quello più pericoloso: al termine di ogni sosta delle nazionali,..."/>
  </head>
  <body>
    <article>
      <h1>Tutti i peggiori infortuni della pausa nazionali</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Calciatori Brutti</a></address>
      <p>Non è solo il periodo più odiato dell'anno da tifosi e società ma è, spesso, quello più pericoloso: al termine di ogni sosta delle nazionali, infatti, il numero di infortunati rende la vita impossibile agli allenatori delle squadre di club, costretti a fare i conti con gli acciacchi di alcuni dei loro giocatori di punta e impossibilitati a risolvere la situazione in un ridotto arco di tempo. </p>
      <p>Anche questa volta, come tutte le altre, la lista dei giocatori rientrati dagli impegni internazionali con un problema fisico spaventa la <b>Seria A</b>. Nella lista degli "sfortunati" si trovano questa volta alcuni volti noti del nostro campionato, che oltre ad essere giocatori fondamentali per le sorti delle rispettive squadre, rischiano di dover restare ai box per un lungo periodo. Ecco i loro nomi. </p>
      <figure>
        <img src="https://calciatoribrutti.com/application/files/3815/7427/2189/christian-kouame-genoa-1547032876-19781.jpg"/>
        <figcaption> </figcaption>
      </figure>
      <p>
        <b>Bartosz Bereszynski </b>
      </p>
      <p>Infortunio al ginocchio durante Polonia - Slovenia. <br/>Gli accertamenti devono confermare l'etità dell'infortunio, si teme la rottura del menisco. </p>
      <p>
        <b>Luis Muriel</b>
      </p>
      <p>Non ha giocato la scida tra Ecuador e Colombia per un infortunio che però non è stato reso noto dalla federazione colombiana.<br/>Il giocatore è rientrato a Bergamo ma dovrebbe essere indisponibile per la sfida dell'Atalanta contro la Juventus. <br/>Non proprio la notizia migliore per Gasperini che perde uno dei suoi migliori attaccanti (e deve già fare a meno di Zapata). </p>
      <p>
        <b>Andreas Cornelius</b>
      </p>
      <p>Fermatosi durante Danimarca - Irlanda, l'attaccante del Parma ha subito una "<i>lesione di I° grado della giunzione miotendinea del bicipite femorale destro" </i>e resterà ai box per circa 3 settimane. </p>
      <figure>
        <img src="https://calciatoribrutti.com/application/files/1715/7427/2218/Cornelius-baa53284-5b87-4637-bf1e-1c8613f81cd9.jpg"/>
        <figcaption> </figcaption>
      </figure>
      <p>
        <b>Lyanco</b>
      </p>
      <p>Batosta per Mazzarri che perde il difensore brasiliano per i prossimi due mesi. Gli esami hanno evidenziato una lesione isolata al legamento collaterale mediale del ginocchio destro. Davvero un brutto colpo per i granata. </p>
      <p>
        <b>Diego Laxalt</b>
      </p>
      <p>Bene ma non benissimo la situazione a Torino. Mazzarri perderà anche l'esterno uruguagio per almeno 2 settimane dopo lo stiramento miotendineo del femorale destro rimediato in nazionale. Si salvì chi può! </p>
      <p>
        <b>Christian Kouamé</b>
      </p>
      <p>Il più sfortunato di tutti. Durante la sfida valida per la Coppa d'Africa U23 tra Costa d'Avorio e Sudafrica, l'attaccante del Genoa si è rotto il crociato del ginocchio destro. Per lui almeno 5 mesi di stop. Una tegola che davvero non ci voleva: Thiago Motta dovrà inventarsi qualcosa per far fronte a questo inconveniente. </p>
    </article>
  </body>
</html>