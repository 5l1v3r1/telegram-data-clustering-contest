<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699334/%D8%AA%DA%A9%D8%B0%DB%8C%D8%A8-%D8%AA%D8%AE%D8%B5%DB%8C%D8%B5-%D8%B3%D9%87%D9%85%DB%8C%D9%87-%D8%B3%D9%88%D8%AE%D8%AA-%D9%81%D9%82%D8%B7-%D8%A8%D9%87-%DB%8C%DA%A9%DB%8C-%D8%A7%D8%B2-%D8%AE%D9%88%D8%AF%D8%B1%D9%88%D9%87%D8%A7%DB%8C-%D9%85%D8%A7%D9%84%DA%A9%D8%A7%D9%86-%D8%AF%D8%A7%D8%B1%D8%A7%DB%8C-%DA%86%D9%86%D8%AF-%D8%AE%D9%88%D8%AF%D8%B1%D9%88"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="تکذیب تخصیص سهمیه سوخت فقط به یکی از خودروهای مالکان دارای چند خودرو"/>
    <meta property="og:description" content="شرکت ملی پخش فراورده‌های نفتی ایران با انتشار اطلاعیه شماره 6 به برخی شایعات در خصوص اختصاص سهمیه سوخت به یکی از خودروهای مالکان دارای چند خودرو پاسخ داد."/>
  </head>
  <body>
    <article>
      <h1>تکذیب تخصیص سهمیه سوخت فقط به یکی از خودروهای مالکان دارای چند خودرو</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1039030_364.jpg"/>
      </figure>
      <p>شرکت ملی پخش فراورده‌های نفتی ایران با انتشار اطلاعیه شماره 6 به برخی شایعات در خصوص اختصاص سهمیه سوخت به یکی از خودروهای مالکان دارای چند خودرو پاسخ داد.</p>
      <p>به گزارش ایسنا در این اطلاعیه آمده است:</p>
      <p>به اطلاع عموم هموطنان عزیز می رساند، برخی اخبار منتشر شده درباره تخصیص سهمیه سوخت به یکی از خودروهای مالکان دارای چند خودرو صحت نداشته و سهمیه سوخت فعلا به کارت سوخت تمامی خودروها تعلق می گیرد و تاکنون سیاست دیگری به این شرکت ابلاغ نشده است.</p>
      <p>همچنین لازم به ذکر است، سهمیه سوخت آبان ماه تمامی مالکان خودروها، حتی افرادی که کارت سوخت خود را دریافت نکرده اند، در کارت های سوخت شخصی آن ها ذخیره شده و در ماه های بعد قابل استفاده خواهد بود.</p>
      <p>در این اطلاعیه آمده است، دفاتر پلیس +10 و باجه های معطله پست در روزهای پنج شنبه و جمعه برای خدمات رسانی به مردم باز هستند.</p>
    </article>
  </body>
</html>