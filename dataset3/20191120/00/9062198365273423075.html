<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/makale/3380643/mustafa-iscan/3600-gun-yerine-4500-gun-ile-emeklilik"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T00:30:00+00:00"/>
    <meta property="og:title" content="3600 gün yerine 4500 gün ile emeklilik"/>
    <meta property="og:description" content="Değerli okurlar, bugün sizlere 09.09.1999 tarihi ile 30.04.2008 itibaren ilk defa SGK’lı olanların 3600 gün yerine 4500 gün ile emeklilik haklarından bahsedeceğim."/>
  </head>
  <body>
    <article>
      <h1>3600 gün yerine 4500 gün ile emeklilik</h1>
      <address><time datetime="2019-11-20T00:30:00+00:00">20 Nov 2019, 00:30</time> by <a rel="author" href="https://www.milligazete.com.tr/yazar/mustafa-iscan" target="_blank">Mustafa İşcan</a></address>
      <p>Değerli okurlar, bugün sizlere 09.09.1999 tarihi ile 30.04.2008 itibaren ilk defa SGK’lı olanların 3600 gün yerine 4500 gün ile emeklilik haklarından bahsedeceğim.</p>
      <p>Bildiğiniz gibi Sosyal Güvenlik Kurumu bünyesinde 4/a (SSK), 4/b ( Bağ-kur ) ve 4/c’den (Emekli Sandığı) emekli olabilmek için ayrı ayrı kurallar vardır. Bunlar Normal Emeklilik dışında, Yaşlılıktan Emeklilik, Malulen Emeklilik, Engelli Emeklilik diye sıralayabiliriz.</p>
      <p>Halk arasında 4/a’dan ( SSK) en erken 3600 gün ile emeklilik dilden dile dolaşır fakat bunun 08.09.1999 tarih ve öncesinde ilk defa sigortalı olanları kapsadığı bilinmez.</p>
      <p>09.09.1999 tarih ile 30.04.2008 itibaren ilk defa SGK’lı olanların yanında gün+yaş+yıl doldurma dışında 4500 gün ile emeklilik de söz konusudur.</p>
      <p>Yani; emeklilik için gerekli şartlar, sigortalılık süresi, yaş haddi ve prim ödemesidir.</p>
      <p>Bu şartlar tamamlandığı takdirde emekli olan vatandaşlar bazı durumlarda çalışma süreleri boyunca yeterli prim gününü dolduramayabiliyor. Bu vatandaşlar için ise bazı imkânlar bulunmaktadır.</p>
      <p>Çalışma süresini ve yaşını doldurmuş vatandaşlar için 4500 günle emeklilik fırsatı ortaya çıkar.</p>
      <p>Sigorta girişi 08.09.1999 tarihinden sonra olan vatandaşlar 4A (SSK) kapsamında emekli olabilir, bunun için 4500 günü tamamlaması yeterli olacaktır.</p>
      <p>– Sigorta girişi 08.09.1999 tarihinde olan ve 30.04.2008 tarihine kadar çalışan kadın işçiler 4500 günü tamamladıktan sonra 58 yaşında ve 25 senelik sigortalılık süresinde emekli olabilir.</p>
      <p>– Sigorta girişi 08.09.1999 tarihi ve 30.04.2008 tarihine kadar çalışan erkeklerin 4500 günden emekli olabilmesi için 60 yaşını doldurması ve 25 senelik sigortalılık süresi olması gerekmektedir.</p>
      <p>Erkeklerde 4500 günden 4/A ( SSK ) emeklilik şartı;</p>
      <p>25 sene sigortalılık süreci ve 60 yaşını doldurma şartı vardır. Buna göre:</p>
      <p>– 05.2002 ve 23.05.2005 tarihleri için 56 yaşının doldurulmuş</p>
      <p>– 05.2005 ve 23.05.2008 tarihleri için 57 yaşının doldurulmuş</p>
      <p>– 05.2008 ve 23.05.2011 tarihleri için 58 yaşının doldurulmuş</p>
      <p>– 05.2011 ve 23.05.2014 tarihleri için 59 yaşının doldurulmuş</p>
      <p>– 05.2014 ve sonrası için emekli olabilmek için 60 yaşını doldurmak gerekmektedir.</p>
      <p>Kadınlarda 4500 günden 4/A (SSK ) emeklilik şartı; 4500 prim gününün doldurulmasının yanı sıra 58 yaşını doldurmuş olması gerekmektedir. Kadın çalışanlarda da erkeklerde olduğu gibi 25 senelik sigorta hizmeti aranmaktadır.</p>
      <p>– 05.2002 ve 23.05.2005 tarihleri için 52 yaşın doldurulmuş</p>
      <p>– 05.2005 ve 23.05.2008 tarihleri için 54 yaşın doldurulmuş</p>
      <p>– 05.2008 ve 23.05.2011 tarihleri için 56 yaşın doldurulması</p>
      <p>– 05.2011 ve sonrası için emekli olmak isteyen kadın vatandaşların 58 yaşını doldurması gerekmektedir.</p>
      <related>
        <h4># YAZARIN DİĞER YAZILARI</h4>
        <a href="https://www.milligazete.com.tr/makale/3374519/mustafa-iscan/is-gormezlik-odenegi-nasil-hesaplanir-2"/>
        <a href="https://www.milligazete.com.tr/makale/3306094/mustafa-iscan/is-gormezlik-odenegi-nedir-ve-nasil-alinir-1"/>
        <a href="https://www.milligazete.com.tr/makale/3285612/mustafa-iscan/sosyal-guvenlik-kurumu-personeli-mutsuz"/>
        <a href="https://www.milligazete.com.tr/makale/3226448/mustafa-iscan/resmi-tatillerde-calismak-zorunlu-mu"/>
        <a href="https://www.milligazete.com.tr/makale/3221999/mustafa-iscan/4-a-ssk-daha-erken-emekli-eder"/>
        <a href="https://www.milligazete.com.tr/yazar/mustafa-iscan"/>
      </related>
    </article>
  </body>
</html>