<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/porovnali-jsme-oficialni-ceske-ceny-vw-e-up-a-skody-citigo-e-4593"/>
    <meta property="og:site_name" content="fDrive.cz"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Porovnali jsme oficiální české ceny VW e-up! a Škody Citigo-e"/>
    <meta property="og:description" content="Konečně známe oficiální ceny VW e-up! a Škody Citigo-e, takže si je můžeme porovnat Jedná se o prakticky stejná auta, rozdíly najdeme pouze v konfiguracích Škoda nabídne Ekobonus 30 000 Kč, VW zase prvních 50 kusů v limitované edici"/>
  </head>
  <body>
    <article>
      <h1>Porovnali jsme oficiální české ceny VW e-up! a Škody Citigo-e</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Petr Zakrzewski</a></address>
      <ul>
        <li>
          <b>Konečně známe oficiální ceny VW e-up! a Škody Citigo-e, takže si je můžeme porovnat</b>
        </li>
        <li>
          <b>Jedná se o prakticky stejná auta, rozdíly najdeme pouze v konfiguracích</b>
        </li>
        <li>
          <b>Škoda nabídne Ekobonus 30 000 Kč, VW zase prvních 50 kusů v limitované edici</b>
        </li>
      </ul>
      <p>Novinky ze světa městských elektromobilů o sobě znovu dávají slyšet. Samozřejmě všichni víme, že Škoda Citigo iV a Volkswagen e-up! jsou prakticky stejná auta a liší se pouze v designu. Používají stejný motor, mají podobný dojezd a rozdíly najdeme pouze v pár detailech. Nyní jsme se dozvěděli oficiální české ceny, takže si můžeme obě auta vedle sebe porovnat.</p>
      <slideshow>
        <figure>
          <img src="https://cdn.24net.cz/5/obrazek/skoda-citigo-iv-2019-26822"/>
        </figure>
        <figure>
          <img src="https://cdn.24net.cz/5/obrazek/volkswagen-e-up-rallye-new-energies-2017-9618"/>
        </figure>
      </slideshow>
      <p>Obě nabídnou podobnou základní výbavu, kterou pak lze vylepšit příplatky a dalšími konfiguracemi. Jak jsme již informovali, Škoda svůj Citigo-e vylepšila v základu o nejdříve prémiový paket Extra TOP (původně 20 000 Kč), ale také vzrostla cena na 479 900 Kč. VW e-up! dost z této výbavy nabízí v základu za 449 900 Kč, ale zase postrádá některé funkce: mlhovky, ambientní osvětlení či asistent udržování pruhu. VW dnes v tiskové zprávě oznámil speciální edici prvních 50 kusů e-up! se zajímavou výbavou (14" kola, vyhřívaná přední sedadla a sklo, parkovací kamera, tempomat apod.) za základní cenu.</p>
      <p>Nicméně, čeho jsem si všiml hned, je více možností konfigurace u VW, než u Škody. U Citigo-e si můžete připlatit pouze za barvu, pokud nechcete žlutou zdarma a služby v rámci záruky a servisu. VW nabídne například konfiguraci kol ze základních 14palcových na 15 a 16 palců s jiným designem disků. A takovýchto možností je několik. Připlatit si můžete i za 6 reproduktorů či digitální radiopřijímač.</p>
      <p>Je také nutno zmínit program ekologického bonusu u Škody ve výši 30 000 Kč, který může zákazník využít podle svého uvážení, buď jej využijete pro slevu na konečnou cenu auta, nebo si zvolíte slevu na domácí řešení dobíjení ve formě wallboxu. VW žádný takovýto bonus nemá a za wallbox od značky MOON zaplatíte 20 990 Kč.</p>
      <p>Výběr samozřejmě nechám na vás. Jedna věc je ale jasná. Přestože e-up! a Citigo-e jsou prakticky totožná auta, VW může v konci vyjít na více peněz. Určitě doporučuji si projít oba dva konfigurátory a porovnat si, co pro vás u auta hraje roli a co naopak můžete postrádat.</p>
      <table bordered="">
        <tr>
          <th>Porovnání</th>
          <th>Maximální dojezd</th>
          <th>Baterie</th>
          <th>Výkon motoru</th>
          <th>Zrychlení 0-100 km/h</th>
          <th>Základní cena</th>
        </tr>
        <tr>
          <td>VW e-up!</td>
          <td>260 km</td>
          <td>32,3 kWh</td>
          <td>61 kW</td>
          <td>není uváděno</td>
          <td>449 900 Kč</td>
        </tr>
        <tr>
          <td>Škoda Citigo-e</td>
          <td>252 km</td>
          <td>36,8 kWh</td>
          <td>61 kW</td>
          <td>12,5 s</td>
          <td>479 900 Kč</td>
        </tr>
      </table>
      <related>
        <a href="https://fdrive.cz/clanky/id3-se-bude-od-podzimu-2020-montovat-take-ve-sklenene-manufakture-v-drazdanech-4586"/>
        <a href="https://fdrive.cz/clanky/po-vyprodani-prvnich-kusu-noveho-citigo-e-iv-oznamuje-skoda-ustalenejsi-cenu-4534"/>
        <a href="https://fdrive.cz/clanky/skoda-odhalila-citigo-pro-rok-2020-svuj-prvni-seriove-vyrabeny-elektromobil-3782"/>
        <a href="https://fdrive.cz/clanky/elektricke-citigo-iv-dostalo-ceskou-cenovku-4265"/>
        <a href="https://fdrive.cz/clanky/prvni-volkswagen-id-se-ma-cenove-vejit-pod-750-tisic-korun-3651"/>
        <a href="https://fdrive.cz/clanky/je-to-tady-vime-kolik-bude-stat-prvni-elektricka-skodovka-a-jaky-bude-mit-dojezd-3664"/>
        <a href="https://fdrive.cz/clanky/skoda-vyprodala-v-cesku-zavadecich-500-kusu-elektromobilu-citigo-e-iv-4523"/>
      </related>
    </article>
  </body>
</html>