<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/pieszy-na-pasach-bedzie-mial-pierwszenstwo-pomysl-padl-podczas-expose-mateusza-morawieckiego/ar/c4-14594545"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Pieszy na pasach będzie miał pierwszeństwo? Pomysł padł podczas expose Mateusza Morawieckiego"/>
    <meta property="og:description" content="Pieszy na pasach będzie miał pierwszeństwo? Mateusz Morawiecki zapowiedział zmiany w przepisach ruchu drogowego podczas expose. Wprowadzimy możliwość poruszania się buspasem, gdy w samochodzie będą minimum cztery osoby; zaostrzymy politykę karania pijanych kierowców, wprowadzimy pierwszeństwo pieszych jeszcze przed wejściem na przejście – tak premier opisywał propozycje rządu. Kiedy możemy spodziewać się zmian?"/>
  </head>
  <body>
    <article>
      <h1>Pieszy na pasach będzie miał pierwszeństwo? Pomysł padł podczas expose Mateusza Morawieckiego</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">js</a></address>
      <p>
        <b>Pieszy na pasach będzie miał pierwszeństwo? Mateusz Morawiecki zapowiedział zmiany w przepisach ruchu drogowego podczas expose. Wprowadzimy możliwość poruszania się buspasem, gdy w samochodzie będą minimum cztery osoby; zaostrzymy politykę karania pijanych kierowców, wprowadzimy pierwszeństwo pieszych jeszcze przed wejściem na przejście – tak premier opisywał propozycje rządu. Kiedy możemy spodziewać się zmian?</b>
      </p>
      <h3>Pieszy na pasach z pierwszeństwem – Mateusz Morawiecki w expose obiecuje bezpieczeństwo na drodze</h3>
      <p>Expose Mateusza Morawieckiego było poświęcone m.in. bezpieczeństwu na drogach. Rząd planuje wprowadzić kilka zmian w przepisach – w nadziei na zmniejszenie liczby wypadków drogowych.</p>
      <blockquote>Mateusz Morawiecki: Nie może być tak, że przejście dla pieszych jest dla nich skrajnie niebezpieczne. Wprowadzimy pierwszeństwo dla pieszych zbliżających się do niego.</blockquote>
      <p>Jak przypomina portal transport-publiczny.pl deklaracja Mateusza Morawieckiego to urzeczywistnienie postulatów ruchów miejskich, prezydenta Warszawy Rafała Trzaskowskiego oraz posłanek Lewicy. Co ciekawe, PiS w poprzedniej kadencji ignorował podobne projekty. Jak przypomina portal transport-publiczny.pl:</p>
      <blockquote>Dziś pieszy ma pierwszeństwo przed samochodem dopiero gdy jest na pasach, choć w wielu krajach Europy Zachodniej to pierwszeństwo przysługuje mu już gdy na nie wchodzi, a czasem nawet gdy się do niego zbliża. Dzięki temu kierowcy są bardziej uważni, bo to na nich spoczywa większa odpowiedzialność za ewentualne zdarzenie na przejściu.</blockquote>
      <h3>Zmian będzie więcej. Co szykuje rząd PiSu?</h3>
      <p>Premier Mateusz Morawiecki zapowiedział także inne działania, które mają usprawnić ruch na drogach:</p>
      <ul>
        <li>buspasy mogą być dostępne dla <a href="https://gratka.pl/motoryzacja/osobowe#utm_medium=alz&amp;utm_source=nto.pl&amp;utm_campaign=artykul">samochodów osobowych</a> – będzie można na nich jeździć, jeśli w jednym samochodzie będą cztery osoby;</li>
        <li>koszty wypadków drogowych będą przerzucone z ofiar na sprawców.</li>
      </ul>
      <p>Promowany ma być carpooling - czyli wzajemne podwożenie się do pracy. Takie rozwiązanie ma ograniczyć korki w miastach.</p>
    </article>
  </body>
</html>