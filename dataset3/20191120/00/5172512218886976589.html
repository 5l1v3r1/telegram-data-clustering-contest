<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/fuziunea-cu-fca-pe-placul-angajatilor-psa-vom-ramane-vigilenti-si-94843.html"/>
    <meta property="og:site_name" content="Automarket"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Fuziunea cu FCA, pe placul angajaților PSA: “Vom rămâne vigilenți și așteptăm mai multe detalii privind viitorul fabricilor”"/>
    <meta property="og:description" content="Fuziunea cu FCA a primit aviz favorabil din partea angajaților și a sindicatelor PSA, aceștia spunând că vor rămâne “vigilenți” și că așteaptă mai multe detalii clare cu privire la viitorul fabricilor."/>
  </head>
  <body>
    <article>
      <h1>Fuziunea cu FCA, pe placul angajaților PSA: “Vom rămâne vigilenți și așteptăm mai multe detalii privind viitorul fabricilor”</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Paul Cosma</a></address>
      <p>Fuziunea cu FCA a primit aviz favorabil din partea angajaților și a sindicatelor PSA, aceștia spunând că vor rămâne “vigilenți” și că așteaptă mai multe detalii clare cu privire la viitorul fabricilor.</p>
      <p>În urmă cu câteva săptămâni, <a href="https://www.automarket.ro/stiri/mutare-masiva-pe-piata-auto-grupul-psa-peugeot-citroen-opel-fuzioneaza-94455.html">Grupul PSA Peugeot-Citroen și Alianța Fiat-Chrysler au anunțat că vor fuziona</a> și că vor avea putere egală de decizie. Noul constructor va fi al patrulea ca mărime din lume după Grupul Volkswagen, Toyota și Alianța Renault-Nissan.</p>
      <p>Carlos Tavarez, actualul CEO al Grupului PSA, va deveni CEO-ul noului constructor, în timp ce John Elkann, actualul președinte al Alianței Fiat-Chrysler, va deveni președintele noului productor. Consiliul de administrație al noului constructor va fi alcătuit din 11 membri, dintre care 5 vor fi nominalizați de Grupul PSA, iar 5 de Alianța Fiat-Chrysler.</p>
      <p>Reprezentanții angajaților PSA s-au declarat în favoarea fuziunii cu FCA, sindicaliștii spunând, însă, că așteaptă mai multe detalii “clare și concrete” privind fuziunea.</p>
      <p><b><i>“Vom </i></b><b><i>r</i></b><b><i>ămâne vigilenți și așteptăm o imagine mai clară a planului privind fabricile și volumul de producție. Proiectul prezentat are sens pentru ambele grupuri, care se află într-o stare financiară bună,”</i></b> a spus unul dintre oficialii ce reprezintă angajații grupului PSA.</p>
      <p>Unul dintre scopurile fuziunii este reducerea costurilor de operare. De altfel, producătorii estimează că vor economisi până la 3.7 miliarde de euro pe an, fără să ia în calcul eventualele închideri de uzine.</p>
      <p>Pentru moment nu este clar cum își vor unifica producătorii operațiunile, însă aceștia menționează o <b><i>"alocare mai eficientă a resurselor pentru investiții în platforme, motoare și tehnologii".</i></b></p>
      <p>Via <a href="https://europe.autonews.com/automakers/psa-unions-give-nod-merger-fca">Automotive News</a></p>
    </article>
  </body>
</html>