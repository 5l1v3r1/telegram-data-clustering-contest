<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/politica/elezioni_regionali_emilia_romagna_pd_m5s_zingaretti_di_maio-4874906.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="​Regionali Emilia Romagna, paura Pd: Bonaccini cancella il simbolo dem su social e poster elettorali"/>
    <meta property="og:description" content="“Emilia paranoica”, cantavano i Cccp. Emilia da allarme rosso, sembrano cantare al Nazareno, quartier generale nazionale del Pd. Perché divampa la paura, per ora ben camuffata, in..."/>
  </head>
  <body>
    <article>
      <h1>​Regionali Emilia Romagna, paura Pd: Bonaccini cancella il simbolo dem su social e poster elettorali</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Mario Ajello</a></address>
      <p>“Emilia paranoica”, cantavano i Cccp. <b><a href="https://www.ilmessaggero.it/t/emilia-romagna">Emilia</a></b> da allarme rosso, sembrano cantare al <b><a href="https://www.ilmessaggero.it/t/nazareno">Nazareno</a></b>, quartier generale nazionale del Pd. Perché divampa la paura, per ora ben camuffata, in casa Zingaretti? Perché nello sfascio M5S, in cui la leadership di <b><a href="https://www.ilmessaggero.it/t/luigi-di-maio">Di Maio</a></b> è sempre più debole e sempre meno rispettata, si fa avanti l’ipotesi che il movimento alla fine possa decidere non solo di non sostenere <b><a href="https://www.ilmessaggero.it/t/stefano-bonaccini">Stefano Bonaccini</a></b>, il ricandidato governatore dem, ma perfino di sfidarlo con un candidato alternativo.</p>
      <p>
        <a href="https://www.ilmessaggero.it/politica/calabria_elezioni_regionali_pd_giuseppe_gualtieri_bernardo_provenzano_maurizio_talarico-4875112.html">Regionali in Calabria, il Pd fa rotta su Giuseppe Gualtieri che arrestò Bernardo Provenzano</a>
        <br/>
        <a href="https://www.ilmessaggero.it/politica/sardine_salvini_gattini_piazze-4873461.html">Ora le sardine puntano a piazza del Popolo. E Salvini lancia i gattini che... se le pappano</a>
      </p>
      <p>Un’idea “inaccettabile” per i dem, e che soltanto Di Maio può bloccare. Ma ne ha la forza? O magari, ecco l’incubo Pd, proprio a Di Maio farebbe gioco la sconfitta dem in <b><a href="https://www.ilmessaggero.it/t/emilia-romagna">Emilia Romagna</a></b>, così si libererebbe dall’alleanza nazionale con <b><a href="https://www.ilmessaggero.it/t/nicola-zingaretti">Zingaretti</a></b> che gli fu imposta da <b><a href="https://www.ilmessaggero.it/t/beppe-grillo">Grillo</a></b> e nella quale Luigi non si trova tanto bene? Bonaccini intanto sembra vergognarsi del Pd.</p>
      <p>Abolisce il simbolo dagli account nei social e sul poster che lancia la manifestazione clou della sua campagna elettorale, sabato 7 dicembre in Piazza Maggiore a Bologna. E su quel palco naturalmente non ci saranno esponenti nazionali dem, anche perché se dovessero venire e inneggiare alla plastica tax o allo ius soli - temi del governo rosso-giallo piuttosto invisi agli elettori e anche a quelli emiliano-romagnoli - il bravo Bonaccini sarebbe spacciato.</p>
      <footer>Ultimo aggiornamento: 17:21<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/politica/calabria_elezioni_regionali_pd_giuseppe_gualtieri_bernardo_provenzano_maurizio_talarico-4875112.html"/>
        <a href="https://www.ilmessaggero.it/rieti/rieti_calcio_curci_pengili_settore_giovanile-4874905.html"/>
        <a href="https://www.ilmessaggero.it/politica/sardine_salvini_gattini_piazze-4873461.html"/>
        <a href="https://www.ilmessaggero.it/umbria/salvini_intesa_tesei_giunta_regionale_umbra-4873215.html"/>
        <a href="https://www.ilmessaggero.it/video/invista/regionali_zingaretti_alleanze_piu_larghe_competitive_possibili-4873180.html"/>
        <a href="https://www.ilmessaggero.it/politica/sardine_salvini_nuove_manifestazioni_dove_roma_milano-4872891.html"/>
      </related>
    </article>
  </body>
</html>