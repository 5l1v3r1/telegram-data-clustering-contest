<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461953/%E0%A6%86%E0%A6%AE%E0%A6%BF%E0%A6%B0%E0%A6%BE%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%AC%E0%A6%BE%E0%A6%B8%E0%A7%80%E0%A6%A6%E0%A7%87%E0%A6%B0-%E0%A6%AD%E0%A7%8B%E0%A6%9F%E0%A6%BE%E0%A6%B0-%E0%A6%A4%E0%A6%BE%E0%A6%B2%E0%A6%BF%E0%A6%95%E0%A6%BE%E0%A7%9F-%E0%A6%85%E0%A6%A8%E0%A7%8D%E0%A6%A4%E0%A6%B0%E0%A7%8D%E0%A6%AD%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%B6%E0%A7%81%E0%A6%B0%E0%A7%81%E2%80%9C"/>
    <meta property="og:site_name" content="Daily Janakantha"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="আমিরাতে প্রবাসীদের ভোটার তালিকায় অন্তর্ভুক্তি শুরু“"/>
    <meta property="og:description" content="জনকণ্ঠ ডেস্ক ॥ সংযুক্ত আরব আমিরাতের (ইউএই) রাজধানী আবুধাবিতে বাংলাদেশ দূতাবাসে প্রবাসী বাংলাদেশীদের জন্য স্মার্ট এনআইডি কার্ড ও ভোটার তালিকায় অন্তর্ভুক্তির কাজ শুরু হয়েছে। মঙ্গলবার এক সংবাদ বিজ্ঞপ্তিতে বলা হয়, বাংলাদেশের পররাষ্ট্রমন্ত্রী ড. একে আব্দুল মোমেন সোমবার এই সেবার উদ্বোধন করেন। খবর বাসসর তিনি বর্তমানে ..."/>
  </head>
  <body>
    <article>
      <h1>আমিরাতে প্রবাসীদের ভোটার তালিকায় অন্তর্ভুক্তি শুরু“</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>জনকণ্ঠ ডেস্ক ॥ সংযুক্ত আরব আমিরাতের (ইউএই) রাজধানী আবুধাবিতে বাংলাদেশ দূতাবাসে প্রবাসী বাংলাদেশীদের জন্য স্মার্ট এনআইডি কার্ড ও ভোটার তালিকায় অন্তর্ভুক্তির কাজ শুরু হয়েছে। মঙ্গলবার এক সংবাদ বিজ্ঞপ্তিতে বলা হয়, বাংলাদেশের পররাষ্ট্রমন্ত্রী ড. একে আব্দুল মোমেন সোমবার এই সেবার উদ্বোধন করেন। খবর বাসসর</p>
      <p>তিনি বর্তমানে প্রধানমন্ত্রী শেখ হাসিনার সফরসঙ্গী হিসেবে রয়েছেন। উদ্বোধনকালে পররাষ্ট্রমন্ত্রী বলেন, নতুন সেবাটি প্রবাসীদের হয়রানি লাঘব করবে। এই সেবা প্রবাসীদের দোরগোড়ায় পৌঁছে দেয়া হবে। মন্ত্রী বলেন, ‘এই স্মার্ট এনআইডি কার্ড সেবা পাওয়া ইউএই-তে বসবাসরত বাংলাদেশীদের দীর্ঘদিনের আকাক্সক্ষা ছিল।’</p>
      <p>প্রবাসী বাংলাদেশীদের জন্য সংশ্লিষ্ট মিশন ও মন্ত্রণালয়গুলোতে ২৪ ঘণ্টা হটলাইন স্থাপনসহ বিভিন্ন ডিজিটাল সেবা দেয়া হচ্ছে। এছাড়াও পররাষ্ট্র মন্ত্রণালয় প্রবাসীদের বিভিন্ন ধরনের সেবা প্রদানের লক্ষ্যে সম্প্রতি দুতাবাস এ্যাপ্লিকেশন চালু করেছে।</p>
      <p>প্রধানমন্ত্রী শেখ হাসিনা প্রবাসী বাংলাদেশীদের সেবা বাড়ানোর জন্য নানা ধরনের পদক্ষেপ নিয়েছেন। পররাষ্ট্র মন্ত্রণালয়ের সংবাদ বিজ্ঞপ্তিতে আরও বলা হয়, মন্ত্রী প্রবাসী বাংলাদেশীদের আরও বেশি রেমিটেন্স পাঠাতে উৎসাহ দেন। সরকার রেমিটেন্স পাঠানকারীদের আর্থিক প্রণোদনা দিচ্ছে। পররাষ্ট্রমন্ত্রী ২০২০ সালে অনুষ্ঠেয় বাংলাদেশের জাতির পিতা বঙ্গবন্ধু শেখ মুজিবুর রহমানের জন্মশতবার্ষিকী ও বাংলাদেশের স্বাধীনতার সুবর্ণজয়ন্তী উদযাপনের সক্রিয় অংশগ্রহণের আহ্বান জানান। এ সময় নির্বাচন কমিশনের মহাপরিচালক (এনআইডি), পররাষ্ট্র মন্ত্রণালয়ের উর্ধতন কর্মকর্তা ও বিপুল সংখ্যক প্রবাসী বাংলাদেশী সেখানে উপস্থিত ছিলেন।</p>
    </article>
  </body>
</html>