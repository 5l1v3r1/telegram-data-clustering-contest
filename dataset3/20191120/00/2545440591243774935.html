<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/tunustan-yahudi-yerlesim-birimlerinin-mesrulastirilmasina-uyari/1650391"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Tunus'tan Yahudi yerleşim birimlerinin meşrulaştırılmasına uyarı"/>
    <meta property="og:description" content="Tunus, ABD yönetiminin, işgal altındaki Batı Şeria'da bulunan Yahudi yerleşim birimlerini &quot;meşrulaştırma&quot; girişiminin doğuracağı sonuçlara karşı uyarıda bulundu."/>
  </head>
  <body>
    <article>
      <h1>Tunus'tan Yahudi yerleşim birimlerinin meşrulaştırılmasına uyarı</h1>
      <h2>Tunus, ABD yönetiminin, işgal altındaki Batı Şeria'da bulunan Yahudi yerleşim birimlerini "meşrulaştırma" girişiminin doğuracağı sonuçlara karşı uyarıda bulundu.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Yosra Ouanes,Gülşen Topçu  </a></address>
      <h4>Tunus</h4>
      <p><b>Tunus Dışişleri Bakanlığı</b>ndan yapılan yazılı açıklamada ABD'nin, <b>Batı Şeria</b>'daki yerleşim birimlerini artık yasa dışı olarak kabul etmeme kararı almasına atıfta bulunularak, bu adımın bölgede zaten gergin olan atmosferi daha da gereceği belirtildi.</p>
      <ul>
        <li>
          <a href="https://www.aa.com.tr/tr/dunya/pompeo-abdye-gore-bati-seriadaki-yerlesimler-artik-hukuka-aykiri-degil/1649149">
            <u>
              <b>Pompeo: ABD'ye göre Batı Şeria'daki yerleşimler artık hukuka aykırı değil</b>
            </u>
          </a>
        </li>
        <li>
          <u>
            <b>
              <a href="https://www.aa.com.tr/tr/dunya/filistin-basbakani-istiyye-abdnin-karari-uluslararasi-kanunlarin-hafife-alinmasi-anlamina-geliyor/1649268">Filistin Başbakanı Iştiyye: ABD Yahudi yerleşim kararıyla uluslararası kanunları hafife alıyor</a>
            </b>
          </u>
        </li>
        <li>
          <u>
            <b>
              <a href="https://www.aa.com.tr/tr/dunya/bm-abdnin-israil-yerlesim-birimleri-kararindan-uzuntu-duyduk/1650239">BM: ABD'nin İsrail yerleşim birimleri kararından üzüntü duyduk</a>
            </b>
          </u>
        </li>
        <li>
          <a href="https://www.aa.com.tr/tr/dunya/turkiyeden-abdnin-yasa-disi-yahudi-yerlesim-kararina-tepki/1649775">
            <u>
              <b>Türkiye'den ABD'nin yasa dışı Yahudi yerleşim kararına tepki</b>
            </u>
          </a>
        </li>
      </ul>
      <p>Açıklamada, hangi gerekçeyle olursa olsun işgal altındaki topraklarda<b> Yahudi yerleşimleri</b>ni meşrulaştırma girişiminin hukuki açıdan hükümsüz ve uluslararası normların açık ihlali olduğu kaydedildi.</p>
      <p>Tunus'un, tüm meşru haklarını elde etme yolunda verdiği mücadelede Filistin halkının yanında olduğu vurgulanan açıklamada, uluslararası topluma, hukuk ilkeleriyle çelişen bu tür pozisyonlara karşı çıkma çağrısı yapıldı.</p>
      <p>ABD Dışişleri Bakanı Mike Pompeo, önceki gün, işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini duyurmuştu.</p>
      <p>İsrail'in 1967'de işgal ettiği Batı Şeria'da 250'ye yakın yasa dışı Yahudi yerleşim birimi bulunuyor. Bu yerlerde 400 binden fazla Yahudi yerleşimci ikamet ediyor.</p>
      <p>Uluslararası hukuka göre, işgal altındaki topraklarda bulunan tüm Yahudi yerleşim birimleri yasa dışı kabul ediliyor.</p>
      <related>
        <a href="https://www.aa.com.tr/tr/dunya/tunustan-yahudi-yerlesim-birimlerinin-mesrulastirilmasina-uyari/1650391"/>
        <a href="https://www.aa.com.tr/tr/dunya/bm-abdnin-israil-yerlesim-birimleri-kararindan-uzuntu-duyduk/1650239"/>
        <a href="https://www.aa.com.tr/tr/dunya/endonezyadan-abdnin-yahudi-yerlesim-birimleri-kararina-tepki-/1650223"/>
        <a href="https://www.aa.com.tr/tr/dunya/malezyadan-abdnin-israil-yerlesimleri-kararina-sert-tepki/1650086"/>
        <a href="https://www.aa.com.tr/tr/dunya/abdnin-karari-sonrasi-netanyahudan-yahudi-yerlesim-birimine-ziyaret/1649927"/>
        <a href="https://www.aa.com.tr/tr/dunya/fko-abd-siddet-ve-kaosun-kapisini-acti/1649848"/>
      </related>
    </article>
  </body>
</html>