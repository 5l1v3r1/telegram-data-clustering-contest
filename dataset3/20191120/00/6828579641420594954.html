<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/naprawa-ekranu-w-huawei-mate-x-kosztuje-tyle-co-flagowy-smartfon"/>
    <meta property="og:site_name" content="Telepolis"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Naprawa ekranu w Huawei Mate X kosztuje tyle, co flagowy smartfon"/>
    <meta property="og:description" content="Kilka dni temu w Chinach ruszyła pierwsza sprzedaż Huawei Mate X. Smartfon błyskawicznie się wyprzedał, mimo dość wysokiej ceny. Nabywcy tego rozkładanego smartfonu muszą jednak bardzo uważać, bo naprawa ekranu wiąże się z poważnym wydatkiem."/>
  </head>
  <body>
    <article>
      <h1>Naprawa ekranu w Huawei Mate X kosztuje tyle, co flagowy smartfon</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Mieszko</a></address>
      <p>
        <b>Kilka dni temu w Chinach ruszyła pierwsza sprzedaż Huawei Mate X. Smartfon błyskawicznie się wyprzedał, mimo dość wysokiej ceny. Nabywcy tego rozkładanego smartfonu muszą jednak bardzo uważać, bo naprawa ekranu wiąże się z poważnym wydatkiem.</b>
      </p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/huawei-mate-x-5g-wyprzedany-w-mniej-niz-minute"/>
      </related>
      <p>Huawei Mate X dostępny był w szybkiej sprzedaży Flash Sale 15 listopada w internetowym sklepie producenta. By wejść w jego posiadanie, trzeba było wyłożyć <b>16 999 juanów, czyli ponad 9400 zł</b>. W ofercie znalazł się też bonus: <b>zniżka 50%</b> na pierwszą <b>wymianę ekranu</b> w razie uszkodzenia. </p>
      <p>Jak się okazało, zniżka na tę akurat usługę serwisową <b>nie jest przypadkowa</b>. Producent opublikował cennik za naprawy wybranych elementów Huawei Mate X. Wymiana ekranu - a wszystko wskazuje na to, że to jedyny sposób na jego naprawę w tym modelu - kosztuje <b>aż 7090 juanów, czyli 3909 zł</b>. To spora kwota, za którą można kupić <b>najlepsze modele flagowych smartfonów</b> Samsunga czy Apple.  </p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/huawei-mate-x-sprzeda-sklepy-cena"/>
        <a href="https://www.telepolis.pl/wiadomosci/sprzet/samsung-boi-sie-telefonu-mate-x-i-chce-stworzyc-jego-wlasna-wersje"/>
      </related>
      <p>Sporo kosztuje też <b>wymiana płyty głównej</b> - 3579 juanów, czyli 1976 zł. Za to można kupić dobrze wyposażonego smartfonowego średniaka. </p>
      <p>Inne naprawy już nie są tak drogie. <b>Wymiana baterii</b> oznacza wydatek 278 juanów (153 zł), a <b>aparatu</b> 698 juanów (385 zł).</p>
      <related>
        <h4>Zobacz:</h4>
        <a href="https://www.telepolis.pl/artykuly/testy-sprzetu/huawei-mate-x-w-naszych-rekach-pierwsze-wrazenia-preview-handson"/>
      </related>
      <figure>
        <img src="https://www.telepolis.pl/images/articles/huawei-mate-x-handson/huawei-mate-x-19.JPG"/>
      </figure>
      <h3>Huawei Mate X - co to za smartfon?</h3>
      <p>Huawei Mate X to smartfon 5G Dual SIM z elastycznym <b>wyginanym ekranem OLED</b> o przekątnej 8 cali, rozdzielczości <b>2480 x 2200</b>. Po złożeniu Mate X przekształca się w bezramkowy smartfon z ekranem AMOLED 6,6 cala o rozdzielczości 2480 x 1148 pikseli i proporcjach 19,5:9. Dodatkowo z tyłu obudowy znajduje się ekran 6,38 cala o rozdzielczości 2480 x 892 pikseli w proporcjach 25:9. </p>
      <p>Sercem smartfonu jest układ <b>Kirin 980</b>, któremu towarzyszy modem<b> Balong 5000 5G</b>. Smartfon ma 8 GB RAM i 512 GB pamięci wewnętrznej. Można też dołożyć kartę pamięci microSD 256 GB.</p>
      <p>Sekcję fotograficzną tworzy <b>poczwórny aparat </b>stworzony we współpracy z firmą Leica: główny 40 Mpix (f/1,8, szerokokątny), 16 Mpix (f/2,2, ultraszerokokątny), 8 Mpix (f/2,4, teleobiektyw) i czujnik ToF do pomiaru głębi. </p>
      <p><b>Akumulator</b> ma pojemność <b>4500 mAh</b> i można go szybko zasilić przy pomocy ładowarki 55 W.</p>
      <p>Następna Flash Sale smartfonu planowana jest na 27 listopada.</p>
      <p>Źródło tekstu: Gizmochina</p>
    </article>
  </body>
</html>