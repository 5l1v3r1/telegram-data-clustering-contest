<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/azil-sorusturmasi-trumpa-puan-kazandiriyor-/1651225"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Azil soruşturması Trump'a puan kazandırıyor"/>
    <meta property="og:description" content="Küresel araştırma şirketi Gallup'ın anketi, ABD Başkanı Trump'ın onay oranının yüzde 41'den, yüzde 43'e çıktığını ortaya koydu."/>
  </head>
  <body>
    <article>
      <h1>Azil soruşturması Trump'a puan kazandırıyor</h1>
      <h2>Küresel araştırma şirketi Gallup'ın anketi, ABD Başkanı Trump'ın onay oranının yüzde 41'den, yüzde 43'e çıktığını ortaya koydu.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Dildar Baykan  </a></address>
      <h4>Washington</h4>
      <p><b>ABD'de yapılan bir anket</b>, devam eden azil soruşturmasının Başkan <b>Donald Trump</b>'a puan kazandırdığını gösterdi.</p>
      <p>Küresel araştırma şirketi Gallup'ın, bin 15 yetişkin Amerikalı üzerinde yaptığı anket sonucunda, Trump'ın onay oranının <b>yüzde 2 arttığı </b>ortaya çıktı.</p>
      <p>Aynı şirketin ekimde yaptığı ankette ise Trump'ın onay oranının yüzde 41 olduğuna dikkati çekilen anket raporunda, bu rakamın 1-14 Kasım'da yüzde 43'e çıktığı vurgulandı.</p>
      <p>Ayrıca, ankete katılanlardan yüzde 48'i Trump'ın azlini desteklediğini vurgularken, yüzde 50'si Başkanın azline karşı çıktığı yönünde fikir bildirdi.</p>
      <p>Trump'ın, Cumhuriyetçi Parti destekçileri arasındaki onay rakamının, azil sürecinde değişmediği ve yüzde 90'da kaldığı vurgulandı.</p>
      <p>Öte yandan raporda, 1970'lerde azil soruşturması açılan eski ABD Başkanı Richard Nixon'ın azil soruşturmasının ardından onay oranlarında ciddi bir azalma gözlendiği anımsatıldı.</p>
      <related>
        <a href="https://www.aa.com.tr/tr/dunya/azil-sorusturmasi-trumpa-puan-kazandiriyor-/1651225"/>
        <a href="https://www.aa.com.tr/tr/dunya/abdde-trumpa-yonelik-azil-sorusturmasi-ucuncu-gununde-/1650356"/>
        <a href="https://www.aa.com.tr/tr/dunya/trumpa-gore-azil-sorusturmasi-oturumlari-duzmece/1650274"/>
        <a href="https://www.aa.com.tr/tr/dunya/abd-baskani-trump-azil-sorusturmasinda-ifade-vermeyi-dusunecegim/1648928"/>
        <a href="https://www.aa.com.tr/tr/dunya/trump-abd-basinini-samimiyetsiz-olarak-nitelendirdi/1646943"/>
        <a href="https://www.aa.com.tr/tr/turkiye/altun-erdoganin-trumpa-ve-senatorlere-izlettigi-videoyu-paylasti/1645588"/>
      </related>
    </article>
  </body>
</html>