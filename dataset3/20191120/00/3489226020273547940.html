<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/to-biblio-toy-g-zucman-h-alhtheia-gia-tis-offshore-thn-kyriakh-me-to-documento"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Το βιβλίο του G. Zucman «Η αλήθεια για τις offshore», την Κυριακή με το Documento"/>
    <meta property="og:description" content="Όταν η διαφθορά πάει στον... φορολογικό παράδεισο"/>
  </head>
  <body>
    <article>
      <h1>Το βιβλίο του G. Zucman «Η αλήθεια για τις offshore», την Κυριακή με το Documento</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Όταν η διαφθορά πάει στον... φορολογικό παράδεισο</h4>
      <p>Ζυρίχη, Χονγκ Κονγκ, Μπαχάμες, Νησιά Κέιμαν, Λουξεμβούργο… Τα ονόματα αυτά κρύβουν μια θλιβερή πραγματικότητα, τη φοροδιαφυγή μιας μειονότητας πολυεκατομμυριούχων εις βάρος της μεγάλης πλειονότητας των πολιτών. Ο συγγραφέας καταφέρνει, χάρη σε αυτή την πρώτη επιστημονικά τεκμηριωμένη ανάλυση, να εκτιμήσει τη διάσταση του φαινομένου: 5.800 δισ. ευρώ ή το 8% του χρηματοοικονομικού πλούτου των νοικοκυριών βρίσκονται στους φορολογικούς παραδείσους. Το θέμα παρουσιάζει ενδιαφέρον για την Ελλάδα η οποία, μετά το σκάνδαλο της λίστας Λαγκάρντ και συγκριτικά με άλλες χώρες, αναδεικνύεται παγκόσμια πρωταθλήτρια της offshore φοροδιαφυγής. Ανάμεσα στους πρωταγωνιστές των offshore είναι η ίδια η σύζυγος του πρωθυπουργού Κυριάκου Μητσοτάκη η οποία φιγουράρισε στα Paradise Papers. Μέσω των offshore γίνεται και η χρηματοδότηση εταιρειών της.</p>
      <figure>
        <iframe src="https://www.youtube.com/embed/AzNa_tRCQa4" width="480" height="270" data-service="Youtube" scrolling="no"/>
      </figure>
      <p>Ο Zucman προτείνει ένα συγκεκριμένο σχέδιο δράσης για την επιτυχή καταπολέμηση της οικονομικής αδιαφάνειας, όπου υπάρχουν δύο βασικές προϋποθέσεις: ο εξαναγκασμός των τραπεζών να αποκαλύψουν τα στοιχεία των πελατών τους και ο έλεγχος της ακρίβειας των στοιχείων αυτών. Από εκεί και πέρα είναι θέμα των κρατών και των πολιτών να αντιμετωπίσουν αποφασιστικά αυτήν τη μάστιγα. Καμία χώρα από μόνη της δεν μπορεί να κάνει πολλά πράγματα, όμως αρκεί μια συμμαχία λίγων μεγάλων κρατών ώστε να πιεστούν οι φορολογικοί παράδεισοι να συμμορφωθούν.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>