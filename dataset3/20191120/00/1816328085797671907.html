<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/20021454/Facilities-for-passengers-traveling-to-Delhi-by-plane.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="விமானத்தில் டெல்லி செல்லும் பயணிகளுக்கு முகக்கவசம் - ‘ஏர் ஏசியா’ நிறுவனம் அறிவிப்பு"/>
    <meta property="og:description" content="விமானத்தில் டெல்லி செல்லும் பயணிகளுக்கு முகக்கவசம் வழங்கப்படும் என ஏர் ஏசியா நிறுவனம் அறிவித்துள்ளது."/>
  </head>
  <body>
    <article>
      <h1>விமானத்தில் டெல்லி செல்லும் பயணிகளுக்கு முகக்கவசம் - ‘ஏர் ஏசியா’ நிறுவனம் அறிவிப்பு</h1>
      <h2>விமானத்தில் டெல்லி செல்லும் பயணிகளுக்கு முகக்கவசம் வழங்கப்படும் என ஏர் ஏசியா நிறுவனம் அறிவித்துள்ளது.</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>புதுடெல்லி, <br/><br/>டெல்லியில் காற்று மாசு அதிகரித்துள்ளதால் பயணிகளின் ஆரோக்கியம் கருதி பெங்களூரு, ஐதராபாத், மும்பை, கொல்கத்தா ஆகிய 4 நகரங்களில் இருந்து டெல்லி செல்லும் விமான பயணிகளுக்கு முகக்கவசம் வழங்கப்படும் என்று ‘ஏர்ஏசியா இந்தியா’ விமான நிறுவனம் அறிவித்துள்ளது.</p>
      <p>இந்த திட்டம் நேற்றே தொடங்கிவிட்டது. தொடர்ந்து 29-ந்தேதி வரை 10 நாட்களுக்கு இந்த முகக்கவசம் வழங்கப்படும். இந்த திட்டம் ‘எம்பைன்’ நிறுவனத்துடன் இணைந்து அமல்படுத்தப்படுகிறது. குளிர்காலம் தொடங்கியதும் டெல்லியில் காற்று மாசு குறைந்துவிடும் என்றும் அந்த நிறுவனம் தெரிவித்துள்ளது.</p>
    </article>
  </body>
</html>