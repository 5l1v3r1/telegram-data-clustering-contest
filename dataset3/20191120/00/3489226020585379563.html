<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/patra-50xronh-apopeirathhke-na-aytoktonhsei-logw-apolyshs"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Πάτρα: 50χρονη αποπειράθηκε να αυτοκτονήσει λόγω απόλυσης"/>
    <meta property="og:description" content="Να ανέβει στην ταράτσα του σπιτιού της και να πέσει στο κενό, είδε ως μοναδική της επιλογή, μία 50χρονη γυναίκα, μητέρα τριών παιδιών, μονογονεικής οικογένειας από την Πάτρα, όταν πριν μερικές ημέρες απολύθηκε από την εργασία της μετά από 10 ολόκληρα χρόνια, επειδή αρρώστησε."/>
  </head>
  <body>
    <article>
      <h1>Πάτρα: 50χρονη αποπειράθηκε να αυτοκτονήσει λόγω απόλυσης</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Να ανέβει στην ταράτσα του σπιτιού της και να πέσει στο κενό, είδε ως μοναδική της επιλογή, μία 50χρονη γυναίκα, μητέρα τριών παιδιών, μονογονεικής οικογένειας από την Πάτρα, όταν πριν μερικές ημέρες απολύθηκε από την εργασία της μετά από 10 ολόκληρα χρόνια, επειδή αρρώστησε.</h4>
      <p>Oι κόρες της και οι συνδικαλιστές που ενημερώθηκαν για την άσχημη ψυχολογική της κατάστασης την απέτρεψαν σχεδόν την τελευταία στιγμή.</p>
      <h3>Εξαντλήθηκε χωρίς ρεπό και άδεια</h3>
      <p>Η 50χρονη γυναίκα που επί 10 ολόκληρα χρόνια, εργαζόταν καθημερινά σε μεγάλη επιχείρηση τοπικών συμφερόντων, χωρίς να λαμβάνει άδειες και ρεπό, ένιωσε πρόσφατα πλήρη εξάντληση και απευθύνθηκε στους γιατρούς, οι οποίοι της χορήγησαν επείγουσα 15νθήμερη άδεια, για να συνέλθει, καθώς ο οργανισμός της είχε χτυπήσει κόκκινο. Αυτό όμως ήταν και η αρχή για τα δεινά της.</p>
      <p>Την πρώην εργαζόμενη τα στελέχη του<b> Εργατικού Κέντρου </b>την έχουν υπό την επίβλεψή τους, μέχρι να πατήσει ξανά στα πόδια της και να ξεπεράσει το ψυχολογικό σοκ της απόλυσης επειδή αρρώστησε, από τον παιδικό της φίλο-εργοδότη.</p>
      <p>Την ίδια ώρα είναι πολλά τα περιστατικά των καταγγελιών για μη χορήγηση αδειών και ρεπό στο προσωπικό από πολλές τοπικές επιχειρήσεις με την απειλή της απόλυσης.</p>
      <p>
        <b>ΔΗΛΩΣΗ ΒΑΣΙΛΗΣ ΠΑΠΑΣΗΜΑΚΟΠΟΥΛΟΣ-ΜΕΛΟΣ ΔΙΟΙΚΗΣΗΣ ΕΚΠ</b>
      </p>
      <p>Το εργατικό κέντρο καλεί το σύνολο των εργαζόμενων της περιοχής, να τηρεί τα συμφωνηθέντα με τους εργοδότες και να μην επιτρέπει με τεχνάσματα των εργοδοτών να χάνει τα νόμιμα ρεπό και τις άδειές του, ξεκαθαρίζοντας ότι απαγορεύονται οι απολύσεις κατά την διάρκεια των αναρρωτικών αδειών και αμέσως μετά την επιστροφή του προσωπικού στα πόστα του.</p>
      <p>Πηγή: <a href="http://patrastimes.gr/home-page-slider/%CE%BC%CE%B7%CF%84%CE%AD%CF%81%CE%B1-%CF%84%CF%81%CE%B9%CF%8E%CE%BD-%CF%80%CE%B1%CE%B9%CE%B4%CE%B9%CF%8E%CE%BD-%CE%B5%CF%80%CE%B9%CF%87%CE%B5%CE%AF%CF%81%CE%B7%CF%83%CE%B5-%CE%BD-%CE%B1%CF%85%CF%84/"><b>Patrastimes</b></a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>