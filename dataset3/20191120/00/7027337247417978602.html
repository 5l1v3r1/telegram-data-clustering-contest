<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699269/%D9%BE%D8%B3%D8%B1-%D8%A7%D8%B1%D8%AF%D9%88%D8%BA%D8%A7%D9%86-%D8%AE%D8%A7%D9%86%D9%87%E2%80%8C%D8%A7%D8%B4-%D8%B1%D8%A7-%D8%AF%D8%B1-%D8%A2%D9%85%D8%B1%DB%8C%DA%A9%D8%A7-%D8%B2%DB%8C%D8%B1-%D9%82%DB%8C%D9%85%D8%AA-%D9%81%D8%B1%D9%88%D8%AE%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="پسر اردوغان خانه‌اش را در آمریکا زیر قیمت فروخت"/>
    <meta property="og:description" content="نماینده حزب مردم جمهوری‌خواه ترکیه در آمریکا اعلام کرد، پسر رئیس جمهوری ترکیه به دلیل ترس از اعمال تحریم آمریکا، خانه‌اش در این کشور را زیر قیمت فروخت."/>
  </head>
  <body>
    <article>
      <h1>پسر اردوغان خانه‌اش را در آمریکا زیر قیمت فروخت</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038921_765.jpg"/>
      </figure>
      <p>نماینده حزب مردم جمهوری‌خواه ترکیه در آمریکا اعلام کرد، پسر رئیس جمهوری ترکیه به دلیل ترس از اعمال تحریم آمریکا، خانه‌اش در این کشور را زیر قیمت فروخت.</p>
      <p>به گزارش ایسنا، به نقل از صدی البلد، یورتر اوزجان، نماینده حزب مردم جمهوری‌خواه ترکیه در آمریکا احتمال داد، دلیل اصلی فروش این خانه که در واقع خود رجب طیب اردوغان، رئیس جمهوری ترکیه مالک آن است، نگرانی خانواده وی از امکان اعمال تحریم‌های آمریکا علیه این خانواده باشد.</p>
      <p>وی گفت: بلال اردوغان، پسر اردوغان خانه مذکور را که در سال ۲۰۰۵ به مبلغ ۲۶۱ هزار دلار خریداری کرده بود، در ماه فوریه سال جاری میلادی زیر قیمت فروخت و ۷۱ هزار و ۶۰۰ دلار ضرر کرد.<br/><br/>اوزجان احتمال داد، خود اردوغان از ترس تحریم‌های آمریکا و بلوکه شدن دارایی‌های حتی تجار نزدیک به خانواده وی این تصمیم را گرفته باشد.</p>
      <p>اردوغان و خانواده وی از این مسأله می‌ترسند که به دلیل موضوع بانک "هالک" ترکیه و رضا ضراب، تاجر ایرانی‌تبار، آمریکا آنها را تحریم کند.</p>
    </article>
  </body>
</html>