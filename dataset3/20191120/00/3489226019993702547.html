<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/aytoys-synanthse-sto-zagkremp-o-mhtsotakhs"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Αυτούς συνάντησε στο Ζάγκρεμπ ο Μητσοτάκης"/>
    <meta property="og:description" content="Σειρά διμερών συναντήσεων στο πλαίσιο του Συνεδρίου του Ευρωπαϊκού Λαϊκού Κόμματος στο Ζάγκρεμπ, είχε ο Κυριάκος Μητσοτάκης."/>
  </head>
  <body>
    <article>
      <h1>Αυτούς συνάντησε στο Ζάγκρεμπ ο Μητσοτάκης</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Σπύρος Γκουτζάνης</a></address>
      <h4>Σειρά διμερών συναντήσεων στο πλαίσιο του Συνεδρίου του Ευρωπαϊκού Λαϊκού Κόμματος στο Ζάγκρεμπ, είχε ο Κυριάκος Μητσοτάκης.</h4>
      <p>Ο Κυριάκος Μητσοτάκης συναντήθηκε με τον πρώην καγκελάριο της Αυστρίας, <b>Sebastian Kurz</b>, τον πρόεδρο του <b>Martens Centre </b>και πρώην πρωθυπουργό της Σλοβακίας <b>Mikulas Dzurinda</b>, τον επικεφαλής διαπραγματευτή της Ευρωπαϊκής Επιτροπής για το Brexit <b>Michel Barnier</b>, τον πρόεδρο της κοινοβουλευτικής ομάδας του ΕΛΚ στο Ευρωκοινοβούλιο <b>Manfred Weber</b>, τον πρόεδρο του γαλλικού κεντροδεξιού κόμματος Les Républicains <b>Christian Jacob</b>, τον νεοεκλεγέντα πρωθυπουργό της Ρουμανίας <b>Ludovic Orban </b>και την πρωθυπουργό της Νορβηγίας <b>Erna Solberg</b>.</p>
      <p>Στη διάρκεια των συναντήσεων συζητήθηκαν οι ευρωπαϊκές εξελίξεις με ειδική αναφορά στην ευρωπαϊκή προοπτική των Δυτικών Βαλκανίων, το προσφυγικό και η ανάγκη διαμόρφωσης νέας Ενιαίας Πολιτικής Ασύλου, οι επιπτώσεις του Brexit και το μεγάλο στοίχημα της Ευρώπης για την αντιμετώπιση της κλιματικής αλλαγής.</p>
      <p>Ο πρωθυπουργός τόνισε ότι παρά τις όποιες διαφορές απόψεων στο προσφυγικό ζήτημα, η ΕΕ πρέπει να κινηθεί ενιαία δείχνοντας αλληλεγγύη μεταξύ των μελών της. Παράλληλα, επεσήμανε την ανάγκη διαμόρφωσης νέας πολιτικής ασύλου και αποτελεσματικής προστασίας των εξωτερικών συνόρων της Ένωσης.</p>
      <p>Ειδικότερα, με τους πρωθυπουργούς της Ρουμανίας και της Νορβηγίας σημαντικό τμήμα της συζήτησης απασχόλησε η διεύρυνση των διμερών οικονομικών σχέσεων. Η πρωθυπουργός της Νορβηγίας προσκάλεσε τον κ. Μητσοτάκη να επισκεφθεί τη χώρα της, ενώ στη διάρκεια της συνάντησης έγινε εκτενής συζήτηση για ζητήματα «πράσινης» ανάπτυξης και αντιμετώπισης της κλιματικής αλλαγής</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>