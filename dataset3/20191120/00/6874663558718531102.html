<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774134,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="שריפה משתוללת במבשרת ציון; תושבים מפונים"/>
    <meta property="og:description" content="לוחמי האש, בסיוע מטוסי כיבוי של טייסת הכבאות &quot;אלעד&quot;, נאבקים בדליקה, שמתקדמת במהירות בחסות הרוחות היבשות החזקות. בשל התפשטות האש, הוחלט על פינוי רחוב סמוך"/>
  </head>
  <body>
    <article>
      <h1>שריפה משתוללת במבשרת ציון; תושבים מפונים</h1>
      <h2>לוחמי האש, בסיוע מטוסי כיבוי של טייסת הכבאות "אלעד", נאבקים בדליקה, שמתקדמת במהירות בחסות הרוחות היבשות החזקות. בשל התפשטות האש, הוחלט על פינוי רחוב סמוך</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">ynet</a></address>
      <p>עשרה צוותי כיבוי והצלה מתחנות בית שמש וירושלים פועלים בשריפה גדולה שפרצה בצהריים (ד') בוואדי הסמוך לרחוב השושנה במבשרת ציון. מהמשטרה נמסר כי לפי שעה, רק תושבים מרחוב האורן מפונים.</p>
      <p>לפי כוחות הכיבוי, האש מתקדמת במהירות בחסות הרוחות היבשות החזקות - והוחלט על פינוי רחוב אורן הסמוך לדליקה. כמו כן, מטוסי כיבוי של טייסת הכבאות "אלעד" פועלים במקום ומסייעים לכוחות לוחמי האש על הקרקע. חפ"ק נפתח במקום ומפקד כבאות והצלה מחוז ירושלים, טפסר ניסים טויטו, מפקד על הכוחות בזירה.</p>
      <figure>
        <img src="https://images1.calcalist.co.il/PicServer3/2019/05/23/908108/1_l.jpg"/>
        <figcaption>שריפה במבשרת ציון (ארכיון) <br/>צילום: אוהד צויגנברג</figcaption>
      </figure>
      <p>צוותי כיבוי רבים בסיוע ארבעה מטוסים הוזנקו לטפל בדליקת חורש גדולה בין חריש - שבה בית עלה באש - לבין קיבוץ מענית. כביש 6 באזור מחלף עירון נחסם לתנועה בשני הכיוונים למשך כשעתיים, ועומסים גדולים הורגשו במקום.</p>
      <p>שריפה נוספת פרצה באזור שפיה, ו"דילגה" בין שני צדי כביש 67. לתושבי זיכרון יעקב נמסר כי בעקבות העשן הרב באזור, הוחלט לפנות את קו הבתים הראשון. גם בשפיה תושבים פונו מהבתים. מוקדם יותר באותו יום פרצו דליקות במפעל בלהבים וכן ברחובות.</p>
    </article>
  </body>
</html>