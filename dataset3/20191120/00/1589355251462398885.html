<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/ekonomika/dopravcovia-doplacaju-na-roztriesteny-system-myta.html"/>
    <meta property="og:site_name" content="TREND.sk"/>
    <meta property="article:published_time" content="2019-11-20T00:05:00+00:00"/>
    <meta property="og:title" content="Dopravcovia doplácajú na roztrieštený systém mýta"/>
    <meta property="og:description" content="Inzercia | Shell Fleet Solutions zjednodušuje dopravcom administratívnu náročnosť."/>
  </head>
  <body>
    <article>
      <h1>Dopravcovia doplácajú na roztrieštený systém mýta</h1>
      <address><time datetime="2019-11-20T00:05:00+00:00">20 Nov 2019, 00:05</time> by <a rel="author">PR</a></address>
      <p>
        <b><b>Inzercia</b> | Shell Fleet Solutions zjednodušuje dopravcom administratívnu náročnosť</b>
      </p>
      <p>Naprieč Európou v súčasnosti funguje 125 rozdielnych prevádzkovateľov mýta a 25 odlišných poplatkových a platobných mechanizmov. Zložitosť tohto systému je čoraz väčšou výzvou pre dopravcov, ktorým spôsobuje mnohé administratívne problémy.</p>
      <p>Výskum realizovaný Európskou komisiou ukazuje, že dnešný roztrieštený systém európskeho mýta stojí prepravcov 186 miliónov eur ročne. Ak by Európska únia systém zjednotila a zjednodušila, firmy by mohli ročne ušetriť až 50 miliónov eur. Poukazuje na to analýza Shell Fleet Solutions, ktorá pripisuje vzniknuté náklady inštalácii palubných jednotiek vo všetkých vozidlách flotily a pre každý členský štát Únie.</p>
      <h3>Európa sa chystá na novú cestnú legislatívu</h3>
      <p>Dobrou správou je, že európske inštitúcie schválili návrh na zjednodušenie systému mýta, vďaka ktorému budú vodiči od roku 2023 uhrádzať iba jeden typ mýtneho poplatku za jazdu po cestách v EÚ. Nové pravidlá okrem toho zabezpečia, že šoféri z členských štátov budú vnímaní rovnako bez ohľadu na to, v ktorej krajine EÚ práve jazdia.</p>
      <p>Novela aj napriek snahe o racionalizáciu systému európskeho mýta nerieši problém s inštaláciou viacerých palubných jednotiek v jednom vozidle a to pre každý členský štát EÚ, na ktorého cesty vozidlo vstúpi. Ak zoberieme do úvahy tento fakt a to, že spomínaná legislatíva nadobudne platnosť až o dva roky, optimalizácia systémov na správu mýta a s tým spojené znižovanie nákladov ostáva v rukách manažérov firemných flotíl.</p>
      <h3>Shell znižuje náklady spojené s inštaláciou palubných jednotiek</h3>
      <p><i>„Shell Fleet Solutions pomáha manažérom flotíl so správou mýta a  celý proces uľahčuje. Firmám ponúkame na mieru šité riešenie, ktoré umožňuje jednoduchý a prehľadný manažment mýtneho hardvéru a systémov,“ </i>hovorí Petr Šindler zo spoločnosti Shell.</p>
      <p>Špecialisti z tímu <a href="https://www.shell.sk/firemni-zakaznici.html">Shell Fleet Solutions</a> vedú aktívny dialóg s manažérmi firemných flotíl, čo im umožňuje dobre pochopiť situáciu v  sektore a ponúknuť efektívne riešenia. Výsledkom je systém s najkomplexnejším pokrytím v Európe.</p>
      <p>Výhodou služieb poskytovaných spoločnosťou Shell je aj kompaktný prehľad výdavkov na jednom mieste. Prepojenie medzi platbou mýtnych poplatkov a palivovou kartou Shell dovoľuje optimalizovať plánovanie ciest a znižovať celkové náklady. Uvedená služba taktiež obsahuje funkciu Track and Trace, ktorá ukazuje manažérovi, kde sa aktuálne jeho flotila nachádza a poskytuje mu tým možnosť úspornejšie nastaviť výdavky na mýto. Výrazným benefitom je možnosť refundácie zahraničnej DPH na palivá a poplatky.</p>
      <p>Automatizácia a konsolidácia mýtnych poplatkov otvára cestu k zavádzaniu ďalších progresívnych postupov, akými sú telemetria či prediktívne technológie, ktoré znižujú palivové výdavky o takmer 20 % a zvyšujú produktivitu o 15 %.</p>
      <p><i>„Modernizácia a integrácia elektronickej platby mýta má potenciál výrazne posilniť efektivitu a úspornosť európskych flotíl. V kombinácii s digitalizáciou to môže znamenať výhody najmä pre dopravcov a ich zákazníkov, ktorí sa môžu tešiť na nižšie ceny,“</i> dodáva na záver Petr Šindler zo spoločnosti Shell.</p>
      <figure>
        <img src="https://static.etrend.sk/uploads/tx_media/2019/11/18/article_detail_image_750_box/pr_shell_02_m.jpg"/>
        <figcaption>
          <cite>Zdroj: Shell</cite>
        </figcaption>
      </figure>
    </article>
  </body>
</html>