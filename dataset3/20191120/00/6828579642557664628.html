<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/telewizja-i-vod/cyfrowy-polsat-telewizja-internetowa-z-dekoderem-ott-na-swieta"/>
    <meta property="og:site_name" content="Telepolis"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Cyfrowy Polsat na święta proponuje telewizję internetową z dekoderem OTT"/>
    <meta property="og:description" content="Z okazji zbliżających się świąt bożonarodzeniowych, Cyfrowy Polsat przygotował nową kampanię reklamową, zachęcającą do skorzystania z oferty telewizji internetowej z dekoderem OTT. Usługa wystartowała w lipcu tego roku i oferuje nawet ponad 100 kanałów TV oraz trzy miesiące bez opłat."/>
  </head>
  <body>
    <article>
      <h1>Cyfrowy Polsat na święta proponuje telewizję internetową z dekoderem OTT</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">msnet</a></address>
      <p>
        <b>Z okazji zbliżających się świąt bożonarodzeniowych, Cyfrowy Polsat przygotował nową kampanię reklamową, zachęcającą do skorzystania z oferty telewizji internetowej z dekoderem OTT. Usługa wystartowała w lipcu tego roku i oferuje nawet ponad 100 kanałów TV oraz trzy miesiące bez opłat.</b>
      </p>
      <p>Jak podaje Cyfrowy Polsat w materiałach promocyjnych, <b>telewizja internetowa OTT</b> jest:</p>
      <ul>
        <li><b>elastyczna</b> - pakiety można włączać, kiedy się chce, a dodatkowo płacimy tylko za programy, które wybraliśmy,</li>
        <li><b>tania</b> - dekoder Evobox Stream kosztuje 1 zł na start, a potem 10 zł miesięcznie,</li>
        <li><b>atrakcyjna</b> - na start można otrzymać ponad 100 kanałów, przez 3 miesiące bez opłat,</li>
        <li><b>wygodna</b> - można oglądać wybrane programy nawet do 7 dni wstecz.</li>
      </ul>
      <p>Po więcej szczegółów odsyłamy do podlinkowanej poniżej wiadomości.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/cyfrowy-polsat-uruchomil-telewizje-internetowa-ott-z-nowym-dekoderem-evobox-stream"/>
      </related>
      <figure>
        <img src="https://www.telepolis.pl/images/2019/11/cyfrowy-polsat-telewizja-internetowa-ott-ulotka.png"/>
      </figure>
      <p>Cyfrowy Polsat zachęca w najnowszej kampanii reklamowej do podarowania usługi telewizyjnej z dekoderem OTT <b>Evobox Stream</b> swoim bliskim na święta. Aby z niej skorzystać, wystarczy podłączyć dekoder do Internetu od dowolnego dostawcy oraz wybrać i włączyć pakiet dla siebie. Pakiety podstawowe są trzy: <b>Wygodny</b> (25 kanałów za 20 zł miesięcznie), <b>Komfortowy</b> (42 kanały za 30 zł miesięcznie) i <b>Bogaty</b> (92 kanały za 60 zł miesięcznie). Do tego można dokupić pakiety dodatkowe: <b>Polsat Sport Premium</b> (30 zł miesięcznie), <b>Eleven Sports</b> (15 zł miesięcznie), <b>HBO i HBO GO</b> (20 zł miesięcznie), <b>Sport</b> (45 zł miesięcznie), <b>Filmy i seriale</b> (20 zł miesięcznie) lub <b>Dzieci</b> (10 zł miesięcznie).</p>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/discovery-i-cyfrowy-polsat-utworza-wspolnie-nowa-platforme-ott"/>
      </related>
      <p> </p>
      <figure>
        <iframe src="https://www.youtube.com/embed/PiXX_fWFzX4" width="750" height="430" data-service="Youtube" scrolling="no"/>
      </figure>
      <related>
        <h4>Zobacz:</h4>
        <a href="https://www.telepolis.pl/wiadomosci/prawo-finanse-statystyki/grupa-cyfrowy-polsat-plus-wyniki-3q2019"/>
        <a href="https://www.telepolis.pl/wiadomosci/wydarzenia/huawei-moze-stracic-kontrakt-z-grupa-cyfrowy-polsat"/>
      </related>
      <p>Źródło tekstu: Cyfrowy Polsat</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/taryfy-promocje-uslugi/jak-poslubic-milionera-film-pokaz-kino-cyfrowy-polsat-plus"/>
        <a href="https://www.telepolis.pl/wiadomosci/wydarzenia/huawei-moze-stracic-kontrakt-z-grupa-cyfrowy-polsat"/>
        <a href="https://www.telepolis.pl/wiadomosci/prawo-finanse-statystyki/grupa-cyfrowy-polsat-plus-wyniki-3q2019"/>
        <a href="https://www.telepolis.pl/wiadomosci/prawo-finanse-statystyki/sad-utrzymal-kary-dla-plusa-i-cyfrowego-polsatu-za-mylace-reklamy-promocji-smartdom"/>
        <a href="https://www.telepolis.pl/wiadomosci/wydarzenia/uokik-prezentowanie-cen-z-rabatem-tak-jak-cen-standardowych-to-wprowadzanie-konsumentow-w-blad"/>
      </related>
    </article>
  </body>
</html>