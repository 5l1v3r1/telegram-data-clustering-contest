<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/lifestyle/hi-tech/2019/11/20/instagram-post-cancellati-dai-vip"/>
    <meta property="og:site_name" content="VANITY FAIR"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="20 post famosi cancellati da Instagram"/>
    <meta property="og:description" content="Tutte le volte in cui i vip si sono pentiti delle loro foto o hanno voluto eliminare qualcuno dai ricordi social"/>
  </head>
  <body>
    <article>
      <h1>20 post famosi cancellati da Instagram</h1>
      <address><time datetime="2019-11-20T00:00:00+00:00">20 Nov 2019</time> by <a rel="author" href="https://www.vanityfair.it/author/redazionelifestyle" target="_blank">Redazione Lifestyle</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/19100953/HarryStyles_land-950x684.png"/>
        </figure>
        <figure>
          <img src="https://images.vanityfair.it/gallery/116776/Big/3fb9da0e-d1a8-4da1-9cd7-53724fd9f40e.png"/>
          <figcaption><b>Meghan Markle</b><br/>Il suo passaggio da star di Hollywood a reale, è stato segnato anche dall'eliminazione del suo profilo Instagram personale. Ora posta solo su Sussex Royal!<br/>Instagram @<a href="https://www.instagram.com/p/B4UtAhppwd4/">sussexroyal</a></figcaption>
        </figure>
        <figure>
          <img src="https://images.vanityfair.it/gallery/116776/Big/aa4869a1-a307-40ce-a52e-dd97ad6215ba.png"/>
          <figcaption><b>Anne Hathaway</b><br/>Il suo meme "In un mondo di Kardashian, sii Helena Bonham Carter" ha fatto così discutere da costringerla a cancellarlo.<br/>Instagram @<a href="https://www.instagram.com/annehathaway/?hl=it">annehathaway</a></figcaption>
        </figure>
        <figure>
          <img src="https://images.vanityfair.it/gallery/116776/Big/0409d67c-ea44-4ec0-be58-f109a6d55619.png"/>
          <figcaption><b>Kendall Jenner</b><br/>Kendall Jenner pubblica molte foto hot, ma nel 2015 si è pentita di aver pubblicato un nudo integrale in piscina che ha rimosso il giorno stesso.<br/>Instagram @<a href="https://www.instagram.com/kendalljenner/?hl=it">kendalljenner</a></figcaption>
        </figure>
        <figure>
          <img src="https://images.vanityfair.it/gallery/116776/Big/0a09cd56-0ba6-4088-889d-d50fd3333180.png"/>
          <figcaption><b>Kim Kardashian</b><br/>Mentre si ricorrevano le voci sul tradimento ai danni di Khloe Kardashian, la sorella pubblicava le foto delle sue vacanze. Giudicata insensibile dai fan, le ha rimosse.<br/>Instagram @<a href="https://www.instagram.com/kimkardashian/?hl=it">kimkardashianwest</a></figcaption>
        </figure>
        <figure>
          <img src="https://images.vanityfair.it/gallery/116776/Big/e50b0bda-3f49-456e-9500-b09be4999e1e.png"/>
          <figcaption><b>Khloé Kardashian</b><br/>Dopo aver pubblicato una foto palesemente ritoccata, Khloé l'ha sostituita con quella originale, scrivendo ironicamente di desidare che l'odio aiuti a bruciare calorie...<br/>Instagram @<a href="https://www.instagram.com/khloekardashian/?hl=it">khloekardashian</a></figcaption>
        </figure>
        <figure>
          <img src="https://images.vanityfair.it/gallery/116776/Big/52222624-c047-4927-b12c-2b89e4f23acf.png"/>
          <figcaption><b>Brody Jenner</b><br/>Indispettito per aver ricevuto l'invito a nozze della sorella senza il canonico +1, ha pubblicato un post ironico su Instagram in cui festeggiava il fatto di poter portare la sua fidanzata a un matrimonio. Poi però si è pentito e lo ha cancellato.<br/>Instagram @<a href="https://www.instagram.com/brodyjenner/?hl=it">brodyjenner</a></figcaption>
        </figure>
        <figure>
          <img src="https://images.vanityfair.it/gallery/116776/Big/535c87a8-705d-4700-9ef4-60d08d08da2a.png"/>
          <figcaption><b>Joe Jonas</b><br/>Il cantante all'epoca della sua relazione con Gigi Hadid, ha condiviso una foto che lo ritraeva con gli amici di lei in cui compariva anche Zayn Malik: appena ha scoperto della relazione tra i due (ufficializzata poco dopo la loro rottura) ha cancellato il post. Come non capirlo?<br/>Instagram @<a href="https://www.instagram.com/p/B4tDpLQh_aK/">JoeJonas</a></figcaption>
        </figure>
        <figure>
          <img src="https://images.vanityfair.it/gallery/116776/Big/7707aa94-b322-4e24-8f60-834f8333ecbd.png"/>
          <figcaption><b>Sam Smith</b><br/>Sul profilo del cantante, non c'è più traccia della relazione con Brandon Flynn. Dopo la rottura, nel 2018, Sam eliminato tutte le foto con il suo ex.<br/>Instagram @<a href="https://www.instagram.com/samsmith/?hl=it">samsmith</a></figcaption>
        </figure>
        <figure>
          <img src="https://images.vanityfair.it/gallery/116776/Big/97c64d4f-bbd7-4bf7-b178-79dfa42b0700.png"/>
          <figcaption><b>Selena Gomez</b><br/>Nella sua vacanza ad Abu Dhabi del 2014, la cantante ha postato una foto con le caviglie scoperte in una moschea. Ripresa dai follower, ha eliminato il post.<br/>Instagram @<a href="https://www.instagram.com/p/B4xgQrzjQIm/">selenagomez</a></figcaption>
        </figure>
        <figure>
          <img src="https://images.vanityfair.it/gallery/116776/Big/c4b81514-8e2d-4fa9-be5d-04e955264348.png"/>
          <figcaption><b>The Weekend</b><br/>Quando nel 2017 si era chiusa la sua relazione con Selena Gomez (che si era riavvicinata a Justin Bieber), il cantante l'aveva eliminata dal suo profilo Instagram. Ora però qualcosa è cambiato...<br/>Instagram @<a href="https://www.instagram.com/p/B45wjb4HXUk/">abelvocals</a></figcaption>
        </figure>
        <figure>
          <img src="https://images.vanityfair.it/gallery/116776/Big/ae1b865d-08ea-4822-b70b-06093262a2f3.png"/>
          <figcaption><b>Hailey Baldwin</b><br/>Che fine hanno fatto le foto con il suo ex Shawn Mendes? Tutte cancellate, appena la relazione con Justin Bieber è diventata seria...<br/>Instagram @<a href="https://www.instagram.com/haileybieber/?hl=it">Haileybieber</a></figcaption>
        </figure>
        <figure>
          <img src="https://images.vanityfair.it/gallery/116776/Big/3602f468-1017-4c9b-8004-38c47b67b39f.png"/>
          <figcaption><b>Taylor Swift</b><br/>Anche Taylor Swift nel 2016 ha cancellato le foto con Calvin Harris per dedicare il suo profilo alla storia con Tom Hiddleston. Lo spazio conta, anche in amore!<br/>Instagram @<a href="https://www.instagram.com/taylorswift/?hl=it">taylorswift</a></figcaption>
        </figure>
        <figure>
          <img src="https://images.vanityfair.it/gallery/116776/Big/66bd9ecf-e613-43c9-a130-25fec0b7512b.png"/>
          <figcaption><b>Calvin Harris</b><br/>La risposta di Calvin Harris non si è fatta attendere. Sul suo profilo Instagram, non c'è nessuna traccia della sua relazione con Taylor Swift.<br/>Instagram @<a href="https://www.instagram.com/p/BvkOPu5hzhd/">calvinharris</a></figcaption>
        </figure>
        <figure>
          <img src="https://images.vanityfair.it/gallery/116776/Big/a8fea51c-44bb-421c-89f7-62dd033aecaa.png"/>
          <figcaption><b>Zayn Malik</b><br/>Appena chiusa la storia con Perrie Edwards nel 2015, Zayn Malik ha postato una foto in compagnia di una bionda misteriosa. Il post ha fatto adirare i fan ed è stato rimosso.<br/>Instagram @<a href="https://www.instagram.com/p/ByTdFmbpgkM/">zaynmalik</a></figcaption>
        </figure>
        <figure>
          <img src="https://images.vanityfair.it/gallery/116776/Big/16676ad7-d1b3-47c2-a7c0-31a20113ad5f.png"/>
          <figcaption><b>Chris Brown</b><br/>Il rapper ha mostrato ai fan il suo nuovo tatuaggio sulla testa con un post Instagram che non ha ricevuto reazioni. Deluso per il poco entusiasmo, lo ha cancellato.<br/>Instagram @<a href="https://www.instagram.com/p/B3rD64cBqNh/">chrisbrown</a></figcaption>
        </figure>
        <figure>
          <img src="https://images.vanityfair.it/gallery/116776/Big/46b53b26-d84c-4b57-abac-57d4f20f96d5.png"/>
          <figcaption><b>Liam Payne</b><br/>Ai fan non è piaciuta la foto da bad boy postata nel 2018 con il dito medio alzato. E lui l'ha rimossa.<br/>Instagram @<a href="https://www.instagram.com/liampayne/?hl=it">liampayne</a></figcaption>
        </figure>
        <figure>
          <img src="https://images.vanityfair.it/gallery/116776/Big/cd070c44-947b-4ade-badb-93a1c40b11cb.png"/>
          <figcaption><b>Vanessa Hudgens</b><br/>All'attrice era sembrata una buona idea quella di condividere la foto che ritraeva una roccia in Arizona su cui aveva inciso il suo nome e quello del fidanzato. Ma non è andata bene. Per lei molte critiche e una multa da 1000 dollari.<br/>Instagram @<a href="https://www.instagram.com/p/B43KzgEhg8K/">vanessahudgens</a></figcaption>
        </figure>
        <figure>
          <img src="https://images.vanityfair.it/gallery/116776/Big/9818dabf-0e72-4ca6-b9b0-b0e07b592aa2.png"/>
          <figcaption><b>Harry Styles</b><br/>Nel 2014 Harry Styles ha pubblicato una foto in cui compariva con un cappello da nativo americano. Accusato di essersi appropriato di una cultura non sua, ha rimosso lo scatto (e ha tolto il cappello).<br/>Instagram @<a href="https://www.instagram.com/harrystyles/?hl=it">harrystyles</a></figcaption>
        </figure>
        <figure>
          <img src="https://images.vanityfair.it/gallery/116776/Big/c3e5e032-df5e-4a99-afae-2921191998d8.png"/>
          <figcaption><b>Lena Dunham</b><br/>L'attrice ha cancellato una foto in cui si mostrava con i boxer del fidanzato. Ha annunciato di piacersi, ma di volersi mettere al riparo dai commenti offensivi degli hater.<br/>Instagram @<a href="https://www.instagram.com/p/B24g7tzncaL/">lenadunham</a></figcaption>
        </figure>
        <figure>
          <img src="https://images.vanityfair.it/gallery/116776/Big/1923c80b-733a-43a1-a577-8191bc3cd681.png"/>
          <figcaption><b>Zac Efron</b><br/>Zac Efron nel 2016 ha cancellato tutte le foto della ex Sami Miro. Evidentemente, non sono rimasti amici.<br/>Instagram @<a href="https://www.instagram.com/zacefron/?hl=it">zacefron</a></figcaption>
        </figure>
        <figcaption>20 post famosi cancellati da Instagram</figcaption>
      </slideshow>
      <p>
        <b>Tutte le volte in cui i vip si sono pentiti delle loro foto o hanno voluto eliminare qualcuno dai ricordi social</b>
      </p>
      <p>Avete presente quel momento in cui guardate <b>il vostro profilo Instagram</b> e sentite che <b>non vi rispecchia</b> più? Quello in cui non sapete dove mettere tutte le foto con <b>il vostro ex</b>, quella in cui avevate i capelli corti o quella dove vi mostrate alticce e felici abbracciate alla vostra <b>amica</b> di sempre. Sì, quella che non sentite più. Non sappiamo quale sia il modo migliore per uscirne. Da un lato c’è la possibilità di considerare Instagram come un album di foto in cui si conserva ogni cosa. Anche quello che fa male.</p>
      <p>Anche la foto sfocata che vi racconta un momento importante. Dall’altro c’è l’idea che la nostra pagina social sia in continua evoluzione, pronta a cambiare con noi.</p>
      <p>20E le celebrity che abbiamo raccolto nella gallery qui sopra, sembrano proprio pensarla così. Da <a href="https://www.instagram.com/harrystyles/?hl=it">Harry Styles</a> a <a href="https://www.instagram.com/selenagomez/?hl=it">Selena Gomez</a>, sono tantissimi i personaggi famosi che hanno scelto di <b>cancellare definitivamente un post</b> per mostrarlo più agli altri e non vederlo spuntare tra i ricordi. Siete d’accordo con la loro scelta estrema?</p>
      <related>
        <h4>LEGGI ANCHE</h4>
        <a href="https://www.vanityfair.it/lifestyle/hi-tech/2019/11/17/lintervista-jovanotti-fake-newshttps://www.vanityfair.it/lifestyle/hi-tech/2019/11/17/lintervista-jovanotti-fake-news"/>
        <a href="https://www.vanityfair.it/lifestyle/hi-tech/2019/11/16/lepic-fail-instagram-belen-e-giulia-de-lellis"/>
      </related>
    </article>
  </body>
</html>