<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/proklhsh-to-ds-toy-oaka-exasfalizetai-gia-tis-poinikes-toy-eythynes"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Πρόκληση: Το Δ.Σ του ΟΑΚΑ εξασφαλίζεται για τις ποινικές του ευθύνες!"/>
    <meta property="og:description" content="Για πρώτη φορά στα ελληνικά χρονικά μέλη του Δ.Σ. δημόσιου φορέα θα υπογράψουν ασφαλιστικά συμβόλαια προκειμένου να είναι καλυμμένα εκ των προτέρων για όποια ζημία προκαλέσουν στον οργανισμό ή ευρύτερα στο Δημόσιο."/>
  </head>
  <body>
    <article>
      <h1>Πρόκληση: Το Δ.Σ του ΟΑΚΑ εξασφαλίζεται για τις ποινικές του ευθύνες!</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Άγγελος Προβολισιάνος</a></address>
      <h4>Για πρώτη φορά στα ελληνικά χρονικά μέλη του Δ.Σ. δημόσιου φορέα θα υπογράψουν ασφαλιστικά συμβόλαια προκειμένου να είναι καλυμμένα εκ των προτέρων για όποια ζημία προκαλέσουν στον οργανισμό ή ευρύτερα στο Δημόσιο.</h4>
      <p><b>Κατά τις πληροφορίες του documentonews.gr</b>, τέλη Οκτωβρίου συνεδρίασε το Δ.Σ. του <b>ΟΑΚΑ </b>υπό την πρόεδρο, Μ. Σπυριδάκη, με πρώτο θέμα στην ημερήσια διάταξη τη λήψη απόφασης για εξουσιοδότηση της προέδρου για την έρευνα αγοράς αναφορικά με την ασφαλιστική κάλυψη ευθύνης στελεχών του Δ.Σ. του ΟΑΚΑ και των διευθυντών (D&amp;O).</p>
      <p>Δηλαδή, η πρόεδρος του ΟΑΚΑ πρότεινε την εκ προοιμίου ασφαλιστική κάλυψη των μελών του Δ.Σ. σχετικά με τις ποινικές ευθύνες που θα προκύψουν εάν και εφόσον τα μέλη βλάψουν τον οργανισμό ή το Δημόσιο.</p>
      <p>Προφανώς, η πρόταση της <b>Μ. Σπυριδάκη</b> εγκρίθηκε ομοφώνως!</p>
      <p>Εκτός του ότι ανάλογο προηγούμενο δεν έχει παρουσιαστεί ποτέ ξανά, ακόμα και για ασφάλεια υγείας ή συνταξιοδότησης σε μέλη οργανισμού του στενού ή ευρύτερου δημοσίου τομέα, εγείρεται το ερώτημα τι φοβούνται τα μέλη του Δ.Σ. και σπεύδουν να (εξ)ασφαλιστούν. Μήπως η απόφαση αυτή αποτελεί ομολογία προθέσεων;</p>
      <p>Ίσως, ο υφυπουργός Αθλητισμού, <b>Λ. Αυγενάκης</b>, που όρισε το νέο Δ.Σ. μέσα Σεπτεμβρίου μπορέσει να δώσει μία σαφή απάντηση στο ερώτημα.</p>
      <h3>Το Δ.Σ. του ΟΑΚΑ έχει ως εξής:</h3>
      <p>Πρόεδρος: Μαρία Σπυριδάκη</p>
      <p>Αντιπρόεδρος: Εμμανουήλ Δετοράκης</p>
      <p>Γραμματέας: Παναγιώτα Παναγιωτοπούλου</p>
      <p>Μέλη: Νικόλαος Αδαμόπουλος, Γεώργιος Αλικάκος, Θεόδωρος Αμπατζόγλου, Γεώργιος Κάτσινας, Ορέστης Παπαδημάτος, Μιχαήλ Φυσεντζίδης.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>