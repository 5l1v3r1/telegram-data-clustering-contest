<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/senat-ne-pidtrimaye-impichment-trampa-makkonnell-330251_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T00:48:00+00:00"/>
    <meta property="og:title" content="Сенат не підтримає імпічмент Трампа – Макконнелл"/>
    <meta property="og:description" content="Лідер сенатських республіканців заявив, що для нього це просто немислимо."/>
  </head>
  <body>
    <article>
      <h1>Сенат не підтримає імпічмент Трампа – Макконнелл</h1>
      <h2>Лідер сенатських республіканців заявив, що для нього це просто "немислимо".</h2>
      <address>
        <time datetime="2019-11-20T00:48:00+00:00">20 Nov 2019, 00:48</time>
      </address>
      <p>Сенат США ніколи не стане підтримувати ініційований Демократичною партією <a href="https://dt.ua/POLITICS/impichment-trampa-v-senati-mozhut-rozglyanuti-vzhe-v-sichni-lider-bilshosti-330154_.html"><b>імпічмент президента Дональда Трампа</b></a>, заявив лідер республіканської більшості в Сенаті Мітч Макконнелл, передає інформаційне агентство <a href="https://www.reuters.com/article/us-usa-trump-impeachment-senate/mcconnell-says-inconceivable-u-s-senate-will-have-votes-to-remove-trump-idUSKBN1XT2LO?il=0">Reuters</a>.</p>
      <p>За його словами, Сенат, який контролюється республіканцями, зуміє подати достатньо голосів, щоб відхилити рішення контрольованої демократами Палати представників США.</p>
      <p>"Для мене немислимо, що буде 67 голосів, щоб усунути президента від посади", – зазначив Макконнелл.</p>
      <p>Нагадаємо, в п'ятницю, 15 листопада, публічні свідчення давали<b><a href="https://zn.ua/WORLD/shokirovana-i-opustoshena-yovanovich-pochuvstvovala-ugrozu-v-slovah-trampa-v-ee-adres-336282_.html"> </a><a href="https://dt.ua/WORLD/shokovana-i-spustoshena-yovanovich-vidchula-zagrozu-v-slovah-trampa-v-yiyi-adresu-329877_.html">колишній посол США в Україні Марі Йованович</a></b>, а наступного тижня повинні виступити наступні свідки: помічник віце-президента Майка Пенси Дженніфер Вільямс; підполковник Олександр Віндман, який очолює департамент у справах Європи у Раді національної безпеки; колишній спецпредставник Держдепартаменту Курт Волкер; співробітник Ради національної безпеки Тім Моррісон; посол США в Євросоюзі Гордон Сондланд; заступник помічника міністра оборони у справах Росії, України та Євразії Лора Купер; заступник держсекретаря з політичних питань Девід Гейл і старший директор Ради національної безпеки у справах Європи і Росії Фіона Хілл.</p>
      <p>Лідер більшості в Сенаті республіканець Мітч Макконнелл запропонував у середу, 13 листопада, що <b><a href="https://dt.ua/POLITICS/senat-ne-pripinit-rozglyad-spravi-schodo-impichmentu-trampa-politico-329611_.html">Верхня палата Конгресу США не припинить судовий процес щодо імпічменту</a></b> президента Сполучених Штатів Дональда Трампа.</p>
      <p>"Правила імпічменту дуже зрозумілі, коли справа доходить до суду. Я вважаю, що ми повинні дати людям можливість порушити справу, у Палати представників будуть доповідачі, а президента, без сумніву, також будуть представляти юристи", - сказав Макконнелл.</p>
      <p>13 листопада, в нижній палаті Конгресу США почалися публічні слухання у справі про імпічмент. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5yZXV0ZXJzLmNvbQ==">Reuters</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>