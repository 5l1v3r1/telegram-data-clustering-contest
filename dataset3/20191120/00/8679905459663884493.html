<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/gli-3-giocatori-che-hanno-dribblato-van-dijk"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Gli unici 3 giocatori che hanno dribblato Van Dijk"/>
    <meta property="og:description" content="Forza fisica, velocità, atletismo, intelligenza tattica, stacco, carisma, ambizione sono queste alcune delle caratteristiche di Virgil Van Dijk, difensore centrale del Liver..."/>
  </head>
  <body>
    <article>
      <h1>Gli unici 3 giocatori che hanno dribblato Van Dijk</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Calciatori Brutti</a></address>
      <p>Forza fisica, velocità, atletismo, intelligenza tattica, stacco, carisma, ambizione sono queste alcune delle caratteristiche di <b>Virgil Van Dijk</b>, difensore centrale del Liverpool di origine olandese, per molti uno dei favoriti alla vittoria del Pallone d’Oro e considerato all’uninanimità uno dei giocatori più forti al mondo nel suo ruolo. Sembra proprio che Van Dijk non abbia un vero e proprio difetto, anzi. Se si prendono in considerazione i colleghi che negli ultimi 2 anni sono riusciti a superarlo in dribbling, per esempio, ci si rende conto di quanto la difesa del <b>Liverpool </b>abbia beneficiato dell’arrivo del 27enne olandese lo scorso anno per una cifra vicina ai  75 milioni di euro. </p>
      <p>Ebbene, stando alle statistiche ufficiali, sono solamente 3 i giocatori che hanno superato in dribbling Van Dijk da quando indossa la maglia del Liverpool.</p>
      <p>
        <b>LEGGI ANCHE: <a href="https://calciatoribrutti.com/it/perche-van-dijk-non-ha-il-cognome-sulla-maglia">PERCHE' VAN DIJK NON PORTA IL COGNOME SULLA MAGLIA?</a></b>
        <a href="https://calciatoribrutti.com/it/perche-van-dijk-non-ha-il-cognome-sulla-maglia"> </a>
      </p>
      <p>
        <b>LEGGI ANCHE: <a href="https://calciatoribrutti.com/it/il-bellissimo-gesto-di-van-dijk-al-termine-di-germania-olanda-video">IL BELLISSIMO GESTO DI VAN DIJK AL TERMINE DI GERMANIA-OLANDA</a></b>
      </p>
      <p>- Il primo fu <b>Mikel Merino</b>, nel corso del match tra i Reds e il Newcastle del 3 marzo del 2018. Un “errore” che fortunatamente non è costato nulla agli uomini di Klopp, bravi a conquistare i tre punti a fine partite con un netto 2-0.</p>
      <figure>
        <iframe src="https://www.youtube.com/embed/X9JuX9Aih0Q" width="560" height="315" data-service="Youtube" scrolling="no"/>
      </figure>
      <p>- Il secondo è stato invece <b>Nicolas Pépé</b>, neo acquisto dell’Arsenal, lo scorso 24 agosto. Durante la sfida giocata ad Anfield tra Liverpool e Arsenal, l’ala ivoriana è riuscita a sbarazzarsi del difensore olandese con una finta e andare dritto verso la porta, senza però riuscire a segnare. Nonostante l’accaduto, i Reds hanno comunque vinto 3-1. </p>
      <figure>
        <iframe src="https://www.youtube.com/embed/5d14UkHRYgQ" width="560" height="315" data-service="Youtube" scrolling="no"/>
      </figure>
      <p>- Il terzo e ultimo “eroe” di questa vicenda è stato invece <b>Hwang Hee-Chan</b>, trequartista del Salisburgo, che durante la sfida di Champions tra il Liverpool e il club austriaco, ha letteralmente mandato a vuoto Van Dijk, tra lo stupore del pubblico, riuscendo poi a servire l’assist a un compagno. Per sua sfortuna, i Reds hanno comunque vinto la partita (4-3).</p>
      <figure>
        <iframe src="https://www.youtube.com/embed/n-wbBWlP3-k" width="560" height="315" data-service="Youtube" scrolling="no"/>
      </figure>
      <p>Pare, quindi, che quando Van Dijk viene superato in dribbling, il Liverpool vinca sempre. Se oltre a questo si aggiunge il fatto che l’olandese viene dribblato una media di 1,5 volte l’anno, allora sembra di essere davanti al difensore perfetto.</p>
    </article>
  </body>
</html>