<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/20213705/PM-Modi-undertook-7-foreign-trips-to-9-countries-from.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="பிரதமர் மோடி ஆகஸ்ட் முதல் நவம்பர் வரை 9 நாடுகளுக்கு வெளிநாட்டு பயணம் மேற்கொண்டார்"/>
    <meta property="og:description" content="பிரதமர் மோடி ஆகஸ்ட் முதல் நவம்பர் வரை 9 நாடுகளுக்கு வெளிநாட்டு பயணம் மேற்கொண்டார் என்று மக்களவையில் மத்திய வெளியுறவுத்துறை இணை மந்திரி முரளிதரன் தெரிவித்துள்ளார்."/>
  </head>
  <body>
    <article>
      <h1>பிரதமர் மோடி ஆகஸ்ட் முதல் நவம்பர் வரை 9 நாடுகளுக்கு வெளிநாட்டு பயணம் மேற்கொண்டார்</h1>
      <h2>பிரதமர் மோடி ஆகஸ்ட் முதல் நவம்பர் வரை 9 நாடுகளுக்கு வெளிநாட்டு பயணம் மேற்கொண்டார் என்று மக்களவையில் மத்திய வெளியுறவுத்துறை இணை மந்திரி முரளிதரன் தெரிவித்துள்ளார்.</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>புதுடெல்லி,ஜனாதிபதி, துணை ஜனாதிபதி, பிரதமர், வெளியுறவுத்துறை மந்திரி, உள்ளிட்டவர்களின் வெளிநாட்டுப் பயணம் குறித்த கேள்வி, மக்களவையில் இன்று கேட்கப்பட்டது. அதற்கு மத்திய வெளியுறவுத்துறை அமைச்சகத்தின் இணை மந்திரி முரளிதரன் எழுத்துப்பூர்வமாக பதில் அளித்தார்.</p>
      <p>மத்திய இணை மந்திரி முரளிதரன் வழங்கிய தரவுகளின் படி, கடந்த ஆகஸ்ட் மாதம் முதல் நவம்பர் மாதம் வரை 7 முறை வெளிநாட்டுப் பயணங்களை மேற்கொண்ட பிரதமர் மோடி 9 நாடுகளுக்குச் சென்றுள்ளார்.  பூட்டான், பிரான்ஸ், ஐக்கிய அரபு அமீரகம், பஹ்ரைன், ரஷ்யா, அமெரிக்கா, சவுதி அரேபியா, தாய்லாந்து, பிரேசில் ஆகிய நாடுகளுக்கு அவர் பயணம் மேற்கொண்டார்.ஜனாதிபதி  ராம்நாத் கோவிந்த் 3 முறை வெளிநாடுகளுக்கு பயணம் மேற்கொண்டார். இதில் 7 நாடுகளுக்கு ஆகஸ்ட் மாதம் முதல் நவம்பர் வரை சென்றுள்ளார்.  துணை ஜனாதிபதி வெங்கையா நாயுடு 6 நாடுகளுக்கு பயணம் மேற்கொண்டார்.வெளியுறவுத்துறை மந்திரி ஜெய்சங்கர் 13 வெளிநாட்டுப் பயணங்களில் 16 நாடுகளுக்கும்,  இணை மந்திரி முரளிதரன் 10 வெளிநாட்டுப் பயணங்களில் 16 நாடுகளுக்கும் சென்று உள்ளனர்.ஜெர்மன் அதிபர் ஏஞ்சலா மெர்கல், சீன அதிபர் ஜி ஜின் பிங் உள்ளிட்ட 14 முக்கிய வெளிநாட்டுத் தலைவர்கள் ஆகஸ்ட் முதல் நவம்பர் வரை இந்தியாவிற்கு வருகை தந்தனர்.</p>
      <p>இவ்வாறு அதில் தெரிவிக்கப்பட்டுள்ளது.</p>
    </article>
  </body>
</html>