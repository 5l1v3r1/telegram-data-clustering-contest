<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200057"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ত্রিদেশীয় বৈঠক অনিশ্চিত"/>
    <meta property="og:description" content="চীনের মধ্যস্থতায় বাংলাদেশ ও মিয়ানমারের মধ্যে ত্রিপক্ষীয় বৈঠক অনিশ্চিত হয়ে পড়েছে। ঢাকা ওই বৈঠক আয়োজনে প্রস্তুতির কথা চীনের রাষ্ট্রদূতের মাধ্যমে মিয়ানমারকে জানিয়ে দিয়েছে। কিন্তু মিয়ানমারের তরফে কোনো সাড়া নেই। গত সেপ্টেম্বরে নিউ ইয়র্কে জাতিসংঘ অধিবেশনের সাইড লাইনে বাংলাদেশ, চীন ও মিয়ানমারের মধ্যে ত্রিপক্ষীয় মন্ত্রী পর্যায়ের বৈঠক হয়েছিল। সেখানে জাতিসংঘ মহাসচিবের প্রতিনিধিও উপস্থিত ছিলেন। ওই বৈঠকে সিদ্ধান্ত হয়েছিল তিন দেশ মিলে মাঠপর্যায়ে একটি কমিটি হবে এবং তারা প্রত্যাবাসন জটিলতা নিরসনে কাজ করবে। পররাষ্ট্র মন্ত্রণালয়ের দায়িত্বশীল সূত্র জানিয়েছে, মিয়ানমার অনুবিভাগের মহাপরিচালক, চীন ও মিয়ানমারের রাষ্ট্রদূত এ ৩ জন নিজ নিজ দেশের প্রতিনিধি হিসেবে ৩  সদস্যের কমিটি গঠিত হয়েছে। তাদের মধ্যে এক দফা আলোচনাও হয়েছে। কিন্তু আনুষ্ঠানিক বৈঠক এবং প্রত্যাবাসন নিয়ে চলতি মাসের শুরুতেই তাদের ফের বৈঠকে বসার কথা ছিল। কিন্তু তা হয়নি মিয়ানমারের অনাগ্রহের কারণে। তারা এখনও বৈঠকে বসতে সম্মতি দেয়নি।"/>
  </head>
  <body>
    <article>
      <h1>ত্রিদেশীয় বৈঠক অনিশ্চিত</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">কূটনৈতিক রিপোর্টার</a></address>
      <p>চীনের মধ্যস্থতায় বাংলাদেশ ও মিয়ানমারের মধ্যে ত্রিপক্ষীয় বৈঠক অনিশ্চিত হয়ে পড়েছে। ঢাকা ওই বৈঠক আয়োজনে প্রস্তুতির কথা চীনের রাষ্ট্রদূতের মাধ্যমে মিয়ানমারকে জানিয়ে দিয়েছে। কিন্তু মিয়ানমারের তরফে কোনো সাড়া নেই। গত সেপ্টেম্বরে নিউ ইয়র্কে জাতিসংঘ অধিবেশনের সাইড লাইনে বাংলাদেশ, চীন ও মিয়ানমারের মধ্যে ত্রিপক্ষীয় মন্ত্রী পর্যায়ের বৈঠক হয়েছিল। সেখানে জাতিসংঘ মহাসচিবের প্রতিনিধিও উপস্থিত ছিলেন। ওই বৈঠকে সিদ্ধান্ত হয়েছিল তিন দেশ মিলে মাঠপর্যায়ে একটি কমিটি হবে এবং তারা প্রত্যাবাসন জটিলতা নিরসনে কাজ করবে। পররাষ্ট্র মন্ত্রণালয়ের দায়িত্বশীল সূত্র জানিয়েছে, মিয়ানমার অনুবিভাগের মহাপরিচালক, চীন ও মিয়ানমারের রাষ্ট্রদূত এ ৩ জন নিজ নিজ দেশের প্রতিনিধি হিসেবে ৩  সদস্যের কমিটি গঠিত হয়েছে। তাদের মধ্যে এক দফা আলোচনাও হয়েছে।</p>
      <p>কিন্তু আনুষ্ঠানিক বৈঠক এবং প্রত্যাবাসন নিয়ে চলতি মাসের শুরুতেই তাদের ফের বৈঠকে বসার কথা ছিল। কিন্তু তা হয়নি মিয়ানমারের অনাগ্রহের কারণে। তারা এখনও বৈঠকে বসতে সম্মতি দেয়নি।</p>
      <p>এই বিভাগের সর্বাধিক পঠিত</p>
    </article>
  </body>
</html>