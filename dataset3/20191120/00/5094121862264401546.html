<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/sbohem-soudruhu-lenine-aneb-jak-se-delala-revoluce-v-huline-20191119.html"/>
    <meta property="og:site_name" content="Deník.cz"/>
    <meta property="article:published_time" content="2019-11-20T00:22:00+00:00"/>
    <meta property="og:title" content="Sbohem, soudruhu Lenine! aneb jak se dělala revoluce v Hulíně"/>
    <meta property="og:description" content="„Když jsme v srpnu 1989 pořádali s Pepou Kenšou v kulturáku folkový koncert, jako bychom předjímali nějakou změnu. Karel Plíhal recitoval bez obalu protirežimní verše a nic. Nenastoupily žádné pořádkové síly,“ vzpomíná Jarda Mikeš z Hulína. „A pak to přišlo – 17. listopad. Již za dva dny poté proběhla v kulturáku ustavující schůze Občanského fóra. Začali jsme se scházet po bytech a snažili se koordinovat nově vznikající organizace,“ pokračuje.   "/>
  </head>
  <body>
    <article>
      <h1>Sbohem, soudruhu Lenine! aneb jak se dělala revoluce v Hulíně</h1>
      <address><time datetime="2019-11-20T00:22:00+00:00">20 Nov 2019, 00:22</time> by <a rel="author">Jakub Omelka</a></address>
      <p>„Byly to zvláštní časy, ale každý den přinesl něco pozitivního. Když jsme pod rouškou tmy chodili po Hulíně a psali hesla po chodnících , jako bychom se vraceli do roku 1968. Na náměstí se konaly manifestace. Na jednu z nich přijel i zpěvák Michal David. Dodnes vzpomínám, jak mi vyhrkly slzy do očí, když jsem v televizi viděl Jaroslava Hutku a Karla Kryla,“ říká s nostalgií.</p>
      <p>Jednou z nejkrásnějších událostí bylo pro Hulíňany sundávání hlavy V. I. Lenina. „Přeplněné náměstí sledovalo, jak ho s Jardou Šaškem pomalu sundáváme. Jásot vyprovázel odchod této nechvalně známé postavy,“ dodává Mikeš. </p>
      <figure>
        <img src="https://g.denik.cz/1/76/p201911170761901_denik-150-3x2.jpg"/>
      </figure>
      <aside>
        <a href="https://www.denik.cz/z_domova/cesko-vyroci-sametova-revoluce-listopad-1989-pripominky-akce-20191117.html">Česko vzpomínalo na revoluci. Na Václavském náměstí znovu cinkaly klíče Přečíst článek ›</a>
      </aside>
      <figure>
        <img src="https://g.denik.cz/1/93/p201911170266701_denik-150-3x2.jpg"/>
      </figure>
      <aside>
        <a href="https://www.denik.cz/z_domova/na-clenstvi-v-ksc-nejsem-pysny-nebyl-jsem-statecny-jako-havel-uvedl-babis-20191117.html">Na členství v KSČ nejsem pyšný. Nebyl jsem statečný jako Havel, uvedl Babiš Přečíst článek ›</a>
      </aside>
    </article>
  </body>
</html>