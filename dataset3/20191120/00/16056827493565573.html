<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200080"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="রাজধানীতে ‘বন্দুকযুদ্ধে’ যুবক নিহত"/>
    <meta property="og:description" content="রাজধানী হাজারীবাগ এলাকায় র‌্যাপিড অ্যাকশন ব্যাটালিয়নের (র‌্যাব) সঙ্গে ‘বন্দুকযুদ্ধে’ নাদিম বাহাদুর (৩৮) নামে এক যুবক নিহত হয়েছেন। র‌্যাবের দাবি, নিহত নাদিম বাহাদুর তালিকাভুক্ত মাদকবিক্রেতা। তিনি ৯ মামলার আসামি ছিলেন। আজ ভোরে এ ‘বন্দুকযুদ্ধে’র ঘটনা ঘটে।ঘটনাস্থল থেকে বিদেশি পিস্তল, গুলি ও বিপুল পরিমাণ মাদক উদ্ধার করেছে র‌্যাব।র‌্যাবের লিগ্যাল এন্ড মিডিয়া উইংয়ের সহকারী পরিচালক সিনিয়ির এএসপি মিজানুর রহমান বলেন, গোপন খবর পেয়ে ভোরে হাজারীবাগ এলাকায় র‌্যাবের টহল দল যায়। এ সময় র‌্যাবের উপস্থিতি টের পেয়ে তাদের লক্ষ্য করে গুলি করে মাদক বিক্রেতা নাদিমসহ তার সহযোগীরা। র‌্যাবও আত্মরক্ষার্থে পাল্টা গুলি চালায়।একপর্যায়ে গোলাগুলি থেমে গেলে ঘটনাস্থলে নাদিম বাহাদুরের গুলিবিদ্ধ মরদেহ পাওয়া যায়। নিহত নাদিম তালিকাভুক্ত মাদকবিক্রেতা। তার নামে মাদকসহ ৯টি মামলা রয়েছে বলে জানান র‌্যাবের এই কর্মকর্তা।"/>
  </head>
  <body>
    <article>
      <h1>রাজধানীতে ‘বন্দুকযুদ্ধে’ যুবক নিহত</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">অনলাইন ডেস্ক</a></address>
      <p>রাজধানী হাজারীবাগ এলাকায় র‌্যাপিড অ্যাকশন ব্যাটালিয়নের (র‌্যাব) সঙ্গে ‘বন্দুকযুদ্ধে’ নাদিম বাহাদুর (৩৮) নামে এক যুবক নিহত হয়েছেন। র‌্যাবের দাবি, নিহত নাদিম বাহাদুর তালিকাভুক্ত মাদকবিক্রেতা। তিনি ৯ মামলার আসামি ছিলেন। আজ ভোরে এ ‘বন্দুকযুদ্ধে’র ঘটনা ঘটে।</p>
      <p>ঘটনাস্থল থেকে বিদেশি পিস্তল, গুলি ও বিপুল পরিমাণ মাদক উদ্ধার করেছে র‌্যাব।</p>
      <p>র‌্যাবের লিগ্যাল এন্ড মিডিয়া উইংয়ের সহকারী পরিচালক সিনিয়ির এএসপি মিজানুর রহমান বলেন, গোপন খবর পেয়ে ভোরে হাজারীবাগ এলাকায় র‌্যাবের টহল দল যায়। এ সময় র‌্যাবের উপস্থিতি টের পেয়ে তাদের লক্ষ্য করে গুলি করে মাদক বিক্রেতা নাদিমসহ তার সহযোগীরা। র‌্যাবও আত্মরক্ষার্থে পাল্টা গুলি চালায়।</p>
      <p>একপর্যায়ে গোলাগুলি থেমে গেলে ঘটনাস্থলে নাদিম বাহাদুরের গুলিবিদ্ধ মরদেহ পাওয়া যায়। নিহত নাদিম তালিকাভুক্ত মাদকবিক্রেতা। তার নামে মাদকসহ ৯টি মামলা রয়েছে বলে জানান র‌্যাবের এই কর্মকর্তা।।</p>
      <p>এই বিভাগের সর্বাধিক পঠিত</p>
    </article>
  </body>
</html>