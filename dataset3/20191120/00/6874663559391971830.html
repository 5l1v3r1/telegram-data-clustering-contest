<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774079,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="חבלי לידה של עצמאות: ישראכרט רושמת ירידה של 10% ברווח הנקי"/>
    <meta property="og:description" content="בהמשך להתתנתקות משליטת בנק הפועלים - רווחי ישראכרט ברבעון השלישי עמדו על 83 מיליון שקל, ההכנסות צמחו ב-5% ל-646 מיליון שקל; תיק האשראי הצרכני של החברה צמח ב-23% ל-686 מיליון שקל מתחילת השנה. ערן וקנין מצטרף לחברה כ-CFO במקום רם גב שעבר לפועלים"/>
  </head>
  <body>
    <article>
      <h1>חבלי לידה של עצמאות: ישראכרט רושמת ירידה של 10% ברווח הנקי</h1>
      <h2>בהמשך להתתנתקות משליטת בנק הפועלים - רווחי ישראכרט ברבעון השלישי עמדו על 83 מיליון שקל, ההכנסות צמחו ב-5% ל-646 מיליון שקל; תיק האשראי הצרכני של החברה צמח ב-23% ל-686 מיליון שקל מתחילת השנה. ערן וקנין מצטרף לחברה כ-CFO במקום רם גב שעבר לפועלים</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">רחלי בינדמן</a></address>
      <p>אחרי מקס (לשעבר לאומי קארד), גם בדוחות הרבעון השלישי של <a href="https://www.calcalist.co.il/stocks/home/0,7340,L-3959-1157403,00.html?quote=%D7%99%D7%A9%D7%A8%D7%90%D7%9B%D7%A8%D7%98">ישראכרט</a>ממשיכים לבוא לידי ביטוי חבלי הלידה של הפרידה מהבעלות של הבנק, במקרה זה של פועלים. </p>
      <p>הרווח של ישראכרט ברבעוןהשלישי ירד בכ-10% ל-83 מיליון שקל (לעומת הרבעון המקביל), למרות צמיחה של 9% במחזור העסקאות ל-44.7 מיליארד שקל.  ההכנסות הסתכמו ברבעון צמחו ב-5% ל-646 מיליון שקל.</p>
      <p>רון וקסלר, מנכ"ל הקבוצה הסביר את התוצאות "על האף האתגרים בסביבה העסקית, התגברות התחרות, הירידה בעמלה הצולבת, והשפעות ההיפרדות מבנק הפועלים, ישראכרט הציגה צמיחה בהיקפי הפעילות הן בתחום התשלומים והן בתחום המימון".</p>
      <p>בתחום האשראי הצרכני (שבו ישראכרט החזיקה בתיק קטן יחסית למתחרות) רשמה צמיחה של 23% מתחילת השנה ל-686 מיליון שקל מספר הכרטיסים הבנקאיים הסתכם ב-3.7 מיליון, כמעט ללא שינוי לעומת התקופה המקבילה בשנה שעברה. גם במספר הכרטיסים החוץ בנקאיים לא נרשם שינוי מהותי והם הסתכמו ב-3.71 מיליון. הריבית על האשראי הצרכני עלתה מממוצע של 8.3% אשתקד ל8.9% נכון לסוף הרבעון.</p>
      <p>וקסלר הודיע על מחליף לרם גב, סמנכ"ל הכספים שמונה לראש החטיבה הפיננסית של בנק הפועלים - את גב יחליף ערן וקנין שהיה מנכל רשת התדלוק Ten.</p>
      <figure>
        <img src="https://images1.calcalist.co.il/PicServer3/2017/10/23/765889/7_l.jpg"/>
        <figcaption>רון וקסלר מנכ"ל קבוצת ישראכרט <br/>צילום: עמית שעל</figcaption>
      </figure>
    </article>
  </body>
</html>