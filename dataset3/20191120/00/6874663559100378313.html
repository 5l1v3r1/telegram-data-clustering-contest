<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774151,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="אחרי הצהרת ליברמן: האם הקיפאון הכלכלי ימשיך עד הקיץ הבא?"/>
    <meta property="og:description" content="לפי שעה לא ברור אם יהיה ניתן לגשר על הפערים בין הליכוד לכחול לבן ולהקים ממשלת אחדות לאומית. כישלון בהקמת ממשלה בתוך 21 יום יגרור את ישראל לבחירות בחודש מרץ 2020"/>
  </head>
  <body>
    <article>
      <h1>אחרי הצהרת ליברמן: האם הקיפאון הכלכלי ימשיך עד הקיץ הבא?</h1>
      <h2>לפי שעה לא ברור אם יהיה ניתן לגשר על הפערים בין הליכוד לכחול לבן ולהקים ממשלת אחדות לאומית. כישלון בהקמת ממשלה בתוך 21 יום יגרור את ישראל לבחירות בחודש מרץ 2020</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">צבי זרחיה</a></address>
      <p>הכרזתו בצהריים של <a href="https://www.calcalist.co.il/local/articles/0,7340,L-3774135,00.html">יו"ר ישראל ביתנו ח"כ אביגדור ליברמן</a> שלא יצטרף לאף ממשלה צרה, הכניסה את המערכת הפוליטית לתזזית.</p>
      <p>ראש הממשלה בנימין נתניהו שחשש שליברמן יצטרף לממשלת מיעוט, ויו"ר כחול לבן בני גנץ שחשש שליברמן יתן בסופו של דבר ידו לממשלה צרה בת 63 מנדטים בראשות נתניהו - התבדו.</p>
      <p>ליברמן לא חסך את ביקורתו הן מנתניהו והן מגנץ. "אחד (בני גנץ -צ"ז) לא היה מוכן לקבל את מתווה הנשיא. השני (בנימין נתניהו -צ"ז) לא היה מוכן להיפרד מגוש חרדי משיחי", אמר במסיבת העיתונאים.</p>
      <p>"עשיתי כל מאמץ להקמתה של ממשלת אחדות לאומית. הפכתי כל אבן להקים ממשלת אחדות ליברלית. עשינו הרבה עבודה שקטה השתדלתי לא להיגרר למבול ההשמצות והשקרים שהציפו בתקשורת וברשתות החברתיות", הוסיף.</p>
      <figure>
        <img src="https://images1.calcalist.co.il/PicServer3/2019/09/17/935940/1NL.jpg"/>
        <figcaption>בנימין נתניהו ובני גנץ <br/>אבי מועלם</figcaption>
      </figure>
      <p>לליברמן ברור שנתניהו וגנץ הם האשמים לאי הקמתה של ממשלת אחדות. הוא עצמו לא מוכן להצטרף לממשלה צרה בת 63 מנדטים בראשות נתניהו כמו גם לממשלת מיעוט בראשות גנץ ובתמיכת ח"כים מהרשימה הערבית המשותפת. לדבריו, בתקופה המאתגרת בנושאי הביטחוני והכלכלי ממשלה צרה לא יכולה להוביל מהלכים.</p>
      <p>עמדתו של ליברמן, יחד עם המחלוקות בין הליכוד לכחול לבן מכניסים את המערכת הפוליטית לתקופת המתנה של 21, במהלכה יתברר אם בכל זאת, ניתן להקים ממשלת אחדות לאומית.</p>
      <p>בעקבות הצהרת ליברמן, נתניהו קרא לגנץ להיכנס כבר היום למו"מ על ממשלת אחדות. יו"ר ש"ס  אריה דרעי הודיע שיפעל להקמתה של ממשלת אחדות בהשתתפות הליכוד, כחול לבן, והסיעות החרדיות והימין בלא ישראל ביתנו. גנץ שומר לפי שעה של שתיקה. גנץ, קיבל משותפיו ל"קוקפיט" גבי אשכנזי, יאיר לפיד ומשה יעלון "כתף</p>
      <p>קרה" להקמת ממשלת אחדות עם נתניהו תחת כתב אישום אם יוגשו.</p>
      <p>לפי שעה לא ברור אם יהיה ניתן לגשר על הפערים בין הליכוד לכחול לבן ולהקים ממשלת אחדות לאומית. כישלון בהקמת ממשלה בתוך 21 יום יגרור את ישראל לבחירות בחודש מרץ 2020. אם יתממש התרחיש הזו ישראל תהיה במשך שנה וחצי עם ממשלת מעבר ותקופת בחירות.</p>
      <p>במקרה של הקדמת הבחירות: הממשלה תוקם ביוני, ותקציב המדינה לשנת 2020 יאושר לכל המוקדם בנובמבר 2020. כלומר שנת 2020 כמעט כולה תהיה בלא תקציב מאושר אלא עם תקציב חודשי של 2019. המשמעות: פרויקטים חדשים של משרדי הממשלה יוקפאו ב-2020. והקיצוץ הגבוה בתקציב יחד עם הגזירות יושטו על אזרחי ישראל לאחר הבחירות.</p>
    </article>
  </body>
</html>