<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200122"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="কৃষক-জনতার প্রতিরোধে উত্তাল বলিভিয়া, নিহত ৩ আন্দোলনকারী"/>
    <meta property="og:description" content="বলিভিয়ার অন্তর্বর্তীকালীন সরকারের বিরুদ্ধে প্রতিরোধ গড়ে উঠছে দেশটির অভ্যন্তরে। সেখানকার কৃষকরা ইতিমধ্যে সরকারের বিরুদ্ধে আন্দোলন শুরু করেছে। যোগ দিচ্ছেন সাধারণ মানুষরাও। আন্দোলন থামাতে তাদের ওপর গুলি চালিয়েছে দেশটির নিরাপত্তা বাহিনী। এতে নিহত হয়েছেন কমপক্ষে তিন আন্দোলনকারী। এছাড়া আহত হয়েছেন আরো অনেকে।মঙ্গলবার রাজধানী লা-পাজের নিকট আন্দোলনকারীদের থামাতে সমাবেশে গুলি চালায় সেনাবাহিনী। এতেই ওই হতাহতের ঘটনা ঘটে। এটি গত কয়েক মাসের উত্তাল অবস্থার মধ্যে সবথেকে রক্তক্ষয়ী ঘটনা। এ ঘটনার পর আন্দোলন আরো তীব্র রূপ ধারণ করেছে। আন্দোলনকারীরা সর্বশক্তি দিয়ে অন্তর্বর্তীকালীন সরকারের বিরুদ্ধে লড়ে যাওয়ার শপথ গ্রহণ করেছে। এদিকে, বিতর্কিত অন্তর্বর্তীকালীন সরকারের প্রেসিডেন্ট আনেজ একটি ফরমান জারি করে নিরাপত্তা বাহিনীকে যে কোনো অপরাধের জন্য সাজা মৌকুফ করেছেন। আন্দোলনকারিরা জানিয়েছেন, এর আগেও আন্দোলন চলেছে। কিন্তু কেউ গুলি করার সাহস দেখায়নি। কিন্তু এখন তারা চাইলেই গুলি করতে পারছে। আন্দোলনকারীরা এখন দেশটির প্রধান শহর কোচাবাম্বায় প্রবেশের চেষ্টা চালাচ্ছে। তবে সেখানে তাদেরকে বাঁধা দিচ্ছে সেনাবাহিনী ও পুলিশ। আন্দোলন থেকে বলা হয়, আমরা এই…"/>
  </head>
  <body>
    <article>
      <h1>কৃষক-জনতার প্রতিরোধে উত্তাল বলিভিয়া, নিহত ৩ আন্দোলনকারী</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">মানবজমিন ডেস্ক</a></address>
      <p>বলিভিয়ার অন্তর্বর্তীকালীন সরকারের বিরুদ্ধে প্রতিরোধ গড়ে উঠছে দেশটির অভ্যন্তরে। সেখানকার কৃষকরা ইতিমধ্যে সরকারের বিরুদ্ধে আন্দোলন শুরু করেছে। যোগ দিচ্ছেন সাধারণ মানুষরাও। আন্দোলন থামাতে তাদের ওপর গুলি চালিয়েছে দেশটির নিরাপত্তা বাহিনী। এতে নিহত হয়েছেন কমপক্ষে তিন আন্দোলনকারী। এছাড়া আহত হয়েছেন আরো অনেকে।</p>
      <p>মঙ্গলবার রাজধানী লা-পাজের নিকট আন্দোলনকারীদের থামাতে সমাবেশে গুলি চালায় সেনাবাহিনী। এতেই ওই হতাহতের ঘটনা ঘটে। এটি গত কয়েক মাসের উত্তাল অবস্থার মধ্যে সবথেকে রক্তক্ষয়ী ঘটনা।</p>
      <p>এ ঘটনার পর আন্দোলন আরো তীব্র রূপ ধারণ করেছে। আন্দোলনকারীরা সর্বশক্তি দিয়ে অন্তর্বর্তীকালীন সরকারের বিরুদ্ধে লড়ে যাওয়ার শপথ গ্রহণ করেছে।</p>
      <p>এদিকে, বিতর্কিত অন্তর্বর্তীকালীন সরকারের প্রেসিডেন্ট আনেজ একটি ফরমান জারি করে নিরাপত্তা বাহিনীকে যে কোনো অপরাধের জন্য সাজা মৌকুফ করেছেন। আন্দোলনকারিরা জানিয়েছেন, এর আগেও আন্দোলন চলেছে। কিন্তু কেউ গুলি করার সাহস দেখায়নি। কিন্তু এখন তারা চাইলেই গুলি করতে পারছে। আন্দোলনকারীরা এখন দেশটির প্রধান শহর কোচাবাম্বায় প্রবেশের চেষ্টা চালাচ্ছে। তবে সেখানে তাদেরকে বাঁধা দিচ্ছে সেনাবাহিনী ও পুলিশ। আন্দোলন থেকে বলা হয়, আমরা এই সরকারকে চাই না। এই সরকারকে কেউ চেনে না, জানে না। আমরা বলিভিয়ার সকল মানুষ আজ ক্ষিপ্ত। এই সরকারকে কেউ আর ভয় পায় না।</p>
      <p>এই বিভাগের সর্বাধিক পঠিত</p>
    </article>
  </body>
</html>