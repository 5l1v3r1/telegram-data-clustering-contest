<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/firmy/senzoricky-modul-na-rychlu-vymenu-palety-pre-zvysenie-transparentnosti-procesu.html"/>
    <meta property="og:site_name" content="TREND.sk"/>
    <meta property="article:published_time" content="2019-11-20T00:05:00+00:00"/>
    <meta property="og:title" content="Senzorický modul na rýchlu výmenu palety pre zvýšenie transparentnosti procesu"/>
    <meta property="og:description" content="Inzercia | V priebehu digitalizácie výroby smeruje k plne automatizovaným, plne prepojeným a autonómne konajúcim výrobným systémom"/>
  </head>
  <body>
    <article>
      <h1>Senzorický modul na rýchlu výmenu palety pre zvýšenie transparentnosti procesu</h1>
      <address><time datetime="2019-11-20T00:05:00+00:00">20 Nov 2019, 00:05</time> by <a rel="author">PR</a></address>
      <p>
        <b><b>Inzercia</b> | V priebehu digitalizácie výroby smeruje k plne automatizovaným, plne prepojeným a autonómne konajúcim výrobným systémom.</b>
      </p>
      <p>Tento trend má vplyv na upínaciu technológiu: Spoločnosť <a href="https://schunk.com/sk_sk/uvodna-stranka/">SCHUNK</a> prvýkrát predstavuje s modulom NSE-S3 138 aj senzorický modul na rýchlu výmenu palety, ktorý umožňuje neustále monitorovanie vťahovej sily a polohy upínacieho šmýkadla. Navyše môže byť monitorovaná prítomnosť obrobkov alebo upínanie paliet. Tenzometre, meracie zosilňovače a indukčné analógové snímače sú priamo integrované v module, ktorý má rovnaké rozmery ako bežný upínací modul <a href="https://schunk.com/sk_sk/upinacia-technologia/series/individualne-moduly-nse-s3/">VERO-S NSE 3</a>. Senzorický modul na rýchlu výmenu palety vytvára predpoklady na dôslednú analýzu situácie upínania v reálnom čase a na optimalizáciu procesu poskytuje dôležité parametre. Napájanie (24 V jedn. prúd) a výstup signálu (analógový 0 - 10 V jedn. prúd, digitálny 0/24)</p>
      <h3>Voliteľne sú k dispozícii kužeľové tesnenie a ochrana proti otáčaniu</h3>
      <p>Senzorický modul na rýchlu výmenu palety je súčasťou rozsiahleho modulárneho systému <a href="https://schunk.com/sk_sk/hladat/?tx_scsolr_search%5BsearchTerm%5D=Up%C3%ADnacie+ve%C5%BEe+VERO-S">SCHUNK VERO-S</a>, ktorý umožňuje viac ako 1 000 možných kombinácií na efektívne upínanie obrobkov. Ako jeho konvenčný predchodca má patentovaný systém dvojitého zdvihu a pri aktivovanej turbo funkcii dosahuje vťahové sily až 28 000 N. Upínanie alebo umiestňovanie vykonáva krátky kužeľ pri opakovanej presnosti &lt; 0,005 mm. Vďaka polomerom zasunutia môžu byť upínacie čapy jednoducho zasunuté do modulov: excentricky alebo s uhlom sklonu. Samotné upínanie sa vykonáva bez prívodu energie pomocou sily pružiny, pričom ide o samozaisťovacie upnutie s tvarovým stykom. Obrobky potom zostávajú bezpečne upnuté aj v prípade náhleho poklesu tlaku vo vzduchovom systéme. Na otvorenie upínacieho modulu postačuje pneumatický systémový tlak 6 barov. Upínacie rozhranie môže byť voliteľne vybavené pružinou ovládaným kužeľovitým uzáverom, ktorý ihneď po nadvihnutí palety s upínacím čapom automaticky zablokuje modul. Spoločnosť SCHUNK ponúka dve verzie modulu VERO-S NSE-S3 na použitie ako jednočinný upínací modul s ochranou proti otáčaniu: Buď so stanovenou polohou (V1), alebo s možnosťou otáčania palety v 90° prírastkoch (V4) tak, aby sa poloha zostavy palety mohla meniť o 0°, 90°, 180° alebo 270°. V závislosti od priemeru závitu použitých upínacích čapov majú prídržné sily hodnoty 35 000 N (M10), 50 000 N (M12) alebo 75 000 N (M16). Všetky komponenty, ako napríklad základné teleso, upínací čap a upínacie šmýkadlo, sú vyhotovené z tvrdenej nehrdzavejúcej ocele, vďaka čomu sú úplne odolné voči korózii a tým pádom dosahujú dlhú životnosť.</p>
    </article>
  </body>
</html>