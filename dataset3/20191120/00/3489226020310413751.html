<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/byrwnas-kataggelia-gonea-gia-ameleia-se-paidiko-stathmo"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Βύρωνας: Καταγγελία γονέα για αμέλεια σε παιδικό σταθμό"/>
    <meta property="og:description" content="Ένα κοριτσάκι τριών ετών φέρεται να βγήκε στον δρόμο δίχως να το αντιληφθεί η δασκάλα. "/>
  </head>
  <body>
    <article>
      <h1>Βύρωνας: Καταγγελία γονέα για αμέλεια σε παιδικό σταθμό</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Ένα κοριτσάκι τριών ετών φέρεται να βγήκε στον δρόμο δίχως να το αντιληφθεί η δασκάλα. </h4>
      <p>Ο πατέρας της τρίχρονης ανέφερε, σε δηλώσεις του στην κάμερα του <b>Star</b>, ότι η κόρη του <b>διέσχισε μία απόσταση 200 μέτρων, </b>φεύγοντας από τον παιδικό σταθμό και φτάνοντας μέχρι τη λεωφόρο. Για καλή της τύχη, εκείνη τη στιγμή δεν περνούσαν αυτοκίνητα.</p>
      <p><i>«Από τα λεγόμενα του παιδικού σταθμού, η μία εκδοχή είναι ότι είχαν μία θεατρική παράσταση. Είχαν αφήσει ανοιχτές τις πόρτες για να μεταφερθούν τα σκηνικά και η Ηλέκτρα χώθηκε μέσα σε ένα σκηνικό. Κατά λάθος ο άνθρωπος που μετέφερε τα σκηνικά την έβγαλε έξω», </i>ανέφερε ο πατέρας του κοριτσιού που εντοπίστηκε από κάτοικο της περιοχής: <i>«Μία κυρία που ήταν σπίτι της είδε τη μικρή να βγαίνει από τον παιδικό. Κατέβηκε κάτω, την πήρε και την ξαναπήγε στον παιδικό σταθμό».</i></p>
      <p>Ο πατέρας της τρίχρονης <b>Ηλέκτρας</b>, τόνισε ότι έχει υποβάλει μήνυση στον <b>παιδικό σταθμό</b>, στοχεύοντας να αποσοβήσει με την ενέργειά του, τυχόν επόμενα περιστατικά. </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>