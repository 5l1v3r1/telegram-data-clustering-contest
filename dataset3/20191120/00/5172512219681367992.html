<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/aston-martin-dbx-este-aici-primul-suv-al-constructorului-britanic-are-94847.html"/>
    <meta property="og:site_name" content="Automarket"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Aston Martin DBX este aici: primul SUV al constructorului britanic are motor V8 de 4.0 litri și 550 de cai putere și costă aproape 200.000 de euro"/>
    <meta property="og:description" content="Aston Martin DBX este primul SUV din istoria constructorului britanic și propune un motor V8 de 4.0 litri și 550 de cai putere și două ecrane de 12.3 inch și 10.25 inch pentru un preț de listă de aproape 200.000 de euro."/>
  </head>
  <body>
    <article>
      <h1>Aston Martin DBX este aici: primul SUV al constructorului britanic are motor V8 de 4.0 litri și 550 de cai putere și costă aproape 200.000 de euro</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Daniel Popescu</a></address>
      <slideshow>
        <figure>
          <img src="https://static.automarket.ro/img/auto_resized/db/article/094/847/221350l-610x390-b-19add3e6.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/310686l-610x390-b-2930f4e2.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/186563l-610x390-b-68304c11.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/140740l-610x390-b-5b056780.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/912853l-610x390-b-d6f88298.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/157465l-610x390-b-a83f0c54.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/441811l-610x390-b-b1b33322.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/449400l-610x390-b-1d581956.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/623279l-610x390-b-5376945f.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/569572l-610x390-b-046356f1.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/122253l-610x390-b-68403900.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/568245l-610x390-b-d41a031e.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/670512l-610x390-b-614d2f2e.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/510880l-610x390-b-a3fa9ee4.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/431735l-610x390-b-778151cf.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/951223l-610x390-b-cacb9680.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/452705l-610x390-b-872ab036.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/215420l-610x390-b-b3faf7e3.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/256208l-610x390-b-30a2bc25.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/903936l-610x390-b-1e8a9669.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/691848l-610x390-b-8bc28d34.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/877173l-610x390-b-6f6047dd.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/875383l-610x390-b-ac931311.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/683241l-610x390-b-75d3f396.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/858199l-610x390-b-486ed979.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/959257l-610x390-b-5a92cf44.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/665910l-610x390-b-3c51648e.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/778383l-610x390-b-bfe288fa.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/637593l-610x390-b-a5f0c2c1.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/197514l-610x390-b-d6d8a904.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/468520l-610x390-b-43cf7d54.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/972666l-610x390-b-b6a9cb17.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/380283l-610x390-b-e4520c36.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/143871l-610x390-b-8c5319df.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/189348l-610x390-b-a152c392.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/820411l-610x390-b-fc8a6af3.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/106316l-610x390-b-cffb7274.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/693914l-610x390-b-ef0591c2.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/749/694953l-610x390-b-d3785c27.jpg"/>
        </figure>
      </slideshow>
      <p>Aston Martin DBX este primul SUV din istoria constructorului britanic și propune un motor V8 de 4.0 litri și 550 de cai putere și două ecrane de 12.3 inch și 10.25 inch pentru un preț de listă de aproape 200.000 de euro.</p>
      <p>După mai bine de un secol de existență, <a href="https://www.automarket.ro/masini-noi/aston-martin/">Aston Martin</a> a prezentat miercuri la Salonul Auto de la Los Angeles primul său SUV din istorie, cu ajutorul căruia va încerca să depășească perioada dificilă din punct de vedere financiar pe care o traversează.</p>
      <p><a href="https://www.automarket.ro/masini-noi/aston-martin/dbx-5749/">Aston Martin DBX</a> a fost dezvoltat pe o platformă complet nouă la capătul unui proiect început în 2015 și beneficiază de o structură ușoară bazată pe aluminiu datorită căreia masa totală este de 2.245 kilograme.</p>
      <p>Britanicii afirmă că noua platformă a permis atât obținerea unor performanțe <a href="https://www.automarket.ro/stiri/coeficient-aerodinamic-cx-86537.html">aerodinamice</a> pe șosele și în off-road, cât și un spațiu generos la interior. Aston Martin DBX are o lungime de 5.039 mm, o lățime de 2.220 mm și o înălțime de 1.680 mm, în timp ce ampatamentul este de 3.060 mm.</p>
      <figure>
        <img src="https://static.automarket.ro/img/auto_resized/db/model/005/749/431735l-545x363-n-e73f9549.jpg"/>
      </figure>
      <p><b>Garda la sol menționată de producător este de 190 mm, însă poate atinge o valoare maximă de 235 mm prin utilizarea unei suspensii adaptive, a unui sistem electric de control (eARC) și a unor amortizoare adaptive electronice.</b> Alternativ, <a href="https://www.automarket.ro/stiri/garda-la-sol-86707.html">garda la sol</a> poate fi coborâtă cu 50 mm, în cazul în care terenul abordat impune acest lucru.</p>
      <p>În privința designului, Aston Martin a optat pentru o estetică a grilei familiară de la alte modele, în timp ce jantele de 22 inch sunt disponibile în două versiuni, iar spatele are elemente întâlnite pe Vantage.</p>
      <figure>
        <img src="https://static.automarket.ro/img/auto_resized/db/model/005/749/215420l-545x363-n-ef6b563e.jpg"/>
      </figure>
      <p>La interior, Aston Martin a optat pentru un design nou pentru volan, care include padele pentru schimbarea manuală a treptelor cutiei de viteze automate cu 9 rapoarte, în timp ce scaunele sunt bazate pe cele disponibile pe DB11.</p>
      <p>Britanicii scot în evidență în special spațiul disponibil pentru pasagerii din spate, care au la dispoziție 1.016 mm la nivelul capului și 1.060 mm la nivelul picioarelor. Nu lipsește nici spațiul de stocare generos, inclusiv pentru sticle de 1.5 litri.</p>
      <p>
        <b>DBX este echipat cu un instrumentar de bord digital cu ecran TFT cu diagonală de 12.3 inch, în timp ce ecranul principal este poziționat central și are o diagonală de 10.25 inch.</b>
      </p>
      <p>În echiparea de bază, DBX are un sistem audio de 800 W cu 14 difuzoare, porturi USB și prize de 12 volți atât în față, cât și în spate, iar pasagerii din spate au inclusiv posibilitatea de a controla setările sistemului de climă.</p>
      <figure>
        <img src="https://static.automarket.ro/img/auto_resized/db/model/005/749/197514l-545x363-n-c0359f61.jpg"/>
      </figure>
      <p>Sub capotă, Aston Martin DBX este echipat cu un motor pe benzină <a href="https://www.automarket.ro/stiri/motor-turbo-86649.html">twin-turbo</a> de 4.0 litri împrumutat de la DB11 și Vantage. <b>În urma unor modificări operate de ingineri, în cazul lui DBX acest motor generează 550 de <a href="https://www.automarket.ro/stiri/cal-putere-cp-86347.html">cai putere</a> și un cuplu maxim de 700 Nm și permite SUV-ului să ajungă la 100 km/h în 4.5 secunde, în timp ce viteza maximă este de 291 km/h.</b></p>
      <p>Motorul este acompniat de o cutie de viteze automată cu 9 trepte și un sistem de trancțiune integrală, iar consumul combinat este estimat de Aston Martin la 14.32 litri/100 km. Șoferul are la dispoziție nu mai puțin de 6 moduri de condus, dintre care 4 adaptate pentru șosea și alte două adaptate pentru off-road.</p>
      <figure>
        <img src="https://static.automarket.ro/img/auto_resized/db/model/005/749/951223l-545x363-n-da54172f.jpg"/>
      </figure>
      <p>Primul SUV din istoria Aston Martin este echipat cu numeroase sisteme de asistență, iar lista include, printre altele, <a href="https://www.automarket.ro/stiri/regulator-de-viteza-adaptiv-85585.html">Adaptive Cruise Control</a> (ACC), <a href="https://www.automarket.ro/stiri/avertizare-inaintea-unei-coliziuni-85517.html">Forward Collision Warning</a> (FCW), <a href="https://www.automarket.ro/stiri/franare-automata-de-urgenta-85513.html">Autonomous Emergency Braking</a> (AEB), <a href="https://www.automarket.ro/stiri/avertizare-la-parasirea-benzii-de-circulatie-85591.html">Lane Departure Warning</a> (LDW), <a href="https://www.automarket.ro/stiri/asistent-de-mentinere-a-benzii-de-circulatie-85593.html">Lane Keep Assist</a> (LKA), Lane Change Warning (LCW), Rear Cross Traffic warning (RCT), <a href="https://www.automarket.ro/stiri/recunoasterea-indicatoarelor-rutiere-85519.html">Traffic Sign Recognition</a> (TSR), Blând Spot Warning (BSW) sau Door Opening Warning (DOW).</p>
      <p>Aston Martin DBX va fi produs în Țara Galilor și este deja disponibil pentru comandă, însă primele unități vor fi livrate începând din al doilea trimestru al anului viitor. <b>Pentru moment, britanicii au anunțat prețul de pornire pentru piața din Germania: 193.500 de euro.</b></p>
      <figure>
        <img src="https://static.automarket.ro/img/auto_resized/db/model/005/749/912853l-545x363-n-1b6a828a.jpg"/>
      </figure>
      <p>Via Aston Martin</p>
    </article>
  </body>
</html>