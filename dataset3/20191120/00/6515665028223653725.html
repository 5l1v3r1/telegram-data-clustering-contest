<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3360939/crno-beli-docekuju-litvance-u-evrokupu-partizane-sad-pobedi-trijumf-obezbedjuje-plasman-u-top-16"/>
    <meta property="og:site_name" content="kurir.rs"/>
    <meta property="article:published_time" content="2019-11-20T00:41:00+00:00"/>
    <meta property="og:title" content="CRNO-BELI DOČEKUJU LITVANCE U EVROKUPU: Partizane, sad pobedi! Trijumf obezbeđuje plasman u top 16"/>
    <meta property="og:description" content="Košarkaši Partizana su konačno dočekali duži period utakmica u Beogradu! Posle pobede u derbiju, crno-beli su naoštreni da večeras sruše i Ritas u Evrokupu."/>
  </head>
  <body>
    <article>
      <h6 class="kicker">Evrokup</h6>
      <h1>CRNO-BELI DOČEKUJU LITVANCE U EVROKUPU: Partizane, sad pobedi! Trijumf obezbeđuje plasman u top 16</h1>
      <address>
        <time datetime="2019-11-20T00:41:00+00:00">20 Nov 2019, 00:41</time>
      </address>
      <p>
        <b>Košarkaši Partizana su konačno dočekali duži period utakmica u Beogradu! Posle pobede u derbiju, crno-beli su naoštreni da večeras sruše i Ritas u Evrokupu.</b>
      </p>
      <p>Momci trenera Andree Trinkijerija u poslednja dva meča ovog takmičenja nisu izgledali dobro, u Areni ih je preslišala Venecija, a potom i Tofaš u Bursi. Neuspesima bi trebalo stati na kraj, a pobedom nad Litvancima crno-beli obezbeđuju plasman u top 16.</p>
      <p>To čak može da se desi čak i u slučaju poraza, ali samo u slučaju da trijumfuju Venecija i Lokomotiva. Međutim, u taboru Partizana niko ne razmišlja o drugom scenariju.</p>
      <p>- Nismo mogli da pogodimo olimpijski bazen - slikovit je bio Trinkijeri posle derbija u kome je njegov tim pogodio tek tri trojke iz 26 pokušaja, a desilo se da ona Gordićeva u 37. minutu bude i ključna.</p>
      <p>Dakle, ovaj segment igre mora da bude mnogo bolji. Crno-beli su u prvom delu ove faze slavili u Vilnjusu uz sjajnu partiju Markusa Pejdža. Dobro je što se u ekipu vratio oporavljeni Kori Volden, jer je u poslednje vreme prilično škripalo u organizaciji igre.</p>
      <p>Partizan je za najmlađe navijače pripremio iznenađenje, pa će dečaci i devojčice do 12 godina moći da podignu besplatne ulaznice za večerašnji meč.</p>
      <p>
        <b>(Kurir.rs / P. G. / Foto:Beta)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3361009/kosarkasi-partizana-pred-mec-sa-ritasom-sutrasnja-pobeda-nam-donosi-mnogo-toga"/>
        <a href="https://www.kurir.rs/sport/kosarka/3360761/partizan-docekuje-ritas-trinkijeri-necemo-zaboraviti-proslu-godinu-i-nacin-na-koji-su-nas-eliminisali-u-borbi-za-top-8"/>
        <a href="https://www.kurir.rs/sport/kosarka/3360323/grobari-jeste-li-spremni-pocela-prodaja-ulaznica-za-mec-sa-ritasom"/>
        <a href="https://www.kurir.rs/sport/kosarka/3347191/uzas-u-litvaniji-navijaci-zalgirisa-provocirali-huligane-ritasa-koji-su-im-uzvratili-na-najbrutalniji-nacin-sevale-pesnice-letele-noge-uznemirujuci-video"/>
      </related>
    </article>
  </body>
</html>