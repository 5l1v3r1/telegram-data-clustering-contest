<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-orban-viktor-kiosztotta-az-ellenzeket/"/>
    <meta property="og:site_name" content="lokál"/>
    <meta property="article:published_time" content="2019-11-20T00:01:50+00:00"/>
    <meta property="og:title" content="Orbán Viktor kiosztotta az ellenzéket"/>
    <meta property="og:description" content="Orbán Viktor miniszterelnököt kérdezték az ellenzéki képviselők hétfőn az Országgyűlésben, az azonnali kérdések órájában. A kormányfő beszélt a parlamenti házszabályok módosításáról, a minimálbér alakulásáról, illetve arról is szólt, hogy Gyurcsány Ferenc emberei visszatértek."/>
  </head>
  <body>
    <article>
      <h1>Orbán Viktor kiosztotta az ellenzéket</h1>
      <address><time datetime="2019-11-20T00:01:50+00:00">20 Nov 2019, 00:01</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/10/D__AS20191021005-1280x906.jpg"/>
      </figure>
      <p>
        <b>Az ellenzék házhoz ment a pofonért hétfőn a parlamentben, amikor Orbán Viktor miniszterelnököt kérdezték. A kormányfő nemcsak frappánsan és szellemesen, de – az ellenzék számára – fájóan őszintén válaszolt.</b>
      </p>
      <p>
        <b>A Jobbik az új SZDSZ</b>
      </p>
      <p>Jakab Péter, a Jobbik frakcióvezetője az egyik legnagyobb ellenzéki provokátor, ezúttal is bicskanyitogató stílusban támadt a miniszterelnökre, aki alaposan helyretette. – A Jobbik tavaly még 20 százalékot ért, 2019-ben pedig 6 százalékot – mondta, majd az SZDSZ-hez hasonlította a  Jobbikot. – Emlékszem a legradikálisabb antikommunista pártra Magyarországon, akik végül összeálltak Gyurcsánnyal meg az MSZP-vel. Az is lett a vége: ma alulról szagolják az ibolyát.</p>
      <p>
        <b>Visszajöttek Gyurcsány emberei</b>
      </p>
      <p>Harangozó Tamás MSZP-s képviselő a magán-nyugdíjpénztári megtakarítások után érdeklődött. Orbán Viktor válaszában emlékeztetett, hogy a szocialisták elvették a nyugdíjasoktól a 13. havi nyugdíjat. – Ezzel szemben a kormánynak van egy megállapodása a nyugdíjasokkal, miszerint a nyugdíjak értéke nem csökkenhet, amíg polgári kormány van Magyarországon. Egyetlen évben sem csökkent, és olyan évek is voltak, amikor emelkedtek, és emelkedni fog ezután is – rögzítette. A kormányfő kitért arra, hogy az önkormányzati választások óta csak néhány hét telt el, ezalatt a szocialisták a saját fizetésüket megemelték, a Gyurcsány-korszak embereit visszahozták.<b> </b></p>
      <p>
        <b>Fizessék vissza a 4-es metró büntetését!</b>
      </p>
      <p>Gréczy Zsolt, a DK frakciószóvivője az uniós pénzek felhasználásáról kérdezett. Orbán szerint Magyarország az uniós pénzeket 113 százalékban felhasználja. – Egyetlen kirívó eset miatt kapott büntetést az ország, és ez a 4-es metró ügye, ami az önök kormányzása alatt történt – tette hozzá, majd azt javasolta, hogy fizessék meg a büntetést az ellenzék politikusai.</p>
      <p>
        <b>Egy nagy semmi a „klímavészhelyzet”</b>
      </p>
      <p>Schmuck Erzsébet, az LMP frakcióvezető-helyettese környezetvédelmi ügyekről kérdezett, mire Orbán azt mondta: alig várja, hogy a főváros elfogadja a klímavészhelyzetre vonatkozó tervét, intézkedéseket hozzon és ami jó, nemzeti szintre emelhessék. – Kár, hogy egyetlen ilyen döntés sem született – emlékeztetett a miniszterelnök arra, hogy Karácsony Gergelyék „klímavészhelyzete” csupán egy jól hangzó lufi, valójában egyetlen konkrét lépést sem tartalmaz.</p>
      <p>
        <b>Kérdezzék Gyurcsánynét!</b>
      </p>
      <p>Z. Kárpát Dániel, a Jobbik alelnöke szintén az uniós pénzekről kérdezett, említve – az egyébként Gyurcsányék alatt történt – kutyafitneszt és negyvencentis kilátót. A miniszterelnök szerint ezek valóban nincsenek rendben, és emlékeztette a jobbikost, hogy ezek az új szövetségeseihez kötődnek, így velük beszéljék meg. – Arról érdeklődjön, amikor újdonsült szövetségesük felesége vezette a fejlesztési hivatalt, mennyi tényleges büntetést kellett kifizetni – utalt Gyurcsány feleségére a kormányfő.</p>
      <p>
        <b>Az ellenzék bevándorláspárti</b>
      </p>
      <p>Gurmai Zita, szocialista országgyűlési képviselő a Türk Tanács budapesti irodájáról érdeklődött. – Az persze nem zavarja önöket, hogy Nyugat-Európában hegyekben állnak a minaretek meg a dzsámik, mert önök bevándorláspártiak – riposztozott a miniszterelnök.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-orban-viktor-a-gyurcsany-korszak-embereit-visszahoztak/">Orbán Viktor: A Gyurcsány-korszak embereit visszahozták</a>
        </li>
        <li>
          <a href="https://www.lokal.hu/2019-11-fidesz-a-momentum-az-uj-szdsz/">Fidesz: A Momentum az új SZDSZ</a>
        </li>
        <li>
          <a href="https://www.lokal.hu/2019-11-karacsony-mindennap-soforrel-jar/">Karácsony mindennap sofőrrel jár</a>
        </li>
        <li>
          <a href="https://www.lokal.hu/2019-11-lelepleztek-igy-hazudik-karacsony-gergely-fotok/?preview_id=1061531&amp;preview_nonce=cf03fca5da&amp;_thumbnail_id=1061660&amp;preview=true">Leleplezték! Így hazudik Karácsony Gergely – Fotók!</a>
        </li>
        <li>
          <a href="https://www.lokal.hu/2019-11-karacsony-folyamatosan-hazudik/">Karácsony folyamatosan hazudik</a>
        </li>
      </ul>
    </article>
  </body>
</html>