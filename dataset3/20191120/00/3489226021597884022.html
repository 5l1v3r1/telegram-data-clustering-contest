<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/asfaira-ston-aera-apo-ton-patoylh"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="«Άσφαιρα» στον αέρα από τον Πατούλη"/>
    <meta property="og:description" content="Δεν ήξερες δεν ρώταγες;"/>
  </head>
  <body>
    <article>
      <h1>«Άσφαιρα» στον αέρα από τον Πατούλη</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Δεν ήξερες δεν ρώταγες;</h4>
      <p>Ο λόγος για τον νέο Περιφερειάρχη Αττικής Γιώργο Πατούλη ο οποίος έχει πιαστεί πολλές φορές αδιάβαστος και άσχετος με τα θέματα της Περιφέρειάς του και της Τοπικής Αυτοδιοίκησης.</p>
      <p>Αυτή τη φορά τρέχουν και δεν φτάνουν βλέποντας τα μηχανήματα να φτάνουν στα νοσοκομεία της Αττικής, αυτά που «είχε παραγγείλει» η Ρένα Δούρου και δεν ξέρουν τι να κάνουν!</p>
      <p>Τότε ο Πατούλης κατηγορούσε πως η Δούρου ξόδευε τα χρήματα της Περιφέρειες και ήθελε να την πάει για απιστία…</p>
      <p>Τώρα ή δεν πρέπει να κάνει εγκαίνια στα νοσοκομεία, εκεί που φτάνουν τα πανάκριβα και απολύτως αναγκαία μηχανήματα, ή θα πρέπει να καλέσει και τον Παύλο Πολάκη και τη Ρένα Δούρου και να παραδεχθεί ότι τα λεγε για ψηφοθηρία…</p>
      <p>Έτσι λοιπόν Γιώργος Πατούλης και Βασίλης Κικίλιας (υπουργός υγείας) συναντήθηκαν σήμερα στην προσπάθειά τους να συντονιστούν και για να δουν τι θα κάνουν με τον εξοπλισμό που τους έρχεται!!!</p>
      <p>Και επειδή δεν μπορούσε να γίνει τόσο ρόμπα… τα ‘ριξε πάλι στην πρώην Περιφερειάρχη λέγοντας πως έπρεπε να είχε χρησιμοποιήσει το υπουργείο Υγείας πόρους του ΕΣΠΑ και όχι της Περιφέρειας η οποία θα έπρεπε (κατά τον κ. Πατούλη) να ρίξει τα χρήματα στα αντιπλημμυρικά έργα…</p>
      <p>
        <b>Μόνον που η αλήθεια δεν είναι με το μέρος τους, όπως μάθαμε.</b>
      </p>
      <p>Πρώτον γιατί δεν δικαιολογούνται από το ΕΣΠΑ δαπάνες για υλικοτεχνική υποδομή των νοσοκομείων και δεύτερον γιατί η Περιφέρεια Αττικής είχε διαθέσει σχεδόν μισό δισ. ευρώ για έργα στην περιοχή.</p>
      <p>Και επειδή το ψέμα έχει κοντά ποδάρια, ο Γιώργος Πατούλης κατηγόρησε την προηγούμενη ηγεσία του υπουργείου Υγείας πως δεν είχε προβλέψει κονδύλια για τη... διαμόρφωση των υποδομών και για το προσωπικό…</p>
      <p>Το κακό γι αυτούς είναι - έλεγαν οι γνωρίζοντες στο documentonews.gr – πως για τα επόμενα δύο χρόνια Κικίλιας και Πατούλης θα εγκαινιάζουν εξοπλισμούς νοσοκομείων και αντιπλημμυρικά έργα που είχε δρομολογήσει η προηγούμενη ηγεσία…</p>
      <p>Λογικό να έχουν νεύρα, όσοι θέλουν να απαξιώσουν τα δημόσια νοσοκομεία και να παραδώσουν την Υγεία στους ιδιώτες...</p>
      <p>
        <i>Σημείωση: Στη φωτογραφία που ακολουθεί από τις 8 Νοεμβρίου 2011 ο Γιώργος Πατούλης έχει στο πλάι του τον Παύλο Πολάκη και την Ρένα Δούρου (που είχαν παραγγείλει τα μηχανήματα) στα εγκαίνια του ψηφιακού αγγειογράφου - στεφανιογράφου στο Γενικό Κρατικό Νοσοκομείο Νίκαιας </i>
      </p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/20/5dd558d1825e635f9c65a2c2.jpg"/>
        <figcaption>Στη φωτογραφία από τις 8 Νοεμβρίου 2019 ο Γιώργος Πατούλης έχει στο πλάι του τον Παύλο Πολάκη και την Ρένα Δούρου (που είχαν παραγγείλει τα μηχανήματα) στα εγκαίνια του ψηφιακού αγγειογράφου - στεφανιογράφου στο Γενικό Κρατικό Νοσοκομείο Νίκαιας.</figcaption>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/20/5dd55919825e635a7340cfd4.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>