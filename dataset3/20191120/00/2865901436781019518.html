<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/bejl-se-rugao-realu-posle-mijatoviceve-izjave-madrid-mu-ovo-nece-oprostiti/342927"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Bejl se rugao Realu posle Mijatovićeve izjave, Madrid mu ovo neće oprostiti"/>
    <meta property="og:description" content="Velšanin razbesneo Špance"/>
  </head>
  <body>
    <article>
      <h1>Bejl se rugao Realu posle Mijatovićeve izjave, Madrid mu ovo neće oprostiti</h1>
      <h2>Velšanin razbesneo Špance</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>Geret Bejl</b> je u Real Madridu jedan, u reprezentaciji Velsa potpuno drugi čovek.</p>
      <p>Dok se u Madridu stalno žali na povrede i propušta utakmice, na neki čudotvoran način se uvek oporavi na vreme za mečeve reprezentacije i igra sjajno u dresu Velsa.</p>
      <p>Tako je i sada odigrao oba kvalifikaciona duela za Vels i pomogao Zamjevima da se pobedom nad Mađarskom plasiraju na Evropsko prvenstvo. I kao da već nije dovoljno stao na žulj Madridistima, pa je na kraju meča slavio uspeh sa zastavom Velsa na kojoj je pisalo: ”Vels. Golf. Madrid. Tim redosledom”. </p>
      <figure>
        <iframe src="https://www.youtube.com/embed/j3-WHgkwDGM" width="425" height="349" data-service="Youtube" scrolling="no"/>
      </figure>
      <p>U pitanju je nedavna izjava <b>Peđe</b> <b>Mijhatovića</b> u kojoj je slavni crnogorski as kritikovao <b>Bejla</b> da nije dovoljno posvećen Realu. <b>Mijatović</b> je tada rekao da su <b>Bejlovi</b> prioriteti igranje za Vels, pa igranje golfa i tek onda igranje za Real. Zamerio je <b>Bejlu</b> da je nepouzdan i da Real nikada ne zna kada može da računa na njega zbog stalnih povreda i nedostatka motiva, ali da pravo lice pokazuje kada na red dođu utakmice za reprezentaciju.</p>
      <p>Velški navijači su od te izjave napravili parodiju i dodali je na zastavu, a <b>Bejl</b> je sa osmeh pozirao sa tom zastavom i proslavljao uspeh. Što će mu svakako otežati dovoljno tešku situaciju u Realu. Španski mediji su već počeli sa kritikama na račun <b>Bejla</b> koji se otvoreno podsmeva Realu i njegovim navijačima. Navodi se da je Real preterao i da je vreme da neko u klubu reaguje i konačno se reši ćudljivog Velšanina. Uprkos svim bitnim golovima koje je postizao u Realu i uspesima koje je pravio, <b>Bejl</b> nikada nije osvojio srca navijača Reala i niko ga neće pamtiti kao legendu kluba. Za razliku od ostalih članova te generacije poput Ronalda, <b>Benzeme, Marsela, Modrića</b>…</p>
      <p><b>Bejl</b> će morati da objasni neke stavri kada se vrati u Madrid, a nije isključeno da ga više ne vidimo u dresu Kraljevskog kluba i da u januaru napusti Madrid. Real svakako ima dovoljan broj igrača na <b>Bejlovoj</b> poziciji poput <b>Azara, Vinisijusa, Rodriga, Iska, Vaskeza</b>, a oporaviće se i <b>Asensio</b>… Niko u Madridu neće plakati za <b>Bejlom</b>.</p>
      <p>Ali, problem je kako ga uvaliti nekom drugom klubom sa ogromnom platom od preko 15.000.000 evra godišnje.</p>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/15.11.2019./7.%20Novi%20dresovi%20za%20FK%20Crvena%20zvezda%20Pavlis%CC%8C%201080x1080.jpg"/>
      </figure>
    </article>
  </body>
</html>