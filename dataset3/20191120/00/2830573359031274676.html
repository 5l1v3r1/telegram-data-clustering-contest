<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/green/2019/11/20-63568140/skoda_scala_in_arrivo_la_versione_a_metano_da_90_cavalli/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Skoda Scala, in arrivo la versione a metano da 90 cavalli"/>
    <meta property="og:description" content="L'auto è già ordinabile sul mercato italiano con consegne previste a febbraio. Un pieno di metano consentirà di percorrere fino a 410 km"/>
  </head>
  <body>
    <article>
      <h1>Skoda Scala, in arrivo la versione a metano da 90 cavalli</h1>
      <h2>L'auto è già ordinabile sul mercato italiano con consegne previste a febbraio. Un pieno di metano consentirà di percorrere fino a 410 km</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Taglio alle emissioni e conseguenti vantaggi sul pagamento del bollo con una riduzione del 75% sull'importo o l'esenzione completa, in funzione delle normative regionali. Ecco i principali vantaggi offerti dalla <b>Skoda Scala </b>in  <b>versione a metano</b> già ordinabile sul mercato italiano con consegne previste a febbraio 2020.</p>
      <p>L'auto sarà dotata di un serbatoio per il carburante da 9 litri affiancato da <b>tre bombole in acciaio, complessivamente da 13,8 kg di capacità</b>. Un pieno di metano, circa 14 euro, consentirà percorrenze fino a 410 km, ai quali sommare i 220 km percorribili a benzina.</p>
      <figure>
        <a href="https://www.tuttosport.com/foto/motori/news-motori/2019/06/26-58370912/skoda_scala_g-tec_compatta_a_metano_le_immagini/">
          <img src="https://cdn.tuttosport.com/images/2019/06/26/132657072-c5bd2001-3e66-4262-be76-9012259cc023.jpg"/>
        </a>
        <figcaption>Skoda Scala G-Tec, compatta a metano: le immagini<br/><a href="https://www.tuttosport.com/foto/motori/news-motori/2019/06/26-58370912/skoda_scala_g-tec_compatta_a_metano_le_immagini/">Guarda la gallery</a></figcaption>
      </figure>
      <p>L’installazione dei serbatoi del gas prevede i due elementi di maggior capacità dietro l’assale posteriore, il terzo, più piccolo, davanti l’asse, affiancato dal serbatoio di benzina. Un alloggiamento che riduce un po’ la disponibilità di spazio nel bagagliaio, che dai 467 litri di Skoda Scala benzina o diesel, passa al dato di 339 litri (1.282 litri abbattendo i sedili posteriori) di <b>Scala G-Tec</b>. Comunque un valore da migliore auto a gas della categoria.</p>
      <h3>Allestimenti e prezzo</h3>
      <p>La scelta della motorizzazione è ricaduta sul piccolo 3 cilindri da 90 cavalli e 160 Nm, l’unità delle MQB A0 di casa Volkswagen, che ritroviamo anche su Ibiza e Polo, diversamente dal più grande e potente 1.5 litri da 130 cavalli.</p>
      <p>Rispetto al TSI benzina da 95 cavalli, la versione TGI riduce del 20% le emissioni inquinanti di Co2, sebbene registri 5 cavalli in meno e 15 Nm di coppia.</p>
      <p>
        <a href="https://www.tuttosport.com/news/motori/prove/2019/04/03-55341987/skoda_scala_la_prova_su_strada/">
          <b>Skoda Scala, il test drive</b>
        </a>
      </p>
      <p>L’offerta di Skoda Scala a metano è disponibile in allestimento Ambition o Sport, con un prezzo di listino di <b>22.280 euro</b> oggetto di un’importante promozione lancio a <b>17.800 euro</b>. Di serie, gli ADAS dell’automazione di Livello 2, dal cruise control adattivo fino a 210 km/h, al sistema di mantenimento attivo della corsia, oltre ovviamente al Front Assist con rilevamento dei pedoni.</p>
      <related>
        <a href="https://www.tuttosport.com/archivio/motori/green"/>
        <a href="https://www.tuttosport.com/news/motori/green/2019/11/19-63543889/pininfarina_battista_clienti_in_pista_con_l_hyperdrive_experience_in_attesa_dei_nuovi_modelli/?related_news"/>
        <a href="https://www.tuttosport.com/news/motori/challenge-time/2019/11/19-63529080/l_approccio_multisoluzione_di_mazda_per_l_ecosostenibilita_/?related_news"/>
        <a href="https://www.tuttosport.com/news/motori/green/2019/11/18-63500766/bmw_i4_caratteristiche_e_dettagli_dell_elettrica_in_uscita_nel_2021/?related_news"/>
        <a href="https://www.tuttosport.com/news/motori/green/2019/11/18-63492175/ford_mustang_mach-e_la_prima_elettrica_si_ispira_alla_pony_car/?related_news"/>
      </related>
    </article>
  </body>
</html>