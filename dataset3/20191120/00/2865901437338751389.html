<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342983/sport:/title:boaci-se-naljutio-i-sprecio-zvezdinu-sramotu"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Boaći se naljutio i sprečio Zvezdinu sramotu"/>
    <meta property="og:description" content="Crveno-beli pružali očajnu partiju, ali savladali Mačvu u osmini finala Kupa Srbije – 1:0"/>
  </head>
  <body>
    <article>
      <h1>Boaći se naljutio i sprečio Zvezdinu sramotu</h1>
      <h2>Crveno-beli pružali očajnu partiju, ali savladali Mačvu u osmini finala Kupa Srbije – 1:0</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Darjan Nedeljković</a></address>
      <p>Zvezda je prošla u četvrtfinale Kupa Srbije, problemi za<b> Vladana Milojevića </b>su ostali. Grickali su nokte navijači srpskog šampiona tokom duela osmine finala Kupa Srbije, pojedinci čak u neverici gledali kako anemičnom igrom crveno-beli samopouzdanjem hrane četu iz Šapca. Mačva je defanzivnom postavkom išla brzo ka senzaciji, oslanjajući se na odlično veče golmana Puletića. Sa druge strane Crvena zvezda je srljala ka sigurnoj katastrofi. Velike muke za favorita prekratio je Ričmond Boaćiji, sjajnom reakcijom u 65. minutu kada je na leđima izneo odbranu Mačve i potom savladao Puletića – 1:0.</p>
      <p>Sa sebe je u tim trenucima <b>Ričmond Boaći</b> skinuo epitet velikog tragičara, jer je pre toga promašio penal. Ta dva detalja ostali su kao jedino svedočanstvo utakmice koju će Vladan Milojević pokušati nekako da zaboravi. Ali da će mu biti lako – neće. Ponovo je njegov tim pružio partiju bez potrebne boje, ukusa i mirisa, i bez igrača sposobnog da napravi  ozbiljnu razliku. Desetkovana Mačva je dugo odolevala na Marakani, a Bajern je pred vratima najvećeg srpskog stadiona.</p>
      <p>Neće biti razloga za optimizam narednih dana u Ljutice Bogdana. Koliko je Vladan Milojević bio iziritiran lošim izdanjem slikovito objašanja dvostruka izmena u 60. minutu. Morao je Zvezdin šef stručnog štaba da ubaci u igru Marka Marina i Aleksu Vukanoviću. Jasan je to bio znak da je voda došla do grla. Igra Crvene zvezde bila je napunjana sporim reakcijama i tehničkim greškama. Mačva sve to nije kaznila – a mogla je.</p>
      <p>Malobrojni navijači Crvene zvezde su imali priliku ponovo da vide beskorisnog Van La Paru, koji nije uradio ništa konkretno. Mada teško je da neko zaslužio prelaznu ocenu. Kroz prste može da se gleda strelcu Boaćiju, kao i mladom Veljku Nikoliću zbog solidnog prvog poluvremena. Centralna figura bio je golman gostiju Puletić.</p>
      <p>Sumorno novembarsko popodne,rekordno mali broj ljudi na najvećem srpskom stadionu... U takav neinspirativan ambijent uklopio se i tim <b>Vladana Milojevića</b> tokom prvog poluvremena duela osmine finala Kupa protiv Mačve. Srpski šampion, koji na trofej u masovnijem takmičenju čeka od 2012. godine, je dominirao. Kroz brojne centaršuteve i kornere testirao odbranu gostiju. Vrlo čvrstu i postojnu, najviše zahvaljujući iskusnom čuvaru mreže <b>Puletiću</b>. Golman Mačve je u trećem minutu odbranio zicer <b>Boaćiju</b> posle centaršuta Gobeljića i nagovestio da će biti centralna figura prvog dela meča.</p>
      <figure>
        <img src="https://mozzartsport.com/upload/CKEditor/01.05.2019/slllavvee/zvezda-macva-kup-40221.jpg"/>
      </figure>
      <p>Trener crveno-belih <b>Vladan Milojević</b> je u startnu postavu uvrstio debitanta, mladog vezistu rođenog 1999. godine <b>Veljka Nikolića</b>. Nekadašnji član OFK Beograda imao je nezahvalan zadatak da glumi odustnog kapitena Marka Marina. Imao je nekoliko dobrih dodavanja, delovao hrabro, za razliku od, primera radi, Van La Pare. Holanđanin je bio odustan dobrih 25 minuta, bez ikakvog uticaja na igru.</p>
      <p>Zvezda je teško dolazila do čistih pozicija. Pokušaje Vulića sa distance i iz slobodnih udaraca odlično je kupio Vuletić. Isto tako se golman Mačve dobro snašao i posle dobre šanse Babića, kojoj je prethodio korner.</p>
      <p>Crvena zvezda je izvela za 45 minuta 12 kornera, imala je 11 šuteva, ali nešto ozbiljno je nedostajalo. Trener Vladan Milojević je mirno gledao početak susreta. Međutim, već sredinom prvcog poluvremena je ustajao i pokušao da probudi kreativnost i ubojitos ofanzivnih poluga tima.</p>
      <p>Ne samo da su se crveno-beli probudili na pauzi između dva poluvremena, nego su se dodatno uspavali. Fudbalerima Mačve je toliko poraslo samopouzdanje da su često izlazili na polovinu papirnatog favorita i mogli da povedu posle strašnog udarca Vujasina. Nekako je uspeo da odbrani Popoivć.</p>
      <p>Perosnifikaciju Zvezdine igre predstavljao je penal Boaćija. Pre toga crveno-beli su bili apsolutno bezopasni, nisu stizali ni do pozicija nalik onima iz prvog poluvremena. Mačva se sjajno branila, ali su domaćini uhvatili goste na krivoj nozi kada je <b>Kanjas</b> na brzinu izveo slobodan udarac, dodavši loptu do Veljka <b>Nikolića.</b> Mladi vezista je napravio dribling, intervenisao je kapiten Pejović, i poslužio se rukom. Dovoljno da Grujić pokaže na kreč. Međutim, Boaći je pukao pod pritiskom i poslao loptu pored gola.</p>
      <p>Emotivno se radovao golman Puletić, i izazvao reakciju<b> Ričmonda Boaćija</b>. Reprezentativcu Gane je udarila krv u glavu. Čekao je novu šansu i zatim sve odradio perfektno. Kao da je u prvom mandatu u Ljutice Bogdana: zagradio se, prevario čuvara i pogodio mrežu.</p>
      <p>
        <b>CRVENA ZVEZDA - MAČVA 1:0</b>
      </p>
      <p>/Boaći 65/</p>
      <p>Stadion: Rajko Mitić.</p>
      <p>Gledalaca: oko 2.000.</p>
      <p>Sudija: Danilo Grujić.</p>
      <p><b>CRVENA ZVEZDA (4-2-3-1):</b> Popović - Gobeljić, Degenek, Babić, Gajić - Vulić, Kanjas - Simić (od 80. Jevtović), Nikolić (od 60. Marin), Van la Para (od 60. Vukanović) - Boaći.</p>
      <p><b>MAČVA (4-2-3-1):</b> Puletić - Dukić, Jevtić, Mijailović, Pejović - Božić (od 79. Čermelj, Jovanović - Marković, Ilić (od 76. Stefanović), Vujasin - Ašćerić (od 90. Trimanović).</p>
      <p>(Foto Star Sport)</p>
      <figure>
        <img src="https://mozzartsport.com/upload/CKEditor/01.05.2019/slllavvee/unicef.png"/>
      </figure>
      <p> </p>
    </article>
  </body>
</html>