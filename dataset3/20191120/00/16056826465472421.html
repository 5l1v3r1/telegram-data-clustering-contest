<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200104"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ঢাকা-চট্টগ্রাম মহাসড়ক অবরোধ"/>
    <meta property="og:description" content="নতুন সড়ক পরিবহন আইন সংশোধনের দাবিতে ঢাকা-চট্টগ্রাম মহাসড়ক অবরোধ করেছে পরিবহন শ্রমিকরা। আজ সকাল সোয়া ৬টা থেকে নারায়ণগঞ্জের সিদ্ধিরগঞ্জের শিমরাইল ও সাইনবোর্ড এলাকায় অবস্থান নিয়ে শ্রমিকরা চলাচল করা গাড়ির চালকদের নামিয়ে দিয়ে চাবি নিয়ে নেয়। ফলে মহাসড়কে যানবাহন চলাচল সম্পূর্ণ বন্ধ হয়ে গেছে। গাড়িগুলো সড়কের পাশে এলোমেলোভাবে পড়ে রয়েছে।  সকালে ওই এলাকার অনেক শিক্ষার্থীরা তাদের শিক্ষা প্রতিষ্ঠানে যাওয়ার জন্য ঘর থেকে বের হয়। কিন্তু কোন প্রকার যানবাহন না চলায় অপেক্ষা করে বাড়িতে ফিরে যায় তারা। ওই এলাকা থেকে অফিসগামী মানুষদেরও পড়তে হয় ভোগান্তিতে। অনেকেই নির্ধারিত সময়ে অফিসে যাওয়ার জন্য বাসা থেকে বের হয়েও বিপাকে পড়েন। অনেকে হেঁটে অফিসের উদ্দেশ্যে রওনা হন। নারায়ণগঞ্জ ট্রাফিক পুলিশের টিআই (প্রশাসন) মোল্লা তাসলিম বলেন, নতুন সড়ক পরিবহন আইন বাতিলের দাবিতে শ্রমিকরা সড়ক অবরোধ করে। এদিকে পূর্ব ঘোষণা ছাড়াই শ্রমিকদের ধর্মঘট ও সড়ক অবরোধের কারণে ঢাকা-চট্টগ্রাম মহাসড়কের শিমরাইল এলাকায় সকল প্রকার যানবাহন চলাচল বন্ধ হয়ে যায়। এতে কাঁচপুর সেতু এলাকা  থেকে দাউদকান্দি সেতু পর্যন্ত উভয় পাশে দীর্ঘ যানজটের সৃষ্টি হয়। এতে করে ভোগান্তিতে পড়েছে দূরপাল্লার…"/>
  </head>
  <body>
    <article>
      <h1>ঢাকা-চট্টগ্রাম মহাসড়ক অবরোধ</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">অনলাইন ডেস্ক</a></address>
      <p>নতুন সড়ক পরিবহন আইন সংশোধনের দাবিতে ঢাকা-চট্টগ্রাম মহাসড়ক অবরোধ করেছে পরিবহন শ্রমিকরা। আজ সকাল সোয়া ৬টা থেকে নারায়ণগঞ্জের সিদ্ধিরগঞ্জের শিমরাইল ও সাইনবোর্ড এলাকায় অবস্থান নিয়ে শ্রমিকরা চলাচল করা গাড়ির চালকদের নামিয়ে দিয়ে চাবি নিয়ে নেয়। ফলে মহাসড়কে যানবাহন চলাচল সম্পূর্ণ বন্ধ হয়ে গেছে। গাড়িগুলো সড়কের পাশে এলোমেলোভাবে পড়ে রয়েছে।  </p>
      <p>সকালে ওই এলাকার অনেক শিক্ষার্থীরা তাদের শিক্ষা প্রতিষ্ঠানে যাওয়ার জন্য ঘর থেকে বের হয়। কিন্তু কোন প্রকার যানবাহন না চলায় অপেক্ষা করে বাড়িতে ফিরে যায় তারা।</p>
      <p>ওই এলাকা থেকে অফিসগামী মানুষদেরও পড়তে হয় ভোগান্তিতে। অনেকেই নির্ধারিত সময়ে অফিসে যাওয়ার জন্য বাসা থেকে বের হয়েও বিপাকে পড়েন।</p>
      <p>অনেকে হেঁটে অফিসের উদ্দেশ্যে রওনা হন।</p>
      <p>নারায়ণগঞ্জ ট্রাফিক পুলিশের টিআই (প্রশাসন) মোল্লা তাসলিম বলেন, নতুন সড়ক পরিবহন আইন বাতিলের দাবিতে শ্রমিকরা সড়ক অবরোধ করে। এদিকে পূর্ব ঘোষণা ছাড়াই শ্রমিকদের ধর্মঘট ও সড়ক অবরোধের কারণে ঢাকা-চট্টগ্রাম মহাসড়কের শিমরাইল এলাকায় সকল প্রকার যানবাহন চলাচল বন্ধ হয়ে যায়। এতে কাঁচপুর সেতু এলাকা  থেকে দাউদকান্দি সেতু পর্যন্ত উভয় পাশে দীর্ঘ যানজটের সৃষ্টি হয়। এতে করে ভোগান্তিতে পড়েছে দূরপাল্লার যাত্রীসহ বিভিন্ন কর্মস্থানে যাতায়াত করা যাত্রীরা।</p>
      <figure>
        <img src="http://mzamin.com/../news_image/1574235413.jpg"/>
      </figure>
      <figure>
        <img src="http://mzamin.com/../news_image/1574235426.jpg"/>
      </figure>
      <figure>
        <img src="http://mzamin.com/../news_image/1574235431.jpg"/>
      </figure>
      <figure>
        <img src="http://mzamin.com/../news_image/1574235436.jpg"/>
      </figure>
      <p>এই বিভাগের সর্বাধিক পঠিত</p>
    </article>
  </body>
</html>