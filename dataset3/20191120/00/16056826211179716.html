<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200076"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="চিরিরবন্দরে ট্রাকচাপায় ২ যুবলীগকর্মী নিহত"/>
    <meta property="og:description" content="দিনাজপুরে চিরিরবন্দরে বালুবাহী একটি ট্রাকের চাপায় আশিকুর রহমান (৩৫) ও দেবেশ চন্দ্র রায় (৩০) নামে মোটরসাইকেলের দুই আরোহী নিহত হয়েছেন। নিহত দু’জনই যুবলীগের কর্মী ছিলেন। গতরাত ১০ টার দিকে চিরিরবন্দর উপজেলার খেরকাটী নামক এলাকায় এ দুর্ঘটনা ঘটে। নিহতরা হলেন, চিরিরবন্দর উপজেলার জয়পুর গ্রামের ওসমান গণির ছেলে আশিকুর রহমান ও একই উপজেলার খেরকাটি গ্রামের দেবেশ চন্দ্র রায়। চিরিরবন্দর থানার ওসি সুব্রত কুমার সরকার জানান, রাত ১০টার দিকে চিরিরবন্দর উপজেলার খেরকাটি গ্রামের কাঁকড়া নদী থেকে একটি বালুবাহী ট্রাক  মোহনপুর ব্রিজের দিকে যাচ্ছিলো। পথিমধ্যে ওই এলাকায় ট্রাকটি বিপরীত দিক  থেকে আসা একটি মোটরসাইকেলে চাপা দেয়। এতে মোটরসাইকেলে থাকা দুই আরোহী গুরুতর আহত হন।তাদের উদ্ধার করে চিরিরবন্দর উপজেলা স্বাস্থ্য কমপ্লেক্সে নিয়ে গেলে সেখানে দায়িত্বরত চিকিৎসক দু’জনকেই মৃত ঘোষণা করেন। নিহতরা ছাত্রলীগের রাজনীতির সঙ্গে জড়িত বলে স্থানীয়রা পুলিশকে নিশ্চিত করেন।"/>
  </head>
  <body>
    <article>
      <h1>চিরিরবন্দরে ট্রাকচাপায় ২ যুবলীগকর্মী নিহত</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">অনলাইন ডেস্ক</a></address>
      <p>দিনাজপুরে চিরিরবন্দরে বালুবাহী একটি ট্রাকের চাপায় আশিকুর রহমান (৩৫) ও দেবেশ চন্দ্র রায় (৩০) নামে মোটরসাইকেলের দুই আরোহী নিহত হয়েছেন। নিহত দু’জনই যুবলীগের কর্মী ছিলেন।</p>
      <p>গতরাত ১০ টার দিকে চিরিরবন্দর উপজেলার খেরকাটী নামক এলাকায় এ দুর্ঘটনা ঘটে। নিহতরা হলেন, চিরিরবন্দর উপজেলার জয়পুর গ্রামের ওসমান গণির ছেলে আশিকুর রহমান ও একই উপজেলার খেরকাটি গ্রামের দেবেশ চন্দ্র রায়।</p>
      <p>চিরিরবন্দর থানার ওসি সুব্রত কুমার সরকার জানান, রাত ১০টার দিকে চিরিরবন্দর উপজেলার খেরকাটি গ্রামের কাঁকড়া নদী থেকে একটি বালুবাহী ট্রাক  মোহনপুর ব্রিজের দিকে যাচ্ছিলো। পথিমধ্যে ওই এলাকায় ট্রাকটি বিপরীত দিক  থেকে আসা একটি মোটরসাইকেলে চাপা দেয়। এতে মোটরসাইকেলে থাকা দুই আরোহী গুরুতর আহত হন।</p>
      <p>তাদের উদ্ধার করে চিরিরবন্দর উপজেলা স্বাস্থ্য কমপ্লেক্সে নিয়ে গেলে সেখানে দায়িত্বরত চিকিৎসক দু’জনকেই মৃত ঘোষণা করেন। নিহতরা ছাত্রলীগের রাজনীতির সঙ্গে জড়িত বলে স্থানীয়রা পুলিশকে নিশ্চিত করেন।।</p>
      <p>এই বিভাগের সর্বাধিক পঠিত</p>
    </article>
  </body>
</html>