<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/altri-sport/nuoto/2019/11/20-63588056/europei_in_vasca_corta_i_41_convocati_dell_italia_presenti_tutti_i_big/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Europei in vasca corta, i 41 convocati dell'Italia: presenti tutti i big"/>
    <meta property="og:description" content="Paltrinieri, Detti, la Pellegrini e la Quadarella voleranno a Glasgow per la XX edizione della manifestazione continentale, in programma dal 4 all'8 dicembre. Il dt Butini: &quot;Siamo forti&quot;"/>
  </head>
  <body>
    <article>
      <h1>Europei in vasca corta, i 41 convocati dell'Italia: presenti tutti i big</h1>
      <h2>Paltrinieri, Detti, la Pellegrini e la Quadarella voleranno a Glasgow per la XX edizione della manifestazione continentale, in programma dal 4 all'8 dicembre. Il dt Butini: "Siamo forti"</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>ROMA</b> - Sono quarantuno gli <a href="https://www.tuttosport.com/news/altri-sport/nuoto/2019/10/28-62754308/quadarella_alle_olimpiadi_2020_voglio_darvi_grandi_emozioni_/">atleti</a> convocati dal direttore tecnico <b>Cesare Butini</b> che parteciperanno alla <b>XX edizione dei campionati <a href="https://www.tuttosport.com/news/altri-sport/nuoto/2019/11/16-63440997/detti_europei_di_glasgow_pronto_a_rappresentare_il_nostro_paese_/">europei</a> in vasca corta di nuoto</b> che si disputerà presso il Tollcross International Swimming centre di <b>Glasgow</b> dal 4 all'8 dicembre. "<i>Le convocazioni ai prossimi Europei di corta</i> - spiega il dt - <i>sono in linea con lo spessore del nostro movimento. La squadra è, come sempre, di un notevole livello tecnico e prevede la presenza di atleti esperti e giovani. Ci saranno tutti i nostri atleti migliori. Abbiamo dato prevalenza alle individualità in considerazione che le staffette in programma</i> - continua - <i>non faranno parte del programma olimpico. Nel rispetto dei criteri indicati si è voluto, grazie al supporto della dirigenza federale, avviare, come già detto in altre sedi, un processo di ricambio generazionale inserendo alcuni giovani, come <b>Cocconcelli</b> e <b>Deplano</b>, che si sono distinti nella stagione appena conclusa per favorirne la loro crescita tecnica. Ho inserito inoltre alcuni atleti che hanno dato segnali importanti in questo inizio di stagione, come <b>Rivolta, Scalia, Pirovano, Caramignoli</b> e <b>Tarocchi</b></i>".</p>
      <figure>
        <a href="https://www.tuttosport.com/foto/altri-sport/nuoto/2019/07/28-59418339/pilato_d_argento_a_14_anni_e_nata_una_stella_/">
          <img src="https://cdn.tuttosport.com/images/2019/07/28/134321149-cace7f24-937c-4f43-a108-e4f07acd2443.jpg"/>
        </a>
        <figcaption>Pilato d'argento: a 14 anni è nata una stella!<br/><a href="https://www.tuttosport.com/foto/altri-sport/nuoto/2019/07/28-59418339/pilato_d_argento_a_14_anni_e_nata_una_stella_/">Guarda la gallery</a></figcaption>
      </figure>
      <h3>Butini: "Dopo gli Europei, gli Assoluti per il pass olimpico"</h3>
      <p>"<i>Mi fa piacere evidenziare le ottime indicazioni ricevute dai ragazzi della <b>4x200 sl maschile</b></i> - sottolinea <b>Butini</b> -<i>. Per la prima volta abbiamo quattro atleti qualificati a pieno titolo nei <b>200 stile libero</b> individuali, a dimostrazione che il progetto speciale, di cui fanno parte <b>Di Cola</b> e <b>Proietti Colonna</b>, definito per questa staffetta, è in piena salute. Sono certo che, grazie alla professionalità dei tecnici federali e sociali, la squadra darà il massimo guardando anche ai <b>Campionati Assoluti di Riccione</b>, dal 12 al 14 dicembre, che rappresenteranno la prima occasione per guadagnare il <b>pass olimpico</b></i>". Le gare di saranno trasmesse su Rai Sport e seguiranno la seguente programmazione: ore 9.30 batterie, ore 17.00 semifinali e finali. Batterie e finali potranno essere seguite anche in streaming su Rai Play. Nella scorsa edizione di <b>Copenaghen 2017</b>, l'<b>Italia</b> conquistò <b>17 medaglie con 5 ori</b>, 7 argenti e 5 bronzi.</p>
      <figure>
        <video src="http://media.tuttosport.com/omnisport/2019/07/24/240719_IT_PELLEGRINI_VL_1563975412477_1065.mp4"/>
        <figcaption>Nuoto, quando Fede diceva: "Basta con i 200"</figcaption>
      </figure>
      <h3>Italia, i 41 convocati per gli Europei</h3>
      <p>Questi i convocati: Santo Yukio Condorelli (Aurelia Nuoto), Manuel Frigo (Team Veneto), Alessandro Miressi (Fiamme Oro/CN Torino), Filippo Megli (Carabinieri/Florentia NC), Gabriele Detti (Esercito/In Sport Rane Rosse), Marco De Tullio (Fiamme Oro/Sport Project), Gregorio Paltrinieri (Coopernuoto/Fiamme Oro), Domenico Acerenza (Fiamme Oro/Canottieri Napoli), Stefano Ballo (Team Limit), Thomas Ceccon (Fiamme Oro/Leosport), Simone Sabbioni (Esercito/Swim Pro SS9), Matteo Restivo (Carabinieri/FlorentiaNC), Fabio Scozzoli (Esercito/Imolanuoto), Niicolò Martinenghi (Fiamme Oro/NC Brebbia), Piero Codia (Esercito/CC Aniene), Federico Bocchia (In Sport Rane Rosse), Lorenzo Mora ( Amici Nuoto VVFF Modena), Matteo Rivolta (Fiamme Oro), Lorenzo Tarocchi (CC Aniene), Leonardo Deplano (CC Aniene)Matteo Ciampi (Esercito), Alberto Razzetti (Genova Nuoto My Sport), Marco Orsi (Uisp Bo/Fiamme Oro), Mattia Zuin (Fiamme Oro/Nottoli Nuoto), Giovanni Izzo (Esercito/Imolanuoto), Federica Pellegrini (CC Aniene), Simona Quadarella (CC Aniene), Margherita Panziera (CC Aniene/Fiamme Oro), Benedetta Pilato (CC Aniene), Martina Carraro (Fiamme Azzurre/NC Azzurra 91), Arianna Castiglioni (Fiamme Gialle/Team Insubrika), Elena Di Liddo (CC Aniene), Ilaria Bianchi (Fiamme Azzurre/NC Azzurra 91), Ilaria Cusinato (Fiamme Oro/Team Veneto), Giulia Gabbrielleschi (N Pistoiesi/Fiamme Oro), Francesca Fangio (In Sport Rane Rosse), Martina Caramignoli (Fiamme Oro/Aurelia N), Costanza Cocconcelli (Azzurra 91), Anna Pirovano (Fiamme Azzurre/In Sport Rane Rosse), Silvia Scalia (Fiamme Gialle/CC Aniene), Silvia Di Pietro (Carabineiri/CC Aniene).</p>
      <figure>
        <a href="https://www.tuttosport.com/foto/altri-sport/nuoto/2019/07/24-59280800/paltrinieri_mostra_i_muscoli_per_l_oro_mondiale_negli_800/">
          <img src="https://cdn.tuttosport.com/images/2019/07/24/154135475-72791597-0370-4105-a58c-a2384e48cf62.jpg"/>
        </a>
        <figcaption>Paltrinieri mostra i muscoli per l'oro mondiale negli 800<br/><a href="https://www.tuttosport.com/foto/altri-sport/nuoto/2019/07/24-59280800/paltrinieri_mostra_i_muscoli_per_l_oro_mondiale_negli_800/">Guarda la gallery</a></figcaption>
      </figure>
      <p>(In collaborazione con Italpress)</p>
      <related>
        <a href="https://www.tuttosport.com/news/altri-sport/nuoto/2019/11/16-63440997/detti_europei_di_glasgow_pronto_a_rappresentare_il_nostro_paese_/"/>
        <a href="https://www.tuttosport.com/news/altri-sport/nuoto/2019/10/28-62754308/quadarella_alle_olimpiadi_2020_voglio_darvi_grandi_emozioni_/"/>
        <a href="https://www.tuttosport.com/archivio/altri-sport/nuoto"/>
        <a href="https://www.tuttosport.com/news/altri-sport/nuoto/2019/11/16-63440997/detti_europei_di_glasgow_pronto_a_rappresentare_il_nostro_paese_/?related_news"/>
        <a href="https://www.tuttosport.com/news/altri-sport/nuoto/2019/11/04-63033329/bortuzzo_ha_una_speranza_la_lesione_midollare_non_e_completa_/?related_news"/>
        <a href="https://www.tuttosport.com/news/altri-sport/nuoto/2019/10/28-62754308/quadarella_alle_olimpiadi_2020_voglio_darvi_grandi_emozioni_/?related_news"/>
        <a href="https://www.tuttosport.com/news/altri-sport/nuoto/2019/10/11-62157949/isl_pellegrini_faro_100_200_e_staffette_futuro_dopo_tokyo_/?related_news"/>
      </related>
    </article>
  </body>
</html>