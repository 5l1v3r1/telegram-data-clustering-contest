<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/daphne_caruana_galizia_omicidio_arresti_malta_ultime_notizie-4874943.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Omicidio Caruana Galizia, imprenditore maltese arrestato sul suo yacht: stava lasciando il paese"/>
    <meta property="og:description" content="L'imprenditore maltese Yorgen Fenech è stato arrestato a bordo del suo yacht di lusso mentre cercava di uscire dalle acque territoriali. Il presunto mediatore dell'omicidio della..."/>
  </head>
  <body>
    <article>
      <h1>Omicidio Caruana Galizia, imprenditore maltese arrestato sul suo yacht: stava lasciando il paese</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>L'imprenditore maltese <b>Yorgen Fenech</b> è stato arrestato a bordo del suo yacht di lusso mentre cercava di uscire dalle acque territoriali. Il presunto mediatore dell'omicidio della giornalista <a href="https://www.ilmessaggero.it/ricerca/daphne-caruana-galizia/"><b>Daphne Caruana Galizia</b></a> è stato preso poche ore dopo la promessa di grazia garantita dal premier maltese Joseph Muscat. Lo riferisce il Times of Malta. </p>
      <p>LEGGI ANCHE <b><a href="https://www.ilmessaggero.it/mondo/daphne_caruana_galizia_malta_giornalista_omicidio_morte_storia_arresto_news-4872575.html">Caruana Galizia, arrestato presunto intermediario tra mandante e killer della giornalista</a></b></p>
      <p>Nel 2018 Fenech è risultato essere proprietario di una società offshore segreta - la '17 Black' - di cui Caruana Galizia aveva scritto nei mesi precedenti l'attentato dinamitardo che le è costato la vita nel mese di ottobre del 2017. L'arresto, al momento non ancora confermato dalle autorità, è arrivato dopo che il premier Joseph Muscat ha rivelato di aver raccomandato la grazia per un sospetto - che si ritiene abbia svolto un ruolo di intermediario nella vicenda - in cambio di informazioni legalmente utili sui mandanti dell'omicidio.</p>
      <footer>Ultimo aggiornamento: 10:50<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/mondo/daphne_caruana_galizia_malta_giornalista_omicidio_morte_storia_arresto_news-4872575.html"/>
        <a href="https://www.ilmessaggero.it/mondo/malta_omicidio_giornalista_svolta_su_daphne_individuati_i_mandanti_del_delitto_della_reporter-4116401.html"/>
        <a href="https://www.ilmessaggero.it/mondo/malta_daphne_caruana_galizia_omicidio-4115835.html"/>
        <a href="https://www.ilmessaggero.it/video/cronaca/daphne_caruana_galizia_omicidio_18_novembre_2018-4115893.html"/>
      </related>
    </article>
  </body>
</html>