<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/basketbol/anadolu-efes-thy-avrupa-liginde-yarin-ax-armani-exchange-milana-konuk-olacak/1650551"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Anadolu Efes, THY Avrupa Ligi'nde yarın AX Armani Exchange Milan'a konuk olacak"/>
    <meta property="og:description" content="Anadolu Efes, THY Avrupa Ligi'nin 10. haftasında yarın deplasmanda İtalyan temsilcisi AX Armani Exchange Milan ile karşılaşacak."/>
  </head>
  <body>
    <article>
      <h1>Anadolu Efes, THY Avrupa Ligi'nde yarın AX Armani Exchange Milan'a konuk olacak</h1>
      <h2>Anadolu Efes, THY Avrupa Ligi'nin 10. haftasında yarın deplasmanda İtalyan temsilcisi AX Armani Exchange Milan ile karşılaşacak.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Süha Gür  </a></address>
      <h4>Istanbul</h4>
      <p><b>Anadolu Efes</b>, <b>THY Avrupa Ligi</b>'nin 10. haftasında yarın deplasmanda İtalyan temsilcisi <b>AX Armani Exchange Milan</b> ile karşılaşacak.</p>
      <p>Mediolanum Forum'da oynanacak mücadele TSİ 22.45'te başlayacak.</p>
      <p>Lacivert-beyazlılar, THY Avrupa Ligi'nin ilk 9 haftasında 7 galibiyet, 2 yenilgi yaşadı.</p>
      <h3>Avrupa'da 668. maç</h3>
      <p>Anadolu Efes, yarın Avrupa kupalarında 668. maçına çıkacak.</p>
      <p>Lacivert-beyazlı ekip, Avrupa arenasında oynadığı 667 müsabakada 371 galibiyet ve 296 yenilgi yaşadı.</p>
      <p>Ergin Ataman'ın başantrenörlüğünü yaptığı Anadolu Efes, 2001-2002'den bu yana katıldığı THY Avrupa Ligi'nde ise 420. maçını oynayacak. Lacivert-beyazlılar, Avrupa'nın kulüpler bazındaki en önemi organizasyonunda çıktığı 419 maçta 214 galibiyet, 205 yenilgi yaşadı.</p>
      <related>
        <a href="https://www.aa.com.tr/tr/basketbol/anadolu-efes-thy-avrupa-liginde-yarin-ax-armani-exchange-milana-konuk-olacak/1650551"/>
        <a href="https://www.aa.com.tr/tr/basketbol/de-colo-ile-westermann-barcelona-ve-asvel-maclarinda-yok/1649993"/>
        <a href="https://www.aa.com.tr/tr/basketbol/fenerbahce-beko-thy-avrupa-liginde-yarin-barcelonaya-konuk-olacak/1649380"/>
        <a href="https://www.aa.com.tr/tr/basketbol/anadolu-efes-thy-avrupa-liginde-fransada-asvelle-karsilasacak/1648361"/>
        <a href="https://www.aa.com.tr/tr/dunyadan-spor/fenerbahceli-basketbolcu-de-colo-thy-avrupa-liginde-son-10-yilin-en-iyilerine-aday/1646453"/>
        <a href="https://www.aa.com.tr/tr/basketbol/anadolu-efes-6-galibiyetini-aldi/1645947"/>
      </related>
    </article>
  </body>
</html>