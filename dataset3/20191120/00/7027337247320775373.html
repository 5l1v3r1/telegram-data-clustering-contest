<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699318/%D8%AA%D8%AE%D8%B1%DB%8C%D8%A8-77-%D9%81%D8%B1%D9%88%D8%B4%DA%AF%D8%A7%D9%87-%D8%B2%D9%86%D8%AC%DB%8C%D8%B1%D9%87%E2%80%8C%D8%A7%DB%8C-%D9%88-%D8%AE%D8%B3%D8%A7%D8%B1%D8%AA-200-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86%DB%8C-%D8%AF%D8%B1-%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7%DB%8C-%D8%A7%D8%AE%DB%8C%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="تخریب 77 فروشگاه زنجیره‌ای و خسارت 200 میلیارد تومانی در ناآرامی های اخیر"/>
    <meta property="og:description" content="رئیس اتحادیه کشوری فروشگاه‌های زنجیره‌ای گفت: بر اثر اغتشاشات اخیر 77 فروشگاه زنجیره‌ای تخریب و بالغ بر 200 میلیارد تومان خسارت وارد شد."/>
  </head>
  <body>
    <article>
      <h1>تخریب 77 فروشگاه زنجیره‌ای و خسارت 200 میلیارد تومانی در ناآرامی های اخیر</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038995_401.jpg"/>
      </figure>
      <p>رئیس اتحادیه کشوری فروشگاه‌های زنجیره‌ای گفت: بر اثر اغتشاشات اخیر 77 فروشگاه زنجیره‌ای تخریب و بالغ بر 200 میلیارد تومان خسارت وارد شد.</p>
      <p>به گزارش فارس، «امیرخسرو فخریان» امروز در دومین همایش اتحادیه کشوری فروشگاه‌های زنجیره‌ای با اشاره به آسیب‌های وارده به شعب فروشگاه‌های زنجیره‌ای در اغتشاشات اخیر، گفت: طی چند روز گذشته 77 فروشگاه زنجیره‌ای تخریب شده و حدود 35 هزار متر مربع سطح فروشگاهی از بین رفته است.</p>
      <p>رئیس اتحادیه کشوری فروشگاه‌های زنجیره‌ای افزود: در اغتشاشات اخیر بالغ بر 200 میلیارد تومان خسارت به فروشگاه‌های زنجیره‌ای وارد شد.</p>
      <p>فخریان بیان داشت: بسیاری از فروشگاه‌هایی که دچار آسیب شده‌اند بیمه ندارند بنابراین نمی‌توانند خسارت خود را از طریق بیمه‌ها دریافت کنند.</p>
      <p>وی افزود: اموال و اجناس موجود در تعدادی از فروشگاه‌های زنجیره‌ای غارت شد در حالی که هیچکس نتوانست کمک کند.</p>
      <p>وی اظهار داشت: از روز گذشته طرح ویژه تخفیفات فروشگاه‌های زنجیره‌ای آغاز و تا اطلاع ثانوی این طرح برای کنترل قیمت‌ها بعد از افزایش قیمت بنزین ادامه خواهد داشت.</p>
    </article>
  </body>
</html>