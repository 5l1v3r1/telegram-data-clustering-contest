<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/voltino-di-san-quirico-lavori-partiti-piciocchi-tra-6-mesi-non-si-allagher-pi--213427.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Voltino di San Quirico, lavori partiti. Piciocchi: &quot;Tra 6 mesi non si allagherà più&quot;"/>
    <meta property="og:description" content="GENOVA - &quot;In 5-6 mesi pensiamo di risolvere definitivamente il problema”. L’assessore comunale ai Lavori pubblici Pietro Piciocchi detta i tempi. Dopo anni di disagi e allagamenti per il voltino di San Quirico a Genova forse è in arrivo la soluzione definitiva. I residenti della zona e tutti quelli che vi transitano per necessità sanno bene che ogni volta che piove sotto quel voltino si formano delle pozzanghere che assomigliano tanto a un rivo. Siamo all’altezza di ponte Barbieri, lungo la strada dei Giovi tra i quartieri genovesi di Bolzaneto e Pontedecimo, sulla sponda sinistra del Polcevera. In poche settimane il voltino è stato chiuso in almeno quattro circostanze, praticamente a ogni allerta meteo."/>
  </head>
  <body>
    <article>
      <h6 class="kicker">Il Comune di Genova ha stanziato un milione di euro</h6>
      <h1>Voltino di San Quirico, lavori partiti. Piciocchi: "Tra 6 mesi non si allagherà più"</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <figure>
        <video src="https://video.primocanale.it/video/mobile/20191120094002_7ef8147563736f5666334c8d8554ab02.mp4.flv.mp4" autoplay=""/>
      </figure>
      <p><b>GENOVA - </b><b>"In 5-6 mesi pensiamo di risolvere definitivamente il problema”.</b> L’assessore comunale ai Lavori pubblici <b>Pietro Piciocchi </b>detta i tempi. Dopo anni di disagi e allagamenti per il voltino di San Quirico a Genova forse è in arrivo la soluzione definitiva. I residenti della zona e tutti quelli che vi transitano per necessità sanno bene che ogni volta che piove sotto quel voltino si formano delle pozzanghere che assomigliano tanto a un rivo. Siamo all’altezza di ponte Barbieri, lungo la strada dei Giovi tra i quartieri genovesi di Bolzaneto e Pontedecimo, sulla sponda sinistra del Polcevera. In poche settimane il voltino è stato chiuso in almeno quattro circostanze, praticamente a ogni allerta meteo.</p>
      <p><b>Palazzo Tursi però ha deciso di affrontare la questione di petto</b>. "Nei prossimi giorni inizieranno i lavori. Ireti sta già operando sui sottoservizi. Il progetto ha già ottenuto l'approvazione definitiva. Il Comune ha stanziato un milione di euro - spiega ancora l'assessore Piciocchi che poi entra nel dettaglio dei lavori che verranno effettuati -. Il lavoro comporta l'allargamento del tratto del rio che passa sotto questa sede stradale. E' un'operazione che complessa dal punto di vista tecnico". Tempo per concludere il tutto 5-6 mesi spiega l'assessore: dunque tra maggio e giugno del 2020 il problema dovrebbe essere definitivamente risolto. Parte dunque il conto alla rovescia.</p>
      <p><b>Una situazione quella del voltino che da anni crea problemi al traffico </b>della zona. Quando chiude parte l'obbligo di fare un giro lungo e si formano immancabili le code seguite da mille e più lamentale. Certamente però i lavori porteranno con sè dei disagi ma lo sguardo va alla loro conclusione quando si spera il problema trovi una definitiva soluzione: "Ci saranno sicuramente dei disagi e per questo ci scusiamo in anticipo - racconta ancora Piciocchi -. La strada durante i lavori sarà disciplinata con un senso unico alternato. Inoltre stiamo valutando se spostare il transito degli autobus sull'altra sponda". Il Comune pensa comunque di fare nei prossimi mesi degli incontri pubblici peer spiegare ai residenti quale sarà di volta in volta il percorso dei lavori e le eventuali modifiche alla viabilità. </p>
      <related>
        <a href="https://www.primocanale.it/notizie/sparatoria-a-san-quirico-i-residenti-adesso-abbiamo-paura-per-i-bambini--192185.html"/>
        <a href="https://www.primocanale.it/notizie/omicidio-di-san-quirico-ridotta-da-20-a-18-anni-la-condanna-per-l-assassino-193826.html"/>
        <a href="https://www.primocanale.it/notizie/viaggio-a-san-quirico-dove-si-vive-gomito-a-gomito-con-una-quindicina-di-mega-serbatoi-di-idrocarburi-205447.html"/>
        <a href="https://www.primocanale.it/notizie/chiusa-via-san-quirico-per-sollevamento-dell-asfalto-deviata-la-linea-7-dell-amt-209918.html"/>
        <a href="https://www.primocanale.it/notizie/non-solo-il-voltino-di-san-quirico-la-fragilit-dell-alta-valpolcevera-213295.html"/>
        <a href="https://www.primocanale.it/video/giallo-sulla-sparatoria-a-san-quirico-gli-abitanti-abbiamo-paura--98239.html"/>
        <a href="https://www.primocanale.it/video/genova-incendio-nella-notte-in-via-san-quirico-distrutta-una-falegnameria-107420.html"/>
        <a href="https://www.primocanale.it/video/forte-temporale-nella-notte-a-genova-voragine-in-via-san-quirico-strada-chiusa-111072.html"/>
        <a href="https://www.primocanale.it/video/allerta-rossa-a-genova-la-situazione-nella-zona-di-san-quirico-112568.html"/>
      </related>
    </article>
  </body>
</html>