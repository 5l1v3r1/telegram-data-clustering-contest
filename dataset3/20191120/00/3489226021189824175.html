<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/tria-xronia-documento-oa-ta-ekatostisoyme"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Τρία χρόνια Documento – Θα τα εκατοστίσουμε!"/>
    <meta property="og:description" content="Η μαχητική ερευνητική δημοσιογραφία κλείνει σήμερα, 20 Νοεμβρίου 2019, τρία χρόνια έντυπης παρουσίας με συνεχείς αποκαλύψεις που αγγίζουν τα κέντρα εξουσίας, τιμώντας την αλήθεια και την ελευθεροτυπία κόντρα στις συντονισμένες προσπάθειες φίμωσης και οικονομικού στραγγαλισμού."/>
  </head>
  <body>
    <article>
      <h1>Τρία χρόνια Documento – Θα τα εκατοστίσουμε!</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Newsroom</a></address>
      <h4>Η μαχητική ερευνητική δημοσιογραφία κλείνει σήμερα, 20 Νοεμβρίου 2019, τρία χρόνια έντυπης παρουσίας με συνεχείς αποκαλύψεις που αγγίζουν τα κέντρα εξουσίας, τιμώντας την αλήθεια και την ελευθεροτυπία κόντρα στις συντονισμένες προσπάθειες φίμωσης και οικονομικού στραγγαλισμού.</h4>
      <p>Ήταν 20 Νοεμβρίου 2016 όταν το Documento έκανε την εμφάνισή του στα περίπτερα. Οι αναγνώστες του και οι φανατικοί πολέμιοί του γνωρίζουν ότι δεν ήταν άλλη μία εφημερίδα που ήρθε να κρεμαστεί. Υπηρετώντας την αλήθεια και την έρευνα, έχει αφήσει το στίγμα της σε 157, μέχρι τώρα, φύλλα. </p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/20/5dd53f6f825e633da459a964.jpg"/>
      </figure>
      <p>Η ερευνητική ομάδα, με επικεφαλής τον <b>Κώστα Βαξεβάνη</b>, αποκάλυψε σκάνδαλα, όπως αυτό της <b>Novartis</b>, ρίχνοντας φως στα διαπλεκόμενα συμφέροντα του πολιτικού, οικονομικού και εκδοτικού κατεστημένου· αποκάλυψε σκοτεινές διαδρομές μαύρου χρήματος προς παραδεισένιους προορισμούς, όπως τις offshore της <b>Μαρέβας Γκραμπόφσκι-Μητσοτάκη</b>, <b>των εκδοτών του «Πρώτου Θέματος»</b>, των αφανών χρηματοδοτών τους, αλλά και τραπεζικών στελεχών· έφερε στο φως μίζες, κομπίνες και πολιτικά ψεύδη, αλλά και ανέδειξε νέα δεδομένα στο κύκλωμα trafficking της Μολδαβίας με πρωταγωνιστή το (πρώην;) στέλεχος της ΝΔ <b>Νίκο Γεωργιάδη</b>.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/20/5dd53f8e825e633da459a965.jpg"/>
      </figure>
      <p>Η απαρίθμηση των αποκαλύψεων στα πρωτοσέλιδα του Documento είναι το ασφαλές δείγμα της ερευνητικής δουλειάς που ενοχλεί την πολιτικοοικονομική διαπλοκή. Ενοχλεί αυτούς που περιμένουν να τους στρώσουν κόκκινα χαλιά τα media και όχι να τους κάνουν κριτική στα κακώς κείμενα – νομίζουν ότι είναι αλάνθαστοι και γι’ αυτό απρόσβλητοι στην κριτική· ενοχλεί όσους μοιράζουν κρατικό χρήμα για κλείσουν στόματα και για να έχουν πειθήνια όργανα στην άσκηση της εξουσίας τους· ενοχλεί όσους έχασαν το μέλι της ισχύος από το οποίο τρέφονταν· ενοχλεί που αποκαλύπτει σειρά κατασκευασμένων ειδήσεων και προπαγάνδας· ενοχλεί που ασκεί πραγματική δημοσιογραφία και έχουν αποδυθεί σε έναν ανηλεή αγώνα δολοφονίας χαρακτήρα, ασκώντας δικαστικές, πολιτικές και εσχάτως οικονομικές πιέσεις για να καταστεί «αναξιόπιστο» όταν τα γεγονότα το επιβεβαιώνουν, για να φιμωθεί και να γίνει άλλο ένα «τρόπαιο» πάνω από το τζάκι της συνδιαλλαγής και των συμψηφισμών.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/20/5dd53fae825e6342e621e0f3.jpg"/>
      </figure>
      <p><b>Μπροστά στον βούρκο του βολέματος και της καταθλιπτικής μονοφωνίας το Documento </b>έχει πάρει και θα συνεχίσει να ακολουθεί τον δρόμο της ενημέρωσης με υπευθυνότητα, της αποκαλυπτικής έρευνας, της σύγκρουσης με όσους στηρίζουν το σύστημα της διαπλοκής που έριξε τη χώρα στα βράχια. Έχοντας δίπλα του τους αναγνώστες του, που τους τιμά και το τιμούν, το Documento και οι άνθρωποί του, αντέχει ακόμη. </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fdocumentonews.gr%2Fvideos%2F775407242882011%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/20/5dd53fd2825e63386113a233.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/20/5dd53ffc825e63403b030ef2.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/20/5dd54010825e634038096d72.jpg"/>
      </figure>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/20/5dd54024825e633da459a966.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>