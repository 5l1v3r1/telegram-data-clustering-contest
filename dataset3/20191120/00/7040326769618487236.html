<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/milyarderlerin-serveti-5-yildir-ilk-kez-geriledi-1388932"/>
    <meta property="og:site_name" content="Karar.com"/>
    <meta property="article:published_time" content="2019-11-20T00:27:00+00:00"/>
    <meta property="og:title" content="Milyarderlerin serveti 5 yıldır ilk kez geriledi"/>
    <meta property="og:description" content="Dünya genelindeki milyarderlerin serveti son beş yıldır ilk kez düşüş kaydetti. Milyarderlerin 2018 yılında toplam serveti 8.5 trilyon dolar olurken, bu rakam bir önceki yıla göre 388 milyar dolar düştü."/>
  </head>
  <body>
    <article>
      <h1>Milyarderlerin serveti 5 yıldır ilk kez geriledi</h1>
      <address>
        <time datetime="2019-11-20T00:27:00+00:00">20 Nov 2019, 00:27</time>
      </address>
      <p>
        <b>Dünya genelindeki milyarderlerin serveti son beş yıldır ilk kez düşüş kaydetti. Milyarderlerin 2018 yılında toplam serveti 8.5 trilyon dolar olurken, bu rakam bir önceki yıla göre 388 milyar dolar düştü.</b>
      </p>
      <p>
        <b>KARAR/ALMANYA</b>
      </p>
      <p>Doların güçlenmesi ve borsalarda yaşanan güvensizlikler dünya genelindeki milyarderleri olumsuz etkiledi. Dünya genelinde milyarderler son beş yıldır ilk kez düşüş kaydetti. Dünyadaki milyarderlerin 2018 yılında toplam serveti 8.5 trilyon doların olurken, bu rakam bir önceki yıla göre 388 milyar dolar daha az. İsviçre UBS Bankası ve PWC isimli danışmanlık şirketi tarafından her yıl yayınlanan milyarderler raporuna göre milyarderler son beş yılın en düşük dönemini yaşasalar da beş yıl öncesine göre durumları gayet iyi. Beş yıl önce milyarderlerin toplam serveti sadece 2.2 milyar dolardı. Milyarderler dünyan genelinde gelir kaybederken ABD’li milyarderlerin yüzde 0,1 oranında gelir artışı olduğu bildiriliyor. Kuzey ve Latin Amerika’daki milyarderlerin sayısı ise yüzde 4,8 oranında artarak 749’a çıktı.</p>
      <p>Rakamlardaki gelişmelerin en önemli nedeni ise teknoloji devlerinin gelirlerinin artması. Asya-Pasifik bölgesinde ise milyarderlerin sayısı yüzde 7,4 oranında azalarak 754’e düştü. Bu bölgede yaklaşık 169 kişi milyarder statüsünü kaybederken, 110 kişi ise milyarderler kulübüne girmeyi başardı. Çin’de ise 2018’de 56 yeni milyarder ortaya çıktı. Çin’de haftada ortalama yeni bir milyarder ortaya çıktı. Listede dikkat çeken ise geçtiğimiz 5 yıl içinde milyarderler arasındaki kadınların oranının yüzde 46’ya çıkması. Dünya genelinde şu anda 233 milyarder kadın bulunuyor. Bu rakam 2013 yılında 160 idi. Her on kadın milyarderden dördü, servetini tüketici ürünleri ve perakende sektöründe oluşturuyor. </p>
    </article>
  </body>
</html>