<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Don+Cheadle+i+Josh+Brolin+w+kryminale+Soderbergha-135557"/>
    <meta property="og:site_name" content="Filmweb"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Don Cheadle i Josh Brolin w kryminale Soderbergha?"/>
    <meta property="og:description" content="Aktorzy negocjują występ w filmie &quot;Kill Switch&quot;."/>
  </head>
  <body>
    <article>
      <h1>Don Cheadle i Josh Brolin w kryminale Soderbergha?</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Jakub Popielecki</a></address>
      <p><a href="https://www.filmweb.pl/person/Steven+Soderbergh-10303">Steven Soderbergh</a> dopiero co skończył zdjęcia do filmu <b>"Let Them All Talk"</b>, a już ma w planach kolejny projekt. Tym razem będzie to kryminał zatytułowany <b>"Kill Switch"</b>.</p>
      <p>Jego akcja ma rozgrywać się w Detroit w latach 50. To opowieść o grupie kryminalistów, którzy spotykają się w tajemniczych okolicznościach i muszą połączyć siły, by zrozumieć, dlaczego ich proste zlecenie poszło kompletnie nie po ich myśli. Obok dawki dramatu i suspensu film ma zawierać również silną dawkę komentarza społecznego: jeden z głównych bohaterów będzie bowiem czarnoskórym mężczyzną zmagającym się z trudami życia w Ameryce sprzed czasów równouprawnienia. <br/><br/>Udział w projekcie negocjują <a href="https://www.filmweb.pl/person/Don+Cheadle-2717">Don Cheadle</a> (który ma wcielić się w protagonistę), <a href="https://www.filmweb.pl/person/Josh+Brolin-3786">Josh Brolin</a> i <a href="https://www.filmweb.pl/person/Sebastian+Stan-261386">Sebastian Stan</a>. Podobno producenci mają też na oku <a href="https://www.filmweb.pl/person/John+Cena-315723">Johna Cenę</a>. <br/><br/>Scenariusz napisał <a href="https://www.filmweb.pl/person/Ed+Solomon-41831">Ed Solomon</a>, z którym <a href="https://www.filmweb.pl/person/Steven+Soderbergh-10303">Soderbergh</a> pracował przy serialu <b>"<a href="https://www.filmweb.pl/serial/Mozaika-2018-798073">Mozaika</a>"</b>.</p>
    </article>
  </body>
</html>