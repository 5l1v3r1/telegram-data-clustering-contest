<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/potpredsednik-monaka-o-pavlovicu-dobro-se-pokazao-u-evropi-pratimo-ga/342947"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Potpredsednik Monaka o Pavloviću: Dobro se pokazao u Evropi, pratimo ga"/>
    <meta property="og:description" content="Najavio je da neće biti mnogo pojačanja u januaru"/>
  </head>
  <body>
    <article>
      <h1>Potpredsednik Monaka o Pavloviću: Dobro se pokazao u Evropi, pratimo ga</h1>
      <h2>Najavio je da neće biti mnogo pojačanja u januaru</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Rukovodstvo Partizana već danima pregovara o transferu <b>Strahinje</b> <b>Pavlovića</b> u Monako, ali iz Kneževine odbijaju da potvrde dokle se stiglo u finalizaciji posla.</p>
      <p>Prema ranijim informacijama MOZZART Sporta, Partizan bi pristao na ponudu od 10.000.000 evra i 20 procenata od sledećeg transfera, ali to još nije potpisano. Partizanovi pregovarači su u Monaku i čekaju da se posao završi.</p>
      <p>U međuvremenu, potpredsednik francuskog kluba <b>Oleg</b> <b>Petrov</b> je danas u šturom razgovoru za tamošnje medija priznao da im je <b>Pavlović</b> interesantan igrač, ali nije dao više informacija.<br/><b>“Ne želim da trenutno komentarišem tu priču. Ali, da, on je igrač koji napreduje, stiče iskustvo i pokazao se dobro na evropskom nivou. Prate ga mnogi klubovi, a Monako je jedan od njih”,</b> rekao je <b>Petrov</b>.</p>
      <p>On je rekao da Kneževi neće mnogo da trguju ove zime kao prošle kada su zbog očajnih rezultata promenili polovinu ekipe u januarskom prelaznom roku.<br/><b>“Mislim da nećemo dovoditi mnogo igrača ove zime. Fokusirani smo na letnji prelazni rok. Istina je da imamo mnogo igrača i pokušaćemo da prodamo neke od njih. To će nam biti jedan od najvećih izazova”,</b> istakao je čovek od poverenje gazde <b>Ribolovljeva</b>.   </p>
      <p>(FOTO: Reuters)</p>
      <figure>
        <img src="https://mozzartsport.com/upload/CKEditor/15.11.2019./3.%20Isidora%20Minic%CC%81%20za%20Udruz%CC%8Cenja%20dramskih%20umetnika%20Srbije%201080x1080.jpg"/>
      </figure>
    </article>
  </body>
</html>