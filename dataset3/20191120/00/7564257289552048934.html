<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/skandali/134825-u-zhitomir-akcyi-protestu-cherez-budvnictvo-azs.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="У Житомирі - акції протесту через будівництво АЗС"/>
    <meta property="og:description" content="Правоохоронці охороняють публічний порядок по проспекту Незалежності в обласному центрі, на місці будівництва автозаправної станції неподалік житлового масиву. За зверненнями житомирян поліцією було відкрито кримінальне провадження щодо вказаного будівництва за статтями 358 (Підроблення документів, печаток, штампів та бланків…) та 296 (Хуліганство) Кримінального кодексу України. У ході досудового розслідування поліція звернулась до суду із клопотанням про накладення арешту на земельну ділянку, що стала причиною конфлікту між забудовником і місцевими жителями.20 листопада суд розглянув вказане клопотання і відмовив у його задоволенні. Відтак забудовник відновив роботи, що викликало невдоволення місцевих жителів. На даний час на місці події працюють поліцейські, які забезпечують правопорядок, охороняють публічну безпеку і вживають заходів щодо попередження силового протистояння між сторонами конфлікту.Наразі на місці події також працює слідчо-оперативна група поліції, працівники якої фіксують усі обставини"/>
  </head>
  <body>
    <article>
      <h1>У Житомирі - акції протесту через будівництво АЗС</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Правоохоронці охороняють публічний порядок по проспекту Незалежності в обласному центрі, на місці будівництва автозаправної станції неподалік житлового масиву.</p>
      <figure>
        <img src="http://ruporzt.com.ua/uploads/posts/2019-11/1574247731_12.24.24.jpeg"/>
      </figure>
      <p>За зверненнями житомирян поліцією було відкрито кримінальне провадження щодо вказаного будівництва за статтями 358 (Підроблення документів, печаток, штампів та бланків…) та 296 (Хуліганство) Кримінального кодексу України. У ході досудового розслідування поліція звернулась до суду із клопотанням про накладення арешту на земельну ділянку, що стала причиною конфлікту між забудовником і місцевими жителями.<br/><br/>20 листопада суд розглянув вказане клопотання і відмовив у його задоволенні. Відтак забудовник відновив роботи, що викликало невдоволення місцевих жителів. <br/><br/>На даний час на місці події працюють поліцейські, які забезпечують правопорядок, охороняють публічну безпеку і вживають заходів щодо попередження силового протистояння між сторонами конфлікту.<br/><br/>Наразі на місці події також працює слідчо-оперативна група поліції, працівники якої фіксують усі обставини</p>
      <figure>
        <img src="http://ruporzt.com.ua/uploads/posts/2019-11/1574247740_08.47.jpeg"/>
      </figure>
    </article>
  </body>
</html>