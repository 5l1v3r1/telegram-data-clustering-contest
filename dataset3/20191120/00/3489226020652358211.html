<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/h-nd-afhnei-xwris-kathhghtes-ta-dhmosia-sxoleia"/>
    <meta property="og:site_name" content="Documento"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Η ΝΔ αφήνει χωρίς καθηγητές τα Δημόσια Σχολεία"/>
    <meta property="og:description" content="Η Νέα Δημοκρατία το είχε δηλώσει πριν από τις εκλογές. Η Δημόσια Παιδεία δεν ήταν στις προτεραιότητές της. Και τώρα αν και άδικο το κάνει πράξη"/>
  </head>
  <body>
    <article>
      <h1>Η ΝΔ αφήνει χωρίς καθηγητές τα Δημόσια Σχολεία</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">documentonews.gr</a></address>
      <h4>Η Νέα Δημοκρατία το είχε δηλώσει πριν από τις εκλογές. Η Δημόσια Παιδεία δεν ήταν στις προτεραιότητές της. Και τώρα αν και άδικο το κάνει πράξη</h4>
      <p>Συνεπής αν μη τι άλλο στις εξαγγελίες της. Το δημόσιο σχολείο είναι μόνο για τους φτωχούς. Και οι φτωχοί δεν έχουν ανάγκη από καθηγητές. Γιατί λοιπόν να χαραμίζουμε πόρους όταν μπορούμε να τους διαθέσουμε αλλού;</p>
      <p>Έτσι λοιπόν οι γονείς που στέλνουν τα παιδιά τους στο δημόσιο σχολείο είτε από ιδεολογία είτε από έλλειψη χρημάτων αρχίζουν τρεις περίπου μήνες μετά την έναρξη των μαθημάτων να διαμαρτύρονται έντονα.</p>
      <p>Τα δημόσια σχολεία ξεμένουν από καθηγητές. Δεκάδες ώρες διδασκαλίας μένουν αναξιοποίητες ακόμα και στην Γ’ Λυκείου. Τα παιδιά που θέλουν να μπουν στα ΑΕΙ, γιατί υπάρχουν και τέτοια σε όλη τη χώρα άσχετα αν για τη Νέα Δημοκρατία είναι αδιάφορα, αρχίζουν τα φροντιστήρια, κάτι που αποτελεί οικονομική αιμορραγία για τις οικογένειες.</p>
      <p>Η κυβέρνηση όμως αδιάφορη συνεχίζει, όπως έκανε πάντα, την ενίσχυση της παραπαιδείας και της ιδιωτικής Παιδείας.</p>
      <p>Ο Κυριάκος Μητσοτάκης το είχε δηλώσει για τα παιδιά των δυτικών προαστίων. Η επαγγελματική τους αποκατάσταση είναι να γίνουν ψυκτικοί. Άρα δεν χρειάζονται να έχουν και πλήρες ωρολόγιο πρόγραμμα. Τότε βέβαια όλοι γέλασαν με την ατάκα του προέδρου της ΝΔ και δεν τον πήραν στα σοβαρά.</p>
      <p>Σήμερα όμως που οι εξαγγελίες γίνονται επίσημες πολιτικές της Πολιτείας τι έχουν να πουν;</p>
      <p>Οι φοιτητές εξεγέρθηκαν για την κατάργηση του πανεπιστημιακού ασύλου και τη βία με την οποία τους αντιμετώπισε η αστυνομία.</p>
      <p>Τους μαθητές των δημόσιων σχολείων τους έχει υποτιμήσει η κυβέρνηση της Δεξιάς. </p>
      <p>Το λάθος της θα το καταλάβει πολύ γρήγορα. </p>
      <p>
        <b>documentonews.gr</b>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>