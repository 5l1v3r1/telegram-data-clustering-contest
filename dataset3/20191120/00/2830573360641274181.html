<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/20-63567081/inter_l_ex_agente_di_skriniar_sul_suo_futuro_lo_vedrei_al_real_madrid_/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Inter, l'ex agente di Skriniar sul suo futuro: &quot;Lo vedrei al Real Madrid&quot;"/>
    <meta property="og:description" content="Mithat Halis, socio della Stars &amp; Friends, l'agenzia che curava gli interessi dello slovacco: &quot;Vale 100 milioni. Barcellona e Blancos se lo contendono da anni, ma la squadra di Zidane ne ha più bisogno&quot;"/>
  </head>
  <body>
    <article>
      <h1>Inter, l'ex agente di Skriniar sul suo futuro: "Lo vedrei al Real Madrid"</h1>
      <h2>Mithat Halis, socio della Stars &amp; Friends, l'agenzia che curava gli interessi dello slovacco: "Vale 100 milioni. Barcellona e Blancos se lo contendono da anni, ma la squadra di Zidane ne ha più bisogno"</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>TORINO - </b>"<i>Il Real Madrid e il Barcellona sono in competizione per il trasferimento di <a href="https://www.tuttosport.com/news/calcio/calciomercato/2019/11/17-63461393/inter-skriniar_l_addio_si_avvicina/"><b>Skriniar</b></a> da due anni. Ora il Real Madrid è più vicino a raggiungere un accordo con l’Inter perché ha più bisogno del giocatore". </i>Sono queste le parole di <b>Mithat</b> <b>Halis</b>, ex agente dello slovacco e socio della Stars &amp; Friends, l'agenzia che in passato ha curato gli interessi del calciatore. Arrivato dalla Sampdoria per 28 milioni di euro, il <b>classe '95</b> ha messo subito in mostra tutto il proprio talento, diventando il leader della difesa dell'<a href="https://www.tuttosport.com/squadre/SerieA/Inter/t127">Inter</a> prima con Spalletti e adesso con <a href="https://www.tuttosport.com/news/calcio/serie-a/inter/2019/11/14-63375255/inter_skriniar_conte_sta_portando_una_nuova_mentalita_/">Conte</a>. Secondo Halis il Real Madrid sarebbe alla ricerca di valide alternative a <b>Sergio</b> <b>Ramos</b> e <b>Varane</b> e Skriniar rappresenterebbe un profilo con le caratteristiche giuste. Da qui il sorpasso dei Blancos sul Barcellona. "<i>Vale 100 milioni</i> - continua Halis in un'intervista rilasciata ad <i>AS</i> -", una bella cifra per un calciatore di soli 24 anni. Ora spetta dunque all'Inter e allo stesso difensore slovacco resistere dall'"attacco" delle big europee.  </p>
      <figure>
        <video src="http://media.tuttosport.com/videos/2019/11/17/cms_20191117_skri-corrmp41574002012.mp4"/>
        <figcaption>Inter: Real e Barça puntano Skriniar</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/serie-a/inter/2019/11/14-63375255/inter_skriniar_conte_sta_portando_una_nuova_mentalita_/"/>
        <a href="https://www.tuttosport.com/news/calcio/calciomercato/2019/11/17-63461393/inter-skriniar_l_addio_si_avvicina/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/19-63532031/inter_parametri_zero_nel_mirino_vertonghen_eriksen_e_mertens/?related_news"/>
        <a href="https://www.tuttosport.com/news/calcio/calciomercato/2019/11/17-63461393/inter-skriniar_l_addio_si_avvicina/?related_news"/>
        <a href="https://www.tuttosport.com/news/calcio/calciomercato/2019/11/17-63460989/the_sun_juve_pogba_salta_il_real_madrid_offre_bale_allo_united_/?related_news"/>
        <a href="https://www.tuttosport.com/news/calcio/calciomercato/2019/11/16-63435664/inter_blitz_a_londra_per_giroud/?related_news"/>
      </related>
    </article>
  </body>
</html>