<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/economia/news/ryanair_bagaglio_a_mano_ultime_notizie_20_novembre-4875170.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Ryanair condannata per aver fatto pagare il bagaglio a mano, prima sentenza a Madrid"/>
    <meta property="og:description" content="Dalla Spagna arriva una sentenza che potrebbe cambiare ancora una volta la normativa sui bagagli a mano in aereo. Un tribunale di Madrid ha condannato Ryanair per aver fatto pagare a una passeggera..."/>
  </head>
  <body>
    <article>
      <h1>Ryanair condannata per aver fatto pagare il bagaglio a mano, prima sentenza a Madrid</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Dalla Spagna arriva una <b><a href="https://www.ilmessaggero.it/ricerca/sentenza/">sentenza</a></b> che potrebbe cambiare ancora una volta la normativa sui bagagli a mano in aereo. Un tribunale di Madrid ha condannato <b><a href="https://www.ilmessaggero.it/ricerca/ryanair/">Ryanair</a></b> per aver fatto pagare a una passeggera un supplemento per il trasporto a bordo del trolley. La compagnia aerea deve restituire 20 euro, oltre agli interessi moratori, a una cliente che è stata costretta a pagare la stessa cifra - oltre al costo del biglietto - per portare a bordo la sua valigia. Secondo Ryanair, infatti, per portare sul volo il proprio <a href="https://www.ilmessaggero.it/ricerca/bagaglio-a-mano/"><b>bagaglio a mano</b></a> bisogna acquistare la tariffa "priority", che permette ai passeggeri di mettere in cappelliera un trolley del peso massimo di 10 chili, oltre alla propria borsa personale.</p>
      <p>LEGGI ANCHE <b><a href="https://www.ilmessaggero.it/mondo/aerei_ryanair_crepe_boeing_737_ultime_notizie_oggi-4845290.html">Ryanair, The Guardian: «Crepe in tre Boeing 737». Ma la compagnia non rende pubblica la notizia</a></b><br/> </p>
      <figure>
        <iframe data-src="https://twitter.com/LaVanguardia/status/1197120643466252293?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il tribunale di Madrid, nella stessa sentenza, obbliga Ryanair a ritirare la clausola che obbliga i passeggeri a pagare una tariffa aggiuntiva per il bagaglio a mano. Secondo i giudici la politica adottata dalla compagnia aerea low-cost sui bagagli a mano è illegittima, perché limita i diritti che il passeggero ha riconosciuti dalla legge (Articolo 97 della legge spagnola sui trasporti). </p>
      <footer>Ultimo aggiornamento: 21 Novembre, 08:53<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/economia/news/il_737_max_tornera_a_volare_a_gennaio_2020-4857489.html"/>
        <a href="https://www.ilmessaggero.it/mondo/aerei_ryanair_crepe_boeing_737_ultime_notizie_oggi-4845290.html"/>
        <a href="https://www.ilmessaggero.it/economia/news/ryanair_boeing_max_piloti_surplus-4774375.html"/>
        <a href="https://www.ilmessaggero.it/viaggi/news/bagaglio_a_mano_quanto_costa_compagnia_aerea-4772867.html"/>
        <a href="https://www.ilmessaggero.it/fotogallery/mondo/ryanair_boeing_737_max_nuovo_nome_ultimissime_16_luglio_2019-4622040.html"/>
      </related>
    </article>
  </body>
</html>