<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/tel-abyadlilar-eve-donus-mutlulugu-yasiyor/1650838"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Tel Abyadlılar eve dönüş mutluluğu yaşıyor"/>
    <meta property="og:description" content="Yıllardır terör örgütlerinin işgali nedeniyle topraklarından ayrı yaşayan Suriyeliler, Barış Pınarı Harekatı ile terör örgütü YPG/PKK'dan temizlenen Tel Abyad'a dönüş yapmanın sevinci içerisinde."/>
  </head>
  <body>
    <article>
      <h1>Tel Abyadlılar eve dönüş mutluluğu yaşıyor</h1>
      <h2>Yıllardır terör örgütlerinin işgali nedeniyle topraklarından ayrı yaşayan Suriyeliler, Barış Pınarı Harekatı ile terör örgütü YPG/PKK'dan temizlenen Tel Abyad'a dönüş yapmanın sevinci içerisinde.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Eşber Ayaydın,Yasin Dikme  </a></address>
      <h4>Şanlıurfa</h4>
      <p>Türkiye'nin güney sınırında oluşturulmaya çalışılan terör koridorunu yok etmek, bölgeye barış ve huzur getirmek amacıyla başlatılan <b>Barış Pınarı Harekat</b><b>ı</b><b>, terör örgütü YPG/PKK</b>'nın zulmü nedeniyle doğdukları toprakları terk etmek zorunda kalan Suriyeliler için de eve dönüşün umudu oldu.</p>
      <p>Harekat kapsamında terör örgütü YPG/PKK'dan temizlenen <b>Tel Abyad</b>'da hayat normale dönüyor. Halkın ihtiyaçlarının giderilmesi için hemen her alanda onarım ve yenileme çalışmaları sürüyor.</p>
      <p>Yıllardır evlerinden ayrı olan Suriyeliler de Tel Abyad'ın yaşanılabilir hale gelmesiyle yeniden baba ocaklarına dönmeye başladı.</p>
      <figure>
        <img src="https://www.aa.com.tr/uploads/userFiles/7fc6ad83-e801-4dd2-b1c1-974abd5a6af0/2019%2FKasim%2F20191120_2_39430233_49636939.jpg"/>
      </figure>
      <p>Konvoy halinde Tel Abyad'da dönüş yapan 30 aile, eşyalarını da yükledikleri kamyonlarla yanlarında getirdi.</p>
      <p>İbrahim el Hasan, AA muhabirine yaptığı açıklamada, 6 kişilik ailesiyle yeniden vatan toprağına döndükleri için mutluluk yaşadıklarını belirterek, "5 yıldır memleketimizden ayrı yaşıyorduk, şimdi yeniden döndüğümüz için çok mutluyuz. Cumhurbaşkanı Recep Tayyip Erdoğan'a çok teşekkür ederiz, YPG/PKK terör örgütünden memleketimizi temizledi. Şimdi de evimize dönüyoruz." dedi.</p>
      <figure>
        <img src="https://www.aa.com.tr/uploads/userFiles/7fc6ad83-e801-4dd2-b1c1-974abd5a6af0/2019%2FKasim%2F20191120_2_39430233_49636937.jpg"/>
      </figure>
      <p>Selva el Matar da 4 kişilik ailesiyle evlerine döndükleri için çok sevinçli olduğunu anlatarak, "4 yıldır memleketten uzağız. Topraklarımız YPG/PKK'dan temizlendikten sonra ilk kez bugün evimize dönüyoruz. Bize yardımcı olan herkesten Allah razı olsun. Akrabalarımızı göreceğimiz için çok mutluyuz." diye konuştu.</p>
      <p>Suriye Milli Ordusu askerlerinden Yasir Abud el Huduk da Tel Abyad'ın teröristlerden temizlenmesiyle uzun zamandır ayrı kaldığı çocukları ve ailesine kavuştuğunu söyledi.</p>
      <related>
        <a href="https://www.aa.com.tr/tr/dunya/tel-abyadlilar-eve-donus-mutlulugu-yasiyor/1650838"/>
        <a href="https://www.aa.com.tr/tr/turkiye/sanliurfa-sinirinda-ypg-pkkli-2-terorist-yakalandi/1649126"/>
        <a href="https://www.aa.com.tr/tr/turkiye/sanliurfali-kadinlar-isotu-bilimsel-yontemlerle-uretiyor-/1647109"/>
        <a href="https://www.aa.com.tr/tr/yasam/peygamberler-sehrinde-tirit-ziyafeti/1647066"/>
        <a href="https://www.aa.com.tr/tr/turkiye/mardin-ve-sanliurfada-hdpli-4-belediye-baskani-gozaltina-alindi/1646080"/>
        <a href="https://www.aa.com.tr/tr/yasam/suruc-narinda-hasat-zamani-/1642472"/>
      </related>
    </article>
  </body>
</html>