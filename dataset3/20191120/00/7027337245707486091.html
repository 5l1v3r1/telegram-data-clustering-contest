<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699243/%D8%AE%D8%B3%D8%A7%D8%B1%D8%AA-%DB%B1%DB%B5%DB%B0-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86%DB%8C-%D8%A8%D9%87-%D9%81%D8%B1%D9%88%D8%B4%DA%AF%D8%A7%D9%87%E2%80%8C%D9%87%D8%A7%DB%8C-%D8%B2%D9%86%D8%AC%DB%8C%D8%B1%D9%87%E2%80%8C%D8%A7%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="خسارت ۱۵۰ میلیارد تومانی به فروشگاه‌های زنجیره‌ای"/>
    <meta property="og:description" content="وی مناطق قلعه‌حسن‌خان، بومهن، اسلام‌شهر، شهرک اندیشه و کیانشهر را از جمله استان‌هایی عنوان کرد که بیشترین خسارت به فروشگاه‌های زنجیره‌ای در آن‌ها اتفاق افتاده است."/>
  </head>
  <body>
    <article>
      <h1>خسارت ۱۵۰ میلیارد تومانی به فروشگاه‌های زنجیره‌ای</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <p>
        <b>وی مناطق قلعه‌حسن‌خان، بومهن، اسلام‌شهر، شهرک اندیشه و کیانشهر را از جمله استان‌هایی عنوان کرد که بیشترین خسارت به فروشگاه‌های زنجیره‌ای در آن‌ها اتفاق افتاده است.</b>
      </p>
      <p>در پی ناآرامی‌های اخیر و تخریب برخی اماکن و اموال عمومی و شخصی، رییس اتحادیه فروشگاه‌های زنجیره‌ای اعلام کرد که مجموع خسارات وارد شده از سوی آشوبگران به تجهیزات، کالاها و فضای فروشگاه‌های زنجیره‌ای بیش از ۱۵۰ میلیارد تومان است.</p>
      <p>امیرخسرو فخریان در گفت‌وگو با ایسنا، اظهار کرد: خسارت وارد شده به فروشگاه‌های زنجیره‌ای از سوی آشوبگران بیش از ۱۵۰ میلیارد تومان برآورد شده که بخش اعظم آن در حاشیه استان تهران و کرج بوده است.</p>
      <p>وی مناطق قلعه‌حسن‌خان، بومهن، اسلام‌شهر، شهرک اندیشه و کیانشهر را از جمله استان‌هایی عنوان کرد که بیشترین خسارت به فروشگاه‌های زنجیره‌ای در آن‌ها اتفاق افتاده است.</p>
      <p>رییس اتحادیه فروشگاه‌های زنجیره‌ای با بیان اینکه حدود ۳۲ هزار متر مربع فضای فروشگاهی در دو روز اول ناآرامی‌های اخیر از سوی آشوبگران تخریب شده است، تصریح کرد که از دوشنبه شب تخریبی در فروشگاه‌های زنجیره‌ای صورت نگرفته است.</p>
      <p>فخریان اظهار کرد: پرداخت خسارات به فروشگاه‌های زنجیره‌ای بستگی به بیمه‌نامه آن‌ها دارد. همچنین مکاتباتی با وزارت صنعت، ‌ معدن و تجارت برای کمک به این واحدها انجام شده است.</p>
    </article>
  </body>
</html>