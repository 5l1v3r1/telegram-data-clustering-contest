<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kraj-crvena-zvezda-macva-1-0/342961"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="KRAJ: Crvena zvezda - Mačva 1:0"/>
    <meta property="og:description" content="Iz minuta u minut pratite dešavanja sa našeg najvećeg stadiona..."/>
  </head>
  <body>
    <article>
      <h1>KRAJ: Crvena zvezda - Mačva 1:0</h1>
      <h2>Iz minuta u minut pratite dešavanja sa našeg najvećeg stadiona...</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>
        <b><a href="https://www.mozzartbet.com/sr#/match/4533874">CRVENA ZVEZDA - MAČVA</a> 1:0<br/>/Boaći 65/</b>
      </p>
      <p><b>Stadion</b>: Rajko Mitić.<br/>Gledalaca: oko 2.000.<br/><b>Sudija</b>: Danilo Grujić.</p>
      <p><b>CRVENA ZVEZDA</b> (4-2-3-1): Popović - Gobeljić, Degenek, Babić, Gajić - Vulić, Kanjas - Simić (od 80. Jevtović), Nikolić (od 60. Marin), Van la Para (od 60. Vukanović) - Boaći.</p>
      <p><b>MAČVA</b> (4-2-3-1): Puletić - Dukić, Jevtić, Mijailović, Pejović - Božić (od 79. Čermelj, Jovanović - Marković, Ilić (od 76. Stefanović), Vujasin - Ašćerić (od 90. Trimanović).</p>
      <p>
        <i>
          <b>
            <a href="https://www.mozzartbet.com/sr#/live/match/all/20403607">*** UŽIVO KLAĐENJE ***</a>
          </b>
        </i>
      </p>
      <h3>Vesti uživo</h3>
      <h4>19:56</h4>
      <h4>Kraj utakmice!</h4>
      <p>Golom Ričmonda Boaćija u 65. minutu Crvena zvezda je dobila Mačvu i prošla u četvrtfinale Kupa Srbije.</p>
      <h4>19:50</h4>
      <h4>89. minut</h4>
      <p>Vujasin je tukao iz slobodnog udarca sa strane direktno u gol, računa je na neki odbitak, međutim lopta je prošla kroz mnogo nogu i završila u naručju golmana Popovića.</p>
      <h4>19:49</h4>
      <h4>86. minut</h4>
      <p>Posle velikog kiksa defanzivaca Mačve Gobeljić se našao u situaciji da reši sve dileme, ali njegov udarac sa 16 meatra bio je vrlo, vrlo loš...</p>
      <h4>19:49</h4>
      <p>Poslednjih pet minuta...</p>
      <h4>19:44</h4>
      <p>Beograđani čuvaju loptu i čekaju kraj, lako brane ovu minimalnu prednost. Mačva nema snage da napadne...</p>
      <h4>19:44</h4>
      <h4>Jevtović je ušao</h4>
      <p>Milojević izvršio i poslednju izmenu, šansu je dao Milanu Jevtoviću umesto Veljka Simića. Sve tri promene napravio je i Aničić...</p>
      <h4>19:42</h4>
      <p>Deset minuta plus nadoknada do kraja utakmice...</p>
      <h4>19:37</h4>
      <h4>76. minut</h4>
      <p>Bilo je opasno u jednom momentu po gol Zvezde, delovalo čak kao situacija dva na dva, ali Branislav Marković je slabo reagovao, "udavio napad" i na kraju loše šutirao...</p>
      <h4>19:34</h4>
      <h4>Opasno je bilo po Popovića</h4>
      <p>Još jedna ozbiljna situacija presd golom Zvezde, Ašćerić se našao u duelu sa Popovićem, međutim golman Zvezde je bio na visini zadatka. Vrlo neprijatno za domaće...</p>
      <h4>19:32</h4>
      <h4>70. minut</h4>
      <p>Marko Marin u svom stilu, ubacio se sa boka, tražio poziciju za šut, našao je, probao i - za malo bio neprecizan sa 16 metara...</p>
      <h4>19:32</h4>
      <p>Lakše se diše sada na Markani otkako je Boaći doneo prednost crveno-belima...</p>
      <h4>19:26</h4>
      <h4>Odličan udarac Božića</h4>
      <p>64. minut - Još jedan dobar napad Mačve i udarac Božića za malo preko prečke. Okuražili su se gosti posle promašenog penala Zvezde...</p>
      <h4>19:24</h4>
      <h4>Milojević iznerviran pravi dvostruku izmenu</h4>
      <p>Van igre idu mladi Veljko Nikolić i Radživ Van la Para, na terenu su Aleksa Vukanović i Marko Marin. Očito da crveno-beli nisu isti tim sa Marinom i bez njega, morao je Milojević da posegne za kapitenom.   </p>
      <h4>19:24</h4>
      <h4>Boaći promašio penal!</h4>
      <p>59. minut - Kako loš udarac Ričmonda Boaćija... Pored gola. Zvezda ne koristi najbolju šansu da dođe do prednosti.</p>
      <h4>19:21</h4>
      <h4>PENAL ZA ZVEZDU!</h4>
      <p>Filip Pejović je igrao rukom, tako je bar video Danilo Grujić... Najstroža kazna! Usporeni snimak nije nam razrešio dilemu da li je Grujić bio u pravu.</p>
      <h4>19:17</h4>
      <h4>Uh, kakav šut Vujasina</h4>
      <p>55. minut - Prvi udarac ka golu Crvene zvezde i umalo da lopta završi u mreži. Kako je samo opalio Vujasin iskosa sa oko 25 metara... Golman Popović se sapleo, ali uspeo da zakači loptu u pošalje je u korner. Najveće uzbuđenje na meču.</p>
      <h4>19:15</h4>
      <p>U nedostatku uzbuđenja na našem najvećem stadionu da podsetimo da će se u slučaju nerešenog rezultata odmah izvoditi jedanaesterci, dakle, nema produžetaka...</p>
      <h4>19:09</h4>
      <p>Ništa značajno ne događa se u prvih pet, šest minuta drugog dela. Gosti su izašli nešto više napred, ali to je samo bilo trenutno, ponovo se vraćaju u svoj prepoznatljivi blok i čekaju napade crveno-belih...</p>
      <h4>19:06</h4>
      <h4>Počelo je drugo poluvreme!</h4>
      <p>Bez promena za sada, oba trenera veruju u postave koje su izveli na teren. U krajnjem slučaju, Mačva ima pozitivan rezultat, pa Dragan Aničić i nema razloga da bilo šta menja... </p>
      <h4>18:49</h4>
      <h4>POLUVREME</h4>
      <p>Mačva je odolela u prvom poluvremenu. Crvena zvezda je imala 12 kornera, 11 udaraca ka gol i osam u okvir gola. Međutim, nisu crveno-beli uspeli da dominaciju pretvore u vođstvo. Odlično je branio Puletić, mada i crveno-beli nisu bili dovoljno konkretni. </p>
      <h4>18:44</h4>
      <h4>42. minut - VELIKA ŠANSA ZA BOAĆIJA</h4>
      <p>Prvi put na meču je pogrešio Puletić. Otišao je u prazno golman Mačve posle centaršuta Van La Pare, ali je Boaći loše reagovao. Nije lepo namestio glavu napadač crveno-belih. Mačva sve bliža nuli na poluvremenu. </p>
      <h4>18:42</h4>
      <h4>I OPET PULETIĆ</h4>
      <p>I opet se odlično snašao Puletić. Gobeljić je startovao na loptu posle kornera, ispratio je to Babić... Golman Mačve mu je ušao u šut i sprečio već viđen gol. </p>
      <h4>18:40</h4>
      <h4>37. minut</h4>
      <p>Strašan udarac Vulića sa 25 metara. I opet brani Puletić. Osam kornera je izvela Crvena zvezda bez konkretnog učinka. </p>
      <h4>18:38</h4>
      <h4>36. minut</h4>
      <p>Pokušao je Marko Mijailović iz slobodnog udarca, ali pravo u živi zid Crvene zvezde. Prethodno je Van La Para napravio jeftin faul. </p>
      <h4>18:36</h4>
      <h4>34. minut</h4>
      <p>Prvi žuti karton na meču... Sa leđa je Ilić povukao Vulića, nije bilo dileme za Danila Grujića. </p>
      <h4>18:33</h4>
      <h4>30. minut</h4>
      <p>Pokušaj Degenaka posle kornera Vulića. Nije to bilo previše konkreto. Još jedan lak zadatak za Puletića. </p>
      <h4>18:30</h4>
      <h4>28. minut</h4>
      <p>Još jedan slobodnjak Vulića. Mnogo slabije nego prvi put, iako je situacija bila mnogo povoljnija. Puletić je lako pokupio loptu, kao i udarac glavom Veljka Nikolića. </p>
      <h4>18:28</h4>
      <h4>24. minut - prvi napad Mačve</h4>
      <p>Prvi kakav-takav pokušaj Mačve. Dobro se Dukić ubacio i napravio problem odbrani crveno-belih. Uspeo je da Popović interveniše ispred Ilića. </p>
      <h4>18:23</h4>
      <h4>20. minut</h4>
      <p>Sjajan udarac Vulića iz slobodnog udarcasa nekih 25 metara. Uspeo je Puletić da izbaci loptu iz kornera. Potom je pokušao Gobeljić i opet brani Puletić... Zvezda ima mnogo šuteva, još više centaršuteva, ali Mačva odoleva. </p>
      <h4>18:22</h4>
      <h4>19. minut</h4>
      <p>Ponovo je neprimetan Van La Para. Napade Crvene zvezde uglavnom kreiraju Nikolić, Gajić i Simić. </p>
      <h4>18:20</h4>
      <h4>18. minut</h4>
      <p>Nešto mirniji period  igre. Šapčani retko prelaze na polovinu Zvezde sa više igrača, ali se solidno brane u zoni. </p>
      <h4>18:15</h4>
      <h4>12. minut</h4>
      <p>Solidan Zvezdin napad. Na kraju je Gajić šutirao sa 16 metara, Puletić je ponovo izbacio u korner. Sve jači pritisak domaćina. </p>
      <h4>18:11</h4>
      <h4>9. minut</h4>
      <p>Dobro je šutirao Hoze Kanjas sa 20 metara, Puletić je nekako odbio u korner. Ponovo je Veljko Nikolić lepo počeo akciju. Ništa se posle kornera nije značajno desilo. </p>
      <h4>18:09</h4>
      <h4>7. minut</h4>
      <p>Kao što smo i očekivali ofanziva Crvene zvezde, mada Šapčani vrlo solidno deluju u polju. Za sada samo jedna velika šansa za domaćina. </p>
      <h4>18:05</h4>
      <h4>ZICER ZA BOAĆIJA</h4>
      <p>Prva velika šansa za Crvenu zvezdu. I odličan početak za Veljka Nikolića. Mladi vezista je odlično proigrao Gobeljića na desnoj strani, usledio je centaršut za Boaćija, ali je njegov pokušaj krajnjim naporom odbranio Puletić. Sudarili su se Boaći i Puletić, pa će se čuvaru mreže Mačve ukazati pomoć. </p>
      <h4>18:04</h4>
      <h4>GOBELJIĆ NA DESNOJ STRANI</h4>
      <p>Marko Gobeljić će, ipak, dejstvovati na desnoj strani. Poziciju levog beka pokrivaće nekadašnji mladi reprezentativac Milan Gajić. </p>
      <h4>18:02</h4>
      <h4>POČELA JE UTAKMICA U BEOGRADU</h4>
      <p>Počela je utakmica na Marakani. </p>
      <h4>17:55</h4>
      <h4>ČEMU MOŽE DA SE NADA MAČVA?</h4>
      <p>Mačva je već ove jeseni gostovala u Beogradu. Crveno-beli su rutinski slavili sa 3:1. Šapčani nemaju nijednu pobedu u Superligi nemaju trijumf. Sve ukazuje da bi crveno-beli mogli da lako slave. Međutim, pre dve sezone Mačva je iz masovnijeg takmičenja izbacila Crvenu zvezdu iz masovnijeg takmičenja. Mačva je u martu 2018. godine slavila posle penal serije. </p>
      <h4>17:39</h4>
      <h4>OČEKUJE SE SLABA POSETA NA MARAKANI</h4>
      <p>Očekuje se slaba poseta u Ljutice Bogdana. Novembar, radni dan, pa još i loše vreme... </p>
      <h4>17:07</h4>
      <h4>VUKANOVIĆ NA KLUPI</h4>
      <p>Za Crvenu zvezdu danas neće igrati Milan Borjan i Milan Rodić. Obojica su imali obeveze u nacionalnim timovima. Nema ni Argentinca Garsije... Na klupi je Aleksa Vukanović, što znači da se oporavio od povrede. Kapitensku traku nosiće Marko Gobeljić. </p>
      <h4>17:02</h4>
      <h4>KONAČNO DEBITUJE VELJKO NIKOLIĆ!</h4>
      <p>Konačno će za seniorski tim Crvene zvezde debitovati Veljko Nikolić. Supertalentovani vezista stigao je u Ljutice Bogdana 2016. godine. Velika očekivanja imaju u sportskom sektoru od momka rođenog 1999. godine, posebno što je na kaljenju u Grafičaru ostavio odličan utisak. Međutim, zbog problema sa kilom Nikolić je letos bio podvrgnut operaciji. Sada je konačno sazreo momenat za debi, pa će Nikolić pokrivati poziciju Marka Marina. </p>
      <h4>16:58</h4>
      <h4>ZVEZDA VELIKI FAVORIT</h4>
      <p>Dobar dan i dobro došli na blog posvećen uživo praćenju duela osmine finala Kupa Srbije između Crvene zvezde i Mačve. Crveno-beli su veliki favoriti, kvota na srpskog šampiona iznosi 1,07. Sve kvote kladionice MOZZART možete da vidite <b><a href="https://www.mozzartbet.com/sr#/match/4533874">OVDE. </a></b></p>
    </article>
  </body>
</html>