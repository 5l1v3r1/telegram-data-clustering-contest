<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/havacilikla-ilgili-sorularin-yaniti-shgmden-ogrenilebilecek/1650686"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Havacılıkla ilgili soruların yanıtı SHGM'den öğrenilebilecek"/>
    <meta property="og:description" content="SHGM tarafından web tabanlı hizmete sunulan &quot;SHGM'ye Sor&quot; sistemiyle vatandaşlar, Genel Müdürlüğün faaliyet alanına giren konularla ilgili soru yöneltebilecek."/>
  </head>
  <body>
    <article>
      <h1>Havacılıkla ilgili soruların yanıtı SHGM'den öğrenilebilecek</h1>
      <h2>SHGM tarafından web tabanlı hizmete sunulan "SHGM'ye Sor" sistemiyle vatandaşlar, Genel Müdürlüğün faaliyet alanına giren konularla ilgili soru yöneltebilecek.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Arife Yıldız Ünal  </a></address>
      <h4>Ankara</h4>
      <p>AA muhabirinin aldığı bilgiye göre, Bilgi İşlem Birimi tarafından hazırlanan "<b>SHGM'ye Sor</b>" sistemi üzerinden vatandaşlar, <b>Sivil Havacılık Genel Müdürlüğü</b>nün (<b>SHGM</b>) faaliyet alanına giren konularla ilgili öğrenmek istedikleri soruları yöneltebilecek.</p>
      <p>Sistem üzerinden sorularını ileten vatandaşlar, ilgili birimler tarafından hem mevzuat hem de uygulamaya ilişkin ayrıntılı şekilde bilgilendirilecek. Gelen sorular, doğrudan ilgili birimlerce yanıtlanarak zaman kaybının önüne geçilecek.</p>
      <p>Genel Müdürlük, gelen sorular ve verilen yanıtları içeren bilgi havuzu oluşturacak. Söz konusu uygulamayla en çok hangi konularda bilgi eksikliği olduğunun tespiti yapılarak, bu yönde çalışma yapılacak.</p>
      <p>Başvuru sahiplerinden, yanıtlardan sonra alınacak değerlendirmeler doğrultusunda da daha iyi hizmet verilmesi amaçlanıyor.</p>
      <related>
        <a href="https://www.aa.com.tr/tr/turkiye/havacilikla-ilgili-sorularin-yaniti-shgmden-ogrenilebilecek/1650686"/>
      </related>
    </article>
  </body>
</html>