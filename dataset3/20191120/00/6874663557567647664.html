<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774133,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="האקרים פרצו לבנק באי מאן, גנבו כסף ופרסמו מידע סודי על הלקוחות באינטרנט"/>
    <meta property="og:description" content="קבוצת האקטיביסטים בשם Phineas Fisher, איימה לפרוץ לבנק קיימן נאשיונל ועמדה בהבטחתה, מעבר לכך הם גם מציעים 100 אלף דולר למי שימשיך בפעילותם. על פי הצהרותיהם, המטרה היא להילחם &quot;בחוסר שיוויון כלכלי&quot;"/>
  </head>
  <body>
    <article>
      <h1>האקרים פרצו לבנק באי מאן, גנבו כסף ופרסמו מידע סודי על הלקוחות באינטרנט</h1>
      <h2>קבוצת האקטיביסטים בשם Phineas Fisher, איימה לפרוץ לבנק קיימן נאשיונל ועמדה בהבטחתה, מעבר לכך הם גם מציעים 100 אלף דולר למי שימשיך בפעילותם. על פי הצהרותיהם, המטרה היא להילחם "בחוסר שיוויון כלכלי"</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">שירות כלכליסט</a></address>
      <p>לקוחות בנק קיימן נאשיונל כנראה מודאגים מאוד לאחר שהתברר בתחילת השבוע שקבוצת האקרים האקטיביסטים בשם Phineas Fisher הצליחה לפרוץ למחשבי הבנק ולגנוב כסף ובעיקר כ-2 טרה-בייט מידע סודי על הפעילות. הבנק שפועל מהאי מאן, שמהווה מקלט מס ידוע, הואשם בעבר שהוא משמש לכאורה לפעילות הלבנת הון של אוליגרכים רוסים.</p>
      <p>על פי דיווח של אתר Motherboard, ההאקרים שמו להם למטרה לפרוץ לבנק ואף הצהירו על כך בפומבי בפורומים של האקרים. כעת מתברר שהבטחתם מולאה והם הצליחו לגנוב כסף ומסמכים מסווגים. אך מעבר לכך הם גם מציעים כעת להאקרים אחרים סכום של 100 אלף דולר להמשיך בפריצות "פוליטיות" כפי שהם מתארים את פעילותם. הבנק  אישר שארעה פריצה למסד הנתונים שלו.</p>
      <p>"זה ידוע שהקאיימן נאשיונל בנק היה בין מספר בנקים אשר שהיוו מטרה לפעילות האקרים", מסר הבנק בהצהרה שפרסם ביום ב'. "חקירה פלילית נפתחה והבנק משתף פעולה עם רשויות אכיפת החוק במטרה לזהות את העבריינים שגנבו את הנתונים. הבנק לוקח ברצינות כל פרצת אבטחה וחקירה משפטית מיוחדת העוסקת בטכנולוגיית מידע עומדת להתחיל, עם צעדים תואמים הנלקחים בכדי לוודא שלקוחות הבנק וחברות הנאמנות מוגנים". בהצהרה לא מצוין השם "פינאס פישר" מפורשות, ובמקום זאת נטען שהבנק היה קורבן ל"קבוצת האקרים עבריינים".</p>
      <figure>
        <img src="https://images1.calcalist.co.il/PicServer2/20122005/192941/shutterstock_11094358_l.jpg"/>
        <figcaption>האי מאן משמש מקלט מס פופלרי מאוד עבור אוליגרכים ומלביני כספים למיניהם <br/>צילום: shutterstock</figcaption>
      </figure>
      <p> </p>
      <p>מצד שני, ההאקרים או ההאקר, לא ברור מי או על כמה מהם מדובר, הצהירו מצידם במניפסט האחרון שפרסמו: "שדדתי בנק ונתתי את הכסף" והוסיפו שכבר פרצו לבנק ב-2016. "פריצה למחשבים היא כלי עוצמתי להילחם בחוסר שיוון כלכלי", הסבירו ההאקרים את הפעילות שלהם. בהצהרותיו, טען הבנק כי לא מצא שום עדויות להפסד כלכלי למי מלקוחותיו או לבנק עצמו.</p>
      <p> </p>
      <p>פינאס פישר סיפקו מסמכים גנובים ומיילים מהבנק לאתר ההדלפות Distributed denial of secrets המנוהל על ידי האקטיביסטית אמה בסט. "האליטה הכלכלית העולמית היא עריצה, לא קורבן. פריצה לאליטה הזאת והחזרה אפילו של שבריר קטן מהעושר שגנבה לא הופך אותה לקורבן", נאמר בהצהרה של פינאס פישר ל-Motherboard. "זהו פשע סייבר. זה גם אקטיביזם. זה מונע על ידי שאיפה לשינוי חברתי, אני לא מרוויח מזה דבר באופן אישי", הוסיפו. </p>
    </article>
  </body>
</html>