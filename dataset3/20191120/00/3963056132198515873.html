<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mind_the_gap/emilia_clarke_game_of_thrones_scene_nudo-4875588.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Game of Thrones, la denuncia di Emilia Clarke: «Mi sono sentita obbligata a girare scene di nudo»"/>
    <meta property="og:description" content="Game of Thrones è stata una delle serie di maggior successo degli ultimi anni e tra le ragioni è impossibile non annoverare le tante scene di nudo e di sesso. A tal..."/>
  </head>
  <body>
    <article>
      <h1>Game of Thrones, la denuncia di Emilia Clarke: «Mi sono sentita obbligata a girare scene di nudo»</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><a href="https://www.ilmessaggero.it/ricerca/Game-of-Thrones/">Game of Thrones</a> è stata una delle serie di maggior successo degli ultimi anni e tra le ragioni è impossibile non annoverare le tante scene di nudo e di sesso. A tal punto che i principali siti pornografici, nei giorni in cui le nuove puntate andavano in onda, avevano registrato dei notevoli cali nelle visite. A distanza di anni, <a href="https://www.ilmessaggero.it/ricerca/Emilia-Clarke/">Emilia Clarke</a>, che fu protagonista di tante scene, rivela un particolare molto importante.</p>
      <p>
        <a href="https://www.ilmessaggero.it/televisione/il_trono_di_spade_serie_tv_emmy_nomination-4622591.html">“Il Trono di Spade” fa il pieno di Emmy Trentadue nomination, un record</a>
      </p>
      <figure>
        <a href="http://www.ilmessaggero.it/Mindthegap">
          <img src="https://www.ilmessaggero.it/uploads/ckfile/201911/emilia_clarke_game_of_thrones_scene_nudo_sesso_20141115.jpg.pagespeed.ce.xGK_5YD-ym.jpg"/>
        </a>
      </figure>
      <p>L'attrice britannica, che interpretava <b>Daenerys Targaryen</b>, ha rivelato di aver avuto un grosso scontro sul set nel 2015, quando si rifiutò di girare altre <b>scene di nudo</b>. «Voglio che la gente mi conosca e mi apprezzi per il mio talento, non per il mio corpo», aveva tuonato in quell'occasione. <a href="https://www.independent.co.uk/arts-entertainment/films/news/emilia-clarke-game-of-thrones-nude-scenes-dax-shepard-daenerys-a9208471.html">Non sempre, però, fu così, come ha rivelato <b>Emilia Clarke</b> in un'intervista riportata anche dall'Independent</a>: «Ora sono più capace di riconoscere ciò che mi mette a disagio, ma in passato ho avuto tante liti sul set. Io dicevo: "No, non recito nuda, mi copro con un lenzuolo". Ma loro replicavano così: "Non vorrai mica deludere i tuoi fan di <b>Game of Thrones</b>". E io pensavo: "F...o"».</p>
      <p><b>Emilia Clarke</b> confessa di aver girato scene di nudo controvoglia, ma di averlo accettato essendo alle prime esperienze lavorative: «Ero appena uscita dalla scuola di recitazione e lo consideravo obbligatorio perché si trattava di lavoro. All'epoca pensavo: "Se c'è nel copione, sarà assolutamente necessario, è così e andrà tutto bene". Ero molto a disagio: non ero mai stata su un set così grande e all'improvvisa mi ritrovavo completamente nuda, circondata da tantissima gente, senza saper cosa fare ciò che si aspettavano da me o ciò che volevo».</p>
      <footer>Ultimo aggiornamento: 19:24<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/televisione/emmy_tv_premi_trono_di_spade_fleabag_netflix_ultime_notizie-4751865.html"/>
        <a href="https://www.ilmessaggero.it/latina/game_of_thrones_11_al_16_luglio_le_riprese_prequel_bloodmoon_gaeta-4598102.html"/>
      </related>
    </article>
  </body>
</html>