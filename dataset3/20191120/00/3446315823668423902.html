<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16700-u-smolinomu-organizovuyut-blagodijnij-kontsert-shchob-zibrati-koshti-na-poryatunok-zhittya-onkokhvoroji-zhinki.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="У Смоліному організовують благодійний концерт, щоб зібрати кошти на порятунок життя онкохворої жінки"/>
    <meta property="og:description" content="В актовому залі Смолінського навчально-виховного об’єднання відбудеться благодійний концерт, аби допомогти зібрати кошти на лікування Галини Швидкої, у віторок, 26 листопада. У жінки гострий лейкоз крові. Їй терміново необхідна трансплантація кісткового мозку. Операція коштує 97 тисяч євро. У родини таких грошей немає, тому потребують допомоги небайдужих. Про це повідомляють у селищні раді.Діагноз Галині встановили в квітні цього року.Жінка вже пройшла шість курсів хіміотерапії в Україні, а також лікувалася в Стамбулі.Наразі їй терміново потрібно робити трансплантація кісткового мозку від донора. В Україні цю операцію не роблять, а в лікарні Стамбула вона коштує 97 тисяч євро. Таких коштів родина не має.У серпні рідні передали пакет документів у Міністерство охорони здоров’я, щоб поставити Галину на чергу, по програмі, яка фінансує трансплантацію органів за кордоном. Поки кошти не виділили, а стан хворої постійно погіршується, хвороба прогресує.«давайте не будемо байдужими і всі разом врятуємо життя Галині Швидкій»…"/>
  </head>
  <body>
    <article>
      <h1>У Смоліному організовують благодійний концерт, щоб зібрати кошти на порятунок життя онкохворої жінки</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Наталка Маринець</a></address>
      <figure>
        <img src="https://pravda-kr.com.ua/images/photo2019/18.05.19/_20191120_090029.JPG"/>
      </figure>
      <p>В актовому залі Смолінського навчально-виховного об’єднання відбудеться благодійний концерт, аби допомогти зібрати кошти на лікування Галини Швидкої, у віторок, 26 листопада. У жінки гострий лейкоз крові. Їй терміново необхідна трансплантація кісткового мозку. Операція коштує 97 тисяч євро. У родини таких грошей немає, тому потребують допомоги небайдужих. Про це повідомляють у селищні раді.<br/><br/>Діагноз Галині встановили в квітні цього року.<br/><br/>Жінка вже пройшла шість курсів хіміотерапії в Україні, а також лікувалася в Стамбулі.<br/><br/>Наразі їй терміново потрібно робити трансплантація кісткового мозку від донора. В Україні цю операцію не роблять, а в лікарні Стамбула вона коштує 97 тисяч євро. Таких коштів родина не має.<br/><br/>У серпні рідні передали пакет документів у Міністерство охорони здоров’я, щоб поставити Галину на чергу, по програмі, яка фінансує трансплантацію органів за кордоном. Поки кошти не виділили, а стан хворої постійно погіршується, хвороба прогресує.<br/><br/>«давайте не будемо байдужими і всі разом врятуємо життя Галині Швидкій», – закликають у селищній раді.<br/><br/>Вхід на концерт – 50 гривень. Початок о 17:00<br/><br/>Також допомогти можна, перерахувавши кошти на картку «Приватбанку»: 5168 7453 0236 0182 (Артем Швидкий).</p>
      <p> </p>
      <figure>
        <img src="https://pravda-kr.com.ua/images/photo2019/18.05.19/75354972_520269405232746_8115868552977711104_n.jpg"/>
      </figure>
    </article>
  </body>
</html>