<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774039,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ירידה של 22% ברווחי בנק הפועלים ל-736 מיליון שקל"/>
    <meta property="og:description" content="מחיקה של 63 מיליון שקל על הפעילות בטורקיה והוצאה של 76 מיליון שקל שנבעה מהמדד השלילי פגעו בשורת הרווח של הבנק; התשואה להון ירדה ל-7.6%, מול 10.7% ברבעון המקביל"/>
  </head>
  <body>
    <article>
      <h1>ירידה של 22% ברווחי בנק הפועלים ל-736 מיליון שקל</h1>
      <h2>מחיקה של 63 מיליון שקל על הפעילות בטורקיה והוצאה של 76 מיליון שקל שנבעה מהמדד השלילי פגעו בשורת הרווח של הבנק; התשואה להון ירדה ל-7.6%, מול 10.7% ברבעון המקביל</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">מיקי גרינפלד</a></address>
      <p>ירידה ברווחי בנק הפועלים ברבעון השלישי: הבנק מסכם את החודשים יולי-ספטמבר עם רווח של 736 מיליון שקל, בהשוואה ל-950 מיליון שקל ברבעון המקביל בשנה שעברה, ירידה של 22.5%. התשואה להון ירדה ל-7.6%, בהשוואה ל-10.7% ברבעון המקביל.</p>
      <p>הבנק רשם ירידת ערך של 63 מיליון שקל על ההשקעה בבנק פוזיטיף בטורקיה - הבנק החליט להאיץ את מכירת הפעילות במדינה. הרווח הנקי ללא השפעה זו הסתכם בכ-798 מיליון שקל, ומשקף תשואה להון של 8.3%. המדד השלילי, בשיעור של 0.7%, גרר הוצאה של 76 מיליון שקל שפגעה גם היא בשורת הרווח. הדוחות מתייחסים עדיין לתקופה של אריק פינטו כמנכ"ל הבנק - שהוחלף ברבעון הנוכחי (רביעי 19) על ידי דב קוטלר.</p>
      <p>ההכנסות מריבית נטו עמדו על 2.28 מיליארד שקל, לעומת 2.22 מיליארד שקל ברבעון המקביל. ההכנסות שאינן מריבית עמדו על 884 מיליון שקל, מול 1.24 מיליארד שקל ברבעון המקביל. תיק האשראי ממשיך במגמת הצמיחה; האשראי לדיור רשם עלייה של 7.2%, האשראי המסחרי גדל ב-6.7% מתחילת השנה.</p>
      <p>הרחבה נוספת בהמשך.</p>
      <figure>
        <img src="https://images1.calcalist.co.il/PicServer3/2019/11/13/947272/YE2169990_l.jpg"/>
        <figcaption>המנכ"ל החדש דב קוטלר <br/>צילום: גדי דגון, אוהד צויגנברג</figcaption>
      </figure>
    </article>
  </body>
</html>