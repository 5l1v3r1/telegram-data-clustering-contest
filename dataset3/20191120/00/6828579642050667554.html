<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/xiaomi-mi-reader-oficjalnie"/>
    <meta property="og:site_name" content="Telepolis"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Mi Reader oficjalnie. Czy e-czytnik Xiaomi ma szanse z „Kundelkiem”?"/>
    <meta property="og:description" content="Zgodnie z zapowiedziami, firma Xiaomi przedstawiła swój pierwszy czytnik e-booków - Mi Reader. Urządzenie kusi atrakcyjną ceną i w pierwszej kolejności trafi do sprzedaży na producenckiej platformie crowdfundingowej. Czy ma szansę w konkurencji z popularnym Kindlem Amazonu?"/>
  </head>
  <body>
    <article>
      <h1>Mi Reader oficjalnie. Czy e-czytnik Xiaomi ma szanse z „Kundelkiem”?</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Mieszko</a></address>
      <p>
        <b>Zgodnie z zapowiedziami, firma Xiaomi przedstawiła swój pierwszy czytnik e-booków - Mi Reader. Urządzenie kusi atrakcyjną ceną i w pierwszej kolejności trafi do sprzedaży na producenckiej platformie crowdfundingowej. Czy ma szansę w konkurencji z popularnym Kindlem Amazonu?</b>
      </p>
      <related>
        <h4>Zobacz: </h4>
        <a href="https://www.telepolis.pl/wiadomosci/sprzet/xiaomi-szykuje-zabojce-kindle-a-wkrotce-poznamy-e-czytnik-ksiazek-mijia"/>
      </related>
      <p>W pierwszej kolejności <b>Xiaomi Mi Reader</b> trafi dziś do sprzedaży na własnej platformie producenta - Mi Crowdfunding. Tam jego cena ma wynosić <b>579 juanów, czyli 319 zł.</b> Gdy urządzenie trafi do normalnej sprzedaży, wzrośnie do <b>599 juanów, czyli 330 zł</b>. Za takie kwoty można kupić te tańsze, niezbyt bogato wyposażone czytniki e-booków.  Co zaoferuje Xiaomi Mi Reader?</p>
      <p>Chiński e-czytnik <b>wygląda bardzo klasycznie</b>, w czym przypomina prostsze modele „Kundelków” Amazonu i wiele innych czytników dostępnych na rynku. Ma <b>szerokie ramki wokół ekranu</b>, zwłaszcza tę dolną, co w e-readerach bynajmniej nie jest wadą. Producent przedstawił wersje kolorystyczną z czarnym tyłem i białym przodem. </p>
      <figure>
        <img src="https://www.telepolis.pl/images/2019/11/Xiaomi-Mi-Reader-03.jpg"/>
      </figure>
      <p>Xiaomi Mi Reader wyposażony jest w <b>dotykowy ekran E Ink o przekątnej 6 cali i gęstości pikseli 212 ppi</b>. To mniej niż oferują topowe modele Kindle’a, ale jest to też wartość wystarczająca dla komfortowego czytania.  Nie zabrakło <b>podświetlenia LED</b>, które ma pokrywać 90% ekranu i zapewni 24 poziomy regulacji jasności. </p>
      <p>Pod obudową znalazł się procesor <b>Allwinner B300 sparowany z 1 GB pamięci RAM</b>, a na e-książki i dokumenty użytkownik otrzyma <b>16 GB wbudowanej pamięci</b>, co jak na czytnik e-booków jest bardzo dużą wartością. Urządzenie można podłączyć do komputera <b>za pomocą złącza USB C</b>, które służy także do ładowania akumulatora o pojemności 1800 mAh (5V / 1,5A).</p>
      <p>Interesująco cechą jest to, że Xiaomi Mi Reader <b>bazuje na Androidzie 8.1</b>. Dzięki temu ma zapewnić obsługę e-książek w wielu popularnych formatach (MOBI, EPUB, TXT itd.)  a także komiksów, dokumentów PDF, DOC, XLS, PPT oraz WPS Office i wszelkich innych materiałów tekstowych. </p>
      <related>
        <h4>Zobacz: </h4>
        <a href="https://www.telepolis.pl/wiadomosci/sprzet/xiaomi-bije-kolejny-rekord-i-wprowadza-ladowanie-100-w"/>
        <a href="https://www.telepolis.pl/wiadomosci/sprzet/xiaomi-telefony-z-5g"/>
      </related>
      <p>Urządzenie ma wymiary <b>159,2 x 116 x 8,3 mm i waży 178 gramów</b>. Tylna część obudowy jest teksturowana, co ma zapewnić wygodny uchwyt.</p>
      <p><b>Xiaomi Mi Reader </b>zapowiada się bardzo ciekawie, jego atutem jest spora pamięć wewnętrzna, duża liczba obsługiwanych formatów i niska cena.</p>
      <figure>
        <img src="https://www.telepolis.pl/images/2019/11/Xiaomi-Mi-Reader-02.jpg"/>
      </figure>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/sprzet/xiaomi-mi-band-3i-cena-specyfikacja-opaska-sportowa"/>
        <a href="https://www.telepolis.pl/wiadomosci/wydarzenia/xiaomi-buduje-wielka-fabryke-smartfonow-5g-co-minute-z-tasmy-zjedzie-ich-60"/>
        <a href="https://www.telepolis.pl/wiadomosci/sprzet/xiaomi-pracuje-nad-rozkladanym-smartfonem-z-czterema-aparatami"/>
        <a href="https://www.telepolis.pl/wiadomosci/sprzet/redmi-4-jednak-otrzyma-miui-11"/>
        <a href="https://www.telepolis.pl/wiadomosci/sprzet/xiaomi-telefony-z-5g"/>
      </related>
    </article>
  </body>
</html>