<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/bogdanovic-nije-impresioniran-utakmicom-karijere-ovako-se-osecam-svake-veceri/342938"/>
    <meta property="og:site_name" content="MozzartSport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Bogdanović nije impresioniran utakmicom karijere: Ovako se osećam svake večeri"/>
    <meta property="og:description" content="„Vredno radim svakog dana i to se na kraju vrati na pravi način“, poručuje srpski as"/>
  </head>
  <body>
    <article>
      <h1>Bogdanović nije impresioniran utakmicom karijere: Ovako se osećam svake večeri</h1>
      <h2>„Vredno radim svakog dana i to se na kraju vrati na pravi način“, poručuje srpski as</h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Proteklo veče u NBA ligi obeležila je partija karijere <b>Bogdana Bogdanovića</b>. Srpski as je ubacio 31 poen, uz fantastičnih 78 posto šuta uz igre, što je impresioniralo ljubitelje najkvalitetnijeg klupskog takmičenja na planeti.</p>
      <p>Sa druge strane, kod <b>Bogdanovića </b>ne postoji nikakva vrsta eufirija i poručuje da svakog dana trenira na isti način, što se na kraju preslikava i na sam teren.<br/>"<b>Ja se ovako osećam svake večeri, vredno radim svakog dana i to se na kraju vrati na pravi način. Imali smo dosta samopouzdanja, igrali smo kako treba i svi su srećni zbog toga, jer učimo iz ovakvih utakmica</b>", poručio je <b>Bogdanović</b>.</p>
      <p>
        <b>
          <a href="https://mozzartsport.com/kosarka/vesti/suterski-sou-i-rekord-karijere-bogdana-bogdanovica-video/342920">Šuterski šou i rekord karijere Bogdana Bogdanovića! (VIDEO)</a>
        </b>
      </p>
      <p>Samopouzdanje kod sjajnog srpskog košarkaša je na izuzetnom nivou.<br/>"<b>Osećao sam se sjajno, cela grupa se osećala sjajno, zuzev jednog perioda u drugom poluvremenu, kada su oni promenili sastav i počeli da smanjuju prednost. Tada smo shvatili da moramo da se podignemo i zadržimo razliku do kraja meča</b>", dodao je srpski as.</p>
      <p><b>Bogdan</b> je u drugom delu meča izašao sa terena zbog povrede. Ipak, veruje da neće biti nikakvih komplikacija.<br/><b>"Mislim da je u pitanju grč. Oseećao sam bol tokom čitavog drugog poluvremena, ali je na kraju postajalo sve jače, pa sam izašao. Ipak, deluje da je sada sve u redu"</b>, dodao je <b>Bogdanović</b>.</p>
      <p>Foto: Reuters</p>
      <figure>
        <img src="https://mozzartsport.com/upload/CKEditor/Baneri/4.%20Bogdan%20Bogdanovic%CC%81%20za%20Zvec%CC%8Cansku%201080x1080.jpg"/>
      </figure>
      <p> </p>
    </article>
  </body>
</html>