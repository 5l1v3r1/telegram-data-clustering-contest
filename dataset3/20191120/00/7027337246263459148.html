<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699309/%D9%BE%D8%B1%D8%AF%D8%A7%D8%AE%D8%AA-%DA%A9%D9%85%DA%A9-%D8%A8%D9%84%D8%A7%D8%B9%D9%88%D8%B6-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86-%D8%B3%DB%8C%D9%84%D8%B2%D8%AF%D9%87-%D9%85%D8%A7%D8%B2%D9%86%DB%8C-%D8%AA%D8%A7-10-%D8%B1%D9%88%D8%B2-%D8%A2%DB%8C%D9%86%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="پرداخت کمک بلاعوض به کشاورزان سیلزده مازنی تا 10 روز آینده"/>
    <meta property="og:description" content="رئیس سازمان جهاد کشاورزی مازندران گفت که تا ۱۰ روز آینده تمامی کشاورزان خسارت دیده از سیلاب اواخر سال گذشته و اوایل امسال کمک بلاعوض خود را دریافت می‌کنند."/>
  </head>
  <body>
    <article>
      <h1>پرداخت کمک بلاعوض به کشاورزان سیلزده مازنی تا 10 روز آینده</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038988_355.jpg"/>
      </figure>
      <p>رئیس سازمان جهاد کشاورزی مازندران گفت که تا ۱۰ روز آینده تمامی کشاورزان خسارت دیده از سیلاب اواخر سال گذشته و اوایل امسال کمک بلاعوض خود را دریافت می‌کنند.</p>
      <p>به گزارش ایرنا؛ عزیزالله شهیدی فر روز چهارشنبه در جلسه شورای اداری شهرستان سیمرغ افزود: در سیلاب اواخر سال گذشته و اوایل امسال ۳۱ هزار نفر در بخش های زراعت ، باغ ، دامپروری ، طیور و غیره خسارت دیده اند که در نهایت ۴۱ هزار پرونده برای این استان تشکیل شد.</p>
      <p>وی با اعلام اینکه تاکنون به بیش از ۵۰ درصد از خسارت دیدگان سیلاب بخش کشاورزی کمک بلاعوض تعلق گرفته است، گفت : مابقی خسارت دیدگان بخش کشاورزی حداکثر تا ۱۰ روز آینده کمک بلاعوض خود را دریافت می کنند چرا که پرونده خسارت دیدگان تکمیل ، در کارگروه استانی و شهرستانی نیز تائید و به بانک ارسال شده است .</p>
      <p>رئیس سازمان جهاد کشاورزی مازندران با اعلام اینکه در بحث پرداخت تسهیلات ارزان قیمت به خسارت دیدگان این بخش هیچ گونه محدودیتی وجود ندارد ، بیان کرد : کشاورزان خسارت دیده از سیلاب می توانند با مراجعه به بانک تسهیلات ارزان قیمت خود را دریافت کنند .</p>
    </article>
  </body>
</html>