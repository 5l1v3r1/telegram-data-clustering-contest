<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/deze-spellen-zijn-genomineerd-als-game-of-the-year-op-de-game-awards-2019/"/>
    <meta property="og:site_name" content="Power Unlimited"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Deze spellen zijn genomineerd voor Game of the Year op de Game Awards 2019 "/>
    <meta property="og:description" content="Ja, het einde van het jaar is ineens nabij. Mensen beginnen onrustig op stoelen te schuiven, want er moeten lijsten worden gemaakt. Wat is het beste dat jij hebt gespeeld dit jaar? Check in deze N8W8 of jouw favo game van 2019 kans maakt op de titel Game of the Year."/>
  </head>
  <body>
    <article>
      <h1>Deze spellen zijn genomineerd voor Game of the Year op de Game Awards 2019 </h1>
      <address><time datetime="2019-11-20T00:00:00+00:00">20 Nov 2019</time> by <a rel="author">LauraJenny</a></address>
      <p>
        <b>Ja, het einde van het jaar is ineens nabij. Mensen beginnen onrustig op stoelen te schuiven, want er moeten lijsten worden gemaakt. Wat is het beste dat jij hebt gespeeld dit jaar? Check in deze N8W8 of jouw favo game van 2019 kans maakt op de titel Game of the Year.</b>
      </p>
      <figure>
        <video src="https://cdn2.pu.nl/media/laura/windowoosss.gif" autoplay="" loop=""/>
      </figure>
      <p>   </p>
      <p>
        <b>Goedemorgen! 20 november alweer mensen, de dag waarop in 1985 de allereerste versie van Microsoft Windows uitkwam. En de dag waarop in 1998 het eerste deel van het internationale ruimtestation ISS werd gelanceerd. Nou, er wordt ook aardig wat gelanceerd op 20 november 2019: een heleboel game- en filmnieuws. Met op de achtergrond het heerlijke The Toys That Made Us (Optimus Prime? Dat is Eeyore!) brengt je Wacht het fresh from the persh!</b>
      </p>
      <figure>
        <video src="https://cdn2.pu.nl/media/laura/transtransformers.gif" autoplay="" loop=""/>
      </figure>
      <p>    </p>
      <h3>Game Awards 2019: deze spellen maken kans op de GOTY-award</h3>
      <p>Mooi wel. Zo kunnen we melden dat de genomineerden voor de felbegeerde award voor Game of the Year bekend zijn gemaakt. December is de maand waarin de Video Game Awards worden weggegeven en eigenlijk is dé ultieme prijs die van game van het jaar. Dit zijn de kanshebbers:</p>
      <ul>
        <li>Super Smash Bros. Ultimate</li>
        <li>Control</li>
        <li>The Outer Worlds</li>
        <li>Death Stranding</li>
        <li>Resident Evil 2</li>
        <li>Sekiro: Shadows Die Twice</li>
      </ul>
      <p>Huh? Smash Bros? Yup, die game was vorig jaar net te laat om nog mee te worden genomen in de race van 2018, waardoor hij nu meedingt naar de prestigieuze prijs. Hier nog een paar belangrijke nominaties:</p>
      <h3>Beste Actiegame</h3>
      <ul>
        <li>
          <i>Apex Legends</i>
        </li>
        <li>
          <i>Astral Chain</i>
        </li>
        <li>
          <i>Call of Duty: Modern Warfare</i>
        </li>
        <li>
          <i>Devil May Cry 5</i>
        </li>
        <li>
          <i>Gears 5</i>
        </li>
        <li>
          <i>Metro Exodus</i>
        </li>
      </ul>
      <h3>Beste Strategiegame</h3>
      <ul>
        <li>
          <i>Age of Wonders: Planetfall</i>
        </li>
        <li>
          <i>Anno 1800</i>
        </li>
        <li>
          <i>Fire Emblem: Three Houses</i>
        </li>
        <li>
          <i>Total War: Three Kingdoms</i>
        </li>
        <li>
          <i>Tropico 6</i>
        </li>
        <li>
          <i>Wargroove</i>
        </li>
      </ul>
      <h3>Beste Sportgame</h3>
      <ul>
        <li>
          <i>Crash Team Racing Nitro-Fueled</i>
        </li>
        <li>
          <i>DiRT Rally 2.0</i>
        </li>
        <li>
          <i>eFootball Pro Evolution Soccer 2020</i>
        </li>
        <li>
          <i>F1 2019</i>
        </li>
        <li>
          <i>FIFA 20</i>
        </li>
      </ul>
      <h3>Beste Audio Design</h3>
      <ul>
        <li>
          <i>Call of Duty: Modern Warfare</i>
        </li>
        <li>
          <i>Control</i>
        </li>
        <li>
          <i>Death Stranding</i>
        </li>
        <li>
          <i>Gears 5</i>
        </li>
        <li>
          <i>Resident Evil 2</i>
        </li>
        <li>
          <i>Sekiro: Shadows Die Twice</i>
        </li>
      </ul>
      <h3>Beste RPG</h3>
      <ul>
        <li>
          <i>Disco Elysium</i>
        </li>
        <li>
          <i>Final Fantasy 14</i>
        </li>
        <li>
          <i>Kingdom Hearts 3</i>
        </li>
        <li>
          <i>Monster Hunter World: Iceborne</i>
        </li>
        <li>
          <i>The Outer Worlds</i>
        </li>
      </ul>
      <h3>Beste Multiplayer</h3>
      <ul>
        <li>
          <i>Apex Legends</i>
        </li>
        <li>
          <i>Borderlands 3</i>
        </li>
        <li>
          <i>Call of Duty: Modern Warfare</i>
        </li>
        <li>
          <i>Tetris 99</i>
        </li>
        <li>
          <i>The Division 2</i>
        </li>
      </ul>
      <h3>Beste Vechtgame</h3>
      <ul>
        <li>
          <i>Dead or Alive 6</i>
        </li>
        <li>
          <i>Jump Force</i>
        </li>
        <li>
          <i>Mortal Kombat 11</i>
        </li>
        <li>
          <i>Samurai Showdown</i>
        </li>
        <li>
          <i>Super Smash Bros. Ultimate</i>
        </li>
      </ul>
      <h3>Beste Verhaal</h3>
      <ul>
        <li>
          <i>A Plague Tale: Innocence</i>
        </li>
        <li>
          <i>Control</i>
        </li>
        <li>
          <i>Death Stranding</i>
        </li>
        <li>
          <i>Disco Elysium</i>
        </li>
        <li>
          <i>The Outer Worlds</i>
        </li>
      </ul>
      <p>In de onderstaande video worden ook de overige genomineerden bekendgemaakt voor de andere prijzen. Als je niet een video van 10 minuten wil kijken, dan kun je ook naar <a href="https://thegameawards.com/nominees">deze site</a> gaan, want het is een aardige lijst. 12 december weten we wie er wint, want dan vinden de Game Awards 2019 plaats.</p>
      <figure>
        <iframe src="https://www.youtube.com/embed/4axLHMNXzu8" width="608" height="470" data-service="Youtube" scrolling="no"/>
      </figure>
      <p>   </p>
      <h3>Amy ‘Uncharted’ Hennig begint nieuwe studio binnen Skydance Media</h3>
      <p>Amy Hennig, bekend van de Uncharted-franchise, gaat samen met voormalig EA-topman Julian Beak een nieuwe studio beginnen. Ze doen dat onder de vleugels van Skydance Media, zo schrijft <a href="https://venturebeat.com/2019/11/18/skydance-media-taps-amy-hennig-to-launch-new-game-studio-for-story-based-games/">VentureBeat</a>. Bij Skydance, dat vooral bekend is van televisie en film, zijn ze blij met de komst van de twee game-zwaargewichten. Het is nog onbekend wat de studio ongeveer gaat doen qua genre of franchise, maar zeker is dat Skydance grote ambities heeft om ook in gaming een vinger in de pap te krijgen.</p>
      <figure>
        <video src="https://cdn2.pu.nl/media/laura/nathandrakevideogame.gif" autoplay="" loop=""/>
      </figure>
      <p>   </p>
      <h3>Blair Witch komt 3 december uit op PlayStation 4</h3>
      <p>Je Wacht heeft hem al op Xbox One gespeeld en vond er <a href="https://www.pu.nl/artikelen/review/blair-witch-voelt-als-de-eerste-film-maar-speelt-als-de-tweede/">dit</a> van, maar wil jij Blair Witch als PlayStation-bezitter ook graag spelen? Je lange wachten wordt beloond: 3 december komt de game naar die console. In principe alleen digitaal, maar er komt mogelijk nog een fysieke release op een later moment. Er is ook nieuws voor zij die de game al op Xbox One of PC hebben: op 3 december komt er een Good Boy Pack, met allerlei nieuwe skins, telefoonspellen en wallpapers. Plus: nieuwe animaties die hond Bullet extra realistisch moeten maken. Als je hem tenminste niet constant kwijt bent in de duisternis...</p>
      <figure>
        <iframe src="https://www.youtube.com/embed/lWRXbKCtGAQ" width="608" height="470" data-service="Youtube" scrolling="no"/>
      </figure>
      <p>    </p>
      <h3>Tetris Effect komt fysiek uit op PlayStation 4 met nieuwe cover-art</h3>
      <p>Vorig jaar verscheen Tetris Effect op PlayStation 4 en om zijn 1-jarige verjaardag te vieren, heeft Enhance aangekondigd dat het spel een fysieke PlayStation 4-release krijgt. 22 november verschijnt de Limited Run Games-editie van de game met nieuwe coverart vol gouden folie. Het schijnt de laatste keer te zijn dat het spel fysiek wordt uitgegeven, en op=op. Er komt ook een vinyl-release van de soundtrack. Het gaat om 2 discs met de 17 populairste nummers uit de game. Er is ook een editie van 5 discs met de volledige -en zeer geprezen- soundtrack. Op 21 november komt er ook een nieuw dynamisch thema voor het spel naar Europa en op 22 november gaan de pre-orders open voor alle platen en de fysieke game.</p>
      <figure>
        <iframe src="https://www.youtube.com/embed/THqSQZlc-lc" width="608" height="470" data-service="Youtube" scrolling="no"/>
      </figure>
      <p>    </p>
      <h3>Neverwinter: Infernal Descent aangekondigd</h3>
      <p>De free-to-play MMORPG Neverwinter wordt op 21 januari 2020 voorzien van een nieuwe module, genaamd Infernal Descent. Je moet hierin Vallenhas Manor redden uit de eerste laag van de negen hellen, Avernus. Dat belooft een epische strijd te worden...</p>
      <figure>
        <iframe src="https://www.youtube.com/embed/zIGG-YAiVNs" width="608" height="470" data-service="Youtube" scrolling="no"/>
      </figure>
      <p>    </p>
      <h3>Esporters geen atleten? Mooi wel</h3>
      <p>Even een lekkere woensdagmiddagread: op <a href="https://arstechnica.com/science/2019/11/esports-gamers-experience-same-stressors-as-pro-athletes-study-finds/">Ars Technica</a> staat een interessant stuk over in hoeverre esporters nou echt professioneel sporters kunnen worden genoemd. Alvast een kleine spoiler: dat kunnen ze zeker. Ze blijken te worden blootgesteld aan dezelfde stressors als pro-atleten. Onderzoekers interviewden hiervoor zeven professionele Counter-Strike Global Offensive-spelers. Deze gamers blijken net als fysiek sportende atleten te lijden aan faalangst, prestatiestress en spanningen, wat onder andere komt door miscommunicaties binnen het team. Lekker lezen dus.</p>
      <figure>
        <video src="https://cdn2.pu.nl/media/laura/esporteremotie.gif" autoplay="" loop=""/>
      </figure>
      <p>    </p>
      <h3>Nicholas Cage binnenkort te zien in Grand Isle</h3>
      <p>Knappe vrouwen, stoer fluisterende mannen en guns, is dat alles wat je nodig hebt in een actiefilm? Natuurlijk niet, je hebt Nicholas Cage nodig. Die is er in Grand Isle. Een film die op 6 december verschijnt en wordt geregisseerd door Stephen S. Campanelli, die vooral bekend is van zijn camerawerk. Het belooft een aardig rauwe film te worden, dus zolang er geen bijen aanwezig zijn, moet dat helemaal goedkomen.</p>
      <figure>
        <iframe src="https://www.youtube.com/embed/kMZA9aafu18" width="608" height="470" data-service="Youtube" scrolling="no"/>
      </figure>
      <p>    </p>
      <h3>Nieuwe Cats-trailer is iets minder schokkend dan de eerste</h3>
      <p>Genoeg stoere zooi gezien? Mooi, want nu volgt een trailer van een musical. De eerste trailer van Cats maakte aardig wat tongen los, want het was toch een beetje vreemd, die CGI-celebrities die er ook nog half als kat uitzagen en een soort naakt liepen. Ingewikkeld. Maar inmiddels zijn we al iets beter aan het idee gewend en is er een nieuwe trailer die iets minder dramatisch is, en iets spannender qua opzet. Het is nog steeds een musical over celebs die uitbundige katten spelen, maar deze trailer is aanzienlijk minder Les Mis en meer ‘gewone film’. De flick komt 19 december uit.</p>
      <figure>
        <iframe src="https://www.youtube.com/embed/cAtW1sa78iQ" width="608" height="470" data-service="Youtube" scrolling="no"/>
      </figure>
      <p>   </p>
      <h3>Fake news? Fake console!</h3>
      <p>Terwijl ze zich ter voorbereiding op de verkiezingsstrijd die losbarst in 2020 in Amerika vast extra veel zorgen maken om fake news, duikt DidYouKnowGaming in de wereld van fake consoles. Het draait hier in vooral om Pokémon Mini, kijken vanaf 1:23 minuut:</p>
      <figure>
        <iframe src="https://www.youtube.com/embed/JHSQsxWMWwY" width="608" height="470" data-service="Youtube" scrolling="no"/>
      </figure>
      <p>    </p>
      <p>
        <b>Je Wacht gaat zich nog even verbazen over het nieuws dat die redesign van die vreemde Sonic in de aankomende Sonic-film maar liefst 5 miljoen dollar schijnt te hebben gekost. Dat zal vast totaal geen druk leggen op de makers van deze gameverfilming… Je Wacht zou niet in hun rood met witte schoenen willen staan. Veel plezier met wat je gaat doen deze Google Stadia-rijke woensdag en een heel fijne dag pandaag!</b>
      </p>
      <figure>
        <video src="https://cdn2.pu.nl/media/laura/pandaoowwwstoel.gif" autoplay="" loop=""/>
      </figure>
      <p>
        <b>   </b>
      </p>
    </article>
  </body>
</html>