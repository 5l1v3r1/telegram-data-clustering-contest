<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200089"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="‘কু’ প্রস্তাবে কড়া জবাব স্বস্তিকার"/>
    <meta property="og:description" content="ওপার বাংলার জনপ্রিয় অভিনেত্রী স্বস্তিকা মুখোপাধ্যায়। অভিনয় থেকে ব্যক্তিগত জীবনে তিনি যে ব্যতিক্রমী তা বার বার প্রমাণ করেছেন। এবারও সেই ধারা বজায় রেখে   সোশ্যাল মিডিয়ায় এক ভক্তকে যথার্থ জবাব দিলেন অভিনেত্রী। এক ভক্তের দেওয়া ‘কু’ প্রস্তাবে কড়া জবাব দিয়েছেন তিনি। সম্প্রতি স্বস্তিকা টুইটারে নিজের ধূমপানের একটি ছবি পোস্ট করেন। ক্যাপশনে লিখেন, নয়না ইজ এ চেন স্মোকার। আমি নই। আমার ফুসফুসে সমস্যা হয়। কিয়া অ্যান্ড কসমোস-এর পরে সুদীপ্ত রায়ের সঙ্গে আরও একটি কাজ। এই ছবিটিতেই একটি আপত্তিকর কমেন্ট করে তন্ময় ঘোষ নামে এক ভক্ত। সে  লেখে, এক রাতের জন্য... নেবেন? তন্ময়ের এই মন্তব্যে নিজের সৌজন্যতা বজায়  রেখেই কড়া জবাব দেন স্বস্তিকা। উত্তরে তিনি লেখেন, স্যার আপনার সেই সামর্থ নেই। আপনি কল্পনা করতে পারেন বিনামূল্যে। সেটাই চেষ্টা করুন। স্বস্তিকার এমন জবাবে মুগ্ধ হয়েছেন তার ভক্তরা। পাশাপাশি তন্ময়কে তুলোধোনা করতেও ছাড়েননি তারা। একজন তন্ময়কে উদ্দেশ্যে করে লেখেন, আপনার চিকিৎসার প্রয়োজন আছে। আশা করি, তাড়াতাড়ি সুস্থ হবেন।"/>
  </head>
  <body>
    <article>
      <h1>‘কু’ প্রস্তাবে কড়া জবাব স্বস্তিকার</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">বিনোদন ডেস্ক</a></address>
      <p>ওপার বাংলার জনপ্রিয় অভিনেত্রী স্বস্তিকা মুখোপাধ্যায়। অভিনয় থেকে ব্যক্তিগত জীবনে তিনি যে ব্যতিক্রমী তা বার বার প্রমাণ করেছেন। এবারও সেই ধারা বজায় রেখে   সোশ্যাল মিডিয়ায় এক ভক্তকে যথার্থ জবাব দিলেন অভিনেত্রী। এক ভক্তের দেওয়া ‘কু’ প্রস্তাবে কড়া জবাব দিয়েছেন তিনি। সম্প্রতি স্বস্তিকা টুইটারে নিজের ধূমপানের একটি ছবি পোস্ট করেন। ক্যাপশনে লিখেন, নয়না ইজ এ চেন স্মোকার। আমি নই। আমার ফুসফুসে সমস্যা হয়।</p>
      <p>কিয়া অ্যান্ড কসমোস-এর পরে সুদীপ্ত রায়ের সঙ্গে আরও একটি কাজ। এই ছবিটিতেই একটি আপত্তিকর কমেন্ট করে তন্ময় ঘোষ নামে এক ভক্ত। সে  লেখে, এক রাতের জন্য... নেবেন? তন্ময়ের এই মন্তব্যে নিজের সৌজন্যতা বজায়  রেখেই কড়া জবাব দেন স্বস্তিকা। উত্তরে তিনি লেখেন, স্যার আপনার সেই সামর্থ নেই। আপনি কল্পনা করতে পারেন বিনামূল্যে। সেটাই চেষ্টা করুন। স্বস্তিকার এমন জবাবে মুগ্ধ হয়েছেন তার ভক্তরা। পাশাপাশি তন্ময়কে তুলোধোনা করতেও ছাড়েননি তারা। একজন তন্ময়কে উদ্দেশ্যে করে লেখেন, আপনার চিকিৎসার প্রয়োজন আছে। আশা করি, তাড়াতাড়ি সুস্থ হবেন।</p>
      <p>এই বিভাগের সর্বাধিক পঠিত</p>
    </article>
  </body>
</html>