<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699227/%D8%AF%D8%A7%D9%88%D8%B1%D8%B2%D9%86%DB%8C-%D9%86%D9%85%DB%8C%E2%80%8C%D8%AE%D9%88%D8%A7%D9%87%D9%85-%D9%88%D8%A7%D9%84%DB%8C%D8%A8%D8%A7%D9%84-%D8%A8%D9%87-%D8%AD%D8%A7%D8%B4%DB%8C%D9%87-%D8%A8%D8%B1%D9%88%D8%AF-%D8%AE%DB%8C%D9%84%DB%8C%E2%80%8C%D9%87%D8%A7-%D8%A7%D8%B9%D8%AA%D9%82%D8%A7%D8%AF-%D8%AF%D8%A7%D8%B4%D8%AA%D9%86%D8%AF-%DA%A9%D9%87-%D9%85%D8%AD%D9%85%D9%88%D8%AF%DB%8C-%D9%85%DB%8C-%D8%AA%D9%88%D8%A7%D9%86%D8%AF-%D8%B1%D8%A6%DB%8C%D8%B3-%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="داورزنی: نمی‌خواهم والیبال به حاشیه برود/ خیلی‌ها اعتقاد داشتند که محمودی می تواند رئیس شود"/>
    <meta property="og:description" content="هرکسی سوالی دارد می تواند از ارکان های مختلف از جمله سازمان بازرسی و... سوال کند. همانطور که در دو سال گذشته خون دل خوردیم، بازهم چشم پوشی خواهیم کرد. تلاش می کنیم اقدام جدی در والیبال انجام دهیم."/>
  </head>
  <body>
    <article>
      <h1>داورزنی: نمی‌خواهم والیبال به حاشیه برود/ خیلی‌ها اعتقاد داشتند که محمودی می تواند رئیس شود</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <p>
        <b>هرکسی سوالی دارد می تواند از ارکان های مختلف از جمله سازمان بازرسی و... سوال کند. همانطور که در دو سال گذشته خون دل خوردیم، بازهم چشم پوشی خواهیم کرد. تلاش می کنیم اقدام جدی در والیبال انجام دهیم.</b>
      </p>
      <figure>
        <img src="https://cdn.asriran.com/files/fa/news/1398/8/29/1038859_910.jpg"/>
      </figure>
      <p>رئیس جدید فدراسیون والیبال گفت: نکاتی در صحبت برخی از نامزدها بود اما نمی‌خواهم والیبال به حاشیه برود.<br/><br/>به گزارش فارس، مجمع انتخاباتی فدراسیون والیبال امروز برگزار ش و در نهایت پس از رای‌گیری، محمدرضا داورزنی با 26 رای به عنوان رئیس جدید فدراسیون والیبال برای 4 سال آینده انتخاب شد.</p>
      <p>بهنام محمودی نیز در این انتخابات 15 رای کسب کرد. رشیدی نیز رایی کسب نکرد.</p>
      <p>داورزنی بعد از پیروزی در انتخابات گفت: تبریک به بهنام محمودی که ١۵ رای آورد و تشکر می‌کنم از اعضای مجمع که به من اعتماد کردند. نگاه مجمع مثبت بود و خیلی‌ها اعتقاد داشتند که محمودی می تواند رئیس شود تا از نسل جدید هم استفاده شود.</p>
      <p>وی افزود: امیدوارم با کمک مجموعه ورزش کشور آینده بهتری برای والیبال بسازیم. نکاتی در صحبت برخی از نامزدها بود اما نمی‌خواهم والیبال به حاشیه برود. هرکسی سوالی دارد می تواند از ارکان های مختلف از جمله سازمان بازرسی و... سوال کند. همانطور که در دو سال گذشته خون دل خوردیم، بازهم چشم پوشی خواهیم کرد. تلاش می کنیم اقدام جدی در والیبال انجام دهیم.</p>
      <p>داورزنی درباره نقشه راه والیبال در 4 سال آتی گفت: در مجموعه خانواده والیبال نیروهای خوبی داریم و باید از تمام ظرفیت ها استفاده شود. از علی فتاحی و احمدی هم تشکر می کنم که مجمع را به خوبی اداره کردند. از مجموعه ای که کمک کرد تا والیبال روزهای خوبی داشته باشد تشکر می کنم. والیبال متعلق به همه دلسوزانش است.</p>
      <p>وی در پایان گفت: با کمک هم باید به توقعات مردم رسیدگی کنیم. تلاش می کنیم با کمک همه آینده خوبی را بسازیم. امروز 29 آبان با شما عهد می بندم که والیبال ایران جزو چهار تیم برتر دنیا قرار گیرد.</p>
    </article>
  </body>
</html>