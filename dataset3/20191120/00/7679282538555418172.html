<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-action-against-six-officers-in-express-way-scam-2859087.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T00:04:09+00:00"/>
    <meta property="og:title" content="कलंक के खिलाफ: एक्सप्रेसवे घोटाले में छह अफसर नपेंगे"/>
    <meta property="og:description" content="उत्तर प्रदेश सरकार ने मेरठ-दिल्ली एक्सप्रेस-वे परियोजना में हुए घोटाला मामले में गाजियाबाद के दो पूर्व डीएम विमल कुमार शर्मा व निधि केसरवानी समेत छह अफसरों के खिलाफ तत्काल कार्रवाई करने का फैसला किया..."/>
  </head>
  <body>
    <article>
      <h1>कलंक के खिलाफ: एक्सप्रेसवे घोटाले में छह अफसर नपेंगे</h1>
      <address><time datetime="2019-11-20T00:04:09+00:00">20 Nov 2019, 00:04</time> by <a rel="author">लखनऊ, विशेष संवाददाता</a></address>
      <p>उत्तर प्रदेश सरकार ने मेरठ-दिल्ली एक्सप्रेस-वे परियोजना में हुए घोटाला मामले में गाजियाबाद के दो पूर्व डीएम विमल कुमार शर्मा व निधि केसरवानी समेत छह अफसरों के खिलाफ तत्काल कार्रवाई करने का फैसला किया है।</p>
      <p>यह फैसला मुख्यमंत्री योगी आदित्यनाथ की अध्यक्षता में मंगलवार को हुई कैबिनेट की बैठक में किया गया है। इस मामले की बाद में सीबीआई से जांच कराई जा सकती है। राज्य सरकार के प्रवक्ता ने बताया कि अरबों का जमीन घोटाला संज्ञान में आने पर मेरठ के तत्कालीन कमिश्नर प्रभात कुमार ने जांच की थी। </p>
      <p>रिपोर्ट में छह अधिकारियों के खिलाफ सीबीआई जांच कराने की सिफारिश की थी। रिपोर्ट राज्य सरकार को 29 सितंबर 2017 को सौंपी गई थी। एक्सप्रेस-वे के लिए गाजियाबाद के ग्राम डासना, रसूलपुर सिकरोड, कुशलिया और नाहल में अधिग्रहीत भूमि के संबंध में घोटाला की शिकायतें मिली थीं।</p>
    </article>
  </body>
</html>