<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/sports/item/489375-mantsester-siti-esoda-rekor-kai-isorropia-me-ti-giounaitent"/>
    <meta property="og:site_name" content="thestival.gr"/>
    <meta property="article:published_time" content="2019-11-20T00:52:00+00:00"/>
    <meta property="og:title" content="Μάντσεστερ Σίτι: Έσοδα ρεκόρ και... ισορροπία με τη Γιουνάιτεντ!"/>
    <meta property="og:description" content="Στον 11ο χρόνο της ιδιοκτησίας του Σεΐχη Μανσούρ και με το τρομερό deal που έχει επιτευχθεί με την Puma, η Μάντσεστερ Σίτι ανακοίνωσε έσοδα ρεκόρ για τη σεζόν 2018-2019, περιμένοντας πλέον να φτάσει στα επίπεδα της Γιουνάιτεντ!"/>
  </head>
  <body>
    <article>
      <h1>Μάντσεστερ Σίτι: Έσοδα ρεκόρ και... ισορροπία με τη Γιουνάιτεντ!</h1>
      <address><time datetime="2019-11-20T00:52:00+00:00">20 Nov 2019, 00:52</time> by <a rel="author">Thestival team</a></address>
      <p>Στον 11ο χρόνο της ιδιοκτησίας του Σεΐχη Μανσούρ και με το τρομερό deal που έχει επιτευχθεί με την Puma, η Μάντσεστερ Σίτι ανακοίνωσε έσοδα ρεκόρ για τη σεζόν 2018-2019, περιμένοντας πλέον να φτάσει στα επίπεδα της Γιουνάιτεντ!</p>
      <p>Οι «πολίτες» γνωστοποίησαν ότι τα έσοδα του κλαμπ για την περασμένη αγωνιστική περίοδο έφτασαν στα 535 εκατομμύρια λίρες, ποσό που αποτελεί ρεκόρ στην ιστορία του συλλόγου και μάλιστα, το κέρδος έφτασε στα 10,1 εκατομμύρια.</p>
      <p>Πρόκειται για τα περισσότερα έσοδα που έχει επιδείξει η Σίτι και που φανερώνει την επί 11 χρόνια βελτίωση και πρόοδο σε όλα τα επίπεδα επί της ιδιοκτησίας του Σεΐχη Μανσούρ, ο οποίος όμως πρέπει να περιμένει την «καμπάνα» που θα επιβληθεί στην ομάδα από την UEFA για το FFP.</p>
      <p>Τα έσοδα των back-to-back Πρωταθλητών Αγγλίας, την επόμενη χρονιά εκτιμάται ότι θα παρουσιάσουν απόλυτη ισορροπία με τη Γιουνάιτεντ. Αυτό, διότι οι «κόκκινοι διάβολοι» από την πλευρά τους περιμένουν ν' αντικρίσουν την... χασούρα λόγω της απουσίας από το Champions League.</p>
      <p>Οι άνθρωποι της Σίτι εκτιμούν ότι για τη σεζόν 2019-2020 τα έσοδα θα αυξηθούν φτάνοντας περίπου στα 560 εκατομμύρια... Στην κόκκινη πλευρά της πόλης, είχαν παρουσιάσει 627 εκατ.λίρες αλλά αναμένουν τουλάχιστον 70 εκατομμύρια λιγότερα για την τρέχουσα ποδοσφαιρική χρονιά.</p>
      <p>Πηγή: gazzetta.gr</p>
    </article>
  </body>
</html>