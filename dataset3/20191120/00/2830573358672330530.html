<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/euro-2020/2019/11/20-63569513/olanda-estonia_wijnaldum_e_de_jong_esultano_contro_il_razzismo/"/>
    <meta property="og:site_name" content="Tuttosport"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Olanda-Estonia, Wijnaldum e De Jong esultano contro il razzismo"/>
    <meta property="og:description" content="I calciatori di Liverpool e Barcellona, nel match di qualificazione a Euro 2020 di ieri, hanno mostrato il proprio avambraccio a favore di telecamera, postando poi la foto sui profili social "/>
  </head>
  <body>
    <article>
      <h1>Olanda-Estonia, Wijnaldum e De Jong esultano contro il razzismo</h1>
      <h2>I calciatori di Liverpool e Barcellona, nel match di qualificazione a Euro 2020 di ieri, hanno mostrato il proprio avambraccio a favore di telecamera, postando poi la foto sui profili social </h2>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p><b>AMSTERDAM (OLANDA) - </b>L'<b>Olanda</b> ha battuto ieri l'<b>Estonia</b> nel match di qualificazione a <b>Euro 2020</b> per <a href="https://www.tuttosport.com/news/calcio/euro-2020/2019/11/19-63559923/ramsey_show_doppietta_e_galles_a_euro2020_manita_dell_olanda_di_de_ligt/"><b>5-0</b></a>. A far notizia, più che il risultato, è stata l'<b>esultanza <a href="https://www.tuttosport.com/news/calcio/2019/11/18-63501623/balotelli_lettera_da_una_scuola_di_crotone_razzismo_sono_gelosi_di_te_/">antirazzista</a></b> di <b>Wijnaldum</b> e <a href="https://www.tuttosport.com/news/calcio/serie-a/juventus/2019/11/19-63530524/juve_kluivert_su_de_ligt_penso_sia_un_po_pentito_per_la_sua_scelta_/"><b>De Jong</b></a> in occasione del primo gol, realizzato proprio dal centrocampista del Liverpool. I due si sono messi a favore di telecamera, mostrando il proprio avambraccio. Un vero e proprio messaggio contro il razzismo, a testimonianza che non esistono differenze di pelle ed esiste solo il colore arancione della maglia dell'Olanda. Wijnaldum e De Jong, poi, hanno anche postato l'immagine sui propri profili social. Alla fine del match il mediano dei <i>Reds</i> si è anche portato a casa il pallone, realizzando una splendida tripletta nel 5-0 finale. Di <b>Ake</b> e <b>Boadu</b> le altre due reti per la Nazionale di <a href="https://www.tuttosport.com/news/calcio/euro-2020/2019/11/08-63182609/olanda_de_ligt_tra_i_convocati_di_koeman/"><b>Ronald</b> <b>Koeman</b></a>, qualificatasi ai prossimi Europei come seconda (19 punti) dietro la Germania. Gli <i>Orange</i> partiranno dalla seconda fascia. </p>
      <figure>
        <video src="http://media.tuttosport.com/omnisport/2019/11/18/18112019_IT_PERFORM_WIJNALDUM_RAZZISMO_PV_1574092235046_1065.mp4"/>
        <figcaption>Wijnaldum: "Razzismo? Non solo in Italia, anche in Olanda..."</figcaption>
      </figure>
      <related>
        <a href="https://www.tuttosport.com/news/calcio/2019/11/18-63501623/balotelli_lettera_da_una_scuola_di_crotone_razzismo_sono_gelosi_di_te_/"/>
        <a href="https://www.tuttosport.com/news/calcio/euro-2020/2019/11/16-63436098/romania-svezia_interrotta_da_orsato_per_cori_razzisti_isak_meglio_ignorarli_/"/>
        <a href="https://www.tuttosport.com/archivio/calcio/euro-2020"/>
        <a href="https://www.tuttosport.com/news/calcio/euro-2020/2019/11/17-63471997/ronaldo_gol_e_il_portogallo_si_qualifica_per_euro_2020_2-0_al_lussemburgo/?related_news"/>
        <a href="https://www.tuttosport.com/news/calcio/euro-2020/2019/11/16-63443723/juve_pjanic_salta_per_infortunio_liechtenstein-bosnia/?related_news"/>
        <a href="https://www.tuttosport.com/news/calcio/euro-2020/2019/11/16-63436098/romania-svezia_interrotta_da_orsato_per_cori_razzisti_isak_meglio_ignorarli_/?related_news"/>
        <a href="https://www.tuttosport.com/news/calcio/euro-2020/2019/11/16-63433454/cristiano_ronaldo_ora_carica_da_cr100/?related_news"/>
      </related>
    </article>
  </body>
</html>