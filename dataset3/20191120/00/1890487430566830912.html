<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520603-cerne-uhli-ve-vitkovickych-kotlich-definitivne-nahradil-plyn-pomuze-to-ovzdusi-v-centru-ostravy/"/>
    <meta property="og:site_name" content="KurzyCZ"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Černé uhlí ve vítkovických kotlích definitivně nahradil plyn, pomůže to ovzduší v centru Ostravy"/>
    <meta property="og:description" content="Po loňské zkušební sezoně, která dopadla nad očekávání dobře, bude i letos vytápět domy, průmyslové areály a nemocnici ve Vítkovicích namísto černého uhlí mnohem ekologičtější plyn. Společnost ČEZ Energetické služby, dcera ČEZ ESCO, dokončila přeměnu v..."/>
  </head>
  <body>
    <article>
      <h1>Černé uhlí ve vítkovických kotlích definitivně nahradil plyn, pomůže to ovzduší v centru Ostravy</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Cez.cz</a></address>
      <h3>Po loňské zkušební sezoně, která dopadla nad očekávání dobře, bude i letos vytápět domy, průmyslové areály a nemocnici ve Vítkovicích namísto černého <a href="https://www.kurzy.cz/komodity/uhli-us-index-graf-vyvoje-ceny/">uhlí</a> mnohem ekologičtější <a href="https://www.kurzy.cz/plyn/">plyn</a>. Společnost <a href="https://akcie-cz.kurzy.cz/akcie/cez-183/">ČEZ</a> Energetické služby, dcera <a href="https://akcie-cz.kurzy.cz/akcie/cez-183/">ČEZ</a> ESCO, dokončila přeměnu vítkovické teplárny z černouhelné na plynovou a výrazně tím snížila emise škodlivin do ovzduší.</h3>
      <p>Nové ekologické řešení výrazně sníží emise síry, dusíku, tuhých znečišťujících látek i oxidu uhličitého. Konkrétně klesnou ročně emise oxidů síry o 410 tun (100 %), oxidů dusíku o 288 tun (93 %), TZL o 5,8 tuny (96 %) a C02 o 40 tun (82 %).</p>
      <p>Dosavadní dva černouhelné kotle o celkovém výkonu 182 MW nahradil ČEZ plynovou kotelnou se třemi kotly a dvěma kogeneračními jednotkami, nově vznikla také výměníková stanice.</p>
      <p>Teplárna je významným dodavatelem energií pro celou oblast Vítkovic. Mezi její zákazníky patří Třinecké železárny, Vítkovice Holding, Vítkovická Nemocnice Ostrava i domácnosti z vítkovické lokality.</p>
      <p><i>Modernizace teplárny je důkazem, že řešení ve stylu ESCO fungují. Vybírali jsme z několika možností, mezi kterými byla renovace stávajícího uhelného zdroje i výstavba nového černouhelného kotle,</i> říká ředitel společnosti ČEZ Energetické služby Michal Pastušek. <i>Výsledný projekt je nejekologičtější variantou. Ulevíme tak životnímu prostředí a zároveň zajistíme stále dostupnou cenu pro zákazníky.</i></p>
      <p>Do ekologizace teplárny investovala Skupina ČEZ 138 milionů korun.</p>
      <p>Na počátku roku 2020 dojde k fúzi Energocentra Vítkovice, které dosud zajišťovalo provoz vítkovické teplárny, do společnosti ČEZ Energetické služby.</p>
      <p>
        <b> </b>
      </p>
      <p><b>ČEZ ESCO</b> (Energy Service Company), je dceřiná společnost ČEZ, která komplexně pokrývá energetické potřeby firem, obcí a institucí všech velikostí. Zajišťuje dodávky elektřiny, plynu a tepla, energetické audity a energetické poradenství, výstavbu elektrických zařízení, kogeneračních jednotek a střešních fotovoltaických elektráren. Pro řadu zákazníků také jejich energetická zařízení provozuje a poskytuje služby týkající se údržby a servisu. ČEZ ESCO je také dodavatelem služeb souvisejících s veřejnou a firemní elektromobilitou. Do ČEZ ESCO patří firmy AirPlus, AZ KLIMA, ČEZ Bytové domy, ČEZ Energetické služby, ČEZ ENERGO, ČEZ LDS, ČEZ Solární, Easy Power, Energocentrum Vítkovice, ENESA, EVČ, Hormen, KART a ČEZ Slovensko.</p>
      <p>Společnost <b>ČEZ Energetické služby</b> (dcera ČEZ ESCO) zajišťuje komplexní služby v oblasti provozování energetických hospodářství, veřejného osvětlení, dodávky plynů, pitné vody, odpadní vody a provozování čistírny odpadních vod. Je dodavatelem energetických staveb a projektů energetických úspor pro municipality, průmyslové podniky a rozsáhlejší energetické celky ve všech oblastech.</p>
      <p>Odborníci společnosti ČEZ Energetické služby navrhují projekty pro snížení energetické náročnosti za pomoci instalace chytrých řešení, realizují elektromontáže na napěťové hladině VN a VVN především v oblasti rozvoden a zabezpečují systematickou i poruchovou údržbu a opravy provozovaných zařízení.</p>
      <p>Vladislav Sobol , mluvčí Skupiny ČEZ</p>
      <footer> </footer>
      <related>
        <h4>Příbuzné stránky</h4>
        <a href="https://prace.kurzy.cz/urad-prace/nabidka-prace/obsluha-kotlu-na-vytapeni-ohrivacu-vymeniku-krome-struzinec-37b8365db.html"/>
        <a href="https://zpravy.kurzy.cz/348709-cez-a-czech-coal-ruka-v-rukave-a-uhli-v-kotli-dopad-na-cenu-akcie-s-analytiky/"/>
        <a href="https://prace.kurzy.cz/urad-prace/nabidka-prace/obsluha-kotlu-na-vytapeni-ohrivacu-vymeniku-krome-vysoke-myto-2b3a467d2.html"/>
        <a href="https://www.kurzy.cz/cnb/ekonomika/vklady-klientu-podle-odvetvi-cz-nace-podrobne-kc-cizi-mena-60/tezba-a-uprava-cerneho-a-hnedeho-uhli/"/>
        <a href="https://rejstrik-firem.kurzy.cz/04451881/cerny-uhli-04-z-s/sbirka-listin/"/>
        <a href="https://www.kurzy.cz/zpravy/420276-v-dole-paskov-se-dnes-prestalo-dobyvat-cerne-uhli/"/>
        <a href="https://rejstrik-firem.kurzy.cz/rejstrik-firem/DO-04451881-cerny-uhli-04-z-s/"/>
        <a href="https://regiony.kurzy.cz/katastr/o23236213/stats/"/>
        <a href="https://regiony.kurzy.cz/katastr/o23235900/stats/"/>
        <a href="https://zpravy.kurzy.cz/158725-cez-chce-prestat-pouzivat-cerne-uhli/"/>
        <a href="https://www.kurzy.cz/cnb/ekonomika/klientske-uvery-podle-odvetvi-cz-nace-podrobne-kccizi-mena/tezba-a-uprava-cerneho-a-hnedeho-uhli/"/>
        <a href="https://www.kurzy.cz/zpravy/232138-nwr-uhli-zustane-cerne-budoucnost-se-zelena-upgrade-a-byci-cil-od-patria-kbc/"/>
      </related>
    </article>
  </body>
</html>