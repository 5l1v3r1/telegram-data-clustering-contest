<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/reggio_calabria_esplosione_negozio_vigili_fuoco_poliziotti_feriti_ultime_notizie_20_novembre_2019-4874877.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Reggio Calabria, esplosione in un negozio: feriti 4 vigili del fuoco e 4 poliziotti"/>
    <meta property="og:description" content="Un'esplosione in un negozio a Reggio Calabria, in cui era divampato un incendio, ha causato il ferimento di quattro vigili del fuoco e quattro poliziotti. I pompieri hanno riportato..."/>
  </head>
  <body>
    <article>
      <h1>Reggio Calabria, esplosione in un negozio: feriti 4 vigili del fuoco e 4 poliziotti</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>Un'<b><a href="https://www.ilmessaggero.it/ricerca/esplosione/">esplosione</a></b> in un negozio a <b><a href="https://www.ilmessaggero.it/ricerca/reggio-calabria/">Reggio Calabria</a></b>, in cui era divampato un incendio, ha causato il ferimento di quattro vigili del fuoco e quattro poliziotti. I pompieri hanno riportato fratture, contusioni e ustioni ma non sono in pericolo di vita. La squadra era intervenuta per spegnere le fiamme all'interno del locale, quando è stata improvvisamente investita da un'esplosione causata da una bombola di gas. Coinvolti anche gli agenti all'esterno, feriti lievemente.</p>
      <p>LEGGI ANCHE <b><a href="https://www.ilmessaggero.it/italia/alessandria_cascina_esplosione_vigili_del_fuoco_indagini_ultima_ora_oggi_9_novembre_2019-4850231.html">Vigili del fuoco morti, proprietario cascina confessa: «Volevo i soldi dell'assicurazione». Fermata anche la moglie</a></b><br/> </p>
      <figure>
        <iframe data-src="https://twitter.com/emergenzavvf/status/1197061810802896896?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L'esplosione è avvenuta in una macelleria in via Santa Lucia, nella zona di Sant'Antonio, parte alta della città. Vigili del fuoco e poliziotti sono stati trasportati immediatamente al pronto soccorso del Grande Ospedale Metropolitano per le cure del caso. L'esplosione, molto violenta, ha danneggiato anche il camion dei vigili del fuoco. Solo alcune settimane a Quargneto, in provincia di Alessandria, nell'esplosione in una cascina, sono morti tre vigili del fuoco tra i quali Antonino Candido che era di Reggio Calabria.</p>
      <footer>Ultimo aggiornamento: 09:28<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/italia/alessandria_cascina_esplosione_vigili_del_fuoco_indagini_ultima_ora_oggi_9_novembre_2019-4850231.html"/>
        <a href="https://www.ilmessaggero.it/italia/funerali_vigili_del_fuoco_esplosione_alessandria_oggi_ultime_notizie-4849555.html"/>
        <a href="https://www.ilmessaggero.it/italia/alessandria_esplosione_vigili_telefonata_carabiniere_oggi_5_novembre_2019-4843354.html"/>
        <a href="https://www.ilmessaggero.it/italia/vigili_del_fuoco_morti_alessandria_chi_erano_ultime_notizie_5_novembre_2019-4842992.html"/>
        <a href="https://www.ilmessaggero.it/italia/alessandria_esplosione_cascina_pompiere_morto_chi_era-4842916.html"/>
        <a href="https://www.ilmessaggero.it/fotogallery/italia/alessandria_esplode_una_cascina_due_pompieri_morti-4842525.html"/>
      </related>
    </article>
  </body>
</html>