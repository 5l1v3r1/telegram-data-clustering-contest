<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199980"/>
    <meta property="og:site_name" content="মানবজমিন"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="চলতি মাসের শেষে"/>
    <meta property="og:description" content="চলতি মাসের শেষে নতুন একটি ধারাবাহিক নাটক নিয়ে আসছেন মডেল-অভিনেত্রী সালহা খানম নাদিয়া। দেশ টিভিতে প্রচারে আসবে এটি। নাম ‘ফ্যামিলি ফ্যান্টাসি’। নাটকটি নির্মাণ করছেন অনন্য ইমন। পারিবারিক গল্পে এটি নির্মাণ হচ্ছে  বলে জানান নাদিয়া। তার ভাষ্য, এই সময়ে পারিবারিক গল্পের ধারাবাহিক নাটক আগের মতো হচ্ছে না। সে জায়গায় এ নাটকে কাজ করতে বেশ ভালো লাগছে। পারিবারিক গল্পের নাটকের দিকে দর্শকের আগ্রহ থাকে বেশি। আশা করছি এটিও দর্শকের ভালো লাগবে। তবে এই ধারাবাহিকে একটি মজার বিষয় হলো আরো একজন নাদিয়া অভিনয় করছেন। তিনি হলেন নাদিয়া আহমেদ। প্রথমবারের মতো তার সঙ্গে আমি ধারাবাহিক নাটকে পর্দা ভাগ করছি। এই ধারাবাহিকে দর্শকরা আমাদের দুজনকে বোনের চরিত্রে দেখতে পাবেন। এদিকে নতুন এ ধারাবাহিকটি ছাড়াও নাদিয়ার হাতে আছে আরো তিনটি ধারাবাহিক নাটক। এগুলো হচ্ছে ‘শহরালী’, ‘চিটিং মাস্টার’ ও ‘আক্কেলগঞ্জ হোম সার্ভিস’। ধারাবাহিক নাটকের বাইরে খণ্ড নাটকেও এ অভিনেত্রী দারুণ ব্যস্ত সময় পার করছেন।"/>
  </head>
  <body>
    <article>
      <h1>চলতি মাসের শেষে</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">স্টাফ রিপোর্টার</a></address>
      <p>চলতি মাসের শেষে নতুন একটি ধারাবাহিক নাটক নিয়ে আসছেন মডেল-অভিনেত্রী সালহা খানম নাদিয়া। দেশ টিভিতে প্রচারে আসবে এটি। নাম ‘ফ্যামিলি ফ্যান্টাসি’। নাটকটি নির্মাণ করছেন অনন্য ইমন। পারিবারিক গল্পে এটি নির্মাণ হচ্ছে  বলে জানান নাদিয়া। তার ভাষ্য, এই সময়ে পারিবারিক গল্পের ধারাবাহিক নাটক আগের মতো হচ্ছে না। সে জায়গায় এ নাটকে কাজ করতে বেশ ভালো লাগছে। পারিবারিক গল্পের নাটকের দিকে দর্শকের আগ্রহ থাকে বেশি।</p>
      <p>আশা করছি এটিও দর্শকের ভালো লাগবে। তবে এই ধারাবাহিকে একটি মজার বিষয় হলো আরো একজন নাদিয়া অভিনয় করছেন। তিনি হলেন নাদিয়া আহমেদ। প্রথমবারের মতো তার সঙ্গে আমি ধারাবাহিক নাটকে পর্দা ভাগ করছি। এই ধারাবাহিকে দর্শকরা আমাদের দুজনকে বোনের চরিত্রে দেখতে পাবেন। এদিকে নতুন এ ধারাবাহিকটি ছাড়াও নাদিয়ার হাতে আছে আরো তিনটি ধারাবাহিক নাটক। এগুলো হচ্ছে ‘শহরালী’, ‘চিটিং মাস্টার’ ও ‘আক্কেলগঞ্জ হোম সার্ভিস’। ধারাবাহিক নাটকের বাইরে খণ্ড নাটকেও এ অভিনেত্রী দারুণ ব্যস্ত সময় পার করছেন।</p>
      <p>এই বিভাগের সর্বাধিক পঠিত</p>
    </article>
  </body>
</html>