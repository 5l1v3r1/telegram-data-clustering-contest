<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134813-na-zhitomirschin-polcya-perevryaye-obstavini-travmuvannya-ditini.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="На Житомирщині поліція перевіряє обставини травмування дитини"/>
    <meta property="og:description" content="На Звягельщині поліція перевіряє обставини травмування дитини. Подія сталась увечері 19 листопада на вулиці одного із сіл району. Унаслідок наїзду гужової повозки тілесні ушкодження отримав 8-річний місцевий житель. Хлопчик госпіталізований. Триває з’ясування усіх обставин.Увечері до Новоград-Волинського відділу поліції від медиків надійшла інформація про госпіталізацію 8-річного жителя одного із сіл району із закритою черепно-мозковою травмою, забоями тіла та іншими тілесними ушкодженнями. На місці події працювала слідчо-оперативна група, працівники якої з’ясували, що хлопчик разом з вітчимом знаходився на території обійстя односельчанки біля запряженої кіньми гужової повозки. Тварини раптово зірвались з місця і підвода поїхала на хлопчика. Чоловік устиг прикрити собою дитину, однак зовсім уникнути травм не вдалося. Медична допомога без госпіталізації знадобилась і йому. Подія належним чином зареєстрована. Поліція проводить відповідні перевірки обставин."/>
  </head>
  <body>
    <article>
      <h1>На Житомирщині поліція перевіряє обставини травмування дитини</h1>
      <address>
        <time datetime="2019-11-20T00:00:00+00:00">20 Nov 2019</time>
      </address>
      <p>На Звягельщині поліція перевіряє обставини травмування дитини. Подія сталась увечері 19 листопада на вулиці одного із сіл району. Унаслідок наїзду гужової повозки тілесні ушкодження отримав 8-річний місцевий житель. Хлопчик госпіталізований. Триває з’ясування усіх обставин.<br/><br/>Увечері до Новоград-Волинського відділу поліції від медиків надійшла інформація про госпіталізацію 8-річного жителя одного із сіл району із закритою черепно-мозковою травмою, забоями тіла та іншими тілесними ушкодженнями. <br/><br/>На місці події працювала слідчо-оперативна група, працівники якої з’ясували, що хлопчик разом з вітчимом знаходився на території обійстя односельчанки біля запряженої кіньми гужової повозки. Тварини раптово зірвались з місця і підвода поїхала на хлопчика. Чоловік устиг прикрити собою дитину, однак зовсім уникнути травм не вдалося. Медична допомога без госпіталізації знадобилась і йому. <br/><br/>Подія належним чином зареєстрована. Поліція проводить відповідні перевірки обставин.</p>
    </article>
  </body>
</html>