<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nagpurtoday.in/navodaya-bank-scam-ashok-dhawad-went-to-jail/11200812"/>
    <meta property="og:site_name" content="Nagpur Today"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="नवोदय बैंक घोटाला: अशोक धवड़ पहुंचे जेल"/>
    <meta property="og:description" content="जोशी का अब तक सुराग नहीं नागपुर: अपनी ही बैंक में निवेशकों की रकम का घोटाला करने वाले नवोदय बैंक के संचालक और पूर्व विधायक अशोक धवड़ को न्यायालय ने जेल भेज दिया है. करोड़ों रुपये के घोटाले में धवड़ मुख्य आरोपी है. इस मामले में सबसे ज्यादा रकम डुबाने वाले जोशी समूह के सदस्यों […]"/>
  </head>
  <body>
    <article>
      <h1>नवोदय बैंक घोटाला: अशोक धवड़ पहुंचे जेल</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Nagpur Today, Nagpur News</a></address>
      <p>
        <i>जोशी का अब तक सुराग नहीं</i>
      </p>
      <figure>
        <img src="https://www.nagpurtoday.in/wp-content/uploads/2019/11/2019_11large_Ashok_Dhawad_Navodaya.jpg"/>
      </figure>
      <p><b>नागपुर</b>: अपनी ही बैंक में निवेशकों की रकम का घोटाला करने वाले नवोदय बैंक के संचालक और पूर्व विधायक अशोक धवड़ को न्यायालय ने जेल भेज दिया है. करोड़ों रुपये के घोटाले में धवड़ मुख्य आरोपी है. इस मामले में सबसे ज्यादा रकम डुबाने वाले जोशी समूह के सदस्यों का अब तक कोई सुराग पुलिस के हाथ नहीं लगा है. ज्ञात हो कि सुप्रीम कोर्ट से भी राहत नहीं मिलने के बाद धवड़ ने 4 नवंबर को एमपीआईडी एक्ट की विशेष अदालत में सरेंडर कर दिया था.</p>
      <p>पुलिस ने प्रोडक्शन वारंट पर गिरफ्तारी करने के बाद धवड़ को पुलिस हिरासत में लिया. तब से लगातार धवड़ से पूछताछ चल रही थी. सोमवार को पुलिस हिरासत खत्म होने के बाद ईओडब्लू के इंस्पेक्ट प्रशांत माने ने धवड़ को न्यायालय में पेश किया. न्यायालय ने धवड़ को न्यायिक हिरासत में जेल भेजने के आदेश दिए.</p>
      <p>ज्ञात हो कि इस मामले में पुलिस ने पहले राजेश दानते, राजेश बोगुल, नीती पाटकर, अनंत दक्षिणदास, मनमोहन हिंगल, शिवम हिंगल, प्रसाद पिपंले, हेमंत झाम, यौवन गंभीर, विजय बाभरे, मुकेश झाम, महीमा झाम और समीर चट्टे का समावेश है. सभी आरोपी जेल में हैं. अब तक किसी को भी जमानत नहीं मिली है. अब धवड़ की जेल रवानगी हुई है. इस मामले में 22 करोड़ रुपये डुबाने वाले जोशी समूह में से किसी भी आरोपी की गिरफ्तारी अब तक नहीं हुई है. लगभग 1 दर्जन से ज्यादा आरोपी अब भी पुलिस की गिरफ्त से बाहर है.</p>
    </article>
  </body>
</html>