<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ministerstvo-finansiv-hoche-vidmovitisya-vid-transhiv-mvf-do-2023-roku-330250_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T00:42:00+00:00"/>
    <meta property="og:title" content="Міністерство фінансів хоче відмовитися від траншів МВФ до 2023 року"/>
    <meta property="og:description" content="У Мінфіну є власна, досить амбітна програма і план дій з цього питання."/>
  </head>
  <body>
    <article>
      <h1>Міністерство фінансів хоче відмовитися від траншів МВФ до 2023 року</h1>
      <h2>У Мінфіну є власна, досить амбітна програма і план дій з цього питання.</h2>
      <address>
        <time datetime="2019-11-20T00:42:00+00:00">20 Nov 2019, 00:42</time>
      </address>
      <p>Міністерство фінансів України планує працювати над тим, щоб вже з 2023 року Україна припинила співпрацю з <a href="https://dt.ua/ECONOMICS/goncharuk-rozpoviv-glavi-mvf-pro-zdobutki-novoyi-vladi-329933_.html"><b>Міжнародним валютним фондом</b></a> і забезпечувала свої потреби самостійно, заявила міністр фінансів України Оксана Маркарова на <a href="https://hromadske.ua/posts/u-2023-roci-ukrayina-maye-vidmovitisya-vid-transhiv-mvf-minfin">"Громадський"</a>.</p>
      <p>"Мій амбітний план – закінчити [програму МВФ], щоб у 2023 році у нас не стояло питання, коли ми отримаємо новий транш, а могли б забезпечувати... Програма, над якою ми працюємо, дозволить нам провести масу реформ, приватизацію, концесію та інші речі. Але також дозволить нам вийти з неї по завершенні – як у свій час це змогла зробити Польща", – заявила Маркарова.</p>
      <p>Як повідомлялося,<b> <a href="https://dt.ua/ECONOMICS/misiya-mvf-rozpochala-svoyu-robotu-v-kiyevi-329656_.html">14 листопада місія</a></b> Міжнародного валютного фонду (МВФ) на чолі з Роном ван Роденом прибула до Києва для продовження дискусії про можливість відкриття для України нової програми розширеного фінансування EFF.</p>
      <p>Візити місії МВФ весь час супроводжуються подіями і висловами з ряду геть. Під час минулого її приїзду спалили будинок Гонтарєвої, а прем'єр заявив про "компроміс" з Коломойським, у цей наділи електронний браслет на екс-заступника Гонтарєвої Писарука, а Коломойський заявив, що РФ замінить Україні МВФ. Місію свідомо намагаються переконати, що в Україні — хаос. Робить це один чоловік, і виключно у своїх інтересах.</p>
      <p>Детальніше про банківські проблеми читайте у матеріалі Юлії Самаєвої <b><a href="https://dt.ua/internal/velika-gra-i-malenka-pomsta-329856_.html">"Велика гра і маленька помста"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cHM6Ly9ocm9tYWRza2UudWEvcG9zdHMvdS1oYXJrb3ZpLXN0YWxpc3lhLXN1dGljaGtpLW5hLW1pdGluZ3UtcHJvdGktcG92ZXJuZW5ueWEtcHJvc3Bla3R1LXpodWtvdmE=">Громадське</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>