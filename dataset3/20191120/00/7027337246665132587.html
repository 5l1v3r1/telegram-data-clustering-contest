<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699167/%D8%AA%D8%B1%D8%A7%D9%85%D9%BE-%D9%81%D8%B1%D9%85%D8%A7%D9%86-%D8%A7%D8%B9%D8%B2%D8%A7%D9%85-%D9%86%DB%8C%D8%B1%D9%88%D9%87%D8%A7%DB%8C-%D8%A8%DB%8C%D8%B4%D8%AA%D8%B1-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86-%D8%B1%D8%A7-%D8%B5%D8%A7%D8%AF%D8%B1-%DA%A9%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ترامپ، فرمان اعزام نیروهای بیشتر به عربستان را صادر کرد"/>
    <meta property="og:description" content="دونالد ترامپ روز سه شنبه دستور اعزام سربازان بیشتر به عربستان سعودی و همچنین سیستم های راداری و موشکی برای آنچه را که &quot;بهبود دفاع در برابر تهدیدهای هوایی و موشکی در منطقه&quot; خواند، صادر کرده‌است."/>
  </head>
  <body>
    <article>
      <h1>ترامپ، فرمان اعزام نیروهای بیشتر به عربستان را صادر کرد</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038731_318.jpg"/>
      </figure>
      <p>دونالد ترامپ روز سه شنبه دستور اعزام سربازان بیشتر به عربستان سعودی و همچنین سیستم های راداری و موشکی برای آنچه را که "بهبود دفاع در برابر تهدیدهای هوایی و موشکی در منطقه" خواند، صادر کرده‌است.</p>
      <p>به گزارش روزنامه واشنگتن پست، ترامپ در نامه ای به کنگره اعلام کرد که سربازان بیشتر آمریکایی برای دفاع در برابر ایران در هفته‌های آینده به عربستان سعودی اعزام خواهند شد و حدود سه هزار پرسنل ارتش آمریکا تا زمانی که لازم باشد در عربستان خواهند ماند.</p>
      <p>به گزارش ایرنا رئیس جمهوری آمریکا در نامه خود به رهبران کنگره گفت: نیروها و تجهیزات اضافی که برای اعزام به عربستان سعودی اعلام شده اند شامل سیستم های راداری و موشکی برای بهبود دفاعی در برابر تهدیدهای هوایی و موشکی در منطقه، یک شاخه اعزامی هوایی برای پشتیبانی از عملیات هواپیماهای ایالات متحده در عربستان سعودی و دو اسکادران جنگنده خواهد بود.</p>
      <p>به گفته کاخ سفید، اولین دسته از این نیروهای اضافی به عربستان سعودی رسیده اند و نیروهای باقی مانده در هفته های آینده وارد خواهند شد.</p>
      <p>ترامپ خاطرنشان کرد: با استقرار جدید تعداد کل نیروهای آمریکایی در عربستان سعودی به سه هزار نفر خواهد رسید.</p>
      <p>رییس جمهوری آمریکا افزود: نیروهای نظامی تا زمانی که حضور آنها برای انجام مأموریت ها تا زمانی که نیاز باشد، در منطقه مستقر خواهند بود.</p>
    </article>
  </body>
</html>