<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/itnews/380454"/>
    <meta property="og:site_name" content="beartai"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="ทดสอบ MacBook Pro 16 นิ้วรุ่นใหม่แรงขึ้นกว่ารุ่นเก่าชัดเจน!"/>
    <meta property="og:description" content="Apple เปิดตัว MacBook Pro 16 นิ้วรุ่นใหม่ มาพร้อมกับหน้าจอที่มีขนาดใหญ่ขึ้น แรมที่เพิ่มได้มากขึ้น ความจุของเครื่องที่มากขึ้น ซึ่งสิ่งต่าง ๆ ที่บริษัทได้พัฒนามาในรุ่นนี้เน้นจับกลุ่มผู้ใช้งานระดับโปรครับ"/>
  </head>
  <body>
    <article>
      <h1>ทดสอบ MacBook Pro 16 นิ้วรุ่นใหม่แรงขึ้นกว่ารุ่นเก่าชัดเจน!</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">Watcharakul Pattanaprateep</a></address>
      <p>Apple เปิดตัว MacBook Pro 16 นิ้วรุ่นใหม่ มาพร้อมกับหน้าจอที่มีขนาดใหญ่ขึ้น แรมที่เพิ่มได้มากขึ้น ความจุของเครื่องที่มากขึ้น ซึ่งสิ่งต่าง ๆ ที่บริษัทได้พัฒนามาในรุ่นนี้เน้นจับกลุ่มผู้ใช้งานระดับโปรครับ</p>
      <p>ด้านสเปก MacBook Pro 16 นิ้วใช้ชิปประมวลผล Intel รุ่นที่ 9 รุ่นเดียวกันกับ MacBook Pro หน้าจอ 15 นิ้วที่เปิดตัวไปเมื่อเดือนพฤษภาคมที่ผ่านมาแต่มีการออกแบบระบบระบายความร้อนใหม่ที่ช่วยเพิ่มประสิทธิภาพการทำงานให้ดียิ่งขึ้น ซึ่งทางเว็บไซต์ MacRumors ก็ได้นำ MacBook Pro 16 และ 15 นิ้วมาเปรียบเทียบประสิทธิภาพ ผลจะเป็นอย่างไรมาดูกันครับ</p>
      <p>รุ่นที่นำมาทดสอบคือรุ่นที่ใช้ชิปประมวลผล Intel Core i9 (8-core) 2.3GHz, ชิปกราฟิก AMD Radeon Pro 5500M GPU, SSD 1TB, แรม 16GB 2666MHz DDR4</p>
      <p>ผลการทดสอบ Geekbench 5 พบว่าคะแนนในส่วนของ Single-core ไม่แตกต่างกันมากนัก รุ่น 15 นิ้ว ทำไปได้ 972 คะแนน ในขณะที่รุ่น 16 นิ้ว ทำไปได้ 989 คะแนน แต่เมื่อมาดูในส่วนของ Multi-core กลับได้คะแนนที่แตกต่างกันลิบลับ โดยรุ่น 15 นิ้วทำคะแนนได้ 5781 คะแนน ในขณะที่รุ่น 16 นิ้ว ทำคะแนนไปได้ถึง 6733 คะแนน</p>
      <figure>
        <img src="https://www.beartai.com/wp-content/uploads/2019/11/macbookpro16geekbench5-800x345.jpg"/>
      </figure>
      <p>ต่อไปก็มาดูในส่วนของการประมวลผลกราฟิกดีขึ้นอย่างชัดเจน ในส่วนของการทดสอบ OpenCL, รุ่น 16 นิ้วทำคะแนนไปได้ 30608 คะแนน ส่วน 15 นิ้วทำไปได้ 17904 และการทดสอบ Metal พบว่ารุ่น 16 นิ้วทำไปได้ 29840 ในขณะที่รุ่น 15 นิ้วทำไปได้ 19065 คะแนน</p>
      <figure>
        <img src="https://www.beartai.com/wp-content/uploads/2019/11/macbookpro16openclmetal-800x349.jpg"/>
      </figure>
      <p>จากการใช้ชิป GPU และการออกแบบระบบระบายความร้อนแบบใหม่ช่วยให้ MacBook Pro 16 นิ้วสามารถแสดงประสิทธิภาพการทำงานให้ออกมาได้ดียิ่งขึ้น จริง ๆ แล้วคะแนน Benchmark อาจไม่สามารถสะท้อนในแง่การใช้งานจริงได้ ทาง MacRumors จึงทดสอบใช้งานแอปต่าง ๆ มาอีกด้วย</p>
      <ul>
        <li><b>Final Cut Pro X</b>: ทดสอบเรนเดอร์ไฟล์วิดีโอ 4K ความยาว 5 นาที พร้อมกับเปิดแอปอื่น ๆ ไปด้วย ถือว่าเป็นสภาพการใช้งานที่ค่อนข้างโหด มีการใช้งานแรมเยอะ แต่ใช้เวลาเรนเดอร์เพียง 2 นาที 35 วินาทีเท่านั้น</li>
        <li><b>Premier Pro</b>: เช่นเดียวกับ Final Cut Pro X คือเรนเดอร์ไฟล์วิดีโอ 4K ความยาว 5 นาที พร้อมกับเปิดแอปอื่นไปด้วย เช่น Safari, Quicktime พบว่าใช้เวลาเรนเดอร์ไฟล์ไปทั้งสิ้น 3 นาที 5 วินาที</li>
        <li><b>Photoshop</b>: เปิดใช้งานพร้อมแอปอื่น ๆ รวมถึง Safari ที่เปิดหน้าต่างเอาไว้เพียบ พบว่าตัวเครื่องมีการใช้แรมไปสูงถึง 70% ของแรมขนาด 16GB แต่ Photoshop สามารถทำงานได้ปกติ ไม่มีอาการสะดุดอะไรทั้งนั้น เพียงแต่ตัวพัดลมทำงานเฉยๆ</li>
      </ul>
      <p>โดยรวมแล้ว MacBook Pro 16 มีประสิทธิภาพการทำงานในระดับที่ดีเยี่ยม การออกแบบระบบระบายความร้อนใหม่ทำให้การจัดการพลังงานและความร้อนได้ผลที่ดีมาก</p>
      <p>อ้างอิง <a href="https://www.macrumors.com/2019/11/19/16-inch-macbook-pro-benchmarks/">MacRumors</a></p>
    </article>
  </body>
</html>