<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/bartinda-dalis-egitimi-yaparken-kaybolan-astsubayin-naasina-ulasildi/1650472"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="Bartın'da dalış eğitimi yaparken kaybolan astsubayın naaşına ulaşıldı"/>
    <meta property="og:description" content="Bartın'ın Amasra ilçesinde, dalış eğitimi yaparken suda gözden kaybolan astsubayın naaşına ulaşıldı."/>
  </head>
  <body>
    <article>
      <h1>Bartın'da dalış eğitimi yaparken kaybolan astsubayın naaşına ulaşıldı</h1>
      <h2>Bartın'ın Amasra ilçesinde, dalış eğitimi yaparken suda gözden kaybolan astsubayın naaşına ulaşıldı.</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">Selim Bostancı  </a></address>
      <h4>Bartın</h4>
      <p><b>Batı Karadeniz Amasra Sahil Güvenlik Grup Komutanlığı Dalış Emniyet Güvenlik ve Arama Kurtarma Timleri </b>(<b>DEGAK</b>) botuyla Tarlaağzı Limanı Mağaralar bölgesinde mağaranın içinde <b>dalış eğitimi </b>sırasında gözden<b> Astsubay Hakan Karataş</b> (34) arama çalışmalarında Amasra Sahil Güvenlik Grup Komutanlığı dalgıçlarının yanı sıra İstanbul, İzmir ve Samsun'dan gelen Sahil Güvenlik Komutanlığına bağlı 20 <b>dalgıç </b>yer alıyor. </p>
      <p>Sinop'tan 3 ve Samsun'dan 5 polis dalgıçla Deniz Kuvvetleri Komutanlığı Kurtarma ve Sualtı Arama Kurtarma Timinden 8 ve Jandarma Özel Asayiş Komutanlığından 10 kişilik ekip de çalışmalara destek veriyor.</p>
      <p>Kameralı su altı robotunun da kullanıldığı arama çalışmalarına Sahil Güvenlik Komutanlığı helikopteri de havadan katkı sağlıyor.</p>
      <p>Mağaranın içinde arama çalışmalarını yürüten ekipler Hakan Karataş'ın cenazesine ulaştı. Sudan çıkartılan Hakan Karataş cenazesi hücum bota alınarak sahile getiriliyor.</p>
      <p>Batı Karadeniz Amasra Sahil Güvenlik Grup Komutanlığı Dalış Emniyet Güvenlik ve Arama Kurtarma Timleri (DEGAK) botuyla dün Tarlaağzı Limanı Mağaralar bölgesine giden 2 uzman çavuş ve bir astsubay, eğitim amacıyla dalış gerçekleştirmiş, Astsubay Hakan Karataş (34) gözden kaybolmuştu.</p>
      <related>
        <a href="https://www.aa.com.tr/tr/turkiye/bartinda-dalis-egitimi-yaparken-kaybolan-astsubayin-naasina-ulasildi/1650472"/>
      </related>
    </article>
  </body>
</html>