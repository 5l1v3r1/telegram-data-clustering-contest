<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699169/%D8%A2%D8%B2%D9%85%D9%88%D9%86-%D9%85%D8%AA%D9%85%D8%B1%DA%A9%D8%B2-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D8%AF%D8%B1-%D8%A7%D8%B1%D8%AF%D8%A8%DB%8C%D9%84-%D8%A8%D8%B1%DA%AF%D8%B2%D8%A7%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="آزمون متمرکز استخدامی در اردبیل برگزار می‌شود"/>
    <meta property="og:description" content=" رئیس سازمان مدیریت و برنامه‌ریزی استان اردبیل: آزمون متمرکز استخدامی در اردبیل برگزار می‌شود رئیس سازمان مدیریت و برنامه‌ریزی استان اردبیل گفت: هفتمین آزمون متمرکز استخدامی دستگاه‌های اجرایی در دو نوبت صبح و عصر پنجشنبه این هفته در اردبیل برگزار می‌شود. داود شایقی در گفتگو با ایسنا، اظهار کرد: پیش از این آزمون‌های استخدامی استانی برگزار می‌شود اما دو سال است که شاهد برگزاری متمرکز این آزمون‌ها توسط سازمان سنجش هستیم. وی خاطرنشان کرد: این آزمون با نظارت مستقیم سازمان سنجش و همکاری سازمان مدیریت و برنامه‌ریزی روز پنج‌شنبه 30 آبان ماه در دو نوبت صبح و بعدداود شایقی در گفتگو با ایسنا، اظهار کرد: پیش از این آزمون‌های استخدامی استانی برگزار می‌شود اما دو سال است که شاهد برگزاری متمرکز این آزمون‌ها توسط سازمان سنجش هستیم.وی خاطرنشان کرد: این آزمون با نظارت مستقیم سازمان سنجش و همکاری سازمان مدیریت و برنامه‌ریزی روز پنج‌شنبه 30 آبان ماه در دو نوبت صبح و بعد از ظهر برگزار می‌شودرئیس سازمان مدیریت و برنامه‌ریزی استان اردبیل سهمیه اختصاص یافته برای دستگاه‌های اجرایی استان اردبیل را 394 نفر اعلام کرد و گفت: در این آزمون…"/>
  </head>
  <body>
    <article>
      <h1>آزمون متمرکز استخدامی در اردبیل برگزار می‌شود</h1>
      <address><time datetime="2019-11-20T00:00:00+00:00">20 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/29/1038737_643.jpg"/>
      </figure>
      <p> رئیس سازمان مدیریت و برنامه‌ریزی استان اردبیل: آزمون متمرکز استخدامی در اردبیل برگزار می‌شود رئیس سازمان مدیریت و برنامه‌ریزی استان اردبیل گفت: هفتمین آزمون متمرکز استخدامی دستگاه‌های اجرایی در دو نوبت صبح و عصر پنجشنبه این هفته در اردبیل برگزار می‌شود. داود شایقی در گفتگو با ایسنا، اظهار کرد: پیش از این آزمون‌های استخدامی استانی برگزار می‌شود اما دو سال است که شاهد برگزاری متمرکز این آزمون‌ها توسط سازمان سنجش هستیم. وی خاطرنشان کرد: این آزمون با نظارت مستقیم سازمان سنجش و همکاری سازمان مدیریت و برنامه‌ریزی روز پنج‌شنبه 30 آبان ماه در دو نوبت صبح و بعد<br/><br/>داود شایقی در گفتگو با ایسنا، اظهار کرد: پیش از این آزمون‌های استخدامی استانی برگزار می‌شود اما دو سال است که شاهد برگزاری متمرکز این آزمون‌ها توسط سازمان سنجش هستیم.<br/><br/>وی خاطرنشان کرد: این آزمون با نظارت مستقیم سازمان سنجش و همکاری سازمان مدیریت و برنامه‌ریزی روز پنج‌شنبه 30 آبان ماه در دو نوبت صبح و بعد از ظهر برگزار می‌شود<br/><br/>رئیس سازمان مدیریت و برنامه‌ریزی استان اردبیل سهمیه اختصاص یافته برای دستگاه‌های اجرایی استان اردبیل را 394 نفر اعلام کرد و گفت: در این آزمون 9 هزار و 603 نفر ثبت نام کرده‌اند که بعد از برگزاری آزمون براساس سهمیه مشخص شده تا دو برابر ظرفیت اسامی پذیرفته شدگان اعلام خواهد شد.<br/><br/>شایقی افزود: این نیروها در 10 دستگاه اجرایی پذیرش می‌شوند که بیشترین استخدامی‌ها نیز در آموزش و پرورش با 231 نفر و دانشگاه علوم پزشکی به صورت پیمانی خواهد بود.<br/><br/>وی از توزیع کارت داوطلبان از طریق سایت سنجش خبر داد و بیان کرد: علیرغم وجود اختلال در اینترنت سازمان سنجش نسبت به صدور این کارت‌ها اقدام کرده و در صورتی که داوطلبی موفق به دریافت کارت شرکت در آزمون نشد، می‌تواند در محل برگزاری آزمون از طریق راهنمایان سازمان سنجش نسبت به دریافت کارت خود اقدام کند.<br/><br/>وی ادامه داد: هفتمین آزمون متمرکز استخدامی دستگاه‌های اجرایی در چهار حوزه امتحانی شامل دانشگاه محقق اردبیلی با 5 هزار و 719 نفر، در پارس‌آباد در محل دانشگاه پیام نور و آموزش و پرورش با 2 هزار و 116 نفر، در مشگین‌شهر در دانشگاه پیام نور با 110 نفر و در خلخال در دانشگاه پیام نور با شرکت 758 نفر برگزار خواهد شد.<br/><br/>رئیس سازمان مدیریت و برنامه‌ریزی استان اردبیل اضافه کرد: در این مرحله از آزمون استخدامی علاوه بر اعمال سه درصد سهمیه معلولان سهمیه جانبازان نیز به صورت مشخص اعمال شده تا براساس آن سهم 5 و 25 درصدی ایثارگران و جانبازان مورد توجه قرار گیرد.<br/><br/>شایقی بیان کرد: سوالات طراحی شده در این آزمون با آخرین تدابیر حفاظتی و با حفظ امانتداری در مخازن نگهداری می‌شود که امیدواریم در صحت و سلامت کامل این آزمون نیز برگزار شده و پذیرفته شدگان وارد دستگاه‌های اجرایی شوند.<br/><br/>وی به وضعیت آب و هوایی استان نیز اشاره کرد و گفت: از داوطلبان انتظار می‌رود با برنامه‌ریزی دقیق در محل برگزاری آزمون در شهرستان‌های اعلام شده حضور یابند تا به دلیل شرایط جوی با تاخیر در آزمون حاضر نشوند.<br/>رئیس سازمان مدیریت و برنامه‌ریزی استان اردبیل تصریح کرد: آزمون راس ساعت 9 صبح در چهار شهرستان تعیین شده برگزار می شود و داوطبان می‌توانند نیم ساعت قبل از آغاز آزمون در محل حوزه امتحانی حاضر شوند.<br/><br/>شایقی خاطرنشان کرد: نتایج آزمون تا دو ماه آینده از طریق سازمان سنجش اعلام خواهد شد تا با همکاری دستگاه‌های اجرایی مراحل گزینش و آزمون‌های تخصصی برگزار شده تا پذیرفته‌ شدگان به صورت پیمانی به استخدام دولت درآیند.</p>
    </article>
  </body>
</html>