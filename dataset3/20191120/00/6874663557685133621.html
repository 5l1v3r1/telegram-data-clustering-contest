<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774126,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-20T00:00:00+00:00"/>
    <meta property="og:title" content="הבורסה של לונדון תערוך בישראל את כנס שוק ההון השנתי"/>
    <meta property="og:description" content="הכנס, שייערך בת&quot;א ב-5 בדצמבר, יארח נציגים של ממשלת בריטניה, משקיעים זרים, חברות ייעוץ גלובליות ונציגים של חברות ישראליות הרשומות למסחר בלונדון"/>
  </head>
  <body>
    <article>
      <h1>הבורסה של לונדון תערוך בישראל את כנס שוק ההון השנתי</h1>
      <h2>הכנס, שייערך בת"א ב-5 בדצמבר, יארח נציגים של ממשלת בריטניה, משקיעים זרים, חברות ייעוץ גלובליות ונציגים של חברות ישראליות הרשומות למסחר בלונדון</h2>
      <address><time datetime="2019-11-20T00:00:00+00:00">20 Nov 2019</time> by <a rel="author">ג'סטין זוורלינג</a></address>
      <p>קבוצת הבורסה לניירות ערך של לונדון (London Stock Exchange Group) תערוך בישראל את כנס שוקי ההון השנתי ה-4 שלה.</p>
      <p>בהמשך להצלחה של האירוע בשנה שעברה בו לקחו חלק מעל 200 משתתפים, ה-London Stock Exchange Group תערוך ב-5 בדצמבר את כנס שוק ההון הישראלי השנתי. באירוע, שיתקיים בתל אביב, תיחשף קהילת העסקים של ישראל למצגות ופאנלים בהשתתפות נציגי ממשלת בריטניה, חברות יעוץ גלובליות, משקיעים, יועצים וחברות ישראליות הנסחרות בבורסה של לונדון. אליהם יצטרפו נציגים מחברות גדולות הנסחרות ב-LSEG אשר ישתפו את התובנות שלהם אודות שוקי ההון של לונדון, כיצד להתכונן להנפקה, מיתוסים בתחום ההנפקות, שווקים משניים ומדדי FTSE Russell.</p>
      <p>
        <b>למידע נוסף בקרו </b>
        <a href="https://www.lseg.com/Israel2019">
          <b>באתר הכנס</b>
        </a>
      </p>
      <p><b>להרשמה לכנס</b> <a href="https://www2.lseg.com/l/6522/2019-10-29/438qyq"><b>לחצו כאן</b></a> </p>
      <p>לונדון נחשבת לשוק ההון הבינלאומי החשוב בעולם. 26 חברות ישראליות רשומות כיום למסחר בבורסה של לונדון, לאחר שגייסו מעל 17.1 מיליארד דולר בהון עצמי באמצעות הנפקות ראשונות לציבור והנפקות המשך בשווקים המרכזיים של לונדון, ה-Main Market וה-AIM. במונחים של ערך, בבורסה לניירות ערך בלונדון הונפקו 35% מההנפקות חוצות הגבולות שנערכו בתשעת החודשים הראשונים של השנה, יותר מאשר בכל בורסה אחרת בעולם.  </p>
      <figure>
        <img src="https://images1.calcalist.co.il/PicServer3/2016/06/27/617267/10_l.jpg"/>
        <figcaption>בורסת לונדון <br/>צילום: רויטרס</figcaption>
      </figure>
      <p>לונדון היא מרכז פיננסי בינלאומי מוביל גם עבור חברות טכנולוגיה. כיום רשומות בלונדון מעל 170 חברות טכנולוגיה מ-24 מדינות, המייצגות במצטבר הון של כ-260 מיליארד דולר.</p>
      <p>לא מדובר רק על הון עצמי - בלונדון גם נסחרת אגרת החוב הממשלתית הנקובה ביורו הגדולה ביותר של ישראל, עובדה המדגישה את כוחם של הקשרים העסקיים בין ישראל לבריטניה. ההנפקה משנת 2017 בסך 2.25 מיליארד יורו מעידה על חיתום יתר של יותר מפי ארבעה, כאשר ספר ההזמנות המשולב הכולל עמד על מעל 9.5 מיליארד יורו.</p>
      <p>
        <b>הכותבת היא מנהלת השווקים הראשוניים של בורסת לונדון בישראל</b>
      </p>
    </article>
  </body>
</html>