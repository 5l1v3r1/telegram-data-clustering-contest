<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zelenskij-pidpisav-zakon-pro-zaboronu-virubki-lisiv/938986"/>
    <meta property="og:site_name" content="Gazeta.ua"/>
    <meta property="article:published_time" content="2019-11-20T00:46:00+00:00"/>
    <meta property="og:title" content="Зеленський підписав закон про заборону вирубки лісів"/>
    <meta property="og:description" content="Президент України Володимир Зеленський підписав закон про заборону суцільної вирубки ялицево-букових лісів на гірських схилах Карпатського регіону. Законом відновлюється мораторій на суцільну вирубку лісу у Карпатах, який діяв до 2011 року. Після припинення цього мораторію екологічна ..."/>
  </head>
  <body>
    <article>
      <h1>Зеленський підписав закон про заборону вирубки лісів</h1>
      <address><time datetime="2019-11-20T00:46:00+00:00">20 Nov 2019, 00:46</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938986_w_300.jpg?v=0"/>
        <figcaption>Зеленський заборонив вирубку лісів. Фото: ВВС</figcaption>
      </figure>
      <p>Президент України <b>Володимир Зеленський</b> підписав закон про заборону суцільної вирубки ялицево-букових лісів на гірських схилах Карпатського регіону.</p>
      <p>Законом відновлюється мораторій на суцільну вирубку лісу у Карпатах, який діяв до 2011 року. Після припинення цього мораторію екологічна ситуація у Карпатах погіршилася. Відповідні відомості містяться на сайті Верховної Ради.</p>
      <p>"Цей законопроект спрямований на вдосконалення заходів щодо охорони ялицево-букових лісів на гірських схилах Карпатського регіону від суцільного вирубування як з підприємницькими, так і з оздоровчими цілями", — йдеться у пояснювальній записці до закону.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_vcheniklimatologi-z-153-krayin-zaklikali-vvesti-nadzvichajnij-klimatichnij-stan/936947"/>
      </related>
      <p>"Це дозволить уникнути ситуацій, коли під виглядом проведення санітарних рубок, суцільним методом вирубується значна частина ялице-букових деревостанів", — пояснюють автори закону.</p>
      <blockquote>Нагадаємо, що відповідний закон Рада <a href="https://gazeta.ua/articles/economics/_virubuvati-lisi-v-karpatah-zaboronili/935640">ухвалила</a> 30 жовтня 2019 року. Тоді за нього проголосував 301 депутат.</blockquote>
    </article>
  </body>
</html>