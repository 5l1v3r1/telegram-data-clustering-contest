<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/20/sta-skopia-stis-26-noemvriou-o-nikos-dendias"/>
    <meta property="og:site_name" content="euronews"/>
    <meta property="article:published_time" content="2019-11-20T16:43:22+00:00"/>
    <meta property="og:title" content="Στα Σκόπια στις 26 Νοεμβρίου ο Νίκος Δένδιας"/>
    <meta property="og:description" content="Αναμένεται να συναντηθεί με τον Ζόραν Ζάεφ και τον Νικολά Ντιμιτρόφ"/>
  </head>
  <body>
    <article>
      <h1>Στα Σκόπια στις 26 Νοεμβρίου ο Νίκος Δένδιας</h1>
      <address><time datetime="2019-11-20T16:43:22+00:00">20 Nov 2019, 16:43</time> by <a rel="author">Foteini Doulgkeri</a></address>
      <p>Στην πρωτεύουσα της Βόρειας Μακεδονίας, πρόκειται να μεταβεί την επόμενη Τρίτη, 26 Νοεμβρίου ο υπουργός Εξωτερικών, Νίκος Δένδιας, όπως έγινε γνωστό από διπλωματικούς κύκλους μετά την συνάντηση που είχε ο κ. Δένδιας με τον Νικολά Ντιμιτρόφ στις Βρυξέλλες.</p>
      <figure>
        <iframe data-src="https://twitter.com/euronewses/status/1197161317532086272" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>_Οι δύο υπουργοί συναντήθηκαν στο περιθώριο της υπουργικής Συνόδου του ΝΑΤΟ στις Βρυξέλλες. Όπως ενημέρωσαν οι ίδιες πηγές, η συνάντηση διεξήχθη σε εποικοδομητικό κλίμα και εστιάσθηκε στην προετοιμασία της επικείμενης επίσκεψης του Νίκου Δένδια στα Σκόπια. _</h3>
      <p>Οι εργασίες της υπουργικής Συνόδου επικεντρώθηκαν στην προετοιμασία της Συνόδου Κορυφής του ΝΑΤΟ, που θα πραγματοποιηθεί στο Λονδίνο στις 3 και 4 Δεκεμβρίου 2019. Επιπλέον, οι υπουργοί Εξωτερικών συζήτησαν σχετικά με τον επιμερισμό βαρών μεταξύ των Συμμάχων και εστίασαν σε διάφορες πτυχές ασφάλειας, όπως η ενεργειακή ασφάλεια και η αντιμετώπιση υβριδικών απειλών.</p>
    </article>
  </body>
</html>