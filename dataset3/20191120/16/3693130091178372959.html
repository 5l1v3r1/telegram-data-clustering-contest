<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/erken-secim-soz-konusu-olacaksa-bir-an-once-olmasini-biz-de-isteriz-1209488.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T16:09:00+00:00"/>
    <meta property="og:title" content="&quot;Erken seçim söz konusu olacaksa bir an önce olmasını biz de isteriz&quot;"/>
    <meta property="og:description" content="Cumhuriyet Halk Partisi (CHP) Grup Başkanvekili Engin Özkoç, &quot;Erken seçim söz konusu olacaksa bir an önce olmasını biz de isteriz&quot; dedi."/>
  </head>
  <body>
    <article>
      <h1>"Erken seçim söz konusu olacaksa bir an önce olmasını biz de isteriz"</h1>
      <h2>Cumhuriyet Halk Partisi (CHP) Grup Başkanvekili Engin Özkoç, "Erken seçim söz konusu olacaksa bir an önce olmasını biz de isteriz" dedi.</h2>
      <address>
        <time datetime="2019-11-20T16:09:00+00:00">20 Nov 2019, 16:09</time>
      </address>
      <p><b>CHP Grup Başkanvekili Özkoç</b>, TBMM'de düzenlediği basın toplantısında dün <b>Genel Kurul</b>'da yaşanan tartışmaya değinerek, <b>AK Parti Grup Başkanvekili</b>yle konuyu kendi aralarında tartıştıklarını ve netleştirdiklerini ifade etti. </p>
      <p>Özkoç, "Bugün Erdoğan beni kastederek, 'Daha önce şahsıma hakaret etmişti. Şimdi de kadın grup başkanvekiline hakaret etti, ceza da yetmez milletvekillerine sesleniyorum gereğini yapın' dedi. Ben de AK Parti Genel Başkanı'na sesleniyorum. Bizi başka gündem konularına çekerek asıl gündem konusundan uzaklaştıracaksınız. Bugünün gündem konusu insanlarımızın yoksulluğu, intiharlar, iş dünyasının ayıpları ve gerçekten Türkiye'nin indiği çıkmazdır. Grup başkanvekiliniz Türkiye Cumhuriyeti'nin önemli siyaset liderlerinden Ecevit'i ABD emperyalizmi karşısında el pençe divan durmakla suçlayacak" ifadelerini kullandı.</p>
      <p>Erken seçimle ilgili soru üzerine <b>Özkoç</b>, <b>"İYİ Parti'nin iç meselesidir. Kendi gruplarında değerlendirmişlerdir. Biz buna saygı duyarız ancak bizim gündemimizde erken seçim değil, vatandaşımızın bugün düştüğü durum, ekonomik güçlükler vardır. Hepimiz mücadele vermeye devam ediyoruz. Erken seçim söz konusu olacaksa bir an önce olmasını biz de isteriz</b>" dedi.</p>
      <p>Bir köşe yazarının CHP'li önemli bir siyasetçinin Erdoğan'ın huzuruna çıktığı iddialarına ilişkin ise Özkoç, "CHP töhmet altında kalıyor. Bir kişinin hakkını koruyayım derken bir partinin hakkı, hukuku korunmuyor. Bu gerçekten açıklanmalı. CHP demokratik kurallar içinde genel başkanını belirleyen, ülkesi için mücadele eden genel başkanı her zaman seçmiştir. Başımızda çok onur, gurur duyduğumuz bir genel başkan vardır" diye konuştu.</p>
      <p>HDP'li belediye başkanları, milletvekilleri, parti bileşenleri ile Ankara'da gerçekleştirilen geniş katılımlı toplantıda, kayyum atamalarına karşı izlenecek politikayı bir deklarasyonla açıkladı. Deklarasyonda "Bütün muhalefeti bu erken seçim talebinin etrafında birleşmeye ve harekete geçmeye çağırıyoruz" ifadesi kullanıldı.</p>
    </article>
  </body>
</html>