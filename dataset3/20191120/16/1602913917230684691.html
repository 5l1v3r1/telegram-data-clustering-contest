<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/romania-ar-putea-intra-in-noul-an-cu-proiectul-de-buget-completat-vicepremierul-raluca-turcan-anunta-termenul-pentru-proiectul-de-buget-este-jumatatea-lunii-decembrie-18599707"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-20T16:58:00+00:00"/>
    <meta property="og:title" content="România ar putea intra în noul an cu proiectul de buget completat: Vicepremierul Raluca Turcan anunţă termenul pentru proiectul de buget este jumătatea lunii decembrie"/>
    <meta property="og:description" content="Raluca Turcan a anunţat, miercuri, că până la finalul lunii decembrie va fi finalizat proiectul de buget de stat şi va fi depus în Parlament. Vicepremierul a susţinut că Guvernul încearcă adoptarea unui buget de dezvoltare pentru anul 2020."/>
  </head>
  <body>
    <article>
      <h1>România ar putea intra în noul an cu proiectul de buget completat: Vicepremierul Raluca Turcan anunţă termenul pentru proiectul de buget este jumătatea lunii decembrie</h1>
      <address><time datetime="2019-11-20T16:58:00+00:00">20 Nov 2019, 16:58</time> by <a rel="author">Diana Grigore, Mediafax</a></address>
      <p>Raluca Turcan a anunţat, miercuri, că până la finalul lunii decembrie va fi finalizat proiectul de buget de stat şi va fi depus în Parlament. Vicepremierul a susţinut că Guvernul încearcă adoptarea unui buget de dezvoltare pentru anul 2020.</p>
      <p>„Am discutat ca până la finalul lunii decembrie, chiar încercăm ca în prima jumătate a lunii decembrie să finalizăm bugetul pentru anul viitor. Evident că nu e un demers uşor, sper să reuşim să ne ţinem de el, pentru că bombele cu ceas gata să explodeze au fost numeroase. Cred că vom da României un buget de dezvoltare pentru anul viitor, care să susţină inclusiv şi partea de cheltuieli. Când este definitivat va anunţa Ministerul Finanţelor”, a spus Raluca Turcan, în cadrul unei conferinţe de presă.</p>
      <p>Proiectul de buget de stat pentru anul 2019 a fost dezbătut şi aprobat în Parlament în luna februarie, Guvernul fiind criticat pentru întârziere.</p>
    </article>
  </body>
</html>