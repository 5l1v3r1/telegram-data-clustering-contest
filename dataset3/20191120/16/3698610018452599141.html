<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/fsb-zatrimala-rosiyskogo-viyskovogo-za-shpigunstvo-na-korist-ukrayini-rossmi-330331_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T16:44:00+00:00"/>
    <meta property="og:title" content="ФСБ затримала російського військового за шпигунство на користь України – РосЗМІ"/>
    <meta property="og:description" content="Військовий нібито співпрацював з ГУР МО України."/>
  </head>
  <body>
    <article>
      <h1>ФСБ затримала російського військового за шпигунство на користь України – РосЗМІ</h1>
      <h2>Військовий нібито співпрацював з ГУР МО України.</h2>
      <address>
        <time datetime="2019-11-20T16:44:00+00:00">20 Nov 2019, 16:44</time>
      </address>
      <p>Співробітники <a href="https://dt.ua/UKRAINE/sbu-zatrimala-internet-provokatora-yakiy-zaklikav-do-teraktiv-u-den-gidnosti-ta-svobodi-330302_.html"><b>Федеральної служби безпеки РФ</b></a> у Ростовській області стверджують, що затримали російського військового за підозрою в державній зраді. Військовослужбовця Південного військового округу Росії звинувачують нібито в шпигунстві на користь України, пишуть російські агентства.</p>
      <p>Згідно з повідомленням ФСБ, російський військовий нібито виконуючи завдання Головного управління розвідки Міноборони України, цілеспрямовано збирав секретні відомості військового характеру щодо ЗС РФ, витік яких за кордон могла завдати шкоди обороноздатності держави.</p>
      <p>В Черкаській області <a href="https://dt.ua/UKRAINE/na-cherkaschini-zatrimali-agenta-rosiyskoyi-specsluzhbi-sbu-327918_.html"><b>затримали агента російської спецслужби</b></a>. Повідомляється, що завербований місцевий мешканець збирав та передавав кураторам закриту інформацію про обороноздатність України.</p>
      <p>У вересні <b><a href="https://dt.ua/UKRAINE/rosiyskogo-shpiguna-zasudili-do-dev-yati-rokiv-pozbavlennya-voli-322291_.html">колишнього співробітника держконцерну "Укроборонпром" засудили до дев'яти років позбавлення волі за державну зраду</a></b> і шпигунство на користь Росії. Обвинувачений визнав, що працював на розвідку Міноборони Росії з 2014 року. Його завербували в анексованому Криму.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>