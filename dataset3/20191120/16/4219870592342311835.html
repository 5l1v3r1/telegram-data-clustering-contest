<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831372-Arheoloska-mafija-pred-sudom-Za-milionsku-kradju-jednom-pritvor-ostalih-13-se-brani-sa-slobode"/>
    <meta property="og:site_name" content="Вечерње новости"/>
    <meta property="article:published_time" content="2019-11-20T16:07:00+00:00"/>
    <meta property="og:title" content="Arheološka mafija pred sudom: Za milionsku krađu, jednom pritvor, ostalih 13 se brani sa slobode"/>
    <meta property="og:description" content="Specijalni sud u Beogradu odredio je pritvor do 30 dana samo jednom od 13 uhapšenih pre dva dana zbog sumnje da su iskopavali i prodavali kulturna dobra Srbije"/>
  </head>
  <body>
    <article>
      <h1>Arheološka mafija pred sudom: Za milionsku krađu, jednom pritvor, ostalih 13 se brani sa slobode</h1>
      <address><time datetime="2019-11-20T16:07:00+00:00">20 Nov 2019, 16:07</time> by <a rel="author">Tanjug</a></address>
      <p>
        <b>Specijalni sud u Beogradu odredio je pritvor do 30 dana samo jednom od 13 uhapšenih pre dva dana zbog sumnje da su iskopavali i prodavali kulturna dobra Srbije</b>
      </p>
      <p>Specijalni sud u Beogradu odredio je pritvor do 30 dana samo jednom od 13 uhapšenih pre dva dana zbog sumnje da su iskopavali i prodavali stari rimski novac koji se smatra kulturnim dobrom Srbije, dok su ostali pušteni da se brane sa slobode uz mere zabrana.</p>
      <p>Sudija za pretnodni postupak odredio je pritvor M. Z. zbog postojanja osobitih okolnosti da će u kratkom vremenskom periodu ponoviti krivično delo.</p>
      <p>Takođe je za osumnjičene M. Z, M. A, S. P, M. K, S. R, D. Š, M. D, G. S, T. S, K. K. i S. T. odredio meru zabrane prilaženja, sastajanja i komuniciranja sa svedocima, uz upozorenje da im može biti određena teža mera ako prekrše izrečenu zabranu.</p>
      <related>
        <a href="http://www.novosti.rs/vesti/naslovna/hronika/aktuelno.291.html:830888-Uhapsena-kriminalna-grupa-anticke-dragocenosti-prodavali-u-inostranstvu-U-toku-privodjenja-i-pretresi-na-vise-lokacija-u-Srbiji"/>
      </related>
      <p>Protiv ove odluke osumnjičeni i njihovi branioci imaju pravo žalbe krivičnom vanpretresnom veću u roku od tri dana od dana prijema pismenog otpravka rešenja.</p>
      <p>Osumnjičenom M. Z. se stavlja na teret da je izvršio krivično delo udruživanje radi vršenja krivičnih dela, krivično delo teška krađa i produženo krivično delo prikrivanje, osumnjičenima G. S, T. S, M. A, V. P. i D. Š. da su izvršili krivično delo udruživanje radi vršenja krivičnih dela, a okrivljenim S. R, M. D. i V.P. po jedno krivično delo prikrivanje.</p>
      <related>
        <a href="http://www.novosti.rs/vesti/kultura.71.html:821838-Stop-za-pljackase-arheoloskog-blaga"/>
      </related>
      <p>M. A. se tereti i za krivična dela delo teška krađa i prikrivanje, a okrivljeni S. T, S. P, M. K, K.K. i D. Š. po jedno krivično delo teška krađa, okrivljeni G. S. i T. S. po jedno krivično delo teška krađa i po jedno krivično delo prikrivanje.</p>
      <p>Oni su prethodno saslušani u Tužilaštvu za organizovani kriminal.</p>
      <p>Uhapšeni su pre dva dana u saradnji s pravosudnim organima Italije, nakon višemesečnog operativnog rada i primena posebnih dokaznih radnji.</p>
      <p>Sumnja se da su delovali kao organizovana kriminalna grupa koja je od 25. decembra 2018. do hapšenja na različitim lokalitetima Srbije pomoću metal detektora pronalazila stare rimske novčiće i potom ih iskopavala.</p>
      <p>Novčiće su skrivali na unapred određenim lokacijama, zatim vršili procenu autentičnosti i procenu tržišne vrednosti, a onda prodavali kupcima u zemlji i inostranstvu.</p>
      <p>Reč je o starom rimskom novcu koji potiče iz perioda do 3. veka nove ere, gemama, fibulama i drugom, čijim pribavljanjem, odnosno prodajom je ova organzovana kriminalna grupa ostvarila višemilionsku protivpravnu imovinsku korist.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:830442-Kod-Berana-izronio-grad-Tumbarice-nastao-4500-godina-pre-nove-ere"/>
        <a href="http://www.novosti.rs/vesti/naslovna/reportaze/aktuelno.293.html:827470-Otkriveno-blago-Zapadne-Morave-Cak-20-novih-lokaliteta-krije-misterije-od-praistorije-do-srednjeg-veka-FOTO"/>
        <a href="http://www.novosti.rs/vesti/naslovna/reportaze/aktuelno.293.html:827457-Naucnici-otkrili-odakle-poticemo-Celo-covecanstvo-doslo-sa-obala-jednog-jezera"/>
        <a href="http://www.novosti.rs/vesti/srbija.73.html:826965-Vratite-se-u-bronzano-doba-Grncarija-iz-vatinske-kulture-u-Paracinskom-zavicajnom-muzeju"/>
        <a href="http://www.novosti.rs/vesti/naslovna/republika_srpska/aktuelno.655.html:824773-FOTO-Izvucen-srednjovekovni-mac-iz-Vrbasa"/>
      </related>
    </article>
  </body>
</html>