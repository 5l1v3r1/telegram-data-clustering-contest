<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562500/zoze-moyrinio-otan-elege-oti-den-tha-paei-pote-stin-totenam"/>
    <meta property="og:site_name" content="NOOZ."/>
    <meta property="article:published_time" content="2019-11-20T16:46:00+00:00"/>
    <meta property="og:title" content="Ζοζέ Μουρίνιο: Όταν έλεγε ότι δεν θα πάει ποτέ στην Τότεναμ"/>
    <meta property="og:description" content="Ο Πορτογάλος τεχνικός ανέλαβε πριν από λίγες ώρες το ρόλο του προπονητή στην Τότεναμ, όντας ο διάδοχος του Μαουρίσιο Ποκετίνο."/>
  </head>
  <body>
    <article>
      <h1>Ζοζέ Μουρίνιο: Όταν έλεγε ότι δεν θα πάει ποτέ στην Τότεναμ</h1>
      <address>
        <time datetime="2019-11-20T16:46:00+00:00">20 Nov 2019, 16:46</time>
      </address>
      <p>
        <b>Ο Πορτογάλος τεχνικός ανέλαβε πριν από λίγες ώρες το ρόλο του προπονητή στην Τότεναμ, όντας ο διάδοχος του Μαουρίσιο Ποκετίνο.</b>
      </p>
      <p>Ωστόσο, την 1η Μαρτίου του 2015, όταν και η <b>Τσέλσι</b> αντιμετώπιζε την <b>Τότεναμ</b> στον τελικό του League Cup, o <b>Μουρίνιο</b> είχε δεχθεί ερώτηση για την πρόταση που του είχε γίνει από τον <b>Ντάνιελ Λίβι</b>.</p>
      <p>Ο νυν πρόεδρος του «Special One» είχε προσπαθήσει λίγο μετά το τέλος της πρώτης θητείας του στους «μπλε» να συνεργαστεί μαζί του. Ο Μουρίνιο είχε απορρίψει την προσφορά και το 2015 επέμενε πως δεν υπάρχει περίπτωση να αλλάξει… λονδρέζικο στρατόπεδο λόγω της αγάπης που τρέφει για τους φίλους της Τσέλσι.</p>
      <p><i>«Δεν θα μπορούσα να αναλάβω την Τότεναμ. Αγαπώ πολύ τον κόσμο της Τσέλσι για να κάνω κάτι τέτοιο. Είμαι Τσέλσι!»</i> <b>είχε δηλώσει</b> ο Πορτογάλος στην «Mail Online» και λίγες ώρες αργότερα πανηγύριζε στο «Γουέμπλεϊ» την κατάκτηση του League Cup επικρατώντας των «spurs» με σκορ 2-0.</p>
    </article>
  </body>
</html>