<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/saudiarabien-tar-avstand-fran-usas-installning-om-vastbanken/"/>
    <meta property="og:site_name" content="DN.SE"/>
    <meta property="article:published_time" content="2019-11-20T16:10:23+00:00"/>
    <meta property="og:title" content="Saudiarabien tar avstånd från USA:s inställning om Västbanken"/>
    <meta property="og:description" content="Saudiarabien tog på onsdagen avstånd från USA:s uttalande om att Israels bosättningar på Västbanken inte bryter mot internationell lag."/>
  </head>
  <body>
    <article>
      <h1>Saudiarabien tar avstånd från USA:s inställning om Västbanken</h1>
      <address><time datetime="2019-11-20T16:10:23+00:00">20 Nov 2019, 16:10</time> by <a rel="author" href="https://www.dn.se/av/clas-svahn/" target="_blank">Clas Svahn</a></address>
      <p>
        <b>Saudiarabien tog på onsdagen avstånd från USA:s uttalande om att Israels bosättningar på Västbanken inte bryter mot internationell lag. Tidigare har USA:s allierade kritiserat Israel för de anfall som landet utfört mot civila på Gazaremsan.</b>
      </p>
      <p>Det är via den saudiska officiella nyhetsbyrån SPA som Saudiarabien <a href="https://www.spa.gov.sa/viewstory.php?lang=ar&amp;newsid=2001049">på onsdagen</a> tar ”fullständigt avstånd” från den nya amerikanska inställningen om att Israels bosättningar på Västbanken inte strider mot internationell lag.</p>
      <p><b>En källa som uttalar</b> sig för SPA säger att USA:s helomvändning kommer att ”försvåra en tvåstatslösning och att uppnå en stabil och varaktig fred i Mellanöstern”.</p>
      <p>Saudiarabien kritiserade också Israel för vad man kallar ”omänskliga och barbariska räder som utförts av den israeliska ockupationsmakten på Gazaremsan”, skrev <a href="http://saudigazette.com.sa/article/582970/SAUDI-ARABIA/Israeli-raids-inhuman-Saudi-Arabia">Saudi Gazette</a> på tisdagen.</p>
      <p><a href="https://www.dn.se/nyheter/varlden/usa-vantas-andra-installning-till-israels-bosattningar/">Det var i måndags</a> som USA:s utrikesminister Mike Pompeo i ett tal gjorde klart att USA inte längre anser att Israels bosättningar på Västbanken är olagliga. Alla bosättningar på den av Israel ockuperade palestinska Västbanken har setts som olagliga sedan 1978.</p>
    </article>
  </body>
</html>