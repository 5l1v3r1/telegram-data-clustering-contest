<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831383-Predsednik-preduzeo-prve-korake-Vucic-zakazao-hitnu-sednicu-Saveta-za-nacionalnu-bezbednost"/>
    <meta property="og:site_name" content="Вечерње новости"/>
    <meta property="article:published_time" content="2019-11-20T16:21:00+00:00"/>
    <meta property="og:title" content="Predsednik preduzeo prve korake: Vučić zakazao hitnu sednicu Saveta za nacionalnu bezbednost"/>
    <meta property="og:description" content="Sednica je zakazana povodom moguće špijunske afere u kojoj ruski špijuni vrbuju srpske agente"/>
  </head>
  <body>
    <article>
      <h1>Predsednik preduzeo prve korake: Vučić zakazao hitnu sednicu Saveta za nacionalnu bezbednost</h1>
      <address><time datetime="2019-11-20T16:21:00+00:00">20 Nov 2019, 16:21</time> by <a rel="author">Novosti online</a></address>
      <p>
        <b>Sednica je zakazana povodom moguće špijunske afere u kojoj ruski špijuni vrbuju srpske agente</b>
      </p>
      <p>Predsednik Srbije Aleksandar Vučić zakazao je za sutra u 18 časova sednicu Saveta za nacionalnu bezbednost.<br/><br/>Sednica je zakazana povodom moguće špijunske afere u kojoj ruski špijuni vrbuju srpske agente, nakon snimka na kome se vidi kako ruski diplomata i pripadnik vojne obaveštajne službe Georgij Kleban daje novac visokom srpskom zvaničniku.<br/><br/>Podsetimo, i Bezbednosno-informativna agencija potvrdila je danas autentičnost snimka na kojem ruski obaveštajac Georgij Kleban daje novac jednom, navodno srpskom oficiru.<br/><br/>Snimak, na kome se vidi kako Kleban daje novac drugoj osobi, navodno jednom visokopozicioniranom zvaničniku Srbije objavljen je 17. novembra na Jutjubu, njegova autentičnost potvrđena, a potvrdio ga je i ugledni istraživački novinar Hristo Grozev na svom Tviter nalogu.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:830746-Razmenjen-spijun-se-vratio-u-Norvesku"/>
        <a href="http://www.novosti.rs/vesti/naslovna/hronika/aktuelno.291.html:830075-Saslusani-osumnjiceni-za-kradju-dokumenata-iz-srpske-fabrike-oruzja-Trojica-Srba-i-Albanac-iza-resetaka-30-dana"/>
        <a href="http://www.novosti.rs/vesti/naslovna/hronika/aktuelno.291.html:829895-Sefcet-trazio-podatke-o-snajperskoj-municiji-Novi-detalji-hapsenja-spijuna-u-srpskoj-fabrici-oruzja"/>
      </related>
    </article>
  </body>
</html>