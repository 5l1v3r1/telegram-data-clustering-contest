<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268164/flutur-continuam-investitiile-la-spitalul-judetean-suceava-si-lucram-intens-la-constructia-a-patru-noi-sali-de-operatii-si-la-reabilitarea-aductiunilor-de-apa"/>
    <meta property="og:site_name" content="NewsBucovina"/>
    <meta property="article:published_time" content="2019-11-20T16:17:48+00:00"/>
    <meta property="og:title" content="Flutur: Continuăm investițiile la Spitalul Județean Suceava și lucrăm intens la construcția a patru noi săli de operații și la reabilitarea aducțiunilor de apă"/>
    <meta property="og:description" content="Președintele Consiliului Județean Suceava, Gheorghe Flutur, a anunțat, miercuri, că se lucrează intens la construcția a patru săli noi de operații prin supraînălțarea corpului de clădire unde sunt acum cele nouă săli de operații. El a spus că această amenajare, în valoare de cinci milioane de euro, cu fonduri ale CJ Suceava și SJU Suceava …"/>
  </head>
  <body>
    <article>
      <h1>Flutur: Continuăm investițiile la Spitalul Județean Suceava și lucrăm intens la construcția a patru noi săli de operații și la reabilitarea aducțiunilor de apă</h1>
      <address>
        <time datetime="2019-11-20T16:17:48+00:00">20 Nov 2019, 16:17</time>
      </address>
      <p>Președintele Consiliului Județean Suceava, Gheorghe Flutur, a anunțat, miercuri, că se lucrează intens la construcția a patru săli noi de operații prin supraînălțarea corpului de clădire unde sunt acum cele nouă săli de operații.</p>
      <figure>
        <img src="https://www.newsbucovina.ro/wp-content/uploads/2019/11/flutur-1.jpg"/>
      </figure>
      <p>El a spus că această amenajare, în valoare de cinci milioane de euro, cu fonduri ale CJ Suceava și SJU Suceava va avea circa 1000 de mp, iar pe lângă cele patru noi săli de operații vor fi și spații anexe și conexe destinate actului medical.</p>
      <p>Președintele Flutur a menționat că cele patru noi săli vor fi pentru chirurgie vasculară, oncologică, neurochirurgie și ortopedie.</p>
      <p>„Noi mai avem nouă săli de operații, dar nu facem față. Din acest motiv s-a ajuns la această soluție curajoasă”, a spus Flutur.</p>
      <p>El a mai anunțat că se lucrează și la reabilitarea rețelelor de apă, respectiv apa tehnologică pentru actul medical, apa potabilă și apa necesară pentru intervenții la incendiu.</p>
      <p>Totodată, se amenajează și două rezervoare de câte 300 de mc fiecare pentru apă care să fie folosite în caz de avarie la rețea.</p>
      <p>„Sunt investiții extrem de importante și care măresc gradul de puritate și de siguranță consumatorilor. Vorbim de un spital”, a spus Flutur.</p>
      <p>El a explicat că se montează noi conducte care vor fi conectate la instalația deja modernizată a spitalului.</p>
      <p>Președintele Flutur a mai arătat că s-au executat și două subtraversări cu conducte spre spitalul vechi. (T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268186/primarul-ion-lungu-anunta-ca-se-fac-primii-pasi-concreti-pentru-realizarea-salii-polivalente-din-suceava-el-spunea-in-februarie-ca-doar-un-guvern-liberal-va-finanta-proiectul"/>
        <a href="https://www.newsbucovina.ro/actualitate/268179/informare-meteo-vremea-se-va-raci-treptat-iar-vineri-si-sambata-in-jumatatea-estica-a-tarii-se-vor-inregistra-temperaturi-sub-cele-specifice-perioadei-in-zona-montana-la-altitudini-de-peste-1500"/>
        <a href="https://www.newsbucovina.ro/actualitate/268174/gheorghe-flutur-anunta-ca-la-sju-suceava-se-va-construi-o-noua-cladire-cu-trei-etaje-pentru-sectia-de-oncologie-aceasta-va-avea-minim-50-de-paturi-12-mini-garsoniere-pentru-pacientii-veniti-la-trata"/>
      </related>
    </article>
  </body>
</html>