<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Melnik-Papirove-parkovaci-karty-nahradi-elektronicky-system-604087"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-20T16:59:00+00:00"/>
    <meta property="og:title" content="Mělník: Papírové parkovací karty nahradí elektronický systém"/>
    <meta property="og:description" content="Od začátku ledna příštího roku budou papírové parkovací karty definitivně nahrazeny elektronickým systémem, který město Mělník nově zavádí. V současné době se dokončují všechny potřebné technické přípravy."/>
  </head>
  <body>
    <article>
      <h1>Mělník: Papírové parkovací karty nahradí elektronický systém</h1>
      <address>
        <time datetime="2019-11-20T16:59:00+00:00">20 Nov 2019, 16:59</time>
      </address>
      <p>
        <b>Od začátku ledna příštího roku budou papírové parkovací karty definitivně nahrazeny elektronickým systémem, který město Mělník nově zavádí. V současné době se dokončují všechny potřebné technické přípravy.</b>
      </p>
      <p>Stávající držitelé parkovacích karet budou na začátku letošního prosince obeslání vysvětlujícím dopisem, kde budou uvedeny všechny podrobnosti, tedy konkrétní ceník a pravidla. Následně se mohou současní držitelé dostavit na městský úřad kdykoliv v úředních hodinách až do konce roku. Tentokrát už nebude záležet na pořadí, který z žadatelů se dostaví jako první. Administrátor zkontroluje, zda splňuje podmínky pro přidělení parkovacího oprávnění podle nových pravidel a ověří všechny potřebné údaje. To ovšem bude jediná fyzická návštěva, v následujících letech už bude stačit žádost prodloužit pouze elektronicky. Upravovat se bude nejen ceník, ale částečně i pravidla pro držitele. Podrobnosti jsou zatím v jednání a vše bude schvalovat rada města.</p>
      <p>Jakmile radní schválí potřebné dokumenty, budou vyvěšeny na webových stránkách města a následně samozřejmě i v měsíčníku Mělnická radnice.</p>
      <p>Držitelé elektronických karet v podstatě zaregistrují jen své registrační značky vozidel. Strážníci potom po vyfocení značky zaparkovaného auta ze systému zjistí, zda je vůz skutečně držitelem elektronické parkovací karty.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Melnik-Vystavy-v-MKD-priblizi-Vaclava-a-Olgu-Havlovy-601643"/>
        <a href="https://www.parlamentnilisty.cz/politika/obce-volicum/Melnik-Dekovny-dopis-od-nemeckych-policistu-601361"/>
        <a href="https://www.parlamentnilisty.cz/politika/obce-volicum/Melnik-Placeni-parkovneho-pomoci-mobilni-aplikace-601147"/>
        <a href="https://www.parlamentnilisty.cz/politika/obce-volicum/Melnik-Boromejky-maji-nove-pietne-upravene-misto-posledniho-odpocinku-599964"/>
      </related>
    </article>
  </body>
</html>