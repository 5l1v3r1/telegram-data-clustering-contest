<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/constructorul-naval-american-fincantieri-marinette-marine-a-inceput-constructia-primei-nave-de-lupta-mmsc-pentru-marina-regala-saudita-1922405420002019111619175896"/>
    <meta property="og:site_name" content="News.ro"/>
    <meta property="article:published_time" content="2019-11-20T16:54:00+00:00"/>
    <meta property="og:title" content="Constructorul naval american Fincantieri Marinette Marine a început construcţia primei nave de luptă MMSC pentru Marina Regală Saudită"/>
    <meta property="og:description" content="Constructorul naval american Fincantieri Marinette Marine a început construcţia primei nave de luptă Multi-Mission Surface Combatant (MMSC) pentru Marina Regală Saudită, în cadrul unui contract de vânzare de armament, relatează site-ul navaltoday.com."/>
  </head>
  <body>
    <article>
      <h1>Constructorul naval american Fincantieri Marinette Marine a început construcţia primei nave de luptă MMSC pentru Marina Regală Saudită</h1>
      <address><time datetime="2019-11-20T16:54:00+00:00">20 Nov 2019, 16:54</time> by <a rel="author">Anca Dumitrescu</a></address>
      <p>
        <b>Constructorul naval american Fincantieri Marinette Marine a început construcţia primei nave de luptă Multi-Mission Surface Combatant (MMSC) pentru Marina Regală Saudită, în cadrul unui contract de vânzare de armament, relatează site-ul navaltoday.com.</b>
      </p>
      <p>Ceremonia de începere a construcţiei navei a avut loc pe 24 octombrie.</p>
      <p>Contractorul principal este Lockheed Martin, un număr de patru nave de 4.000 de tone fiind comandate în 2017, în cadrul unui contract extern de vânzare de armament.</p>
      <p>Directorul de program pentru International Small Combatants Program Office (PMS 525) al US Navy, Todd Tompkins, a notat că ”în acest şantier care a produs atât de multe variante de nave de luptă costiere US Navy Freedom, MMSC este prima bazată pe o variantă LCS care va fi construită pentru un partener străin”. El a adăugat că ”acest eveniment marchează momentul culminant al anilor de colaborare dintre ţările noastre”.</p>
      <p>Vânzarea de arme convenită cu Arabia Saudită în 2017 include patru nave MMSC, care vor fi dotate cu sisteme de gestionare a luptei COMBATSS-21, cu cinci radare TRS-4D. De asemenea, navele vor include opt Sisteme de Lansare Verticală (VLS) MK-41 şi 532 de rachete cu rază medie de acţiune RIM-162 Evolved Sea Sparrow Missiles (ESSM).</p>
      <p>Arabia Saudită a mai solicitat o posibilă vânzare de lansatoare Harpoon şi de sisteme MK-15 Mod 31 SeaRAM CIWS şi MK-75 76mm OTO Melara Gun Systems.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>