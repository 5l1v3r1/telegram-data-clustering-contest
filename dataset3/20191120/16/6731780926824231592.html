<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/silvia-romano-scomparsa-un-anno-ancora-viva/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T16:11:20+00:00"/>
    <meta property="og:title" content="Silvia Romano, scomparsa da un anno: potrebbe essere ancora viva"/>
    <meta property="og:description" content="La volontaria Silvia Romano venne rapita a Chakama, contea di Kilifi, lo scorso anno e, secondo gli investigatori, potrebbe essere ancora viva in Somalia"/>
  </head>
  <body>
    <article>
      <h1>Silvia Romano, scomparsa da un anno: potrebbe essere ancora viva</h1>
      <address><time datetime="2019-11-20T16:11:20+00:00">20 Nov 2019, 16:11</time> by <a rel="author">Marta Colanera</a></address>
      <p>
        <b>La volontaria Silvia Romano venne rapita a Chakama, contea di Kilifi, lo scorso anno e, secondo gli investigatori, potrebbe essere ancora viva in Somalia</b>
      </p>
      <figure>
        <img src="https://www.viagginews.com/wp-content/uploads/2019/11/hqdefault-1-min-min.jpg"/>
        <figcaption>Silvia Romano rapita Viagginews.com (Facebook)</figcaption>
      </figure>
      <p>A un anno dalla scomparsa, le ricerche per riportare in Italia la volontaria Silvia Romano continuano. Secondo gli investigatori, divenuta ostaggio a Chakama, i rapitori avrebbero portato la giovane in Somalia.<br/>La volontaria di 24 anni era partita da Milano per raggiungere il piccolo villaggio vicino Malindi e unirsi a una missione umanitaria che ora continua anche in suo nome.</p>
      <p>Leggi anche —&gt; <a href="https://www.viagginews.com/2019/11/14/emanuela-orlandi-telefonata-vaticano-rapitori/"><b>“Pronto? Siamo i rapitori di Emanuela Orlandi”, la telefonata choc e la verità dopo 36 anni</b></a></p>
      <h3>Silvia Romano: è un ostaggio, ma la sua missione continua</h3>
      <p>Era il 20 novembre 2018 quando Silvia divenne ostaggio di rapitori nel villaggio di Chakama, nella contea di Kilifi e vicino Malindi.<br/>Da allora gli inquirenti hanno condotto ricerche senza sosta:<br/>“<i>Silvia è viva e si sta facendo di tutto per riportarla a casa</i>”, è la dichiarazione dell’intelligence sul caso (riportata dall’Agi).<br/>Eppure dell’operatrice milanese si sono perse le tracce.<br/>Secondo la procura, Silvia è ancora ostaggio in Somalia di una cellula terroristica, legata ad Al-Shabaab. Nonostante la Corte di Malindi abbia disposto l’arresto per tre dei rapitori che quel 20 novembre sequestrarono la giovane italiana, il processo non è stato fissato.<br/>Inoltre Silvia, come tristemente noto, non è stata ancora ritrovata.<br/>La responsabile della <b>onlus</b> <b>Focsiv</b>, <b>Eva Pastorelli</b>, leggerà una lettera aperta dedicata a Silvia Romano il 30 novembre p.v., in occasione del Premio Volontariato Internazionale Focsiv.<br/>Nella lettera la responsabile si domanda quale sia il punto di contatto fra se stessa, Silvia e tutti gli altri volontari:<br/>“<i>Animate dal desiderio di vivere in una società più giusta e più equa, abbiamo scelto di dedicarci agli ultimi, ai più vulnerabili, aprendo la testa e il cuore e volgendo lo sguardo verso chi non è stato fortunato quanto noi.</i>”<br/>Eva Pastorelli riporterà inoltre <b>una frase di Silvia</b>:<br/>“<i>[Tutti] Meritano di avere le nostre stesse opportunità perché siamo tutti esseri umani in cerca di libertà, realizzazione, felicità</i>”.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/javier-zanetti-chi-e-moglie-paula-eta-foto-vita-privata/"/>
        <a href="https://www.viagginews.com/2019/11/20/messina-esplosione-fabbrica-fuochi-artificio/"/>
        <a href="https://www.viagginews.com/2019/11/20/stash-chi-e-fidanzata-rossana-feola-eta-foto-vita/"/>
      </related>
    </article>
  </body>
</html>