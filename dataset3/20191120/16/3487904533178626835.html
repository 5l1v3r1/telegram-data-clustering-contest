<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/kokkalis-se-marinaki-mikrenis-ton-osfp-ton-chrisimopiis-os-aspida"/>
    <meta property="og:site_name" content="Metrosport.gr"/>
    <meta property="article:published_time" content="2019-11-20T16:11:00+00:00"/>
    <meta property="og:title" content="Κόκκαλης σε Μαρινάκη: Μικραίνεις τον ΟΣΦΠ, τον χρησιμοποιείς ως ασπίδα"/>
    <meta property="og:description" content="Σφοδρότατη επίθεση του πρώην μεγαλομετόχου της ΠΑΕ Ολυμπιακός κατά του εφοπλιστή"/>
  </head>
  <body>
    <article>
      <h1>Κόκκαλης σε Μαρινάκη: Μικραίνεις τον ΟΣΦΠ, τον χρησιμοποιείς ως ασπίδα</h1>
      <h2>Σφοδρότατη επίθεση του πρώην μεγαλομετόχου της ΠΑΕ Ολυμπιακός κατά του εφοπλιστή</h2>
      <address><time datetime="2019-11-20T16:11:00+00:00">20 Nov 2019, 16:11</time> by <a rel="author">Metrosport.gr Team</a></address>
      <p>Ολομέτωπη επίθεση στον Βαγγέλη Μαρινάκη εξαπέλυσε με επιστολή του ο Σωκράτης Κόκκαλης.</p>
      <p>Σε αυτήν ο πρώην μεγαλομέτοχος της ΠΑΕ Ολυμπιακός κατηγόρησε τον νυν ισχυρό άνδρα των «ερυθροελύκων» ότι χρησιμοποιεί τον Ολυμπιακό ως ασπίδα για τα προσωπικά του συμφέροντα και τις πολιτικές του φιλοδοξίες.</p>
      <p>Ο κ. Κόκκαλης πρόσθεσε ότι ο Ολυμπιακός ανήκει στον λαό του και κάλεσε τον κ. Μαρινάκη να σταματήσει να μικραίνει τον σύλλογο.</p>
      <p>Η κρίση στις σχέσεις των δύο ανδρών κλιμακώθηκε μετά <b><u><a href="http://www.metrosport.gr/article/../../../article/emfilios-marinaki-kokkali-menete">την πρόθεση του Σωκράτη Κόκκαλη να πουλήσει το οικόπεδο που έχει υπό την κατοχή της η INTΡAKAT στο προπονητικό κέντρο του Ρέντη</a></u></b>.</p>
      <p>
        <b>Αναλυτικά η επιστολή του Σωκράτη Κόκκαλη:</b>
      </p>
      <p>«Κ<i>ύριε Μαρινάκη,</i></p>
      <p>
        <i>ΦΤΑΝΕΙ ΠΙΑ!</i>
      </p>
      <p>
        <i>Οι συνεχείς απαράδεκτοι και συκοφαντικοί ισχυρισμοί εις βάρος μου, οι άθλιες επιθέσεις εναντίον της οικογένειάς μου και οι βρώμικες μεθοδεύσεις κατά των επιχειρήσεων που συμμετέχω, με αποκορύφωμα το χθεσινό οχετό από τα Μέσα που έχεις εξαγοράσει δεν θα μείνουν πλέον αναπάντητα.</i>
      </p>
      <p>
        <i>Παρέλαβα έναν Ολυμπιακό ερείπιο και σου παρέδωσα ένα ΜΕΓΑΛΟ Ολυμπιακό με πρωταθλήματα, κύπελλα, σύγχρονο γήπεδο, προπονητικό κέντρο, ακαδημίες, σχολές και γραφεία.</i>
      </p>
      <p>
        <i>Για να γίνουν όλα αυτά, που ήταν μία προσπάθεια ιδιαίτερη δύσκολη, εκτός από εκατοντάδες εκατομμύρια ευρώ, διέθεσα πολύ χρόνο, έλαβα κρίσιμες πρωτοβουλίες και δύσκολες αποφάσεις γιατί πάνω από όλα είχα το συμφέρον του Ολυμπιακού.</i>
      </p>
      <p>
        <i>Από την πρώτη μέχρι την τελευταία στιγμή ήμουν προσωπικά Πρόεδρος και ο μέτοχος του Ολυμπιακού χωρίς να κρύβομαι πίσω από offshore εταιρείες και παρένθετα πρόσωπα.</i>
      </p>
      <p>
        <i>Βλέπω ότι εσύ χρησιμοποιείς τον Ολυμπιακό και ΜΜΕ που ελέγχεις ως ασπίδα προσωπικής σου προστασίας, εργαλεία προώθησης προσωπικών σου συμφερόντων και πολιτικών φιλοδοξιών.</i>
      </p>
      <p>
        <i>Ο Ολυμπιακός ανήκει στο λαό του, είναι πιο μεγάλος από μένα και σίγουρα από σένα.</i>
      </p>
      <p><i>Μην συνεχίζεις να τον μικραίνεις»</i>.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/emfilios-marinaki-kokkali-menete"/>
        <a href="http://www.metrosport.gr/article/olimpiakos-se-fifa-uefa-ateliota-dietitika-lathi-ola-se-varos-mas"/>
        <a href="http://www.metrosport.gr/article/amfivolos-gkigierme-gia-paok"/>
        <a href="http://www.metrosport.gr/article/tha-paretithite-tha-dialefkanete-oles-tis-ipothesis"/>
        <a href="http://www.metrosport.gr/article/kolotoumpa-olimpiakou-de-leme-oti-tha-apochorisoume-apo-to-protathlima"/>
        <a href="http://www.metrosport.gr/article/apokalipsi-apestile-epistoli-stin-uefa-olimpiakos"/>
      </related>
    </article>
  </body>
</html>