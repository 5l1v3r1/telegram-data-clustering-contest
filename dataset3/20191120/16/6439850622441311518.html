<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462061/%E0%A6%AE%E0%A6%BE%E0%A6%A6%E0%A6%95%E0%A7%87%E0%A6%B0-%E0%A6%97%E0%A6%A1%E0%A6%AB%E0%A6%BE%E0%A6%A6%E0%A6%BE%E0%A6%B0%E0%A6%A6%E0%A7%87%E0%A6%B0-%E0%A6%9B%E0%A6%BE%E0%A7%9C-%E0%A6%A8%E0%A7%87%E0%A6%87-%E0%A6%A6%E0%A7%81%E0%A6%A6%E0%A6%95-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-20T16:20:00+00:00"/>
    <meta property="og:title" content="মাদকের গডফাদারদের ছাড় নেই ॥ দুদক চেয়ারম্যান"/>
    <meta property="og:description" content="অনলাইন রিপোর্টার ॥ মাদক, সন্ত্রাস ও দুর্নীতি একইসূত্রে গাঁথা। আর এসব প্রতিরোধে সমন্বিত উদ্যোগ জরুরি বলে মন্তব্য করেছেন দুর্নীতি দমন কমিশনের (দুদক) চেয়ারম্যান ইকবাল মাহমুদ। বুধবার সেগুনবাগিচায় মাদকদ্রব্য নিয়ন্ত্রণ অধিদফতরের কর্মকর্তাদের এক সভায় প্রধান অতিথির বক্তব্যে তিনি এ কথা বলেন। দুদক চেয়ারম্যান বলেন, ‘মাদকের গডফাদারদের তালিকা আমাদের ..."/>
  </head>
  <body>
    <article>
      <h1>মাদকের গডফাদারদের ছাড় নেই ॥ দুদক চেয়ারম্যান</h1>
      <address>
        <time datetime="2019-11-20T16:20:00+00:00">20 Nov 2019, 16:20</time>
      </address>
      <figure>
        <img src="http://www.dailyjanakantha.com/files/201911/1574270309_49.jpg"/>
      </figure>
      <p>অনলাইন রিপোর্টার ॥ মাদক, সন্ত্রাস ও দুর্নীতি একইসূত্রে গাঁথা। আর এসব প্রতিরোধে সমন্বিত উদ্যোগ জরুরি বলে মন্তব্য করেছেন দুর্নীতি দমন কমিশনের (দুদক) চেয়ারম্যান ইকবাল মাহমুদ।</p>
      <p>বুধবার সেগুনবাগিচায় মাদকদ্রব্য নিয়ন্ত্রণ অধিদফতরের কর্মকর্তাদের এক সভায় প্রধান অতিথির বক্তব্যে তিনি এ কথা বলেন।</p>
      <p>দুদক চেয়ারম্যান বলেন, ‘মাদকের গডফাদারদের তালিকা আমাদের হাতে আছে। তালিকায় যাদের নাম আছে, তাদের বিরুদ্ধে ব্যবস্থা নেওয়া হচ্ছে। গডফাদাররা ছাড় পাবে না।’</p>
      <p>ইকবাল মাহমুদ মাদকদ্রব্য নিয়ন্ত্রণ অধিদফতরের কর্মকর্তাদের উদ্দেশে বলেন, ‘সততা নিয়ে কাজ করতে হবে। লোভ-লালসার ঊর্ধ্বে উঠে মাদক নির্মূলে ভূমিকা রাখতে হবে।’</p>
      <p>তিনি বলেন, ‘মাদক নির্মূল অভিযানে নেমে দুর্নীতিতে জড়ানো যাবে না। অভিযোগ পেলে ব্যবস্থা নেওয়া হবে। এরইমধ্যে কিছু অভিযোগের অনুসন্ধান ও তদন্ত চলছে।’</p>
      <p>সভায় সভাপতিত্ব করেন মাদকদ্রব্য নিয়ন্ত্রণ অধিদফতরের মহাপরিচালক মো. জামাল উদ্দীন আহমেদ।</p>
    </article>
  </body>
</html>