<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152635-anatolij-cos-prokomentuvav-peremogu-nad-kocanom-u-pershomu-turi-vyboriv-rektora"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T16:00:00+00:00"/>
    <meta property="og:title" content="Анатолій Цьось прокоментував перемогу над Коцаном у першому турі виборів ректора"/>
    <meta property="og:description" content="У Східноєвропейському національному університеті імені Лесі Українки завершилось голосування на виборах ректора"/>
  </head>
  <body>
    <article>
      <h1>Анатолій Цьось прокоментував перемогу над Коцаном у першому турі виборів ректора</h1>
      <address>
        <time datetime="2019-11-20T16:00:00+00:00">20 Nov 2019, 16:00</time>
      </address>
      <p>У Східноєвропейському національному університеті імені Лесі Українки завершилось голосування на виборах ректора. <br/><br/><a href="http://www.volynpost.com/news/152630-rektora-snu-im-lesi-ukrainky-u-pershomu-turi-ne-obraly-rezultaty-golosuvannia">За результатами першого туру виборів</a> перемогу здобув перший проректор, проректор з адміністрування та розвитку <b>Анатолій Цьось</b>, але жоден із кандидатів не набрав 50% голосів, тому 27 листопада відбудеться другий тур. <br/><br/>Зауважимо, що Анатолій Цьось набрав 518 голосів від 1106, які загалом проголосували. Його конкурент – <b>Ігор Коцан</b>, який був багаторічним очільником вишу, набрав суттєво менше голосів – 328. <br/><br/>У коментарі Інформаціному агентству ВолиньPost Анатолій Цьось зауважив, що має надію перемогти і у другому турі. <br/><br/>«Сподіваюся, переможе віра у наш університет», - сказав Цьось.<br/><br/><a href="http://www.volynpost.com/articles/1838-perejmenuvannia-snu-premii-za-uspihy-ta-novitni-gurtozhytky-iak-anatolij-cos-hoche-zminyty-vysh-na-posadi-rektora">ЧИТАТИ ТАКОЖ: Перейменування СНУ, премії за успіхи та новітні гуртожитки: як Анатолій Цьось хоче змінити виш на посаді ректора</a><br/><br/>За його словами, він має твердий намір виконати усе те, що говорив і обіцяв напередодні виборів. «Я і надалі обіцяю чесний спосіб ведення боротьби. Ніякого чорного піару від мене не буде. Тільки те, що я зробив і те, що маю намір робити. Щиро, відверто», - запевнив Цьось.</p>
    </article>
  </body>
</html>