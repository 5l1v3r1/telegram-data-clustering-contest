<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/20/mario-monti-eu-overlever-ikke-hvis-ting-fortsetter-som-na/"/>
    <meta property="og:site_name" content="Document"/>
    <meta property="article:published_time" content="2019-11-20T16:31:00+00:00"/>
    <meta property="og:title" content="Mario Monti: – EU overlever ikke hvis ting fortsetter som nå"/>
    <meta property="og:description" content="Italias tidligere statsminister Mario Monti – som fra 2011 til 2013 ledet teknokratregjeringen som avløste Silvio Berlusconi da denne ble tvunget til å gå av på grunn av den italienske kredittkrisen – kom sist fredag med en oppsiktsvekkende uttalelse om EUs fremtid under en offentlig opptreden ved bokmessen «Book City» i Milano."/>
  </head>
  <body>
    <article>
      <h1>Mario Monti: – EU overlever ikke hvis ting fortsetter som nå</h1>
      <address><time datetime="2019-11-20T16:31:00+00:00">20 Nov 2019, 16:31</time> by <a rel="author">Christian Skaug</a></address>
      <figure>
        <img src="https://www.document.no/wp-content/uploads/2019/11/pkfp-hwghu4.jpg"/>
        <figcaption>
          <i>Mario Monti under arrangementet «Intelligence on the world, Europe and Italy» i Roma den 6. september 2019. Foto: Mario Romano, The European House – Ambrosetti / Italy Photo Press / Zuma Press / Scanpix.</i>
        </figcaption>
      </figure>
      <p>Italias tidligere statsminister Mario Monti – som fra 2011 til 2013 ledet teknokratregjeringen som avløste Silvio Berlusconi da denne ble tvunget til å gå av på grunn av den italienske kredittkrisen – kom sist fredag med en oppsiktsvekkende uttalelse om EUs fremtid under en offentlig opptreden ved bokmessen «Book City» i Milano.</p>
      <p>Under en presentasjon av en ny bok med tittelen «Il muro che cade due volte» (Muren som faller to ganger) av Corriere della Seras viseredaktør Antonio Polito la Monti for dagen en pessimisme på unionens vegne som man ikke ville ha ventet fra en som også er tidligere EU-kommissær.</p>
      <p>Nettavisen <a href="https://www.dagospia.com/rubrica-3/politica/39-39-se-va-avanti-cosi-39-unione-europea-non-219352.htm">Dagospia</a> var først ute med å registrere Montis uttalelser:</p>
      <blockquote>«Jeg er slett ikke sikker på at EU overlever. Tvert imot: Hvis ting fortsetter som nå, vil EU ikke overleve. For unionen trakk et stort lettelsens sukk med valgresultatene i mai. Den klarte seg greit, men har ikke på noen måte være på høyde med utfordringene den er omgitt av hvor enn man snur seg. En gang i tiden trengte man i det minste ikke å bekymre seg for vestfronten, hvor vi hadde Storbritannia med oss, foruten USA som skapte og støttet oss. Slik er det ikke i dag. Nå har vi en motstander, i alle fall i Washington, om ikke i London.»</blockquote>
      <p>Nyheten er siden plukket opp av <a href="https://quifinanza.it/editoriali/monti-seppellisce-lue-se-va-avanti-cosi-non-sopravvive/328168/">Qui Finanza</a>, <a href="http://www.ilgiornale.it/news/politica/monti-dubita-dell-unione-europea-non-sopravviver-1786522.html">Il Giornale</a> og TV-kanalen Rete 4, som sendte et opptak av Montis uttalelser, men er forbigått av de mest toneangivende mediene i Italia, som i det store og hele er EU-positive.</p>
      <p>EU-valgene i mai endte riktignok med historisk gode resultater for populistpartier som er skeptiske til unionens sentralisme, men de tre tradisjonelt dominerende blokkene av konservative folkepartier, sosialdemokrater og liberalister har fremdeles flertall i EU-parlamentet (når de er enige).</p>
      <p>Trump-administrasjonen har ved flere anledninger gikk uttrykk for skepsis til overnasjonale institusjoner, herunder også EU.</p>
      <h3>Støtt Document</h3>
      <p>Du kan enkelt sette opp et <b>fast, månedlig trekk med bankkort</b>:</p>
      <p>Eller du kan velge et <b>enkeltbeløp</b>:</p>
      <p>Du kan også overføre direkte til vårt kontonummer <b>1503.02.49981</b></p>
      <p>Vårt Vipps nummer er <b>13629</b></p>
      <p>For Paypal og SMS se vår<a href="https://www.document.no/stott-oss/">Støtt Oss-side.</a></p>
      <related>
        <h4>Les også</h4>
        <a href="https://www.document.no/2011/11/15/hvilke-sjanser-har-mario-monti-til-a-lykkes/"/>
        <a href="https://www.document.no/2012/12/28/monti-tar-sikte-pa-a-beholde-statsministerjobben/"/>
        <a href="https://www.document.no/2019/06/08/parallell-valuta-pa-vei-i-italia/"/>
        <a href="https://www.document.no/2012/07/03/monti-overlistet-merkel/"/>
        <a href="https://www.document.no/2017/07/15/vil-italia-spille-svarteper-med-migrantene/"/>
        <a href="https://www.document.no/2018/01/07/hoyreallianse-pa-plass-til-valget-i-italia/"/>
        <a href="https://www.document.no/2019/09/15/klart-for-ny-hard-strid-om-migranter-i-eu/"/>
        <a href="https://www.document.no/2019/10/11/luigi-di-maio-italias-havner-ma-forbli-stengt/"/>
        <a href="https://www.document.no/2012/04/13/forsmak-pa-sirkuset/"/>
        <a href="https://www.document.no/2019/02/14/vil-den-europeiske-sentralbanken-ty-til-helikopterpenger/"/>
      </related>
    </article>
  </body>
</html>