<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/emil-kostadinov-za-dogovorite-na-bfs-ne-vi-e-dobro-razsledvaneto-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T16:55:00+00:00"/>
    <meta property="og:title" content="Емил Костадинов за договорите на БФС: Не ви е добро разследването (ВИДЕО)"/>
    <meta property="og:description" content="Отговорникът за юношеските национални отбори отрече информацията, която излезе от разследване на bTV"/>
  </head>
  <body>
    <article>
      <h1>Емил Костадинов за договорите на БФС: Не ви е добро разследването (ВИДЕО)</h1>
      <h2>Отговорникът за юношеските национални отбори отрече информацията, която излезе от разследване на bTV</h2>
      <address>
        <time datetime="2019-11-20T16:55:00+00:00">20 Nov 2019, 16:55</time>
      </address>
      <p>Отговорникът за юношеските национални отбори Емил Костадинов отрече информацията, която излезе от <a href="https://btvnovinite.bg/bulgaria/razsledvane-na-btv-kak-bfs-harchi-milioni-ot-darzhavata-za-detski-sport.html"><b>разследването на bTV</b></a> за екипировката, поръчана от Българския футболен съюз. От него стана ясно, че поръчката е дадена на афганистанска фирма, а цените на екипите са доста високи. Бройката също буди съмнения - 33 000.</p>
      <p>"Даваме всичко, за да може българските национали да бъдат добре. Това са глупости, чух за такова нещо. Щом правите разследване, разследвайте докрай. Афганистанска? Аз мисля, че други работят с афганистанска фирма, така че не ви е добро разследването. Дали работим с афганистанска, индийска или с китайска, все едно, важното е всичко, което е поръчано, да е на ниво и да е добре", заяви Костадинов.</p>
      <p>"В България всички разбират от футбол. Ако не почнем всички заедно да работим затова футболът да е на ниво, нищо няма да стане", коментира още героят от САЩ'94.</p>
      <figure>
        <video src="https://vid.btv.bg/btvnews/2019/11/20/kostadinov_1574268280-1.mp4"/>
      </figure>
    </article>
  </body>
</html>