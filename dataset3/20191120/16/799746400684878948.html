<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/20/7103293/"/>
    <meta property="og:site_name" content="Європейська правда"/>
    <meta property="article:published_time" content="2019-11-20T16:09:59+00:00"/>
    <meta property="og:title" content="Глава МЗС Естонії заявив про загрозу з боку &quot;непередбачуваної Росії&quot;"/>
    <meta property="og:description" content="Міністр закордонних справ Естонії Урмас Рейнсалу заявив про загрозу з боку Росії і сказав, що НАТО потрібно швидко адаптуватися до сучасних викликів."/>
  </head>
  <body>
    <article>
      <h1>Глава МЗС Естонії заявив про загрозу з боку "непередбачуваної Росії"</h1>
      <address>
        <time datetime="2019-11-20T16:09:59+00:00">20 Nov 2019, 16:09</time>
      </address>
      <p>Міністр закордонних справ Естонії Урмас Рейнсалу заявив про загрозу з боку Росії і сказав, що НАТО потрібно швидко адаптуватися до сучасних викликів.</p>
      <p>Про це повідомляє "Європейська правда" з посиланням на ERR.</p>
      <p>Перед зустріччю міністрів закордонних справ країн НАТО в Брюсселі Рейнсалу сказав, що Північноатлантичний альянс повинен йти в ногу з постійно мінливою ​​картиною безпеки, але немає ніяких сумнівів в тому, що непередбачувана Росія залишається однією з найбільших загроз для євроатлантичного регіону.</p>
      <p>"НАТО має силу й альтернативи йому немає. Альянс необхідний для безпеки Естонії і Європи. Збереження міцного трансатлантичного зв'язку є обов'язком всіх союзників, і за останні п'ять років витрати на оборону з боку європейських союзників і Канади значно збільшилися", - сказав він.</p>
      <p>Рейнсалу послався на заяву генерального секретаря НАТО Єнса Столтенберга минулого тижня про те, що в останні роки витрати на оборону збільшилися більш ніж на 100 мільярдів доларів.</p>
    </article>
  </body>
</html>