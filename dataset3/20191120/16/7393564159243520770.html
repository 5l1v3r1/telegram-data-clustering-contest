<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2579522/zacinilis-pobili-divcat-ta-vimagali-grosi-lvivski-patrulni-zatrimali-zlocinciv-recidivistiv-foto"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-20T16:17:00+00:00"/>
    <meta property="og:title" content="Зачинились, побили дівчат та вимагали гроші: львівські патрульні затримали злочинців-рецидивістів, - ФОТО"/>
    <meta property="og:description" content="Патрульна поліція Львова затримала кривдників, які вдерлися в квартиру до трьох дівчат та вимагали у них гроші"/>
  </head>
  <body>
    <article>
      <h1>Зачинились, побили дівчат та вимагали гроші: львівські патрульні затримали злочинців-рецидивістів, - ФОТО</h1>
      <address><time datetime="2019-11-20T16:17:00+00:00">20 Nov 2019, 16:17</time> by <a rel="author">Даниїл Задорожний</a></address>
      <p>
        <i>19 листопада близько 22 години у поліцію зателефонував стурбований львів'янин. Він розповів, що йому щойно дзвонила дівчина, яка винаймає у нього квартиру. Все, що вона встигла сказати - у квартиру увірвалися невідомі і вимагають гроші.</i>
      </p>
      <p>Після цього дівчина кинула слухавку і більше на зворотні дзвінки не реагувала, повідомляє Патрульна поліція Львова. Орендатор квартири одразу подзвонив у поліцію, яка оперативно виїхала за вказаною адресою у складі 2-ох батальйонів.</p>
      <p>З квартири лунали жіночі крики про допомогу, однак дверей ніхто не відчиняв. У таких випадках, поліції дозволено без попереднього рішення суду проникати у житло, адже, як і цього разу, від їхнього рішення могло залежати життя потерпілих.</p>
      <p>У квартирі правоохоронці разом із заявником побачили безлад, а крики, яки виявилося, лунали із зачиненої кімнати. Оскільки і цих дверей ніхто відчиняти не збирався, поліціянти відчинили їх силою.</p>
      <slideshow>
        <figure>
          <img src="https://s.032.ua/section/newsInText/upload/images/news/intext/000/051/465/876_5dd55b0762d96.jpg"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/465/323232_5dd55b06d759c.jpg"/>
        </figure>
      </slideshow>
      <p>Всередині патрульні застали трьох побитих дівчат та двох агресивних кривдників. Поліціянти оперативно затримали правопорушників: ними виявилися 32-річний львів’янин, який раніше відбував покарання за вбивство, розбій та грабіж, а також - 32-річний уродженець іншої області, судимий за грабіж, розбій та за незаконне заволодіння транспортним засобом.</p>
      <p>Дівчата розповіли, що двійко чоловіків вдерлися в їхнє помешкання, вимагали гроші, намагалися вкрасти коштовні речі, і, як вже було сказано, застосовували щодо потерпілих насилля.</p>
      <figure>
        <img src="https://s.032.ua/section/newsInText/upload/images/news/intext/000/051/465/895445_5dd55b064ed8c.jpg"/>
      </figure>
      <p>Тепер чоловікам загрожує ув'язнення строком від 4 до 8 років.</p>
      <p>Нагадаємо, що 23 листопада у Винниках має <a href="https://www.032.ua/news/2579267/sojno-stvorena-go-zbiraetsa-perekriti-trasu-kiiv-cop-cerez-budivnictvo-cinkovni-u-vinnikah">відбутися</a> масштабна акція протесту проти будівництва заводу гарячого цинкування. У ній, за попередніми розрахунками, мають взяти участь близько 6-ти тисяч мешканців Винників, сіл Підбірці, Підберізці, Чишки та Лисиничі.</p>
      <p>Джерело інформації: <a href="https://www.facebook.com/lvivpolice/posts/2182900635345030?__xts__%5B0%5D=68.ARAAuPwEXYQWgRFhj6tAraTVOvWQ_Z0vZStjxJqvfoKlUBWCXCJ29w3uIVJ2QKPSaykmOAnDg7BAGNk4hwvDVZJBRrDp5BeP-Tbl85LKZPsSIbIcLB_V9pl_hDKOPxYKNRRiZDwHSKRvLU6Mp6irjJWXXmq85i2BrHoQg6X4EubINuiS8CdbmwKrtCCWw62P36x4WEulUWXMBDLWIPxNLpKX9kthRD0RxztTADP9d42CGg51TfKyNiWNVbIrPFWTpeSBQXxOtwrY36dZyeys2T5oThPr2gBwljtfZunlIVKQe6QPas-vk1AcEishRzso28lnMZWwx5q2qpQ_m3fQgdELjme6&amp;__tn__=-R">Патрульна поліція</a></p>
    </article>
  </body>
</html>