<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/20/ps5-sony-conferma-le-cartucce-con-ssd-con-un-nuovo-brevetto/"/>
    <meta property="og:site_name" content="Lega Nerd"/>
    <meta property="article:published_time" content="2019-11-20T16:49:21+00:00"/>
    <meta property="og:title" content="PS5: Sony conferma le cartucce con SSD con un nuovo brevetto"/>
    <meta property="og:description" content="Nei giorni scorsi sono emerse alcune speculazioni riguardanti delle misteriose cartucce SSD create ad hoc per la nuova Playstation 5. Un secondo brevetto"/>
  </head>
  <body>
    <article>
      <h1>PS5: Sony conferma le cartucce con SSD con un nuovo brevetto</h1>
      <address><time datetime="2019-11-20T16:49:21+00:00">20 Nov 2019, 16:49</time> by <a rel="author" href="https://leganerd.com/author/newsbot26/" target="_blank">Newsbot26</a></address>
      <p>
        <i>Nei giorni scorsi sono emerse alcune speculazioni riguardanti delle misteriose<b> cartucce SSD</b> create ad hoc per la nuova Playstation 5. Un secondo brevetto confermerebbe l’ipotesi della presenza di questo nuovo supporto.</i>
      </p>
      <p>Nei giorni scorsi sono emerse alcune indiscrezioni relative a delle misteriose cartucce progettate da Sony per la nuova <b>PlayStation 5</b>. Come <a href="https://nl.letsgodigital.org/spelcomputers-games/sony-playstation-5-ssd-opslagmedium/">riportato da <i>Let’s Go Digital</i></a>, il secondo brevetto chiarirebbe alcuni punti riguardo le caratteristiche e l’effettivo scopo di questo nuovo supporto.</p>
      <p>In base a quanto riportato nello schema che trovate qui sotto, le cartucce dovrebbero collegarsi alla console mediante un<b> sistema di connessione a 12 pin</b>, esattamente come avviene anche per Switch e per tutti gli altri hardware che includono l’utilizzo di cartucce.</p>
      <p> </p>
      <figure>
        <img src="https://leganerd.com/wp-content/uploads/2019/11/playstation-5_notizia-2-699x583.jpg"/>
      </figure>
      <p> </p>
      <aside>Sembrerebbe plausibile che questo nuovo supporto sia destinato ad<b> espandere la memoria SSD</b> della console per permettere l’archiviazione di un maggior quantitativo di titoli in formato digitale</aside>
      <p>É da escludere, però, che si tratti di cartucce da gioco, anche perché Sony ha più volte confermato in precedenza che continuerà a utilizzare il Blu-Ray per veicolare i giochi su PS5.</p>
      <p>Sembrerebbe plausibile che questo nuovo supporto sia destinato piuttosto ad<b> espandere la memoria SSD</b> della console per permettere l’archiviazione di un maggior quantitativo di titoli in formato digitale.</p>
      <p>Ovviamente, questa è solo una supposizione, ma sembrerebbe la più logica, anche in relazione al crescente aumento di dimensioni dei titoli e dello spazio di archiviazione su hard disk sempre troppo limitato.</p>
      <p>Vi ricordiamo che la registrazione del brevetto non conferma l’effettiva presenza del supporto su <b>PlayStation 5</b>. Alla fine, potremmo anche non vedere mai questa implementazione su console di nuova generazione.</p>
      <p> </p>
      <ul>
        <li><a href="https://nl.letsgodigital.org/spelcomputers-games/sony-playstation-5-ssd-opslagmedium/">Sony Bevesting SSD cartridge voor PlayStation 5 Game Console </a> (nl.letsgodigital.org)</li>
      </ul>
    </article>
  </body>
</html>