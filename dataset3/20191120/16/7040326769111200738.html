<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/muglada-luks-teknede-sikisan-gaz-patladi-3-yarali-1389740"/>
    <meta property="og:site_name" content="Karar.com"/>
    <meta property="article:published_time" content="2019-11-20T16:08:00+00:00"/>
    <meta property="og:title" content="Muğla'da lüks teknede sıkışan gaz patladı: 3 yaralı"/>
    <meta property="og:description" content="Muğla'nın Bodrum ilçesinde, lüks teknede gaz sıkışmasından kaynaklanan patlama meydana geldi. Patlamada 3 kişi yaralandı."/>
  </head>
  <body>
    <article>
      <h1>Muğla'da lüks teknede sıkışan gaz patladı: 3 yaralı</h1>
      <address>
        <time datetime="2019-11-20T16:08:00+00:00">20 Nov 2019, 16:08</time>
      </address>
      <p>
        <b>Muğla'nın Bodrum ilçesinde, lüks teknede gaz sıkışmasından kaynaklanan patlama meydana geldi. Patlamada 3 kişi yaralandı.</b>
      </p>
      <p>Alınan bilgiye göre, ilçedeki bir marinada demirli bulunan 25 metrelik "Del Mare" isimli tekneden gelen patlama sesini duyanlar durumu polis ve itfaiyeye bildirdi.</p>
      <p>Bölgeye gelen itfaiye ve polis ekipleri patlamanın, teknenin motor bakımı sırasında meydana gelen gaz sıkışmasından kaynaklandığını belirledi.</p>
      <p>Vücutlarında ufak çaplı yanıklar oluşan 3 kişi, sağlık ekiplerinin müdahalesinin ardından Bodrum Devlet Hastanesi'ne kaldırıldı.</p>
      <p>Patlama, teknenin iç kısmında hasara yol açtı.</p>
      <p>
        <b>MUĞLA/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>