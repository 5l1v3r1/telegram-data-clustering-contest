<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718844/code-with-apple-sessioni-apple-store"/>
    <meta property="og:site_name" content="iPhone Italia"/>
    <meta property="article:published_time" content="2019-11-20T16:30:06+00:00"/>
    <meta property="og:title" content="Code with Apple: sessioni in arrivo negli Apple Store di tutto il mondo"/>
    <meta property="og:description" content="Apple sta promuovendo l'importanza della programmazione e dello sviluppo di app nei suoi Apple Store con una serie di sessioni Code with Apple."/>
  </head>
  <body>
    <article>
      <h1>Code with Apple: sessioni in arrivo negli Apple Store di tutto il mondo</h1>
      <address>
        <time datetime="2019-11-20T16:30:06+00:00">20 Nov 2019, 16:30</time>
      </address>
      <p>Apple <a href="https://9to5mac.com/2019/11/19/today-at-apple-code-with-apple-december/">sta promuovendo</a> l’importanza della programmazione e dello sviluppo di app nei suoi Apple Store in tutto il mondo con una raccolta di sessioni Today at Apple gratuite che si terranno dall’1 al 15 dicembre.</p>
      <p>Le sessioni includeranno laboratori esclusivi con designer e sviluppatori nei flagship store e un nuovo laboratorio di programmazione per bambini basato sulla nuova serie Helpsters di Apple TV+. Per la prima volta, <b>Coding Lab for Kids: Pre-Coding with Helpsters</b> insegnerà attività di programmazione ai bambini di 3-5 anni. I bambini impareranno semplici passaggi in sequenza con i personaggi della serie Apple TV+. La sessione è ispirata ad un evento che si è tenuto questo autunno all’Apple Fifth Avenue ed è la seconda sessione Today at Apple diffusa basata su una serie originale Apple.</p>
      <p>Ospitato in collaborazione con Computer Science Education Week, <b>Code with Apple</b> è il nuovo nome della serie annuale Hour of Code di Apple che si tiene negli Apple Store. Per il settimo anno, persone di tutti i livelli possono partecipare a queste attività.</p>
      <figure>
        <img src="https://static.iphoneitalia.com/wp-content/uploads/2019/11/ready_start_code-630x354.jpg"/>
      </figure>
      <p>Per iscrivervi ad una sessione vicina, visitate la pagina Code with Apple sul <a href="https://www.apple.com/it/today/collection/codewithapple/">sito Web di Apple</a> o controllate la scheda Sessioni nell’app Apple Store. Tutte le sessioni Today at Apple<b> sono gratuite</b>. Per coloro che desiderano andare ancora oltre con l’educazione alla programmazione, Apple offre risorse complete attraverso il suo curriculum Everyone Can Code.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>