<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23503297-cupa-davis-novak-djokovic-andy-murray-debut-victorii-diego-schwartzman-invins-jan-lennard-struff.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-20T16:47:00+00:00"/>
    <meta property="og:title" content="Cupa Davis: Novak Djokovic și Andy Murray, debut cu victorii; Diego Schwartzman, învins de Jan-Lennard Struff"/>
    <meta property="og:description" content="Novak Djokovic (2 ATP) a adus al doilea punct al Serbiei în confruntarea cu Japonia, după o victorie clară cu Yoshihito Nishioka (73 ATP) 6-1, 6-2. Andy Murray (126 ATP) a avut o misiune extrem"/>
  </head>
  <body>
    <article>
      <h1>Cupa Davis: Novak Djokovic și Andy Murray, debut cu victorii; Diego Schwartzman, învins de Jan-Lennard Struff</h1>
      <address><time datetime="2019-11-20T16:47:00+00:00">20 Nov 2019, 16:47</time> by <a rel="author">Diana Ene</a></address>
      <p><b>Novak Djokovic (2 ATP) a adus al doilea punct al Serbiei în confruntarea cu Japonia, după o victorie clară cu Yoshihito Nishioka (73 ATP) 6-1, 6-2. Andy Murray (126 ATP) a avut o misiune extrem de dificilă cu olandezul Tallon Griekspoor (179 ATP), britanicul reușind să se impună după aproape trei ore de joc, 6-7(7), 6-4, 7-6(5). În altă partidă de miercuri, argentinianul Diego Schwartzman (14 ATP) a cedat în fața germanului Jan-Lennard Struff (35 ATP), scor 3-6, 6-7(8).<br/></b><b><br/>S-au disputat până acum: <br/></b><b><br/></b><b>Serbia - Japonia 3-0<br/></b><br/>Filip Krajinovic (40 ATP) - Yuichi Sugita (104 ATP) 6-2, 6-4<br/>Novak Djokovic (2 ATP) - Yoshihito Nishioka (73 ATP) 6-1, 6-2<br/>Janko Tipsarevic / Viktoc Troicki - Ben McLachlan / Yasutaka Uchiyama 7-6(5), 7-6(4)<br/><b><br/></b><b>Argentina - Germania 1-1<br/></b><br/>Guido Pella (25 ATP) - Philipp Kohlschreiber (79 ATP) 6-1, 3-6, 6-4<br/>Diego Schwartzman (14 ATP) - Jan-Lennard Struff (35 ATP) 3-6, 6-7(8)<br/><b><br/>Marea Britanie - Olanda 1-0<br/></b><br/>Andy Murray (126 ATP) - Tallon Griekspoor (179 ATP) 6-7(7), 6-4, 7-6(5)<br/><br/>Începând din acest an, Cupa Davis se desfăşoară după o formulă nouă, cu două tururi preliminare şi un turneu final la care iau parte 18 echipe, şase dintre ele calificate direct, în baza rezultatelor de la ediţia precedentă.<br/><br/>La turneul final, care are loc în Caja Magica din Madrid (18-24 noiembrie), cele 18 echipe sunt împărțite în șase grupe, fiecare a câte trei echipe. În fiecare grupă se vor disputa 3 confruntări, fiecare duel având 3 meciuri: două de simplu și unul de dublu, care se dispută după sistemul cel mai bun din trei seturi. Suprafața de joc este hard.<br/><br/>Prima clasată din fiecare grupă se va califica în sferturile de finală, celor 6 echipe alăturându-li-se cele mai bune două echipe clasate pe locul al doilea.<br/><br/>Cupa Davis se află la ediția cu numărul 107 din istorie. Anul trecut, Salatiera de Argint a fost câștigată de Croația, care a învins-o în finală pe Franța, scor 3-1.<br/><br/><b>Ultimele câștigătoare ale Cupei Davis:</b><br/><br/>2018 Croația<br/>2017 Franța<br/>2016 Argentina<br/>2015 Marea Britanie<br/>2014 Elveția<br/>2013 Cehia<br/>2012 Cehia<br/>2011 Spania<br/>2010 Serbia<br/>2009 Spania</p>
    </article>
  </body>
</html>