<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622557/%D9%85%D9%84%DA%A9-%D8%B3%D9%84%D9%85%D8%A7%D9%86-%D8%B3%D9%84%D8%A7%D8%AD-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D8%AD%D9%85%D9%84%D9%87-%D8%A8%D9%87-%D8%AA%D8%A7%D8%B3%DB%8C%D8%B3%D8%A7%D8%AA-%D8%A2%D8%B1%D8%A7%D9%85%DA%A9%D9%88-%D8%A7%D8%B3%D8%AA%D9%81%D8%A7%D8%AF%D9%87-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T16:29:00+00:00"/>
    <meta property="og:title" content="ملک سلمان: سلاح ایرانی در حمله به تاسیسات آرامکو استفاده شده است!"/>
    <meta property="og:description" content="پادشاه عربستان در ادامه موضع گیری خصمانه علیه ایران مدعی شد که در حمله به تاسیسات آرامکو از سلاح ایرانی استفاده شده است."/>
  </head>
  <body>
    <article>
      <h1>ملک سلمان: سلاح ایرانی در حمله به تاسیسات آرامکو استفاده شده است!</h1>
      <address>
        <time datetime="2019-11-20T16:29:00+00:00">20 Nov 2019, 16:29</time>
      </address>
      <p>
        <i>پادشاه عربستان در ادامه موضع گیری خصمانه علیه ایران مدعی شد که در حمله به تاسیسات آرامکو از سلاح ایرانی استفاده شده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از العربیه، سلمان بن عبدالعزیز پادشاه عربستان گفت: سیاست نفتی عربستان در راستای ثبات بازارهای جهانی نفت و به نفع تولیدکنندگان و مصرف کنندگان است. هدف سیاست های نفتی عربستان امنیت و اطمینان از امداد رسانی نفتی است.</p>
      <p>وی در ادامه مدعی شد: سلاح ایرانی در حمله به تاسیسات آرامکو استفاده شده است.</p>
      <figure>
        <img src="https://aftabnews.ir/files/fa/news/1398/8/29/361663_512.jpg"/>
      </figure>
      <p>پادشاه عربستان ادعا کرد: آرامکو توان تولید نفت خود را پس از حملات سپتامبر خیلی سریع بازیافت که این نشانه توان عربستان برای برآورده کردن تقاضای جهانی در جریان هر نوع کمبودی محسوب می شود.</p>
      <p>ملک سلمان در ادامه گفت: عربستان روند خود برای تحقق دستاوردهای بیشتر از طریق چشم انداز ۲۰۳۰ در همه زمینه ها را طی می کند. دستاوردهای عظیم دهه های گذشته مایه مباهات است. ما بر توسعه و ایجاد زمینه های اقتصادی جدید تمایل داریم.</p>
      <p>وی افزود: عربستان بر تحقق اهداف خود با تنوع بخشیدن به اقتصاد برای دستاوردهای ملی جدید عزم جدی دارد.</p>
      <p>پادشاه عربستان ادعا کرد: ما به دنبال حل و فصل سیاسی بحران یمن هستیم و امیدواریم که توافق ریاض باب مذاکرات صلح فراگیر را بگشاید.</p>
      <p>ملک سلمان در ادامه گفت: ۲۸۶ حمله موشکی و ۲۸۹ حمله پهپادی به عربستان شده است.</p>
    </article>
  </body>
</html>