<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/agententekort-rotterdam-geen-gevolgen-voor-songfestival/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T16:47:46+00:00"/>
    <meta property="og:title" content="Agententekort Rotterdam geen gevolgen voor songfestival"/>
    <meta property="og:description" content="Het agententekort in Rotterdam heeft geen gevolgen voor het songfestival dat in mei volgend jaar in de stad wordt gehouden."/>
  </head>
  <body>
    <article>
      <h1>Agententekort Rotterdam geen gevolgen voor songfestival</h1>
      <address><time datetime="2019-11-20T16:47:46+00:00">20 Nov 2019, 16:47</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Het agententekort in Rotterdam heeft geen gevolgen voor het songfestival dat in mei volgend jaar in de stad wordt gehouden.</p>
      <p>Volgens burgemeester Ahmed Aboutaleb van Rotterdam kampt de stad met een agententekort en kan Rotterdam zich geen extra evenementen veroorloven in de zomermaanden. Ook voetbalwedstrijden moeten het met minder politie-inzet doen.</p>
      <p>“We hebben voldoende capaciteit als het gaat om het songfestival en kunnen bijstand krijgen van andere korpsen”, laat een politiewoordvoerder aan BuzzE weten. De politie Rotterdam is momenteel bezig met de veiligheidsmaatregelen; welke dit zijn wordt niet bekendgemaakt.</p>
      <p>Het Eurovisiesongfestival is aangemerkt als nationaal evenement. Rotterdam krijgt zodoende hulp vanuit het Rijk voor het liedjesfestijn. De stad heeft zelf 15,5 miljoen euro uitgetrokken voor de organisatie ervan. Een deel daarvan gaat naar de zware beveiliging van onder meer hoofdlocatie Rotterdam Ahoy en politie-inzet.</p>
      <p>BuzzE</p>
    </article>
  </body>
</html>