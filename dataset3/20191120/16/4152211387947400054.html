<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/592237/%E0%A6%9F%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AA%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%B6%E0%A6%82%E0%A6%B8%E0%A6%A8-%E0%A6%B6%E0%A7%81%E0%A6%A8%E0%A6%BE%E0%A6%A8%E0%A6%BF-%E0%A6%AA%E0%A7%8D%E0%A6%B0%E0%A7%87%E0%A6%B8%E0%A6%BF%E0%A6%A1%E0%A7%87%E0%A6%A8%E0%A7%8D%E0%A6%9F%E0%A7%87%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6%E0%A7%87%E0%A6%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T16:09:00+00:00"/>
    <meta property="og:title" content="ট্রাম্পের অভিশংসন শুনানি: প্রেসিডেন্টের নির্দেশেই কাজ করেছিলেন সোন্দল্যান্ড"/>
    <meta property="og:description" content="যুক্তরাষ্ট্রের প্রেসিডেন্ট ডোনাল্ড ট্রাম্পের মূল স্বাক্ষী জানিয়েছেন তিনি ট্রাম্পে নির্দেশেই তার ব্যক্তিগত আইনজীবী রুডি গিলানির সঙ্গে ইউক্রেনের বিষয়ে কাজ করেছিলেন। ইউরোপীয় ইউনিয়নে নিযুক্ত গর্ডন সোন্দল্যান্ড নামেও ওই মার্কিন কূটনীতিক বলেন, গিলানি ইউক্রেনের প্রেসিডেন্ট ভোলোদিমির জেলেন্কির..."/>
  </head>
  <body>
    <article>
      <h1>ট্রাম্পের অভিশংসন শুনানি: প্রেসিডেন্টের নির্দেশেই কাজ করেছিলেন সোন্দল্যান্ড</h1>
      <address><time datetime="2019-11-20T16:09:00+00:00">20 Nov 2019, 16:09</time> by <a rel="author">বিদেশ ডেস্ক</a></address>
      <p>
        <b>যুক্তরাষ্ট্রের প্রেসিডেন্ট ডোনাল্ড ট্রাম্পের মূল স্বাক্ষী জানিয়েছেন তিনি ট্রাম্পে নির্দেশেই তার ব্যক্তিগত আইনজীবী রুডি গিলানির সঙ্গে ইউক্রেনের বিষয়ে কাজ করেছিলেন। ইউরোপীয় ইউনিয়নে নিযুক্ত গর্ডন সোন্দল্যান্ড নামেও ওই মার্কিন কূটনীতিক বলেন, গিলানি ইউক্রেনের প্রেসিডেন্ট ভোলোদিমির জেলেন্কির মাধ্যমে রাজনৈতিক প্রতিদ্বন্দ্বির ওপর চাপের ব্যাপারটি আসলে ‘হোয়াইট হাউসে আমন্ত্রণের বিনিময়ের চাপ প্রয়োগের আহ্বান জানানো হয়েছিলো ‘</b>
      </p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/20/9d2b5021255ccc6bf2a31c3da37a6e1a-5dd5655768bc5.jpg"/>
      </figure>
      <p>ইউক্রেনের প্রেসিডেন্টের সঙ্গে ট্রাম্পের ওই ফোনালাপ ফাঁস হলে যুক্তরাষ্ট্রের রাজনৈতিক অঙ্গনে ঝড় উঠে। ফাঁস হওয়া ফোনালাপে দেখা যায়, সাবেক মার্কিন ভাইস প্রেসিডেন্ট জো বাইডেন ও তার ছেলে হান্টার বাইডেনের বিরুদ্ধে তদন্তের জন্য ইউক্রেনের প্রেসিডেন্টকে রীতিমতো চাপ দিচ্ছেন ট্রাম্প। ওই ফোনকলের অনুলিপিও গোপন করতে চেয়েছিল হোয়াইট হাউস। তবে শেষ পর্যন্ত ওই প্রচেষ্টা ব্যর্থ হয়। হোয়াইট হাউসের ফোনকলের প্রতিলিপিতে দেখা গেছে, ট্রাম্প গত ২৫ জুলাই ইউক্রেনের প্রেসিডেন্ট ভলোদিমির জেলেনস্কিকে এই তদন্তের জন্য বারবার চাপ দিচ্ছিলেন। ওই ফোনালাপের ভিত্তিতে গোয়েন্দা সংস্থার একজন সদস্য আনুষ্ঠানিক অভিযোগ করার পর ট্রাম্পের অভিশংসনের দাবি সামনে আসে। ট্রাম্পকে প্রেসিডেন্সি থেকে সরাতে তদন্ত শুরু করে মার্কিন কংগ্রেসের নিম্নকক্ষ প্রতিনিধি পরিষদের ডেমোক্র্যাট দলীয় সদস্যরা। তবে এই তদন্তকে ন্যাক্কারজনক হিসেবে আখ্যায়িত করেছেন ট্রাম্প।</p>
      <p>সোন্দল্যান্ড একজন ধনী ব্যবসায়ী ও ট্রাম্পের সমর্থক। বুধবার প্রতিনিধি পরিষদের কমিটির সামনে শুনানিতে অংশ নিয়ে তিনি বলেন, মার্কিন পররাষ্ট্রমন্ত্রী মাইক পম্পেও ইউক্রেনকে সহায়তার ব্যাপারে অবগত ছিলেন ও তিনি পূর্ণ সমর্থন দিয়েছেন।</p>
      <p>ইউক্রেনের জনপ্রিয় কৌতুকাভিনেতা ভলোদিমির জেলেনস্কি দেশটির প্রেসিডেন্টের দায়িত্ব গ্রহণের কয়েক মাসের মাথায় ট্রাম্পের সঙ্গে তার এ ফোনালাপ অনুষ্ঠিত হয়। ট্রাম্পের দাবি, জো বাইডেন ইউক্রেনে তার ছেলের স্বার্থ রক্ষায় কাজ করেছিলেন। তবে এখনও পর্যন্ত তার এ দাবির স্বপক্ষে কোনও প্রমাণ মেলেনি। ২৫ জুলাইয়ের ফোন কলে ইউক্রেনের নেতা ট্রাম্পকে জানিয়েছেন, বিষয়টি নিয়ে এখনও তদন্ত সম্ভব।</p>
      <p>ডেমোক্রেটদের অভিযোগ ট্রাম্প জেলেনস্কির সহায়তা বন্ধ করে দিয়ে তাকে চাপে ফেলেছিল। চলতি বছর মে মাসে যুক্তরাষ্ট্র-ইউক্রেন নীতি নিয়ে কাজ করেছেন সোন্দল্যান্ড। গিলানিও সেখানে গুরুত্বপূর্ণ ভূমিকা পালন করেছে। তবে মার্কিন কূটনীতিকরা সোন্দল্যান্ডকে কেন্দ্রীয় ব্যক্তি হিসেবে উপস্থাপন করেছে।</p>
      <p>ট্রাম্প এই অভিযোগ উড়িয়ে দিয়েছেন। হোয়াইট হাউসের বর্তমান কর্মকর্তাসহ বেশ কয়েকজন প্রত্যক্ষদর্শীর সমালোচনাও করেছেন তিনি।  নিজের বিরুদ্ধে কংগ্রেসের অভিশংসন তদন্তকে বিচারবহির্ভূত হত্যাকাণ্ড হিসেবে আখ্যায়িত করেছেন ট্রাম্প।</p>
      <p> </p>
      <footer>/এমএইচ/</footer>
    </article>
  </body>
</html>