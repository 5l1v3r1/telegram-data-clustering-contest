<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2579365/u-ternopoli-rozpocavsa-mandarinovij-sezon"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-20T16:30:00+00:00"/>
    <meta property="og:title" content="У Тернополі розпочався мандариновий сезон"/>
    <meta property="og:description" content="У листопаді імпорт мандарин збільшився утричі"/>
  </head>
  <body>
    <article>
      <h1>У Тернополі розпочався мандариновий сезон</h1>
      <address><time datetime="2019-11-20T16:30:00+00:00">20 Nov 2019, 16:30</time> by <a rel="author">Антоніна Албул</a></address>
      <p>
        <i>Фруктові відділи поповнюються цитрусовим символом нового року. Втім, ціни на популярні фрукти кусаються.</i>
      </p>
      <p>У листопаді імпорт мандарин збільшився утричі, – розповідає підприємець Іван Ковальчук. Оскільки у теплих країнах почали достигати цитрусові, пише "<a href="https://zz.te.ua/rozpochavsia-mandarynovyy-sezon-tsiny-u-ternopoli-kusaiut-sia/">ЗЗ</a>".</p>
      <p>«Ми приймаємо щотижня нові партії мандарин з Туреччини. Початок врожаю нас досить потішив. Закупівельні ціни залишилися стабільними, порівняно з минулим роком. На смак – теж непогано. Хоча найсмачніші мандарини привозять десь біля січня».</p>
      <p>Наразі мандарини у Тернополі продають від 25 до 45 грн. за кілограм, ціна залежить від якості продукції. За інформацією українських імпортерів, останні сезони були важкими для компаній, які спеціалізуються на поставках екзотичних фруктів до України. Економічна нестабільність позначилася на обсягах імпорту, відтак мандарини торік продавали за досить високими цінами. Підприємці сподіваються, що цьогорічна зима буде сприятливою для імпортерів, що дозволить знижувати ціни.</p>
    </article>
  </body>
</html>