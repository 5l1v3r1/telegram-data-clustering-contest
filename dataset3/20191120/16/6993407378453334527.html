<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-prapory-boyovykiv-stanytsia-luhanska/30283051.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-20T16:26:08+00:00"/>
    <meta property="og:title" content="Прапори бойовиків треба прибрати найближчим часом – Зеленський у Станиці Луганській"/>
    <meta property="og:description" content="Так звані прапори, які російські гібридні сили тримають на одному боці мосту у Станиці Луганській, мають бути прибрані найближчим часом, заявив президент Володимир Зеленський. «Скажу чесно, коли ми"/>
  </head>
  <body>
    <article>
      <h1>Прапори бойовиків треба прибрати найближчим часом – Зеленський у Станиці Луганській</h1>
      <address>
        <time datetime="2019-11-20T16:26:08+00:00">20 Nov 2019, 16:26</time>
      </address>
      <p>Так звані прапори, які російські гібридні сили тримають на одному боці мосту у Станиці Луганській, мають бути прибрані найближчим часом, заявив президент Володимир Зеленський.</p>
      <p>«Скажу чесно, коли ми підійшли, ми побачили зайві прапори. Вони жодного відношення до України не мають», – сказав Зеленський. Він назвав зняття цих прапорів наступним завданням.</p>
      <p>«Думаю, найближчим часом наше завдання, щоб ці прапори тут прибрати, – зазначив президент, перебуваючи в Станиці Луганській. – Щоб усі пам’ятали, що ми всі українці, і у нас один прапор».</p>
      <p>20 листопада президент Зеленський у Станиці Луганській оглядав відновлений <a href="https://www.radiosvoboda.org/a/news-mist-stanytsia-luganska/30250868.html">міст</a>. Конструкція вже добудована, але поки що не відкрита для проходу. Зеленський зазначив, що це станеться протягом двох днів.</p>
      <figure>
        <iframe src="https://www.youtube.com/embed/XAj7uH7bYPo" width="640" height="360" data-service="Youtube" scrolling="no"/>
      </figure>
    </article>
  </body>
</html>