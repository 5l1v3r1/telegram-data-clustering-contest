<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/198047/kykloi-ypen-poly-thetiki-exelixi-i-ekthesi-tis-komision"/>
    <meta property="og:site_name" content="CNN.gr"/>
    <meta property="article:published_time" content="2019-11-20T16:56:35+00:00"/>
    <meta property="og:title" content="Κύκλοι ΥΠΕΝ: Πολύ θετική εξέλιξη η έκθεση της Κομισιόν"/>
    <meta property="og:description" content="Ως «πολύ θετική εξέλιξη» χαρακτηρίζουν κύκλοι του υπουργείου Περιβάλλοντος και Ενέργειας την Έκθεση ενισχυμένης εποπτείας της Ευρωπαϊκής Επιτροπής για την..."/>
  </head>
  <body>
    <article>
      <h1>Κύκλοι ΥΠΕΝ: Πολύ θετική εξέλιξη η έκθεση της Κομισιόν</h1>
      <h2>Ως «πολύ θετική εξέλιξη» χαρακτηρίζουν κύκλοι του υπουργείου Περιβάλλοντος και Ενέργειας την Έκθεση ενισχυμένης εποπτείας της Ευρωπαϊκής Επιτροπής για την Ελλάδα, που δόθηκε σήμερα στη δημοσιότητα.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 18:56 , 20 November 2019</p>
      <p>Ειδικότερα, κύκλοι του ΥΠΕΝ τονίζουν στο ΑΠΕ-ΜΠΕ:</p>
      <p>«Η έκθεση συνιστά πολύ θετική εξέλιξη. Αναγνωρίζει τις μεταρρυθμιστικές προτεραιότητες της ελληνικής κυβέρνησης. Αποδέχεται ότι περαιτέρω πρωτοβουλίες θα αναληφθούν τον Ιανουάριο όταν θα έχει εγκριθεί το νέο επιχειρηματικό σχέδιο της <b>ΔΕΗ</b>, αλλά και το<b> αναθεωρημένο Εθνικό Σχέδιο για την Ενέργεια και το Κλίμα (ΕΣΕΚ).</b></p>
      <p>Η κυβέρνηση θα συνεργαστεί με την Επιτροπή για να εξασφαλίσει μια <b>συνολική συμφωνία για το Target Model,</b> τον Μεταβατικό Μηχανισμό Αποζημίωσης Ευελιξίας, τον Μηχανισμό Διακοψιμότητας, τις επιπτώσεις της απολιγνιτοποίησης στη χονδρεμπορική αγορά ηλεκτρικής ενέργειας και τον Μόνιμο Μηχανισμό Αποζημίωσης Επάρκειας Ισχύος».</p>
      <p>Η έκθεση αναφέρεται μεταξύ άλλων στη δέσμευση της κυβέρνησης για την εφαρμογή του νέου <b>μοντέλου αγοράς ηλεκτρικής ενέργειας (Target Model)</b> ως τον Ιούνιο του 2020, στην κατάργηση των δημοπρασιών ΝΟΜΕ (για την οποία τονίζεται μεταξύ άλλων ότι στην τελευταία δημοπρασία δεν εξαντλήθηκαν οι διαθέσιμες ποσότητες ενέργειας) αλλά και στα μέτρα για την<b> υποστήριξη της ΔΕΗ</b> για τα οποία η ΕΕ τονίζει ότι οδήγησαν σε θετική αξιολόγηση από τον ορκωτό ελεγκτή το Σεπτέμβριο. </p>
      <p>
        <b>Η έκθεση αναφέρεται ακόμη:</b>
      </p>
      <p>- Στην αποτυχία της προσπάθειας πώλησης λιγνιτικών μονάδων που έγινε από την προηγούμενη κυβέρνηση, η οποία αποδίδεται από την Κομισιόν σε νομική αβεβαιότητα και έλλειψη διαφάνειας.</p>
      <p>- Στο γεγονός ότι οι τιμές χονδρικής της ηλεκτρικής ενέργειας στην Ελλάδα είναι από τις υψηλότερες στην Ευρώπη (65,5 ευρώ ανά μεγαβατώρα έναντι 43,3 που είναι ο μέσος όρος στην ΕΕ), εξαιτίας κυρίως της ανόδου των τιμών για τις εκπομπές διοξειδίου του άνθρακα. Αντίθετα οι τιμές λιανικής είναι κοντά στο μέσο όρο.</p>
      <p>- Στην πρόοδο για την ανάδειξη της χώρας σε ενεργειακό κόμβο με τον ελληνοβουλγαρικό αγωγό φυσικού αερίου και την αύξηση των εισαγωγών υγροποιημένου φυσικού αερίου.</p>
      <p>- Στην απόφαση για απόσυρση όλων των λιγνιτικών μονάδων ως το 2028, η οποία συνδέεται από την Κομισιόν με την εν εξελίξει διαδικασία παράβασης (λόγω της αποκλειστικής πρόσβασης της ΔΕΗ στο λιγνίτη) ενώ χαρακτηρίζεται ως αξιέπαινη πρωτοβουλία προς τα εμπρός».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/198020/tripli-allagi-stis-forologitees-axies-akiniton-eos-to-telos-maioy">Τριπλή αλλαγή στις φορολογητέες αξίες ακινήτων έως το τέλος Μάιου</a>
        </li>
        <li>
          <a href="https://www.cnn.gr/oikonomia/story/198013/staikoyras-h-komision-anagnorizei-ti-thetiki-poreia-tis-ellinikis-oikonomias">Σταϊκούρας: Η Κομισιόν αναγνωρίζει τη θετική πορεία της ελληνικής οικονομίας</a>
        </li>
        <li>
          <a href="https://www.cnn.gr/oikonomia/story/198008/viosimo-xreos-toylaxiston-eos-to-2032-vlepei-i-eyropaiki-epitropi">Βιώσιμο χρέος τουλάχιστον έως το 2032 «βλέπει» η Ευρωπαΐκή Επιτροπή</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/33839/ypoyrgeio-perivallontos-kai-energeias">ΥΠΟΥΡΓΕΙΟ ΠΕΡΙΒΑΛΛΟΝΤΟΣ ΚΑΙ ΕΝΕΡΓΕΙΑΣ</a>
        </li>
        <li>
          <a href="https://www.cnn.gr/eidhseis/tag/108/eyropaiki-epitropi">ΕΥΡΩΠΑΙΚΗ ΕΠΙΤΡΟΠΗ</a>
        </li>
        <li>
          <a href="https://www.cnn.gr/eidhseis/tag/290/komision">ΚΟΜΙΣΙΟΝ</a>
        </li>
        <li>
          <a href="https://www.cnn.gr/eidhseis/tag/5122/deh">ΔΕΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/20/198036/snapshot/telesigrafo-katalipsies.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198041/snapshot/2697178.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/197987/snapshot/prosfygiko.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198014/snapshot/2755742.jpg"/>
      </figure>
    </article>
  </body>
</html>