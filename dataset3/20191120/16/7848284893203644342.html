<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/moratti-reggina-falcomata-precisa-risposta-a-domanda-precisa-gallo-accolto-con-favore-323574"/>
    <meta property="og:site_name" content="FcInterNews.it"/>
    <meta property="article:published_time" content="2019-11-20T16:06:10+00:00"/>
    <meta property="og:title" content="Moratti-Reggina, Falcomatà precisa: &quot;Risposta a domanda precisa. Gallo accolto con favore&quot;"/>
    <meta property="og:description" content="Dopo il comunicato diramato dalla Reggina a seguito delle dichiarazioni da parte del sindaco Giuseppe Falcomatà sull'eventuale approdo alla guida del club amaranto di Massimo Moratti, lo..."/>
  </head>
  <body>
    <article>
      <h1>Moratti-Reggina, Falcomatà precisa: "Risposta a domanda precisa. Gallo accolto con favore"</h1>
      <address><time datetime="2019-11-20T16:06:10+00:00">20 Nov 2019, 16:06</time> by <a rel="author">Christian Liotta</a></address>
      <p>Dopo il comunicato diramato dalla Reggina a seguito delle dichiarazioni da parte del sindaco <b>Giuseppe Falcomatà </b>sull'eventuale approdo alla guida del club amaranto di <b>Massimo Moratti</b>, lo stesso Falcomatà ha voluto replicare con un'ulteriore nota nella quale si precisa: "Il sindaco, nel corso della registrazione di una trasmissione televisiva andata in onda su un’emittente locale, <b>si è limitato a rispondere ad una domanda del conduttore che ha chiesto se il Presidente Massimo Moratti fosse mai stato interessato all’acquisto</b> delle quote societarie della Reggina. Rispondendo alla domanda del cronista, conduttore della trasmissione, il sindaco ha raccontato lo svolgersi delle vicende, risalenti a circa un anno fa, ribadendo comunque che l’arrivo del presidente<b> Luca Gallo </b>è stato risolutivo di una vicenda che ha rischiava un epilogo negativo. In tal senso <b>il sindaco Falcomatà ha accolto con estremo favore la decisione del presidente Gallo di investire nella Città di Reggio Calabria,</b> incontrandolo nella sua stanza di Palazzo San Giorgio pochi giorni dopo la conclusione della trattativa con la precedente proprietà". </p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>