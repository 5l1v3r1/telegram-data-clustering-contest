<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/friedkin-roma-mission-possible-rsquo-uomo-toyota-usa-pronto-219577.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-20T16:57:45+00:00"/>
    <meta property="og:title" content="Friedkin-roma: mission possible! l'offerta per prendersi il club- in corsa anche l'ex ad di disney"/>
    <meta property="og:description" content="FRIEDKIN-ROMA: MISSION POSSIBLE! L’UOMO DELLA TOYOTA NEGLI USA PRONTO A METTERE SUL PIATTO 702 MILIONI PER DIVENTARE L’AZIONISTA DI MAGGIORANZA DEL CLUB UNA VOLTA CONCLUSO L’ANNOSO ITER PER LO STADIO (A TOR DI VALLE O A FIUMICINO?) - DA MESI GOLDMAN SACHS OFFRE AGLI INVESTITORI SUL MERCATO INTERNAZIONALE LA POSSIBILITÀ DI ENTRARE NELLA SOCIETÀ GIALLOROSSA. IN CORSA ANCHE L’EX PRESIDENTE E AD DI DISNEY MICHAEL EISNER MA L’OFFERTA DI DAN FRIEDKIN E’ SUPERIORE…"/>
  </head>
  <body>
    <article>
      <h1>Friedkin-roma: mission possible! l'offerta per prendersi il club- in corsa anche l'ex ad di disney</h1>
      <address>
        <time datetime="2019-11-20T16:57:45+00:00">20 Nov 2019, 16:57</time>
      </address>
      <p>
        <b>FRIEDKIN-ROMA: MISSION POSSIBLE! L’UOMO DELLA TOYOTA NEGLI USA PRONTO A METTERE SUL PIATTO 702 MILIONI PER DIVENTARE L’AZIONISTA DI MAGGIORANZA DEL CLUB UNA VOLTA CONCLUSO L’ANNOSO ITER PER LO STADIO (A TOR DI VALLE O A FIUMICINO?) - DA MESI GOLDMAN SACHS OFFRE AGLI INVESTITORI SUL MERCATO INTERNAZIONALE LA POSSIBILITÀ DI ENTRARE NELLA SOCIETÀ GIALLOROSSA. IN CORSA ANCHE L’EX PRESIDENTE E AD DI DISNEY MICHAEL EISNER MA L’OFFERTA DI DAN FRIEDKIN E’ SUPERIORE…</b>
      </p>
      <hr/>
      <p>
        <b>Dagoreport</b>
      </p>
      <figure>
        <a href="https://www.dagospia.com/mediagallery/Dago_fotogallery-256002/1240749.htm">
          <img src="https://cdn-static.dagospia.com/img/foto/11-2019/dan-friedkin-1240749.png"/>
        </a>
        <figcaption>dan friedkin</figcaption>
      </figure>
      <p>Friedkin-Roma: mission possible! L’uomo della Toyota negli Usa mira a diventare l'azionista di maggioranza del club giallorosso: la trattativa con Pallotta è entrata nel vivo. Da mesi Goldman Sachs propone a investitori sul mercato internazionale la possibilità di entrare nella società giallorossa. Pallotta cerca soci di minoranza che partecipino all'aumento di capitale da massimo 150 milioni di euro già varato.</p>
      <p>Nonostante i 290 milioni di debiti, la Roma continua a far gola oltreoceano. Anche l’ex presidente e ad di Disney Michael Eisner ha manifestato interesse per il club giallorosso (ci sono stati due incontri negli uffici di Goldman a Milano) ma il gruppo texano che fa capo a Dan Friedkin avrebbe messo sul piatto un'offerta di 702 milioni per prendersi la società una volta concluso l’annoso iter per lo stadio (a Tor di Valle o a Fiumicino?)</p>
      <p>
        <b>IL GRUPPO FRIEDKIN FA SUL SERIO</b>
      </p>
      <p>
        <b>Alessandro Austini e Filippo Biafora per <a href="http://www.iltempo.it/">il Tempo</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256002/1153677.htm">
          <img src="https://cdn-static.dagospia.com/img/foto/05-2019/james-pallotta-1153677.jpg"/>
        </a>
        <figcaption>JAMES PALLOTTA</figcaption>
      </figure>
      <p>Il gruppo Friedkin fa sul serio. E' interessato a entrare nella Roma. E mira a diventare l'azionista di maggioranza. La trattativa, svelata in anteprima da Il Tempo lo scorso 24 ottobre, è entrata nel vivo. Emissari del gruppo texano, che distribuisce il marchio Toyota in esclusiva in cinque stati americani, sono sbarcati nella Capitale e nei giorni scorsi si sono incontrati presso lo Studio Tonucci, che da sempre assiste Pallotta in Italia, con dei rappresentanti del club giallorosso.</p>
      <figure>
        <a href="https://www.dagospia.com/mediagallery/Dago_fotogallery-256002/1229241.htm">
          <img src="https://cdn-static.dagospia.com/img/foto/10-2019/dan-friedkin-1229241.png"/>
        </a>
        <figcaption>dan friedkin</figcaption>
      </figure>
      <p>Quindi la Roma è in vendita? Ufficialmente no, ma in realtà, da mesi, Goldman Sachs offre agli investitori sul mercato internazionale la possibilità di entrare nella società giallorossa: la banca d'affari ha preparato un documento di presentazione sulla Roma, che in gergo economico viene definito un "teaser", nel quale, come Il Tempo può documentare, si parla nello specifico di "rara opportunità di possedere e controllare uno dei più prestigiosi club calcistici, sinonimo della città di Roma".</p>
      <figure>
        <a href="https://www.dagospia.com/mediagallery/Dago_fotogallery-256002/1136701.htm">
          <img src="https://cdn-static.dagospia.com/img/foto/03-2019/pallotta-raggi-1136701.png"/>
        </a>
        <figcaption>pallotta raggi</figcaption>
      </figure>
      <p>Il potenziale acquirente della Roma è assistito dalla banca d'affari Jp Morgan e, nonostante Pallotta cerchi soci di minoranza che partecipino all'aumento di capitale da massimo 150 milioni di euro già varato, avrebbe espresso l'intenzione di salire sul ponte di comando del club. Quindi Friedkin mira a diventare il proprietario della società giallorossa e una volta ricevuto il dossier da Goldman Sachs ha manifestato un concreto interesse.</p>
      <figure>
        <a href="https://www.dagospia.com/mediagallery/Dago_fotogallery-256002/1241041.htm">
          <img src="https://cdn-static.dagospia.com/img/foto/11-2019/michael-eisner-1241041.png"/>
        </a>
        <figcaption>michael eisner</figcaption>
      </figure>
      <p>Non corre da solo, ma in questo momento sta facendo passi importanti. I texani coinvolgerebbero la holding "Friedkin Companies Inc." per acquistare le quote del club e si sono già mossi per avviare la due diligence sui conti dell'As Roma Spv Llc, controllante dell'As Roma (con sede nel Delaware) attraverso la holding Neep costituita in Italia da Pallotta &amp; Co..</p>
      <p>In totale l'attuale presidente giallorosso, insieme agli altri soci, detiene l'86,577% delle azioni di As Roma e, informalmente, ha fatto sapere di valutare la società un miliardo. Ora che il progetto stadio a Tor di Valle è vicino all'approvazione finale, dovrà decidere se vendere direttamente tutto il pacchetto. Se ne sta già parlando negli studi legali romani. E non solo.</p>
      <figure>
        <a href="https://www.dagospia.com/mediagallery/Dago_fotogallery-256002/1061590.htm">
          <img src="https://cdn-static.dagospia.com/img/foto/09-2018/pallotta-1061590.png"/>
        </a>
        <figcaption>pallotta</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256002/1040708.htm">
          <img src="https://cdn-static.dagospia.com/img/foto/07-2018/pallotta-1040708.png"/>
        </a>
        <figcaption>pallotta</figcaption>
      </figure>
    </article>
  </body>
</html>