<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/20/meghan-hercegnet-kiralyno-divat-stilus/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-20T16:11:00+00:00"/>
    <meta property="og:title" content="Meghan hercegnét királynőnek választották"/>
    <meta property="og:description" content="Épp ideje volt, nem igaz?"/>
  </head>
  <body>
    <article>
      <h1>Meghan hercegnét királynőnek választották</h1>
      <h2>Épp ideje volt, nem igaz?</h2>
      <address><time datetime="2019-11-20T16:11:00+00:00">20 Nov 2019, 16:11</time> by <a rel="author">Rakita Vivi</a></address>
      <p>Képzeld, a Lyst Index nevű oldal minden évben <b>készít egy divatösszefoglalót,</b> amiben az év során összegyűjtött adatokat elemzi, és végül nyilvánosságra hozzá a legmenőbb trendek és a<b> legdivatosabb sztárok</b> listáját. Idén pedig a <b>stíluskirálynő</b> nem más lett, mint maga<b> Meghan hercegné!</b></p>
      <p>Akárhányszor a royal divatdiktátor felvett valamit, a webshopokban<b> 216%-kal megnőtt a kereslet</b> a hasonló termékek iránt! Emlékszel például a <a href="https://cosmopolitan.hu/divat/2019/09/30/most-minden-no-meghan-hercegne-szoknyajat-akarja/"><b>csíkos szoknyájára</b>,</a> amit Afrikában vett fel, az emberek pedig pillanatok alatt elkapkodták a J.Crew oldaláról? És a nemrégiben hordott <b><a href="https://cosmopolitan.hu/divat/2019/11/08/imadja-a-net-meghan-hercegne-kabatjat/">kabátjára</a></b>? Vagy a <a href="https://cosmopolitan.hu/body_love/2019/11/08/a-fel-vilag-most-ezert-a-szoknyaert-rajong/"><b>vörös bőr ceruzaszoknyára</b>,</a> amit miatta más sztárok is elkezdtek hordani?</p>
      <p>Meg új titulusa tehát egyértelműen az idei ruhaválasztásainak eredménye, hiszen tavaly még csak a <b>dobogó legalsó fokán szerepelt.</b> És nem elég, hogy harmadikból rögtön első lett, amivel beelőzte a korábbi uralkodó trend influenszert, <b><a href="https://cosmopolitan.hu/body_love/2019/11/19/kylie-jenner-eladta-a-sminkbirodalmat/">Kylie Jennert</a>,</b> de a királyi családból egyedül<b> ő került fel a top 10-es listára!</b> Még <b><a href="https://cosmopolitan.hu/szepseg/2019/11/19/katalin-hercegne-royal-variety-performance-ruha/">Katalin hercegné</a></b> is csak a <b>tizenegyedik helyet</b> tudta megcsípni.</p>
      <p>Szóval Meghan egy igazán stílusos évet zár: <a href="https://cosmopolitan.hu/divat/2019/10/16/meghan-hercegne-elovette-ikonikus-ruhajat/">szebbnél szebb outfitekben</a> jelent meg, és ha ez nem lenne elég, ő szerkesztette a <a href="https://cosmopolitan.hu/sztarhirek/2019/07/29/minden-amit-meghan-hercegne-magazinjarol-tudni-lehet/">brit Vogue szeptemberi számá</a>t is. Úgyhogy <b>gratulálunk Megnek,</b> a világ legújabb divatkirálynőjének!</p>
    </article>
  </body>
</html>