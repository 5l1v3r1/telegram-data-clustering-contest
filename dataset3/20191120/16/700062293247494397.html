<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714457-synelhfthh-10chronos-gia-thn-kloph-se-varos-hlikiomenhs.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T16:32:00+00:00"/>
    <meta property="og:title" content="Συνελήφθη 10χρονος για την κλοπή σε βάρος ηλικιωμένης"/>
    <meta property="og:description" content="Δεν χάρηκαν το 50ευρω που βούτηξαν το πρωί της Τρίτης (19/11) από την τσέπη ηλικιωμένης γυναίκας στην οδό Παλαιολόγου δύο Ρομά ηλικίας 10 και 18"/>
  </head>
  <body>
    <article>
      <h1>Συνελήφθη 10χρονος για την κλοπή σε βάρος ηλικιωμένης</h1>
      <address>
        <time datetime="2019-11-20T16:32:00+00:00">20 Nov 2019, 16:32</time>
      </address>
      <p>Δεν χάρηκαν το 50ευρω που βούτηξαν το πρωί της Τρίτης (19/11) από την τσέπη ηλικιωμένης γυναίκας στην οδό Παλαιολόγου δύο Ρομά ηλικίας 10 και 18 ετών, καθώς συνελήφθησαν από την Ομάδα ΔΙΑΣ Λαμίας.</p>
      <p>Το περιστατικό σημειώθηκε λίγο πριν τις 9:30’ το πρωί, την ώρα που η ηλικιωμένη ετοιμαζόταν να πάει σούπερ – μάρκετ για τα καθημερινά της ψώνια.</p>
      <p>Η άμεση επέμβαση των σταθμών της ΔΙΑΣ έφερε αποτέλεσμα τόσο στον εντοπισμό και τη σύλληψη των δύο δραστών, όσο και στην εύρεση του μεγαλύτερου μέρους του ποσού που εκλάπη. Συγκεκριμένα σύμφωνα με πληροφορίες του LamiaReport επάνω τους βρέθηκαν και κατασχέθηκαν 45 ευρώ, τα οποία και αποδόθηκαν στην παθούσα.</p>
      <p>Αξίζει να σημειωθεί ότι οι νεαροί Ρομά δε σεβάστηκαν ούτε το γεγονός ότι η ηλικιωμένη περπατούσε με «Π» αλλά και την καλή της διάθεση να τους βοηθήσει, αφού πολλές φορές έχει δώσει χρήματα για να πάρουν κάτι να φάνε.</p>
      <p>Την ίδια μέρα που έγινε η σύλληψη τους, ο 18χρονος οδηγήθηκε στον Εισαγγελέα και σήμερα (20/11) το μεσημέρι αναμένεται να παρουσιαστεί ενώπιον του Ανακριτή για να απολογηθεί, καθώς σε βάρος του υπήρχαν σωρεία ακόμη κλοπών.</p>
      <p>
        <a href="http://www.lamiareport.gr/index.php/topika/item/140564-lamia-synelifthi-10xronos-gia-tin-klopi-se-varos-ilikiomenis">lamiareport</a>
      </p>
    </article>
  </body>
</html>