<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622548/%D8%AA%D8%AC%D8%A7%D9%88%D8%B2-%D9%BE%D8%B3%D8%B1-%D8%AC%D9%88%D8%A7%D9%86-%D8%A8%D9%87-%D8%B2%D9%86-%D9%85%D8%A7%D8%B3%D8%A7%DA%98%D9%88%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-20T16:00:00+00:00"/>
    <meta property="og:title" content="تجاوز پسر جوان به زن ماساژور"/>
    <meta property="og:description" content="مرد شرور که زن ماساژور را ربوده و آزار داده بود محاکمه می‌شود. رسیدگی به این پرونده از دو ماه قبل به دنبال شکایت یک زن ماساژور آغاز شد."/>
  </head>
  <body>
    <article>
      <h1>تجاوز پسر جوان به زن ماساژور</h1>
      <address>
        <time datetime="2019-11-20T16:00:00+00:00">20 Nov 2019, 16:00</time>
      </address>
      <p>
        <i>مرد شرور که زن ماساژور را ربوده و آزار داده بود محاکمه می‌شود. رسیدگی به این پرونده از دو ماه قبل به دنبال شکایت یک زن ماساژور آغاز شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دینا ۲۹ ساله وقتی خود را به پلیس رساند درحالی که آشفته و گریان بود به ماموران گفت: من سال‌های زیادی است دوره ماساژوری را آموخته‌ام و با توجه به این که این کار منبع درآمد مناسبی داشت در خانه‌ام و در شهرک غرب خدمات ماساژ انجام می‌دادم.<br/><br/>وی افزود: مدتی قبل پسر جوانی به نام حامی به خانه‌ام آمد و گفت: عصب پایش آسیب دیده است، چون بیمار بود و از سوی آشنایی معرفی شده بود تصمیم گرفتم با رعایت همه موارد پایش را ماساژ بدهم از این رو من به او خدمات ماساژ ارائه دادم و حامی هم بعد از پرداخت هزینه خانه‌ام را ترک کرد.</p>
      <figure>
        <img src="https://aftabnews.ir/files/fa/news/1398/8/29/361650_595.jpg"/>
      </figure>
      <p>دینا با بغض گفت: چند روز بعد او را سوار بر خودرو در یکی از خیابان‌های محله‌مان دیدم. او از من خواست سوار بر خودرویش شوم. من که احساس خطری نمی‌کردم سوار بر خودرویش شدم و او پس از طی مسافتی ناگهان تغییر مسیر داد، من اعتراض کردم واقعا نمی‌دانستم چه قصدی دارد ابتدا باور نمی‌کردم حامی اعتراضم را نمی‌شنود وقتی داد و فریاد راه انداختم من را به خیابانی خلوت برد.<br/><br/>وقتی پی به نیت شومش بردم به التماس افتادم، اما گوشش بدهکار نبود تا این که با زور من را تسلیم خواسته شیطانی خود کرد سپس من را که گریان و وحشت زده بودم در گوشه‌ای از شهرک غرب پیاده کرد و پا به فرار گذاشت.</p>
      <p>با این شکایت، زن جوان به پزشکی قانونی معرفی شد و کارشناسان آزار و اذیت او را تایید کردند.</p>
      <p>به این ترتیب با دستور قضایی و راهنمایی‌های دینا ماموران حامی را ردیابی و دستگیر کردند که با تکمیل تحقیقات مشخص شد که چند شکایت مشابه دیگر نیز از او شده، اما زنان جوان پس از شکایت دیگر پیگیر پرونده هایشان نشده اند.</p>
      <p>پسر جوان در بازجویی‌ها آزار و اذیت زن ماساژور را انکار کرد و گفت که دینا به دروغ چنین شکایتی را علیه من مطرح کرده است. وی افزود: من با دینا دوست بودم و با هم رابطه داشتیم و لباس‌هایی که به پزشکی قانونی ارائه داده مربوط به آخرین ملاقات مان با هم بوده است. من او را به زور مورد آزار قرار نداده ام.</p>
      <p>بنا بر این گزارش، قرار بود پسر شرور صبح دیروز در شعبه ۸ دادگاه کیفری یک استان تهران از خود دفاع کند، اما این متهم از زندان رجایی شهر به دادگاه منتقل نشد به این ترتیب دادگاه تجدید و قرار شد حامی در روز‌های آینده از خود دفاع کند.</p>
    </article>
  </body>
</html>