<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/dvojcata-v-poradu-o-10-let-mladsi-sestry-vypadaji-jako-matka-s-dcerou-chteji-zmenu"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T16:07:00+00:00"/>
    <meta property="og:title" content="Dvojčata v pořadu O 10 let mladší: Sestry vypadají jako matka s dcerou, chtějí změnu"/>
    <meta property="og:description" content="Už dnes budou mít diváci možnost sledovat další díl pořadu O 10 let mladší. Tentokrát se nám představí devětačtyřicetiletá dvojčata Jitka s Lenkou. Ačkoli jsou sestry, lidé si je často zaměňují s matkou a dcerou."/>
  </head>
  <body>
    <article>
      <h6 class="kicker">Proměna</h6>
      <h1>Dvojčata v pořadu O 10 let mladší: Sestry vypadají jako matka s dcerou, chtějí změnu</h1>
      <address><time datetime="2019-11-20T16:07:00+00:00">20 Nov 2019, 16:07</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/d8/23/d823e00-247244-2019-07-07-o-10-let-060-0d0000000-0d0481586-1d0000000-0d8441926-sector_2560x0-shrink.jpg"/>
          <figcaption>
            <cite>tv nova</cite>
          </figcaption>
        </figure>
        <figure>
          <img src="https://www.extra.cz/images/thumbs/0e/db/0edba3d-247241-2019-07-07-o-10-let-049-2560x0-shrink.jpg"/>
          <figcaption>Sestry chtějí zase vypadat jako dvojčata.<cite>tv nova</cite></figcaption>
        </figure>
        <figure>
          <img src="https://www.extra.cz/images/thumbs/a7/aa/a7aa0f0-247243-2019-07-07-o-10-let-002-2560x0-shrink.jpg"/>
          <figcaption>Většina lidí si myslí, že je to matka s dcerou.<cite>tv nova</cite></figcaption>
        </figure>
        <figure>
          <img src="https://www.extra.cz/images/thumbs/e5/ce/e5ceeb7-247242-2019-07-07-o-10-let-011-2560x0-shrink.jpg"/>
          <figcaption>Jitka s Lenkou jsou z toho smutné.<cite>tv nova</cite></figcaption>
        </figure>
        <figcaption>
          <a href="https://www.extra.cz/dvojcata-v-poradu-o-10-let-mladsi-sestry-vypadaji-jako-matka-s-dcerou-chteji-zmenu/galerie/4">+ Další fotografie</a>
        </figcaption>
      </slideshow>
      <p>
        <b>Už dnes budou mít diváci možnost sledovat další díl pořadu O 10 let mladší. Tentokrát se nám představí devětačtyřicetiletá dvojčata Jitka s Lenkou. Ačkoli jsou sestry, lidé si je často zaměňují s matkou a dcerou.</b>
      </p>
      <p>Na obrazovkách televize Nova budeme moci dnes sledovat další díl oblíbeného pořadu O 10 let mladší. V dnešním díle se seznámíme s dvojčaty Jitkou (49) a Lenkou (49).</p>
      <p>Obě sestry jsou naprosto zklamané ze svého zevnějšku. Nejvíce je trápí fakt, že už vůbec nevypadají jako dvojčata. „Jituška vypadá, jak vypadá. Když za mnou přijela, sousedi, kteří ji dřív neznali, se ptali, zda mě navštívila maminka. Povídám – ne, to je moje sestra, a ještě o 10 minut mladší. Tohle ji podle mě hodně ranilo a trápí ji to,“ svěřila se Lenka s důvodem, proč se do pořadu přihlásily</p>
      <p>„Ve svém těle se cítím jako stará unavená stařena bez sebevědomí, ale doufám, že se to změní,“ přiznává Jitka, kterou už více než deset let trápí Crohnova choroba. Jednu dobu byla v takovém stavu, že nikdo nevěděl, jak to bude dál. Její sestra se s ní dokonce v nemocnici byla rozloučit. Obě si zaslouží nový životní impulz. Podaří se týmu O 10 let mladší omladit dvojčata tak, aby si byla zase podobná jako vejce vejci?</p>
      <p>„Odloučení od Jitky bude pro mě opravdu smutné. Nevím, jak to dám. Nikdy jsme od sebe tak dlouho nebyly. Neslyšet a nevidět se celý měsíc… Budou určitě i slzy,“ okomentovala první pocity z odloučení od dvojčete Lenka. Celou proměnu můžete sledovat už dnes ve 21:40 na TV Nova.</p>
    </article>
  </body>
</html>