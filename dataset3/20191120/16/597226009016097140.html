<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082058-u-avtokrazvskomu-gurtozhitku-naresht-vvmknuli-opalennya.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-20T16:32:00+00:00"/>
    <meta property="og:title" content="У АвтоКрАЗівському гуртожитку нарешті ввімкнули опалення"/>
    <meta property="og:description" content="Міська влада обіцяє ініціювати передачу гуртожитку у комунальну власність У АвтоКрАЗівському гуртожитку, що на вулиці Вадима Пугачова, 14 А сьогодні вдень нарешті ввімкнули опалення, хоча зранку"/>
  </head>
  <body>
    <article>
      <h1>У АвтоКрАЗівському гуртожитку нарешті ввімкнули опалення</h1>
      <address><time datetime="2019-11-20T16:32:00+00:00">20 Nov 2019, 16:32</time> by <a rel="author">Татьяна Донченко</a></address>
      <p>
        <b>Міська влада обіцяє ініціювати передачу гуртожитку у комунальну власність</b>
      </p>
      <p>У АвтоКрАЗівському гуртожитку, що на вулиці Вадима Пугачова, 14 А сьогодні вдень нарешті ввімкнули опалення, хоча зранку батареї були ще холодними. Про це повідомила «Телеграфу» мешканка гуртожитку.</p>
      <p>Нагадаємо, мешканці «розплачувалися» холодом за борги ПрАТ «АвтоКрАЗ», оскільки платили підприємству, не маючи окремих рахунків на компослуги. У той же час, підприємство заборгувало постачальнику — ТОВ «Кременчуцька ТЕЦ». Відомо, що керівництво КрАЗу вело перемовини з керівництвом ТЕЦ.</p>
      <p>Як повідомляє пресслужба мерії Кременчука, сьогодні з мешканцями гуртожитку зустрічався перший віце-мер Володимир Пелипенко. Він пообіцяв людям, що міська влада ініціюватиме вирішення питання щодо передачі гуртожитку у комунальну власність. Це дасть можливість людям платити за компослуги безпосередньо надавачам.</p>
      <p>Якщо мерія виконає свою обіцянку, відповідно до законодавства, люди матимуть право на приватизацію приміщень.</p>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a></p>
    </article>
  </body>
</html>