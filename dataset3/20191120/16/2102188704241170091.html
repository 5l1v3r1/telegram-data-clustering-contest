<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/20/653942/"/>
    <meta property="og:site_name" content="Економічна правда"/>
    <meta property="article:published_time" content="2019-11-20T16:11:00+00:00"/>
    <meta property="og:title" content="Кабмін призначив нових членів наглядових рад 2 держбанків"/>
    <meta property="og:description" content="Кабінет міністрів призначив трьох незалежних членів наглядової ради “Ощадбанку”, а також - незалежного члена наглядової ради “Укрексімбанку”."/>
  </head>
  <body>
    <article>
      <h1>Кабмін призначив нових членів наглядових рад 2 держбанків</h1>
      <address>
        <time datetime="2019-11-20T16:11:00+00:00">20 Nov 2019, 16:11</time>
      </address>
      <p>Кабінет міністрів призначив трьох незалежних членів наглядової ради "Ощадбанку", а також - незалежного члена наглядової ради "Укрексімбанку".</p>
      <p>Про це <a href="https://www.mof.gov.ua/uk/news/uriad_priznachiv_novikh_chleniv_nagliadovoi_radi_oshchadbanku_ta_ukreksimbanku-1887?fbclid=IwAR1RXu8EGYYlR8ICNdguXNcAbczptgggAbe_EXiUtFU0u1zirBmQFiW_7V4">повідомляє</a> пресслужба Мінфіну.</p>
      <p>Згідно з рішенням уряду, до складу наглядової ради АТ "Ощадбанк" увійшли: Янне Харьюнпаа, Хуан Енріке Перес Калот, Ігор Мітюков - як незалежні члени. Незалежним членом наглядової ради АТ "Укрексімбанк" призначили Ласло Урбана.</p>
      <figure>
        <img src="https://eimg.pravda.com/images/doc/8/b/8b205c7---------.jpg"/>
      </figure>
      <p>"Метою реформи корпоративного управління державних банків є створення незалежних наглядових рад, вільних від політичного впливу відповідно до найкращих міжнародних практик.</p>
      <p>Призначення членів наглядової ради Ощадбанку та Укрексімбанку забезпечить належне функціонування наглядової ради цих державних банків, сприятиме їх ефективному управлінню, виконанню стратегії розвитку, захисту прав вкладників, кредиторів та держави як акціонера", - заявили у Мінфіні.</p>
      <p>
        <b>Нагадаємо:</b>
      </p>
      <p>Кабінет міністрів припинив повноваження шести членів наглядових рад державних банків.</p>
      <p>Зокрема, уряд припинив повноваження членів наглядової ради "Ощадбанку": Аджунера Шевкі, Грінченка Олексія, Білака Даніеля, Власова Дмитра, Резнікова Олексія, а також Торстена Пауля - члена наглядової ради "Укрексімбанку".</p>
      <p>Читайте детальніше у статті: <i><b><a href="https://www.epravda.com.ua/publications/2019/09/3/651153/">НБУ та Ощадбанк в клінчі. Чому Нацбанк забракував наглядову раду банку</a></b></i></p>
      <p>Міністерка фінансів Оксана Маркарова <a href="https://www.epravda.com.ua/news/2019/11/5/653334/">заявила,</a> що незалежні наглядові ради Ощадбанку та Укрексімбанку будуть сформовані до кінця 2019 року.</p>
      <p>Економічна правда</p>
    </article>
  </body>
</html>