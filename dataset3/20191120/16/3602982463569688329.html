<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/levchenko-waarschuwt-oranje-oekraine-op-ek-1-beste-elftallen-ooit/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T16:27:43+00:00"/>
    <meta property="og:title" content="Levchenko waarschuwt Oranje voor Oekraïne op EK: ‘1 van de beste elftallen ooit’"/>
    <meta property="og:description" content="Het Nederlands elftal gaat het op het EK allesbehalve makkelijk krijgen tegen Oekraïne, stelt Evgeniy Levchenko. De 8-voudig-international van het Oost-Europese land volgt de ploeg als analist voor de Oekraïense televisie op de voet. ,,Onderschat Oekraïne niet”, zegt Levchenko tegen het AD. Indrukwekkende kwalificatie Oekraïne zal op het EK 1 van de tegenstanders zijn van…"/>
  </head>
  <body>
    <article>
      <h1>Levchenko waarschuwt Oranje voor Oekraïne op EK: ‘1 van de beste elftallen ooit’</h1>
      <address><time datetime="2019-11-20T16:27:43+00:00">20 Nov 2019, 16:27</time> by <a rel="author">https://www.facebook.com/SjorsTanis1</a></address>
      <p>
        <b>Het Nederlands elftal gaat het op het EK allesbehalve makkelijk krijgen tegen Oekraïne, stelt Evgeniy Levchenko. De 8-voudig-international van het Oost-Europese land volgt de ploeg als analist voor de Oekraïense televisie op de voet.</b>
      </p>
      <p>,,Onderschat Oekraïne niet”, zegt Levchenko tegen het <i>AD</i>.<br/><br/><b>Indrukwekkende kwalificatie</b><br/>Oekraïne zal op het EK 1 van de tegenstanders zijn van Oranje in de groepsfase. De ploeg van Andrij Sjevtsjenko plaatste zich voor het eindtoernooi door in een groep met onder meer Portugal en Servië slechts 4 goals te incasseren en uiteindelijk bovenaan te eindigen. ,,We hebben magere jaren gehad met de nationale ploeg. Vooral achterin was het vrij broos, we kregen veel doelpunten tegen. Inmiddels is dat wel anders", zegt Levchenko, voorzitter van de spelersvakbond VVCS.<br/><br/><b>Collectief</b><br/>De oud-speler, die jarenlang in Nederland actief was al speler, kent de kracht van Oekraïne. ,,Dat is zonder twijfel het collectief. Dit elftal durft te voetballen, al rennen ze niet met een kip zonder kop naar voren. De spelers vertrouwen op elkaar en durven daarom fouten te maken", vertelt Levchenko. Hij gaat zelfs nog een stapje verder. ,,Dit elftal is 1 van de beste van Oekraïne sinds het land in 1991 onafhankelijk werd. Op het WK 2006 waren we ook goed, maar hadden we veel te danken aan Shevchenko. Dit elftal maakt een ijzersterke indruk. Als er nu iemand wegvalt, dan hoeven we niet direct in paniek te raken.”</p>
      <figure>
        <img src="https://sportnieuws.nl/app/uploads/2019/11/imageName73364951_original.jpg"/>
      </figure>
    </article>
  </body>
</html>