<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3381973/heniyye-pompeonun-aciklamasi-tehlikeli-bir-siyasi-katliamdir"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T16:22:00+00:00"/>
    <meta property="og:title" content="Heniyye: Pompeo'nun açıklaması tehlikeli bir siyasi katliamdır"/>
    <meta property="og:description" content="Filistin İslami Direniş Hareketi (Hamas) Siyasi Birimi Başkanı İsmail Heniyye, ABD Dışişleri Bakanı Mike Pompeo'nun Batı Şeria'daki yahudi işgal merkezleri hakkında yaptığı açıklamanın siyonist işgal yönetiminin kanlı katliamlarının üstünü örten tehlikeli bir siyasi katliam olduğunu söyledi. "/>
  </head>
  <body>
    <article>
      <h1>Heniyye: Pompeo'nun açıklaması tehlikeli bir siyasi katliamdır</h1>
      <h2>Filistin halkının haklarına sahip çıkmakta kararlı olduğunu belirten Hamas lideri İsmail Heniyye, "Pompeo'nun açıklaması tehlikeli bir siyasi katliamdır" açıklamasında bulundu.</h2>
      <address>
        <time datetime="2019-11-20T16:22:00+00:00">20 Nov 2019, 16:22</time>
      </address>
      <p>Filistin İslami Direniş Hareketi (Hamas) Siyasi Birimi Başkanı İsmail Heniyye, ABD Dışişleri Bakanı Mike Pompeo'nun Batı Şeria'daki yahudi işgal merkezleri hakkında yaptığı açıklamanın siyonist işgal yönetiminin kanlı katliamlarının üstünü örten tehlikeli bir siyasi katliam olduğunu söyledi. </p>
      <p>Filistin Enformasyon Merkezi'nde yer alan habere göre Heniyye bugün yaptığı yazılı basın açıklamasında, bu kararın Filistin halkının toprağı, mukaddesatı ve gelecek nesilleri ile ilgili haklarını hedef alan şeytanca bir işbirliğine delalet ettiğini belirtti. Heniyye, ABD'nin, Kudüs'le, mültecilerle ve şimdi de işgal merkezleriyle ilgili olarak Filistin davasının ilkelerini sonlandırmayı amaçlayan açıklamalar yaptığını dile getirdi. </p>
      <p>Heniyye açıklamasında şu ifadelere yer verdi:</p>
      <blockquote>"Filistinli halkımız bu kanlı ve siyasi katliamların önünde boyun eğmeyecektir. Haklarına sahip çıkma ve onları savunma, kendisine yönelen askeri ve siyasi saldırılar karşısında direnme konusundaki kararlılığını sürdürecektir."</blockquote>
      <p>Heniyye, Filistin yönetiminin artık bu tür tavırlar hakkında kınamalarda bulunma, bu kararların mahiyetini belirleme ve üzerinde tahlilde bulunma karesinden, Oslo Anlaşması'nın çemberinden çıkmayı sağlayan bir ulusal strateji geliştirmek suretiyle fiili olarak söz konusu kararlara karşı durma karesine geçmesi gerektiğini belirtti. </p>
      <p>Heniyye açıklamasında işgal rejiminin Gazze'ye yönelik saldırısından sonra Suriye'ye yönelik yeni saldırısına da tepki gösterdi ve bütün bu saldırıların ABD'nin çektiği örtünün altında gerçekleştirildiğine dikkat çekti. </p>
    </article>
  </body>
</html>