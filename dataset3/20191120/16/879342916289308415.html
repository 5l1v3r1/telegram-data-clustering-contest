<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/20/novyna/suspilstvo/zelenskyj-vidkryv-vidnovlenyj-mist-stanyczi-luhanskij"/>
    <meta property="og:site_name" content="Слово і Діло"/>
    <meta property="article:published_time" content="2019-11-20T16:26:07+00:00"/>
    <meta property="og:title" content="Зеленський відкрив відновлений міст у Станиці Луганській"/>
    <meta property="og:description" content="Глава держави Володимир Зеленський відкрив відбудований міст у Станиці Луганській. Про це передає пресслужба ОПУ в середу, 20 листопада."/>
  </head>
  <body>
    <article>
      <h1>Зеленський відкрив відновлений міст у Станиці Луганській</h1>
      <address>
        <time datetime="2019-11-20T16:26:07+00:00">20 Nov 2019, 16:26</time>
      </address>
      <p>
        <b>Глава держави <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> відкрив відновлений міст у Станиці Луганській.</b>
      </p>
      <p>Про це передає пресслужба ОПУ в середу, 20 листопада.</p>
      <p>«<i>Ми відкрили обіцяний міст у Станиці Луганській. На кілька днів раніше від запланованої дати, адже він уже сьогодні повністю готовий. Навіщо чекати? Перемовини про це тривали так довго, що якоїсь миті домовленість здавалася дивом. Нам вдалося це зробити. Щоразу, як приїжджав, зробити міст люди просили найбільше. Одразу випереджаю маніпуляції: танк проїхати не зможе – міст надто вузький для цього. Зате по ньому може легко проїхати швидка, можна перевезти продукти, не треба надважких зусиль, щоб просто перейти з одного боку на інший</i>», - повідомив президент.</p>
      <p>Також Зеленський додав, що <a href="https://www.slovoidilo.ua/promise/53472.html">роботи будуть остаточно завершені</a> протягом двох-трьох днів.</p>
      <p>«<i>Два-три дні і повністю буде все відкрито, вже все готово, мені сказав голова обласної адміністрації. Ми ж запускали бо, ми, по-перше, думали про людей. Тому ми розуміли, що будуватися міст буде протягом трьох-чотирьох місяців. Ми дуже швидко збудували пішохідний міст, і тому тепер потрібно розібрати цю конструкцію, і відкриється міст</i> », - сказав Зеленський під час виступу.</p>
      <p>Раніше стало відомо, що 7 листопада <a href="https://www.slovoidilo.ua/2019/11/07/novyna/bezpeka/stanyczi-luhanskij-zaversheno-pidhotovchi-roboty-vidnovlennya-mostu">в Станиці Луганській завершилися підготовчі роботи з відновлення моста</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/11/novyna/bezpeka/stanyczi-luhanskij-zaminuvaly-nyzku-obyektiv"/>
        <a href="https://www.slovoidilo.ua/2019/10/06/novyna/bezpeka/mostu-stanyczi-luhanskij-pochaly-montazh-zupynok"/>
        <a href="https://www.slovoidilo.ua/2019/10/05/novyna/bezpeka/roboty-perepravi-stanyczi-luhanskij-zavershat-15-lystopada"/>
        <a href="https://www.slovoidilo.ua/2019/11/02/novyna/polityka/holova-mzs-finlyandiyi-vidvidav-stanycyu-luhansku"/>
      </related>
    </article>
  </body>
</html>