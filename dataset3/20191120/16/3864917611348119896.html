<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822264-u-gpu-utocnili-so-perevirka-sodo-sudimosti-deputata-ivanisova-trivae.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T16:19:00+00:00"/>
    <meta property="og:title" content="У ГПУ уточнили, що перевірка щодо судимості депутата Іванісова триває"/>
    <meta property="og:description" content="Перевірка інформації щодо судимості одного з народних депутатів України досі триває."/>
  </head>
  <body>
    <article>
      <h1>У ГПУ уточнили, що перевірка щодо судимості депутата Іванісова триває</h1>
      <h2>Перевірка інформації щодо судимості одного з народних депутатів України досі триває.</h2>
      <address>
        <time datetime="2019-11-20T16:19:00+00:00">20 Nov 2019, 16:19</time>
      </address>
      <p>Про це повідомляє <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=261431">пресслужба ГПУ</a>, уточнивши інформацію, озвучену на сьогоднішньому брифінгу.</p>
      <p>"Інформація щодо підтвердження погашеної судимості одного з народних депутатів України, озвучена сьогодні під час брифінгу в<a href="https://www.ukrinform.ua/tag-gpu"> Генеральній прокуратурі</a>, не є підтвердженою. Перевірка наразі триває", - зазначається у повідомленні.</p>
      <p>У ГПУ додали, що про результати перевірки буде офіційно повідомлено додатково.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2822165-razumkov-poki-ne-obgovoruvav-z-ivanisovim-situaciu-z-jogo-sudimistu.html">Разумков поки не обговорював з Іванісовим ситуацію з його судимістю</a>
      </blockquote>
      <p>Раніше на брифінгу генпрокурор Руслан Рябошапка заявив, що народний депутат України від "Слуги народу" мав судимість за зґвалтування неповнолітньої - це підтвердила перевірка, проведена "відповідними органами". Він додав, що судимість погашена, тому вважається, що особа не є судимою на даний момент.</p>
      <p>У соцмережах з'явилася інформація, що депутат Роман Іванісов у 1996 році був судимий за частиною 3 статі 117 (зґвалтування неповнолітньої) і частиною 2 статті 118 (зґвалтування неповнолітньої у неприродний спосіб) ККУ.</p>
      <p>Сам Іванісов цю інформацію назвав фейком.</p>
    </article>
  </body>
</html>