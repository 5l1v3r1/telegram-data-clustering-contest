<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/zena/3361519/srpske-domacice-za-slavu-obavezno-spremaju-zito-ovo-su-4-tajne-zbog-kojih-ispada-savrseno-1-je-posebno-vazna"/>
    <meta property="og:site_name" content="kurir.rs"/>
    <meta property="article:published_time" content="2019-11-20T16:40:00+00:00"/>
    <meta property="og:title" content="SRPSKE DOMAĆICE ZA SLAVU OBAVEZNO SPREMAJU ŽITO: Ovo su 4 TAJNE zbog kojih ispada SAVRŠENO! 1 je posebno važna!"/>
    <meta property="og:description" content="Slavsko žito Srbi obavezno služe na slavama, a u njega se dodaje specijalan sastojak za koji malo ko zna. Nakon ovog recepta saznaćete i koji.foto: PrintscreenSastojci za slavsko žito:500 grama pčenice belije400 grama kristalnog šećera400 grama mlevenih oraha2 ..."/>
  </head>
  <body>
    <article>
      <h6 class="kicker">PRAVOSLAVNI OBIČAJI</h6>
      <h1>SRPSKE DOMAĆICE ZA SLAVU OBAVEZNO SPREMAJU ŽITO: Ovo su 4 TAJNE zbog kojih ispada SAVRŠENO! 1 je posebno važna!</h1>
      <address>
        <time datetime="2019-11-20T16:40:00+00:00">20 Nov 2019, 16:40</time>
      </address>
      <p><a href="https://www.kurir.rs/tag/574657/slavsko-zito">Slavsko žito</a> Srbi obavezno služe na slavama, a u njega se dodaje specijalan sastojak za koji malo ko zna. Nakon ovog recepta saznaćete i koji.</p>
      <figure>
        <img src="https://www.kurir.rs/data/images/2018/05/04/13/1478207_screenshot-27_ff.jpg?ver=1574264387"/>
        <figcaption>
          <cite>foto: Printscreen</cite>
        </figcaption>
      </figure>
      <p>
        <b>Sastojci za slavsko žito:</b>
      </p>
      <p>500 grama pčenice belije</p>
      <p>400 grama kristalnog šećera</p>
      <p>400 grama mlevenih oraha</p>
      <p>2 kesice vanilin šećera</p>
      <p>1/2 ploda muskatnog oraščića</p>
      <p>Ko ne voli aromu muskatnog oraščića može slobodno da ga izostavi iz recepta, mada se on vrlo malo i stavlja. Bitno je da se upotrebljava pšenica belija i da imate što bolji orah, dobro očišćen i bez ljuspica.</p>
      <p>
        <b>Priprema:</b>
      </p>
      <p>Pola kilograma pšenice belije prebrati od kamenčića i kukolja, sipati u ekspres lonac i preliti vodom, pa ostaviti da prenoći. Sutradan potopljeno žito isprati u nekoliko voda, da izađe prljavština i dobro skuvati u ekspres loncu. Kada je pšenica skuvana, pustiti je da se ohladi i dok je još mlaka, procediti je ali je ne ispirati. To je jedna od tajni, pšenični skrob treba da ostane sa žitom. Kada ste procedili žito, još dok je toplo, samleti ga u blenderu, multipraktiku ili na mašini za mlevenje mesa. Ne treba da se suviše sitno melje, bolje je da pšenica bude krupnije mlevena, da ima voluminoznost. To je druga tajna najboljeg recepta za slavsko žito.</p>
      <p>Još uvek mlaku i samlevenu pšenicu pomešati sa šećerom i orasima, dodati kesice vanilin šećera i po želji pola muškatnog oraščića koji se fino samelje.</p>
      <p>Mešanje pšenice, oraha i šećera se vrši rukama. Domaćica rukama i prstima izmeša i izgnječi smesu. To je treća tajna zašto je ovo najbolji recept za slavsko žito. Na kraju se slavsko žito odozgo pospe orasima. Može se ukrasiti tako što ćemo napraviti reljef u vidu krsta od celih oraha.</p>
      <p>Četvrta i najvažnija tajna savršenog žita je u <a href="https://www.kurir.rs/tag/176055/sveta-vodica">svetoj vodici</a>. Dodajte nekoliko kapi u žito i sigurno će biti odlično.</p>
      <figure>
        <img src="https://www.kurir.rs/data/images/2018/05/04/13/1478205_screenshot-26_ff.jpg?ver=1574264416"/>
        <figcaption>
          <cite>foto: Printscreen</cite>
        </figcaption>
      </figure>
      <p>
        <b>Kurir.rs/Stil/Foto: Profimedia</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/zabava/zena/3157845/muz-je-slavio-arandjelovdan-a-ja-sam-jedva-cekala-da-posluzim-goste-nisu-mi-dali-da-napravim-zito-a-onda-se-na-nas-navukla-velika-beda"/>
        <a href="https://www.kurir.rs/zabava/zena/3359063/evo-kako-da-se-provucete-kroz-slavski-period-bez-viska-kilograma-dosta-je-bilo-izgovora-od-jednog-se-stvarno-mozete-sokirati"/>
        <a href="https://www.kurir.rs/zabava/zena/3349407/prava-tradicija-srpskog-naroda-stigla-nam-je-sezona-slava"/>
        <a href="https://www.kurir.rs/vesti/drustvo/3355969/sveti-avramije-je-medju-ljude-izasao-samo-dva-puta-to-nije-slucajno-srpski-vernici-ga-slave-a-evo-sta-danas-obavezno-morate-da-uradite"/>
      </related>
    </article>
  </body>
</html>