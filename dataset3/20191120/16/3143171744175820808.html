<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/esplosione-in-una-fabbrica-di-fuochi-pirotecnici-a-barcellona-morti-e-feriti-in-aggiornamento.html"/>
    <meta property="og:site_name" content="Tempostretto"/>
    <meta property="article:published_time" content="2019-11-20T16:58:52+00:00"/>
    <meta property="og:title" content="Esplosione in una fabbrica di fuochi pirotecnici a Barcellona, morti e feriti – In aggiornamento"/>
    <meta property="og:description" content="Cinque morti a Barcellona Pozzo di Gotto nell'esplosione di una fabbrica di fuochi pirotecnici. Il boato è stato udito a parecchi chilometri di distanza"/>
  </head>
  <body>
    <article>
      <h1>Esplosione in una fabbrica di fuochi pirotecnici a Barcellona, morti e feriti – In aggiornamento</h1>
      <address><time datetime="2019-11-20T16:58:52+00:00">20 Nov 2019, 16:58</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>Le fiamme stanno divorando il capannone dell'azienda Costa, Vigili del Fuoco a lavoro, il conto delle vittime sale</i>
      </p>
      <p>Tremenda esplosione oggi pomeriggio intorno alle 16.30 a Barcellona Pozzo di Gotto. In fiamme il deposito di una fabbrica di fuochi pirotecnici. Dentro c’erano almeno cinque persone. Nessuno di loro si sarebbe riuscito a salvare. A perdere la vita una donna di 71 anni, della famiglia titolare dell’azienda, e quattro operai, dipendenti di una impresa esterna. Altre due persone sono state trasferite al centro grandi ustionati di Catania.</p>
      <p>L’ufficialità, riporta l’Ansa, riguarda il solo decesso della titolare, Venera <b>Mazzeo,</b> moglie di Vito <b>Costa.</b></p>
      <figure>
        <img src="https://www.tempostretto.it/wp-content/uploads/2019/11/costa-esplosione.jpg"/>
        <figcaption>Barcellona Pozzo di Gotto esplosione fabbrica fuochi pirotecnici</figcaption>
      </figure>
      <p>Le notizie sono comunque ancora frammentarie e non ufficiali, sul posto ci sono i Vigili del Fuoco a a lavoro insieme al personale del 118 e le forze dell’Ordine, e non è facile avvicinarsi al capannone.</p>
      <figure>
        <img src="https://www.tempostretto.it/wp-content/uploads/2019/11/IMG-20191120-WA0022.jpg"/>
        <figcaption>Foto di Adriano Chianese</figcaption>
      </figure>
      <p>La tragedia è accaduta tra le contrade di Femminamorta e Cavaliere, all’ingresso di Barcellona lungo la SS113, tra Merì e la cittadina del Longano. Lo stabile è della fabbrica di fuochi pirotecnici Costa. L’esplosione, due fortissimi boati consecutivi, è stata sentita anche a parecchi chilometri di distanza.</p>
    </article>
  </body>
</html>