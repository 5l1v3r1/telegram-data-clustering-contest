<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/42-bebek-neden-oldu-20111914.html"/>
    <meta property="og:site_name" content="OdaTV"/>
    <meta property="article:published_time" content="2019-11-20T16:13:00+00:00"/>
    <meta property="og:title" content="42 bebek neden öldü"/>
    <meta property="og:description" content="İngiltere'de bir hastane en az 42 bebeğin ölümünden sorumlu tutuluyor: 'Bebekleri hastanenin zehirli kültürü öldürdü'"/>
  </head>
  <body>
    <article>
      <h1>42 bebek neden öldü</h1>
      <h2>İngiltere'de bir hastane en az 42 bebeğin ölümünden sorumlu tutuluyor: 'Bebekleri hastanenin zehirli kültürü öldürdü'</h2>
      <address>
        <time datetime="2019-11-20T16:13:00+00:00">20 Nov 2019, 16:13</time>
      </address>
      <p>İngiltere'de bir hastane hakkında 40 yıl öncesine uzanan bir inceleme sonucu hazırlanan raporda, anne ve bebeklerin hastanedeki <b>"zehirli" </b>kültür nedeniyle öldükleri belirtildi.</p>
      <p>Shrewsbury ve Telford Hastanesi'nde anne ve çocuk bakımında yapılan hatalarla ilgili hazırlanan raporu BBC Türkçe, Independent gazetesinden aktardı.</p>
      <p>Bu hatalar sonucu bazı bebeklerin engelli hale geldikleri, hastane çalışanlarının ölen bebeklerin adlarını kayıtlara yanlış geçirdiği ve bir vakada ölen bir çocuktan sadece <b>"O" </b>diye bahsedildiği belirtildi.</p>
      <p>
        <b>Hastaneyi yöneten Ulusal Sağlık Hizmeti NHS vakfı, özür diledi ve raporda yer alan sorunlara çözüm bulunması için "çok şey" yapıldığını belirtti.</b>
      </p>
      <p>İki yıl önce, dönemin Sağlık Bakanı Jeremy Hunt, söz konusu hastanedeki önlenebilir bebek ölümlerine dair bir soruşturma başlatıldığını açıklamıştı.</p>
      <p>Raporu, anne ve çocuk sağlığı uzmanı Donna Ockenden başkanlığındaki bir ekip hazırladı.</p>
      <p>Soruşturmada başta 23 vaka incelenecekti, ancak şimdi bu sayının 270'in üzerine çıktığı ve 1979'dan günümüze kadar uzanan vakaların ele alındığı belirtildi.</p>
      <p>Bu vakalar arasında, 22 ölü doğum, üç gebelikte ölüm, 17 doğum sonrası ölüm, üç anne ölümü, 47 standartların altında bakım ve 51 serebral palsi ve beyin hasarı bulunuyor.</p>
      <p>Ön raporda, incelenmesi istenen vaka sayısının <b>"bu hastanede uzun süredir devam eden zehirli kültürü temsil ettiği"</b> vurgulandı.</p>
      <p>
        <b>Raporda ele alınan vakalardan bazıları şöyle:</b>
      </p>
      <p>-Personelin doğumda sorun yaşandığını ya da çoğunlukla antibiyotiklerle tedavi edilebilen B grubu streptokok enfeksiyonu ya da menenjit geliştiğini fark edememeleri sonucu bebeklerde beyin hasarı oluşması.</p>
      <p>-Kalp atışlarının doğum sırasında düzgün bir şekilde takip edilmemesi</p>
      <p>-Bir babanın kızının ölümü hakkındaki bilgiyi, sadece bir süpermarkette karşılaştığı bir hastane çalışanından alması</p>
      <p>-Bebeklerinin ölümünün yasını tutan ailelelere "gürültü yapmamaları", aksi takdirde hastaneden çıkartılacaklarının söylenmesi</p>
      <p>-Hastane personelinin, annesinin ölen bebeğini sarıp gömmeyi planladığı kızının şalını kaybetmesi</p>
      <p>-Ölen çok sayıda bebeğin ailelerine yanlış isimlerle verilmesi ve hatta bazen bu bebeklerden "O" diye bahsedilmesi.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/kara-kutu-kitabi-soner-yalcin">
          <img src="https://odatv.com/images2/2019_11/2019_11_20/reklam-kara-kutu-dogru-bilinen-yanlislar-20111956_m2.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>4,305 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/turkiyeyi-terk-edenler-rekor-kirdi-01031943.html"/>
      </related>
    </article>
  </body>
</html>