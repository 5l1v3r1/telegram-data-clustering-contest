<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391706-%d7%a1%d7%95%d7%a8%d7%92%d7%99%d7%9d-%d7%a9%d7%91%d7%aa-%d7%9e%d7%aa%d7%9b%d7%95%d7%9f-%d7%9c%d7%a7%d7%93%d7%99%d7%a8%d7%aa-%d7%91%d7%a9%d7%a8"/>
    <meta property="og:site_name" content="סרוגים"/>
    <meta property="article:published_time" content="2019-11-20T16:24:16+00:00"/>
    <meta property="og:title" content="סורגים שבת: מתכון לקדירת בשר ששווה לדעת להכין"/>
    <meta property="og:description" content="סרגנו לכם הפעם מתכון מנצח לתבשיל בשר ותפוחי אדמה רך ונימוח, שכל אחד היה רוצה לדעת להכין. כי אין כמו תבשיל מחמם בשבת קרירה ולא רק"/>
  </head>
  <body>
    <article>
      <h1>סורגים שבת: מתכון לקדירת בשר ששווה לדעת להכין</h1>
      <h2>סרגנו לכם הפעם מתכון מנצח לתבשיל בשר ותפוחי אדמה רך ונימוח, שכל אחד היה רוצה לדעת להכין. כי אין כמו תבשיל מחמם בשבת קרירה ולא רק</h2>
      <address><time datetime="2019-11-20T16:24:16+00:00">20 Nov 2019, 16:24</time> by <a rel="author">חדשות סרוגים</a></address>
      <h3>מתכון לקדירת בשר ותפוחי אדמה</h3>
      <p>סרגנו לכם הפעם מתכון מנצח לתבשיל בשר ותפוחי אדמה רך ונימוח, שכל אחד היה רוצה לדעת להכין. כי אין כמו תבשיל מחמם בשבת קרירה ולא רק</p>
      <p>
        <b>מצרכים:</b>
      </p>
      <p>1 ק"ג נתח כתף בקר (מספר 4) מופשר<br/>4 תפוחי אדמה גדולים<br/>4 עגבניות בשלות<br/>1 פלפל אדום (לא חובה)<br/>4 בצלים גדולים<br/>3 שיני שום<br/>4 כפות פפריקה חריפה/ מתוקה (לטעמכם)<br/>קמצוץ סוכר<br/>מלח ופלפל שחור לפי טעם<br/>שמן לטיגון</p>
      <p><b>אופן ההכנה:</b><br/>1. שוטפים את הבשר המופשר, מנגבים היטב וחותכים לקוביות.</p>
      <p>2. מקלפים וקוצצים לקוביות בינוניות את תפוחי האדמה, הפלפל, הבצל והעגבניות</p>
      <p>3. מחממים שמן לטיגון בסיר גדול ומטגנים את הבצל עד להזהבה קלה על אש בינונית. מוסיפים את העגבניות, הפלפל והשום(כתוש)</p>
      <p>4. מתבלים בפפריקה, מעט סוכר, מלח ופלפל לפי הטעם ומטגנים תוך כדי ערבוב בכף עץ במשך דקה.</p>
      <p>5. מוסיפים את קוביות הבשר, מכסים אותן במים (לא עד הסוף), מנמיכים את האש ונותנים לבשר להתבשל במשך שעתיים, עד שהבשר מתרכך ומשחים.</p>
      <p>6. מוסיפים לסיר את תפוחי האדמה, מתבלים במלח, מוסיפים 3-4 כוסות מים, מערבבים ומביאים לרתיחה. מנמיכים את הלהבה ככל הניתן ומבשלים במשך 40 דקות, עד שתפוחי האדמה מתרככים.</p>
      <p>
        <b>שבת שלום!</b>
      </p>
    </article>
  </body>
</html>