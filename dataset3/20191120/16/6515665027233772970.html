<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3361515/mali-zestoko-odgovorio-djilasu-lider-szs-ostavio-je-beogradu-samo-dugove-zaduzio-i-sopstvenu-stranku"/>
    <meta property="og:site_name" content="kurir.rs"/>
    <meta property="article:published_time" content="2019-11-20T16:34:00+00:00"/>
    <meta property="og:title" content="MALI ŽESTOKO ODGOVORIO ĐILASU: Lider SZS ostavio je Beogradu samo dugove, zadužio i sopstvenu stranku!"/>
    <meta property="og:description" content="U skupštinskoj raspravi o budžetu ministar finansija Siniša Mali odgovorio je na pismo koje je, kako je rekao dobio od lidera Stranke slobode i pravde Dragana Đilasa u kojem kritikuje politiku Vlade Srbije.Mali je ponovio da su Đilasove firme dok je bio u ..."/>
  </head>
  <body>
    <article>
      <h6 class="kicker">reagovanje</h6>
      <h1>MALI ŽESTOKO ODGOVORIO ĐILASU: Lider SZS ostavio je Beogradu samo dugove, zadužio i sopstvenu stranku!</h1>
      <address>
        <time datetime="2019-11-20T16:34:00+00:00">20 Nov 2019, 16:34</time>
      </address>
      <p>U skupštinskoj raspravi o budžetu ministar finansija Siniša Mali odgovorio je na pismo koje je, kako je rekao dobio od lidera Stranke slobode i pravde Dragana Đilasa u kojem kritikuje politiku Vlade Srbije.</p>
      <p>Mali je ponovio da su "Đilasove firme dok je bio u vlasti, zaradile 619 miliona evra, a samo dobit bila je 105 miliona evra. Ostavio je u Beogradu dugove od 1,2 milijarde evra, a zadužio je i sopstvenu stranku."</p>
      <p>Uz ocenu da Đilas ništa ne razume kad je ekonomija u pitanju kad kaže da Mali falsifikuje javne podatke, i da se država dodatno zadužuje, ministar je rekao da je reč o obveznicama koje se reemituju kako bi se vratili stari dugovi.</p>
      <p>"Vaša kamata na dugove bila je 7,25 odsto, a naša je 1,6 kamata, pa smo samo tako uštedeli 4,4 milijarde dinara", rekao je Mali.</p>
      <p>On je dodao da je javni dug 2008 godine porastao sa 8,7 milijardi na 17,7 milijardi dinara, a na kraju 2018. godine javni dug je 23 milijarde.</p>
      <p>To ipak, kako je objasnio nije povećanje zaduženosti jer je smanjeno učešće javnog duga u BDP-u smanjeno na 51,3 odsto.</p>
      <p>Kada je reč o novim planiranim zajmovima od 8,6 milijardi evra koje je Đilas pomenuo u pismu, Mali je rekao da država ne mora da se zaduži za taj iznos, već će to zavisiti od ponudjenih projekata.</p>
      <p>Sve vreme se direktno obraćajući Đilasu, Mali mu je poručio da je javni dug pod kontrolom a javne finansije na stabilnim osnovama.</p>
      <p>"Vi samo nastavite da se bavite vezivanjem kesa venčanim kumovima zbog kriminalnih poslova i kampanjom mržnje protiv predsednika Vučića i svega što je dobro za građane Srbije", poručio je mali Đilasu iz Skupštine Srbije.</p>
      <p>(Kurir.rs/Beta)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3359845/evo-gde-je-lider-szs-ubacio-partiju-djilas-suruje-s-trgovcem-oruzjem"/>
        <a href="https://www.kurir.rs/vesti/politika/3359707/jovanov-odbrusio-djilasu-niti-ste-vi-izasli-iz-kriminala-niti-kriminal-iz-vas"/>
        <a href="https://www.kurir.rs/vesti/politika/3359073/eu-se-dogovara-sa-djilasom-za-doruckom-u-metropolusad-smo-shvatili-poruku-pa-nek-makar-dodju-u-skupstinu-ako-hoce-nesto"/>
        <a href="https://www.kurir.rs/vesti/politika/3358563/djilasovi-puleni-napali-policajca-koji-je-hapsio-brata-milice-i-ane-dabovic-svercovao-kokain-u-torbici-sa-olimpijade-obradovic-udario-na-goran-papica-a-djilasovci-se-pridruzili-hajci"/>
      </related>
    </article>
  </body>
</html>