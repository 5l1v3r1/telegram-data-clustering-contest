<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/menu-al-ristorante-con-trucco-occhio-alle-strategie-che-influenzano-le-scelte/"/>
    <meta property="og:site_name" content="InvestireOggi"/>
    <meta property="article:published_time" content="2019-11-20T16:02:02+00:00"/>
    <meta property="og:title" content="Menù al ristorante con trucco: occhio alle strategie che influenzano le scelte"/>
    <meta property="og:description" content="La scelta di ordinare alcuni piatti piuttosto che altri non è mai casuale come crediamo: 7 strategie di marketing che orientano le decisioni finali."/>
  </head>
  <body>
    <article>
      <h1>Menù al ristorante con trucco: occhio alle strategie che influenzano le scelte</h1>
      <h2>La scelta di ordinare alcuni piatti piuttosto che altri non è mai casuale come crediamo: 7 strategie di marketing che orientano le decisioni finali.</h2>
      <address><time datetime="2019-11-20T16:02:02+00:00">20 Nov 2019, 16:02</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p>Come per la spesa, in cui non è solo il fattore prezzo a giocare un ruolo molto importante nella scelta d’acquisto, anche al ristorante le decisioni di ordinare determinati piatti rispetto ad altri sono strettamente legate a fattori di cui non sempre siamo a conoscenza.<br/>A parlarne in un recente articolo è stata <i>Business Insider</i>. </p>
      <h3>Quando anche il Menù diventa un potente strumento di marketing </h3>
      <p>Ad orientare le scelte al ristorante sono i menù, veri e propri strumenti in grado di guidare il consumatore verso una determinata scelta. Come illustra Business Insider, infatti, i ristoratori usano alcuni trucchi, basati sulla disciplina del <b>menu engineering</b>, che hanno proprio questo scopo. </p>
      <h3>7 trucchi usati per orientare le scelte</h3>
      <p>Il primo trucco usato è quello del <b>carattere dei menù</b>. Può sembrare impossibile ma i piatti che presentano la scritta in corsivo danno un senso di qualità e ricercatezza rispetto alla scritta in stampatello. I piatti scritti con un font più arrotondato richiamano ad un gusto più dolce mentre i font più spigolosi sembrano rimandare alla percezione di gusti salati. </p>
      <p>Un’ altra strategia di marketing che guida le scelte del cliente al ristorante è legata allo <b>storytelling</b>. La nota rivista fa l’esempio del classico piatto bistecca e patatine presentato nel menù come tagliata di angus con patatine al rosmarino. Sicuramente è molto più d’impatto e curioso per chi deve ordinare un piatto leggere una descrizione articolata. </p>
      <p>Le descrizioni più lunghe sono maggiormente associate ai piatti più costosi mentre quelle più dettagliate fanno in modo di incrementare le vendite anche del 27%. Un altro trucco che funziona è quello di <b>indicare la provenienza dei cibi</b> come percezione di maggiore qualità. Allo stesso modo, anche i <b>colori nel menù</b> sembrano rimandare ad alcuni aspetti. Ad esempio il rosso attira l’attenzione mentre il verde da l’idea di cibi freschi.</p>
      <p>I ristoratori molto spesso usano inserire i piatti più costosi per primi in modo da far sembrare gli altri piatti economici. Anche in questo modo si orientano le scelte. </p>
      <p>Un’altra strategia un pò più difficile da capire è quella che studia lo sguardo di chi osserva il menù.<br/>Si è appurato che quando il cliente apre il menù, lo sguardo si posa dalla metà all’angolo in alto a destra a quello in alto a sinistra. Infine sembra valere la regola del troppo stroppia. Molto spesso nei menù vengono presentati al max 5 o 7 piatti per ogni categoria, sembra essere una regola precisa per non confondere troppo le idee.</p>
      <p>Leggi anche: <a href="https://www.investireoggi.it/economia/spesa-al-supermercato-occhio-ai-prezzi-con-il-raggiro-dello-shrinkflation/">Spesa al supermercato: occhio ai prezzi con il raggiro dello Shrinkflation</a></p>
    </article>
  </body>
</html>