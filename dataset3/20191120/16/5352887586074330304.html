<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/nuomones/nuomones/prezidente-nekvieskite-narkeviciaus-pietu-1751303/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-20T16:38:00+00:00"/>
    <meta property="og:title" content="Prezidente, nekvieskite Narkevičiaus pietų"/>
    <meta property="og:description" content="Reklama"/>
  </head>
  <body>
    <article>
      <h1>Prezidente, nekvieskite Narkevičiaus pietų</h1>
      <address><time datetime="2019-11-20T16:38:00+00:00">20 Nov 2019, 16:38</time> by <a rel="author">Ramūnas TERLECKAS</a></address>
      <p>Reklama</p>
      <p>
        <b>Kad ir kaip žiūrėtume, kad ir ką galvotume, kad ir ką mylėtume ar nemylėtume, manau, kad mažai kas prieštarautų, jog susisiekimo ministras Jaroslavas Narkevičius už nuolatinį piktnaudžiavimą nemokamais pietumis ir kitas politines nuodėmes nusipelnė prarasti postą.</b>
      </p>
      <p>Šis ministras savo elgesiu daro gėdą valstybei, kompromituoja jį į ministrus delegavusią partiją, Vyriausybę, Seimo valdančiąją koaliciją ir Lietuvos Respublikos prezidentą, kuris palaimino J. Narkevičiaus kandidatūrą (nesvarbu, kad kita buvo dar prastesnė).</p>
      <p>Visgi prezidentas Gitanas Nausėda sako dar suteiksiantis pasitikėjimo kreditą, kad jis „mėgintų susitvarkyti, ką jis yra pridirbęs“.</p>
      <p>Prezidentas taip pat ragina premjerą Saulių Skvernelį pateikti savo poziciją, kaip jis vertina ministro elgesį.</p>
      <p>Toks prezidento elgesys stebina. Gal jau buvome pripratę prie prezidentės Dalios Grybauskaitės retorikos.</p>
      <p>Ji tikrai nebūtų vyniojusi žodžių į vatą, nors kartais garsiai kritikuodama ne visada imdavosi realių veiksmų, tačiau savo nuomonę išreikšdavo aiškiai.</p>
      <p>Reklama</p>
      <p>G. Nausėda turi puikią progą parodyti, kad yra tvirtas valstybės vadovas, ir nesislapstyti už premjero nugaros. Valstybei daroma gėda negali būti pateisinama pamąstymais, kas bus, jei subyrės valdančioji koalicija.</p>
      <p>Prezidentas, žengdamas į Daukanto aikštės rūmus, žadėjo politikus susodinti prie bendro stalo. Gražus siekis, bet šįkart nereikia to daryti, nes J. Narkevičius ir vėl gali nesumokėti už pietus.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/visuomene/zmones/prezidenta-g-nauseda-devinti-chalata-stano-sutiko-netiketai-1750473/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/sveikatos-ministra-averyga-siurpina-gnauseda-1748833/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/nauseda---apie-mitybos-iprocius-1748388/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ve-rekomenduoja1/skaityk-dabar/pastangos-gaivinti-regionus-labiau-primena-reanimacija-1747929/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/gitanas-nauseda-romoje-susitiks-su-popieziumi-1747605/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/gitanas-nauseda-pasitikrino-sveikata-1746929/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/salies-vadovas-gitanas-nauseda-su-gimtadieniu-pasveikino-valda-adamku-1746695/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/desimt-prezidento-posto-siekusiu-politiku-prarado-rinkimu-uzstatus-1744988/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>