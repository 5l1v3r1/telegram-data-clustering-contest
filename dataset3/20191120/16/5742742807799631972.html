<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/oprava-displeje-u-huawei-mate-x-vas-bude-stat-stejne-jako-novy-mate-30-pro-39490"/>
    <meta property="og:site_name" content="mobilenet.cz"/>
    <meta property="article:published_time" content="2019-11-20T16:00:00+00:00"/>
    <meta property="og:title" content="Oprava displeje u Huawei Mate X vás bude stát stejně jako nový Mate 30 Pro"/>
    <meta property="og:description" content="První ohebný telefon od Huawei se již na vybraných trzích prodává Nyní se objevily informace, kolik stojí důležité součástky Například nový displej vyjde na 900 eur"/>
  </head>
  <body>
    <article>
      <h1>Oprava displeje u Huawei Mate X vás bude stát stejně jako nový Mate 30 Pro</h1>
      <address><time datetime="2019-11-20T16:00:00+00:00">20 Nov 2019, 16:00</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  První ohebný telefon od Huawei se již na vybraných trzích prodává <br/>   •  Nyní se objevily informace, kolik stojí důležité součástky <br/>   •  Například nový displej vyjde na 900 eur</b>
      </p>
      <p>Huawei má od letošního roku ohebný telefon <a href="https://mobilenet.cz/katalog/huawei-mate-x">Mate X</a>, který se na vybraných trzích již prodává. Jak správně tušíte, cena rozhodně není nízká. V případě Evropy se jedná o 2 190 eur, což je v přepočtu cca 56 tisíc Kč. Telefon je prošpikovaný moderními technologiemi, což znamená, že veškeré součástky jsou drahé a současně náročné na opravu. To znamená, že případné servisní zásahy nebudou rozhodně levnou záležitostí. Níže se můžeme podívat na <a href="https://www.huaweicentral.com/huawei-mate-x-parts-repair-cost/">ceny servisních úkonů</a> včetně daného náhradního dílu.</p>
      <related>
        <h4>Přečtěte si také</h4>
        <a href="https://mobilenet.cz/clanky/huawei-mate-x-exkluzivne-nazivo-ohebny-a-nekompromisne-vybaveny-38221"/>
      </related>
      <ul>
        <li>Displej s výměnou – 905 eur (23 tisíc Kč)</li>
        <li>Baterie s výměnou – 35 eur (900 Kč)</li>
        <li>Základní deska s výměnou – 460 eur (12 tisíc Kč)</li>
        <li>Kryty baterie – 90 eur (2 300 Kč)</li>
        <li>Hlavní zadní fotoaparát – 90 eur (2 300 Kč)</li>
      </ul>
      <p>Nejdražším úkonem bude samozřejmě výměna poškozeného displeje. Pokud nepůjde o záruční opravu, bude uživatele stát zhruba 23 tisíc korun, což je téměř tolik, kolik stojí <a href="https://mobilenet.cz/katalog/huawei-mate-30-pro">Huawei Mate 30 Pro</a>. Malou náplastí může být, že Huawei poskytuje na výměnu displeje v prvním případě 50% slevu. Ve výsledku tak vyjde na zhruba 450 eur, tedy necelých 12 tisíc korun.</p>
      <figure>
        <a href="https://mobilenet.cz/katalog/huawei-mate-x/specifikace">
          <img src="https://cdn.24net.cz/1/obrazek/huawei-mate-x-295871/260w"/>
        </a>
      </figure>
      <p>
        <a href="https://mobilenet.cz/katalog/huawei-mate-x/specifikace">Přejít do katalogu</a>
      </p>
      <h3>Huawei Mate X</h3>
      <table bordered="">
        <tr>
          <th>Rozměry</th>
          <td>161,3 × 78,3 × 11 mm, 295 g</td>
        </tr>
        <tr>
          <th>Displej</th>
          <td>AMOLED, 8" (2 480 × 2 200 px)</td>
        </tr>
        <tr>
          <th>Fotoaparát</th>
          <td>40 Mpx, video: 3 840 × 2 160 px, 30 FPS</td>
        </tr>
        <tr>
          <th>Procesor</th>
          <td>Huawei Kirin 980, 2×2,6 GHz + 2×1,92 GHz + 4×1,8 GHz</td>
        </tr>
        <tr>
          <th>Paměť</th>
          <td>RAM: 8 GB, úložiště: 512 GB, nanoSD</td>
        </tr>
        <tr>
          <th>Akumulátor</th>
          <td>4 500 mAh</td>
        </tr>
      </table>
      <related>
        <h4>Související články</h4>
        <a href="https://mobilenet.cz/clanky/rozbaleni-prvnich-ohebnych-huawei-mate-x-ukazuje-drobnou-zmenu-designu-39205"/>
        <a href="https://mobilenet.cz/clanky/huawei-opet-odklada-ohebny-mate-x-tentokrat-na-listopad-38645"/>
        <a href="https://mobilenet.cz/clanky/ohebny-huawei-mate-x-se-nedostane-na-trh-dokud-nesplni-prisne-pozadavky-na-kvalitu-38505"/>
        <a href="https://mobilenet.cz/clanky/ohebny-huawei-mate-x-klepe-na-dvere-telefon-spatren-nazivo-u-ceo-spolecnosti-38478"/>
        <a href="https://mobilenet.cz/clanky/huawei-mate-x-se-odklada-na-zari-38132"/>
        <a href="https://mobilenet.cz/clanky/internetovy-obchod-prozradil-ze-huawei-mate-x-prijde-v-cervnu-37620"/>
      </related>
    </article>
  </body>
</html>