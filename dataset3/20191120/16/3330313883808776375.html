<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904514/feyenoord-stelt-n-g-een-directeur-aan-iedereen-is-overtuigd-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T16:13:00+00:00"/>
    <meta property="og:title" content="Feyenoord komt met nog meer nieuws: &quot;Om grote stappen te zetten&quot;"/>
    <meta property="og:description" content="Feyenoord maakte woensdagmiddag de komst van technisch directeur Frank Arnesen (63) officieel, maar komt in hetzelfde persbericht met meer nieuws. De club heeft in Pieter Smorenburg (54) een nieuwe financieel directeur gevonden, zo melden de Rotterdammers. Feyenoord had lang geen financieel directeur, maar besloot om diverse redenen om er toch weer een in dienst te nemen. &quot;Binnen de club is iedereen ervan overtuigd dat het goed is dat we weer een financieel directeur krijgen&quot;, legt president-commissaris Toon van Bodegem uit op de clubsite van Feyenoord."/>
  </head>
  <body>
    <article>
      <h1>Feyenoord komt met nog meer nieuws: "Om grote stappen te zetten"</h1>
      <address>
        <time datetime="2019-11-20T16:13:00+00:00">20 Nov 2019, 16:13</time>
      </address>
      <p>
        <b>Feyenoord maakte woensdagmiddag de komst van technisch directeur Frank Arnesen (63) officieel, maar komt in hetzelfde persbericht met meer nieuws. De club heeft in Pieter Smorenburg (54) een nieuwe financieel directeur gevonden, zo melden de Rotterdammers.</b>
      </p>
      <p>Feyenoord had lang geen financieel directeur, maar besloot om diverse redenen om er toch weer een in dienst te nemen. "Binnen de club is iedereen ervan overtuigd dat het goed is dat we weer een financieel directeur krijgen", legt president-commissaris Toon van Bodegem uit op de clubsite van Feyenoord.</p>
      <p>"Feyenoord is gezond. De ambitie is niet alleen om dat te blijven, maar juist om grote stappen te zetten", vervolgt Van Bodegom. "Bij de strategiebepaling, bij het verkennen van alle opties en de uitwerking ervan is grote expertise op financieel gebied noodzakelijk. Met Pieter Smorenburg hebben we die nu in huis."</p>
      <figure>
        <iframe data-src="https://twitter.com/Feyenoord/status/1197165529867411461?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>