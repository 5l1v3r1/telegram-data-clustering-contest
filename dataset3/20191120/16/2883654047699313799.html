<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/robin-van-persie-zwijgen-is-goud/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-20T16:14:51+00:00"/>
    <meta property="og:title" content="Robin van Persie: zwijgen is goud"/>
    <meta property="og:description" content="Robin van Persie stond woensdag in Rotterdam weer even in de belangstelling. De voormalige profvoetballer van onder meer Feyenoord was één van de winnaars van de Gouden Mossel 2019. Dat is een jaarlijkse onderscheiding voor markante Rotterdammers, die veel voor de stad hebben betekend. TV-presentator, journalist en activist Sander de Kramer was de andere winnaar."/>
  </head>
  <body>
    <article>
      <h1>Robin van Persie: zwijgen is goud</h1>
      <address>
        <time datetime="2019-11-20T16:14:51+00:00">20 Nov 2019, 16:14</time>
      </address>
      <p>Robin van Persie stond woensdag in Rotterdam weer even in de belangstelling. De voormalige profvoetballer van onder meer Feyenoord was één van de winnaars van de Gouden Mossel 2019. Dat is een jaarlijkse onderscheiding voor markante Rotterdammers, die veel voor de stad hebben betekend. TV-presentator, journalist en activist Sander de Kramer was de andere winnaar.</p>
      <p>Van Persie (36) kreeg tijdens de feestelijke uitreiking uiteraard veel vragen over Feyenoord. De oud-international hield zich echter bij de regionale zender Rijnmond wijselijk op de vlakte. “Ik kijk nu als fan. Alle wedstrijden die ik ben geweest hebben ze gewonnen. Hoewel, tegen Young Boys werd het gelijk. Maar ik hoop dat ze leuk voetbal spelen en winnen.”</p>
      <p>Van Persie: “Weet je wat het is, Feyenoord is mijn club. Het is niet mijn rol om ze te beoordelen en dat kan ik ook niet. Ik heb vier wedstrijden gezien en twee trainingen. Als Dick Advocaat of Cor Pot mij om mijn mening vraagt, dan geef ik die. Ik vind het chiquer om het binnenskamers te houden.”</p>
      <p>BUZZS</p>
    </article>
  </body>
</html>