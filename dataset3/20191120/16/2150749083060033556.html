<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/yatsenyuk-pislya-zustrichi-z-tuskom-mayemo-zrobiti-vse-shhob-normandska-zustrich-ne-stala-novim-myunhenom/"/>
    <meta property="og:site_name" content="Прямий"/>
    <meta property="article:published_time" content="2019-11-20T16:25:00+00:00"/>
    <meta property="og:title" content="Яценюк після зустрічі з Туском: Маємо зробити все, щоб Нормандська зустріч не стала &quot;новим Мюнхеном&quot;"/>
    <meta property="og:description" content="Будь-яка двозначність чи непослідовність у діях української влади у справі захисту своїх законних інтересів - це послуга ворогу. На цьому наголосив"/>
  </head>
  <body>
    <article>
      <h1>Яценюк після зустрічі з Туском: Маємо зробити все, щоб Нормандська зустріч не стала "новим Мюнхеном"</h1>
      <address>
        <time datetime="2019-11-20T16:25:00+00:00">20 Nov 2019, 16:25</time>
      </address>
      <p>
        <b>Будь-яка двозначність чи непослідовність у діях української влади у справі захисту своїх законних інтересів - це послуга ворогу.</b>
      </p>
      <p>На цьому наголосив колишній прем'єрміністр України Арсеній Яценюк після зустрічі з президентом Європейської Ради Дональдом Туском у Загребі 20 листопада, повідомляє <a href="http://nfront.org.ua/news/details/arsenij-yacenyuk-pislya-zustrichi-z-donaldom-tuskom-mayemo-zrobiti-vse-shob-normandska-zustrich-ne-stala-novim-myunhenom-chi-yaltoyu">пресслужба</a>.</p>
      <p>Яценюк зустрівся з Туском у рамках участі в конгресі "Європейської народної партії", що проходить в столиці Хорватії.</p>
      <p>Яценюк повідомив, що під час зустрічі обговорювали дві основні теми - розвиток внутрішньої політичної ситуації в Україні і небезпеки міжнародного становища, що безпосередньо стосуються України.</p>
      <p>Колишній прем'єр додав, що Туск - активний і відданий союзник України, але ніхто не зможе Україні допомогти, якщо про власні безпекові інтереси не дбатиме сама Україна.</p>
      <p>"Ми повинні зробити все можливе, щоб зустріч у Нормандському форматі в Парижі не стала для України, Європи та світу "новим Мюнхеном" чи "Ялтою", - підкреслив Яценюк.</p>
      <p>Нагадаємо, <a href="https://prm.ua/sanktsiyi-yes-proti-rosiyi-mayut-zalishatisya-do-povnogo-vikonannya-neyu-minskih-domovlenostey-poroshenko-zustrivsya-z-tuskom/">з Туском також зустрівся п'ятий президент України, лідер "Європейської Солідарності" Петро Порошенко</a>. Порошенко висловив вдячність Туску за його тверду багаторічну та самовіддану підтримку України на шляху європейської інтеграції.</p>
      <related>
        <h4>Схожі новини</h4>
        <a href="https://prm.ua/sanktsiyi-yes-proti-rosiyi-mayut-zalishatisya-do-povnogo-vikonannya-neyu-minskih-domovlenostey-poroshenko-zustrivsya-z-tuskom/"/>
        <a href="https://prm.ua/rf-povinna-viplatiti-velicheznu-kompensatsiyu-ukrayini-ampu/"/>
        <a href="https://prm.ua/u-2023-rotsi-ukrayina-maye-vidmovitis-vid-spivpratsi-z-mvf-markarova/"/>
      </related>
    </article>
  </body>
</html>