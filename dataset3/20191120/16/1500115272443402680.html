<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4928646/regisseur-todd-philips-werkt-aan-joker-sequel"/>
    <meta property="og:site_name" content="RTL Boulevard"/>
    <meta property="article:published_time" content="2019-11-20T16:10:34+00:00"/>
    <meta property="og:title" content="'Joker-sequel in de maak'"/>
    <meta property="og:description" content="Regisseur Todd Philips (48) werkt aan een vervolg op zijn onverwachte megahit Joker. Dat meldt The Hollywood Reporter. De kans is groot dat acteur Joaquin Phoenix (45) terugkeert in de titelrol."/>
  </head>
  <body>
    <article>
      <h1>'Joker-sequel in de maak'</h1>
      <address>
        <time datetime="2019-11-20T16:10:34+00:00">20 Nov 2019, 16:10</time>
      </address>
      <p>Regisseur Todd Philips (48) werkt aan een vervolg op zijn onverwachte megahit Joker. Dat meldt The Hollywood Reporter. De kans is groot dat acteur Joaquin Phoenix (45) terugkeert in de titelrol.</p>
      <p>De regisseur werkt met scenarist Scott Silver, die ook het origineel schreef, aan het script. Bovendien heeft de regisseur volgens THR een aantal ideeën bij Warner in ontwikkeling voor ‘origin stories’ van andere helden uit het universum van DC Comics. In de <i>Joker</i>-film worden al een aantal hints gegeven over de voorgeschiedenis van Bruce Wayne waar nieuwe films op kunnen voortborduren.</p>
      <figure>
        <iframe src="https://www.youtube.com/embed/oHturO0htqk" width="854" height="480" data-service="Youtube" scrolling="no"/>
      </figure>
      <p><i>Joker</i> passeerde het afgelopen weekend de magische opbrengstgrens van 1 miljard dollar. Het is de eerste keer dat een film voor 17 jaar en ouder deze mijlpaal bereikt. De kaskraker verslaat daarmee <i>Deadpool</i> die tot nu toe het meeste geld opleverde.</p>
      <p><i>Joker</i> behaalde in de eerste dagen na de release in oktober ook al een record. In het openingsweekend bracht de film met Joaquin Phoenix 93,5 miljoen dollar op. Ook in Nederland is de film populair: hij behaalde onlangs de miljoenste bezoeker. Ook passeerde de film onlangs megahit <i>Avengers: Infinity War</i> in het lijstje met best presterende comicfilms in Nederland ooit.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/film/artikel/4917666/joker-passeert-als-derde-film-van-2019-miljoen-bezoekers"/>
        <a href="https://www.rtlboulevard.nl/entertainment/film/artikel/4923466/joker-brengt-wereldwijd-1-miljard-dollar-op"/>
        <a href="https://www.rtlboulevard.nl/entertainment/tv/bundel/4891891/robinson-confessions-seizoen-2"/>
        <a href="https://www.rtlboulevard.nl/entertainment/artikel/4929296/kijkcijfers-ladies-night-dalen"/>
        <a href="https://www.rtlboulevard.nl/entertainment/artikel/4929301/fockeline-ouwerkerk-vond-bevalling-dit-zijn-wij-erg-pittig"/>
        <a href="https://www.rtlboulevard.nl/entertainment/artikel/4929306/coldplay-gaat-vanwege-het-milieu-voorlopig-niet-op-tournee"/>
      </related>
      <related>
        <a href="https://www.rtlboulevard.nl/entertainment/film/artikel/4923466/joker-brengt-wereldwijd-1-miljard-dollar-op"/>
      </related>
      <related>
        <a href="https://www.rtlboulevard.nl/entertainment/film/artikel/4911636/deze-geschrapte-scene-had-joker-film-heel-anders-gemaakt"/>
      </related>
    </article>
  </body>
</html>