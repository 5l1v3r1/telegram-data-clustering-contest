<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2822274-sudi-u-krimu-dvici-za-misac-porusili-pravo-virospovidanna-denisova.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-20T16:58:00+00:00"/>
    <meta property="og:title" content="&quot;Суди&quot; у Криму двічі за місяць порушили право віросповідання — Денісова"/>
    <meta property="og:description" content="В окупованому Криму підконтрольні РФ суди у листопаді ухвалили два дискримінаційні рішення."/>
  </head>
  <body>
    <article>
      <h1>"Суди" у Криму двічі за місяць порушили право віросповідання — Денісова</h1>
      <h2>В окупованому Криму підконтрольні РФ суди у листопаді ухвалили два дискримінаційні рішення.</h2>
      <address>
        <time datetime="2019-11-20T16:58:00+00:00">20 Nov 2019, 16:58</time>
      </address>
      <p>Про це у <a href="https://web.telegram.org/#/im?p=@denisovaombudsman">Telegram</a> повідомила Уповноважений ВР України з прав людини Людмила Денісова.</p>
      <p>"В окупованому Криму грубо порушуються права на свободу совісті та віросповідання. Упродовж листопада російські суди ухвалили два дискримінаційні рішення", - повідомила вона.</p>
      <p>Так, 6 листопада підконтрольний Росії Євпаторійський міський суд задовольнив позов Адміністрації Республіки Крим до громади храму Пречистого образу Божої Матері "Неопалима Купина" релігійної громади ПЦУ в м. Євпаторії і зобов‘язав Управління Кримської єпархії Православної церкви України протягом місяця знести <a href="https://www.ukrinform.ua/tag-cerkva">храм</a> "власними силами".</p>
      <p>Крім того, 14 листопада Арбітражний суд Центрального округу Калуги (Російська Федерація) відхилив касаційну скаргу представників Кримської єпархії Православної церкви України, якою оскаржувалося рішення російського окупаційного "Міністерства майнових і земельних відносин" в Криму про "розірвання договору оренди" на приміщення кафедрального собору святих Володимира і Ольги в м. Сімферополі (АР Крим).</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2822125-pcu-zasudzue-znisenna-pravoslavnih-soboriv-v-okupovanomu-krimu.html">ПЦУ засуджує знищення православних соборів в окупованому Криму</a>
      </blockquote>
      <p>У свою чергу омбудсмен звернулась до міжнародних організацій, зокрема моніторингової місії ООН в Україні та ОБСЄ та закликала "негайно вжити заходів щодо поновлення прав мешканців тимчасово окупованого Криму на свободу совісті та віросповідання".</p>
    </article>
  </body>
</html>