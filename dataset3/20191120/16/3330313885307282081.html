<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904518/-feyenoord-is-mijn-club-gelukkig-is-het-niet-mijn-rol-om-ze-te-beoordelen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T16:57:00+00:00"/>
    <meta property="og:title" content="&quot;Feyenoord is mijn club. Gelukkig is het niet mijn rol om ze te beoordelen&quot;"/>
    <meta property="og:description" content="Feyenoord zit in het hart van Robin van Persie, maar de oud-prof geeft liever niet publiekelijk zijn mening over de club. Van Persie benadrukt dat hij 'fan' is van Feyenoord en ziet daarom geen reden om zich kritisch uit te laten over de Rotterdammers. &quot;Feyenoord is mijn club. Gelukkig is het niet mijn rol om ze te beoordelen. Dat kan ik ook niet&quot;, vertelt Van Persie aan RTV Rijnmond. &quot;Ik heb ze vier keer live zien spelen, vaak Europees. Ik ben bij twee trainingen geweest. Die waren eerlijk gezegd heel goed. Het is mijn rol niet om ze kritisch te benaderen. Dat wil ik ook niet, omdat het m'n club is.&quot;"/>
  </head>
  <body>
    <article>
      <h1>"Feyenoord is mijn club. Gelukkig is het niet mijn rol om ze te beoordelen"</h1>
      <address>
        <time datetime="2019-11-20T16:57:00+00:00">20 Nov 2019, 16:57</time>
      </address>
      <p>
        <b>Feyenoord zit in het hart van Robin van Persie, maar de oud-prof geeft liever niet publiekelijk zijn mening over de club. Van Persie benadrukt dat hij 'fan' is van Feyenoord en ziet daarom geen reden om zich kritisch uit te laten over de Rotterdammers.</b>
      </p>
      <p>"Feyenoord is mijn club. Gelukkig is het niet mijn rol om ze te beoordelen. Dat kan ik ook niet", vertelt Van Persie aan <a href="https://www.rijnmond.nl/nieuws/188769/Van-Persie-spreekt-nu-alleen-nog-over-Feyenoord-als-fan">RTV Rijnmond.</a> "Ik heb ze vier keer live zien spelen, vaak Europees. Ik ben bij twee trainingen geweest. Die waren eerlijk gezegd heel goed. Het is mijn rol niet om ze kritisch te benaderen. Dat wil ik ook niet, omdat het m'n club is."</p>
      <p>Van Persie is in Engeland actief als analist bij <i>BT Sport</i> en is blij dat hij zich kan beperken tot het Engelse voetbal en dus niet kritisch hoeft te zijn richting Feyenoord. "Het is niet dat ik mijn mening moet geven. Als iemand binnen de club mijn mening vraagt geef ik ze liever direct mijn versie van het verhaal."</p>
      <p>"Ik heb contact met de jongens en met Cor en Dick (Pot en Advocaat, red.). Dan hebben we het over van alles. Ik denk dat het chiquer is om dat binnenskamers te houden, omdat het mijn club is. Ik heb geen zin dat er straks quotes over de jongens tevoorschijn komen. Ik ken ze goed en weet dat ze goed kunnen voetballen."</p>
    </article>
  </body>
</html>