<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/skoki-narciarskie,408/puchar-swiata-w-wisle-norwegia-z-bardzo-mocnym-skladem,986901.html"/>
    <meta property="og:site_name" content="TVN24"/>
    <meta property="article:published_time" content="2019-11-20T16:42:00+00:00"/>
    <meta property="og:title" content="&quot;Luksusowy&quot; problem Norwegów. Skoki w Wiśle bez Graneruda"/>
    <meta property="og:description" content="Sześciu skoczków będzie reprezentować Norwegię podczas inaugurującego cykl Pucharu Świata konkursu w Wiśle. W składzie drużyny prowadzonej przez Aleksandra Stoeckla zabraknie utalentowanego Halvora..."/>
  </head>
  <body>
    <article>
      <h1>"Luksusowy" problem Norwegów. Skoki w Wiśle bez Graneruda</h1>
      <address>
        <time datetime="2019-11-20T16:42:00+00:00">20 Nov 2019, 16:42</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/2ed47269-5302-4cc8-b43c-5237d55d9fe6.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f45a1078feb35de77d26b3f7a52ef502/c962721d-a397-448b-ae23-5f30d04141b6-480p.mp4"/>
          <figcaption>Skocznia w Wiśle gotowa na inaugurację sezonu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c44799b04a1c72e3c8593a53e8000c78/d268bd03-9d86-4b61-982b-6a764c4e5f3c-480p.mp4"/>
          <figcaption>Życiówka Doleżala z Zakopanego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/b57223d3-fa0b-419d-8d21-9d757ae225ad-480p.mp4" autoplay="" loop=""/>
          <figcaption>Michal Doleżal ocenił występ Polaków w Zakopanem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0a851501-37da-47d0-8c65-e82b2fe21ec2-480p.mp4"/>
          <figcaption>Małysz i Doleżal uratowali trening skoczkom</figcaption>
        </figure>
        <figcaption>Halvor Egner Granerud nie wystąpi w Wiśle Foto: Newspix | Video: Eurosport</figcaption>
      </slideshow>
      <h3>Sześciu skoczków będzie reprezentować Norwegię podczas inaugurującego cykl Pucharu Świata konkursu w Wiśle. W składzie drużyny prowadzonej przez Aleksandra Stoeckla zabraknie utalentowanego Halvora Egnera Graneruda.</h3>
      <p>- Mam siedmiu świetnych skoczków, wszyscy są w znakomitej formie, lecz musiałem zrezygnować z jednego z nich. Jest to więc problem z rodzaju tych luksusowych - powiedział austriacki selekcjoner Norwegów Alexander Stoeckl.</p>
      <related>
        <a href="https://eurosport.tvn24.pl/skoki-narciarskie,408/sezon-skokow-bez-mistrza-olimpijskiego-nie-ma-najmniejszego-sensu,985877.html"/>
      </related>
      <p>Przed wylotem do Polski spotkał się z dziennikarzami w Oslo, by przedstawić skład reprezentacji na zawody w Wiśle.W inaugurujących Puchar Świata zawodach, które 23 i 24 listopada zostaną rozegrane w Wiśle, Norwegię będą reprezentować: Daniel Andre Tande, Johann Forfang, Robert Johansson, Marius Lindvik, Thomas Aasen Markeng i Robin Pedersen.</p>
      <p> </p>
      <h3>Specjalne zadania dla młodego skoczka</h3>
      <p> </p>
      <p>Pewnym zaskoczeniem jest brak w kadrze Halvora Egnera Graneruda, któremu selekcjoner wyznaczył na początek sezonu inne cele.</p>
      <p>- Zadaniem Graneruda będą teraz starty w Pucharze Kontynentalnym i wywalczenie dodatkowego miejsca na Turniej Czterech Skoczni - wyjaśnił dziennikarzom Stoeckl.</p>
      <p>23-letni Granerud ma spore doświadczenie w startach w Pucharze Kontynentalnym. Wielokrotnie stawał na podium zawodów tego cyklu, sześć razy je wygrywając.</p>
      <p>W poprzednim sezonie wiele razy meldował się w pierwszej dziesiątce zawodów Pucharu Świata, ale podczas ubiegłorocznych zawodów w Wiśle nie zakwalifikował się do konkursu głównego.</p>
      <p>
        <b>Zawody Pucharu Świata w skokach narciarskich w Wiśle od piątku do niedzieli na antenie Eurosportu i w Eurosport Playerze</b>
      </p>
      <p>Autor: mc / PAP / Źródło: eurosport.pl</p>
    </article>
  </body>
</html>