<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/renault-a-lansat-noua-generatie-a-modelului-clio-in-romania/"/>
    <meta property="og:site_name" content="AutoExpert"/>
    <meta property="article:published_time" content="2019-11-20T16:38:35+00:00"/>
    <meta property="og:title" content="Renault a lansat noua generație a modelului Clio în România"/>
    <meta property="og:description" content="Noul model de clasă mică are un preț de pornire de 11.900 euro și poae fi deja comandat la orice concesionar Renault."/>
  </head>
  <body>
    <article>
      <h1>Renault a lansat noua generație a modelului Clio în România</h1>
      <address><time datetime="2019-11-20T16:38:35+00:00">20 Nov 2019, 16:38</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/11/noul-reanult-clio-4-830x467.jpg"/>
      </figure>
      <p>
        <b>Noul model de clasă mică are un preț de pornire de 11.900 euro și poae fi deja comandat la orice concesionar Renault.</b>
      </p>
      <p>Prezenat publicului la Salonul Auto de la Geneva din primăvară, noua generație Renault Clio s-a lansat oficial și în țara noastră.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/noul-reanult-clio-3-1024x738.jpg"/>
      </figure>
      <p>Oferta comercială a importatorului Renault include un preț de lansare de 11.900 euro, TVA inclus și oferă o gamă completă de motorizări benzină și diesel cu puteri de la 65 la 130 CP. Prețul de lansare este valabil pentru versiunea Renault Clio Life SCe 65, motor 1.0 benzină.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/noul-reanult-clio-2-1024x684.jpg"/>
      </figure>
      <p>Noul Clio este disponibil cu patru niveluri de echipare: Life, Zen, Intens și R.S. Line.</p>
      <p>Nivelul de echipare de bază Life include în echipare standard: faruri Renault LED Pure Vision, pachet de siguranță activă: sistemul activ de frânare de urgență cu detectarea cicliștilor și a pietonilor, sistem de asistență la pornirea din rampă, recunoașterea indicatoarele rutiere (Traffic Sign Recognition), alertă privind distanța de rulare, asistență la menținerea benzii de rulare, aprinderea automată a farurilor, apel de urgență la 112, pachet de siguranță pasivă : șase airbag-uri, alertă pentru cuplarea centurii de siguranță pentru cele cinci locuri, tetiere tip virgulă cu protecție sporită, sistem de prindere ISOFIX pentru locurile laterale spate, display TFT 4,2 inch, banchetă spate rabatabilă, geamuri electrice faţă.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/noul-reanult-clio-1-1024x684.jpg"/>
      </figure>
      <p>Gama de motorizări include versiuni aspirate și turbo ale motorului de 1.0 litru și oferă 65, 75 sau 100 CP. Pe versiunile Intens și RS Line, Clio poate fi comandat și cu motorizarea TCe 130, 1.3 litri turbo de 130 CP. Amatorii de diesel pot comanda motorizarea 1.5 Blue dCi în versiunile de 85 sau 115 CP.</p>
    </article>
  </body>
</html>