<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152617-u-shkolah-ta-dytsadochkah-volyni-navchalysia-bezpechnomu-harchuvannyu-video"/>
    <meta property="og:site_name" content="ВолиньPost"/>
    <meta property="article:published_time" content="2019-11-20T16:33:00+00:00"/>
    <meta property="og:title" content="У школах та дитсадочках Волині навчалися безпечному харчуванню. ВІДЕО"/>
    <meta property="og:description" content="За 2019 рік у 38% закладів встановили порушення в організації харчування — 626 отруєнь."/>
  </head>
  <body>
    <article>
      <h1>У школах та дитсадочках Волині навчалися безпечному харчуванню. ВІДЕО</h1>
      <address>
        <time datetime="2019-11-20T16:33:00+00:00">20 Nov 2019, 16:33</time>
      </address>
      <p>На Волині провели навчання щодо безпечності харчування у школах та дитсадках.<br/><br/>Прем’єр-міністр України <b>Олексій Гончарук</b> доручив профільним міністерствам та керівникам областей підготувати реалістичний план наведення порядку у сфері безпеки харчування в закладах освіти, - йдеться у сюжеті <a href="https://vo.suspilne.media/news/47853">"Суспільного"</a>. <br/><br/>За його інформацією, в школах та дитячих садках щодня харчується 5 мільйонів дітей. За 2019 рік у 38% закладів встановили порушення в організації харчування — 626 отруєнь. На Волині впроваджувати у життя доручення прем’єра почали з 15 листопада.</p>
      <figure>
        <img src="http://www.volynpost.com/img/modules/news/8/3f/e8cd19876432d2659d85a6df8c25c3f8/cb-3211.png"/>
      </figure>
      <p>Це – їдальня 26-ї школи Луцька. Нині йде урок, працівники харчоблоку готуються до перерви, коли учні прийдуть їсти. Готують обід для учнів 2-ї зміни. Зі слів директора <b>Івана Леуша</b>, в цій школі навчається 2081 дитина. Щодня тут харчується близько 9-ти сотень школярів.<br/><br/>Керівничка харчоблоку <b>Людмила Соломонюк</b> каже, що з першого вересня до меню їдальні ввели нагетси, паелью і бургери. З її слів, вимог щодо безпеки і якості продуктів тут дотримувались і до доручення прем’єра Гончарука навести лад із харчуванням у закладах освіти.</p>
      <figure>
        <img src="http://www.volynpost.com/img/modules/news/8/3f/e8cd19876432d2659d85a6df8c25c3f8/cb-4188.png"/>
      </figure>
      <p>Якість харчування щодня перевіряє шкільна медсестра. Зі слів керівника управління державного нагляду за дотриманням санітарного законодавства Держпродспоживслужби в області <b>Назара Орла</b>, в школах і дитсадках фахівці контролюють дотримання правил і умов харчування. дітей.<br/><br/>Заступниця начальника обласного управління освіти, науки і молоді <b>Тетяна Соломіна</b> розповіла, що в районах області з 13 листопада почали проводити навчання щодо безпечності харчування.<br/><br/>Зі слів Соломіної, нині на Волині – 608 шкіл та 489 дитсадків.</p>
      <figure>
        <img src="http://www.volynpost.com/img/modules/news/1/2b/54df35015f299434999b35c1c7ae52b1/cb-761.png"/>
      </figure>
      <figure>
        <iframe src="https://www.youtube.com/embed/Et3Z2yBuZNg" width="750" height="422" data-service="Youtube" scrolling="no"/>
      </figure>
    </article>
  </body>
</html>