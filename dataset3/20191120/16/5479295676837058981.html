<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/a-puliero-la-tribuna-stampa-una-targa-e-borsa-di-studio-1.7790593"/>
    <meta property="og:site_name" content="L'Arena"/>
    <meta property="article:published_time" content="2019-11-20T16:45:36+00:00"/>
    <meta property="og:title" content="«A Puliero la tribuna stampa, una targa e borsa di studio»"/>
    <meta property="og:description" content="La tribuna stampa del Bentegodi porterà il suo nome, poi ci sarà una targa a lui dedicata in uno dei teatri cittadini e, infine, in sua memoria ci sarà una borsa di studio. È questa la risposta dell'amministrazione comunale a una personalità tanto am"/>
  </head>
  <body>
    <article>
      <h1>«A Puliero la tribuna <br/>stampa, una targa <br/>e borsa di studio»</h1>
      <address>
        <time datetime="2019-11-20T16:45:36+00:00">20 Nov 2019, 16:45</time>
      </address>
      <p>La <b>tribuna stampa del Bentegodi </b>porterà il suo nome, poi ci sarà una targa a lui dedicata in uno dei teatri cittadini e, infine, in sua memoria ci sarà una borsa di studio. È questa la risposta dell'amministrazione comunale a una personalità tanto amata dalla città come <a href="https://www.larena.it/territori/citt%C3%A0/%C3%A8-morto-roberto-puliero-la-citt%C3%A0-perde-un-pezzo-di-storia-1.7787783">Roberto Puliero, attore e regista scomparso ieri all'età di 73 anni.</a></p>
      <p>Ad annunciarlo è il sindaco Federico Sboarina: «L’essenza di <b>Roberto Puliero</b> è essenzialmente racchiusa in tre aspetti: l’attore, il cronista sportivo e l’uomo di cultura. Affinché la sua eredità resti come patrimonio di tutta la città, saranno<b> tre le iniziative che il Comune metterà in campo a breve</b>. Gli verrà intitolata la <b>tribuna stampa dello stadio Bentegodi</b>, da dove Roberto ha fatto per decenni le radiocronache dell’Hellas Verona. Ma è stato anche una grande presenza in palcoscenico, e per questo verrà apposta<b> una targa in suo ricordo in uno dei teatri cittadini.</b> Spazio ancora da decidere e da valutare magari in collaborazione con la sua storica compagnia. Infine, l’eredità culturale che mi piace sia indirizzata ai giovani, come fondamentali custodi della memoria. Già dal prossimo anno scolastico il <b>Comune bandirà per le scuole una borsa di studio dedicata al suo nome</b>, con l’obiettivo di creare uno stimolo culturale e artistico che continui ad arricchire Verona come sapeva fare Roberto Puliero».</p>
      <p>Intanto, <a href="https://www.larena.it/territori/citt%C3%A0/venerd%C3%AC-i-funerali-di-puliero-hellas-con-il-lutto-al-braccio-1.7790047">venerdì l'intera città si prepara a salutarlo.</a></p>
      <related>
        <a href="https://www.larena.it/territori/citt%C3%A0/venerd%C3%AC-i-funerali-di-puliero-hellas-con-il-lutto-al-braccio-1.7790047"/>
        <a href="https://www.larena.it/territori/citt%C3%A0/grassie-a-chi-m-ha-cur%C3%A0-l-ultima-poesia-di-puliero-in-ospedale-1.7788830"/>
        <a href="https://www.larena.it/territori/citt%C3%A0/%C3%A8-morto-roberto-puliero-la-citt%C3%A0-perde-un-pezzo-di-storia-1.7787783"/>
        <a href="https://www.larena.it/home/video/news/l-apos-ultima-intervista-di-puliero-1.7788302?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>