<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/experts/aromokava-i-ekolavka-yak-pracyuye-kolaboraciya-franshiz-50054662.html"/>
    <meta property="og:site_name" content="НВ"/>
    <meta property="article:published_time" content="2019-11-20T16:00:00+00:00"/>
    <meta property="og:title" content="Дружба брендів: вигоди і ризики"/>
    <meta property="og:description" content="Стратегічне партнерство і спільна оренда дозволять отримати франчайзинговим проектам кращі локації, знизити витрати і знайти нових клієнтів"/>
  </head>
  <body>
    <article>
      <h1>Дружба брендів: вигоди і ризики</h1>
      <h2>Стратегічне партнерство і спільна оренда дозволять отримати франчайзинговим проектам кращі локації, знизити витрати і знайти нових клієнтів</h2>
      <address><time datetime="2019-11-20T16:00:00+00:00">20 Nov 2019, 16:00</time> by <a rel="author">Мирослава Козачук</a></address>
      <p>Дефіцит приміщень і зростання цін на оренду змусили українські франшизи шукати нові формати співпраці. Один з помітних трендів останнього часу — <b>створення колаборації, коли дві або більше франшизи разом знімають приміщення.</b></p>
      <p>Це був вимушений крок — вартість оренди приміщень у Києві та великих обласних центрах постійно підвищується, а місць у МАФах з хорошою прохідністю майже не залишилося. У той же час франчайзингові мережі переживають етап бурхливого зростання, але через дефіцит приміщень, змушені оптимізувати не тільки площі, залишаючи тільки ключові продукти, які найбільш затребувані їхніми гостями.</p>
      <p>Більш того, ми не раз спостерігали війни за хороші приміщення. Багато в чому їх спровокував успіх «Сімейної пекарні» і «Франс.уа» — часто власники або ріелтори, дізнавшись, що їхньою локацією цікавиться франчайзі цих об'єктів, не стримували себе і підвищували ціни вдвічі. Аналогічні історії можуть розповісти франчайзі «Аромокави», «Львівських круасанів» і «Еко-Лавки».</p>
      <p>Далі за всіх пішов відомий пивний бренд, який цілеспрямовано перекуповує ласі місця: його представники в березні приходять до власників МАФів у прохідних місцях і пропонують орендну плату в півтора-два рази вище. Так отримують точку на «сезон» — до жовтня місяця.</p>
      <p>
        <b>Як працює колаборація</b>
      </p>
      <p>Наприклад, житомирська франшиза Sharikava пропонує три формати франшизи, в залежності від площі приміщення, де буде розташовуватися точка. Формат кафе на 150 метрів — найдорожчий, а значить ремонт і оренда потребуватиме великих інвестицій. Але цей бренд може об'єднатися з партнером, у якого є доповнюючий продукт і посилить позиції кав’ярні.</p>
      <p>Такий підхід вже практикує «Еко-Лавка», магазин якої в середньому займає 50 метрів. Франчайзі рітейлера бере приміщення побільше в хорошому місці і запрошує розділити його з іншими неконкурентними бізнесами.</p>
      <p>Партнерами «Еко-лавки» вже стала «Аромокава», точки з морозивом, винні та квіткові магазини і фітнес-центри. Цікавим таке партнерство може бути для турагентства або аптеки. Всі підприємці будуть доповнювати один одного й економити на оренді.</p>
      <aside>Зараз найбільше колаборацій у «Еко-лавки» та у «Аромокави», та й у інших франшиз є можливості шукати собі партнерів</aside>
      <p>Зараз найбільше колаборацій у «Еко-лавки» та у «Аромокави», та й у інших франшиз є можливості шукати собі партнерів.</p>
      <p>Наприклад, дитячі студії можуть кооперуватися з невеликими форматами кав’ярень. Батьки мінімум годину чекають дітей, і чашка кави не буде зайвою. Кав’ярні можуть з’явитися і у великих мережевих магазинах, які розміщені не в торговому центрі, а в окремій будівлі — як Zara і Mango на Хрещатику. До речі, у Нью-Йорку кав’ярні в магазинах Uniqlo — звичайна справа.</p>
      <p>У майбутньому бренди можуть збільшити прибуток за рахунок синергії, спільних акцій і знижок. Партнери перехресно рекламують бізнес один одного і можуть рекомендувати їх своїм клієнтам.</p>
      <p><b>Є й ризики.</b> Коли один з орендарів з'їжджає, другий отримує повну орендну плату і повинен витрачати час на пошук партнера або постраждати через його репутацію.</p>
      <p>Цікаво, що на Заході дуже цінуються «находжені місця». Настільки, що орендарі/покупці приміщення платять goodwill — платіж за місце, яке принесе покупцеві прибуток у майбутньому практично без його власних зусиль. Наприклад, як аптека при госпіталі або популярна булочна в Амстердамі, де починає роботу точка з круасанами.</p>
      <p>У Європі суми goodwill досягають 100 тисяч євро. В Україні цього поки немає, і всі «вершки» дістаються хіба що власнику приміщення, який постійно підвищує ціну оренди.</p>
      <p>І ще одна порада майбутнім партнерам: новачкам, які тільки виходять на ринок, краще не кооперуватися на старті з великими брендами — акули з'їдять мальків.</p>
      <p>Крім недорогої оренди, «мальки» не отримають синергії, та й аудиторія не буде їх ідентифікувати. Вихід — бути дуже яскравими і рвати аудиторію.</p>
      <p>Партнерам не зайвим буде прописати умови «акредитації», щоб у майбутньому уникнути конфліктів. Йдеться про єдину ціну на спільні позиції, наприклад, воду, синхронне відкриття і закриття точок, умови проведення спільних акцій і «розлучення», якщо доведеться роз'їхатися.</p>
      <p>Дружба брендів не трапляється відразу і не відбувається самі по собі. Але пошук і робота з партнером часто є каталізатором нового етапу розвитку бізнесу.</p>
    </article>
  </body>
</html>