<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76791-Vikingovia-pokracuju-na-Netflixe-Pribeh-sa-posunie-o-100-rokov-dopredu-a-uvidime-slavnych-bojovnikov"/>
    <meta property="og:site_name" content="REFRESHER"/>
    <meta property="article:published_time" content="2019-11-20T16:42:00+00:00"/>
    <meta property="og:title" content="Vikingovia pokračujú na Netflixe: Príbeh sa posunie o 100 rokov dopredu a uvidíme slávnych bojovníkov"/>
    <meta property="og:description" content="Čo všetko o očakávanom pokračovaní zatiaľ vieme?"/>
  </head>
  <body>
    <article>
      <h1>Vikingovia pokračujú na Netflixe: Príbeh sa posunie o 100 rokov dopredu a uvidíme slávnych bojovníkov</h1>
      <address><time datetime="2019-11-20T16:42:00+00:00">20 Nov 2019, 16:42</time> by <a rel="author">Jakub Paulík</a></address>
      <p>
        <b>Čo všetko o očakávanom pokračovaní zatiaľ vieme?</b>
      </p>
      <p>Bjorn, syn veľkého Ragnara Lothbroka, v zatiaľ<a href="https://www.youtube.com/watch?v=YB3YfzjZJao&amp;feature=emb_title"><b> poslednej upútavke</b></a> k záverečnej sérii <b>Vikingov</b> spomína na to, že nech už pozemské konflikty dopadnú akokoľvek, aj tak sa všetci udatní bojovníci nakoniec stretnú vo Valhalle. Ich cesty teda možno končia, no nás však podľa informácií portálu<a href="https://comicbook.com/tv-shows/2019/11/19/netflix-vikings-sequel-tv-series-valhalla/?fbclid=IwAR2Hmdj4EqlqGShz1i2bfce2NfYfGQV-U4hn9OPtCZzR8DCabgklHtkWtuE"><b> Comic Book</b></a> čaká seriálové pokračovanie z dielne giganta Netflixu.</p>
      <p>To ponesie názov vychádzajúci z Bjornových slov – <b>Vikings: Valhalla</b>. Michael Hirst, tvorca seriálu, sa už dávnejšie nechal počuť, že si vie predstaviť budúcnosť Vikingov v podobe sequelu. Netflix dáva nadšencom pôvodného seriálu na známosť, že pokračovanie Vikings: Valhalla bude mať <b>24 epizód</b>. A dá sa predpokladať, že po úspechu môžu pribudnúť ďalšie.</p>
      <related>
        <a href="https://refresher.sk/70013-Vikingovia-celia-v-krvavom-traileri-poslednej-serie-invazii-Rusov-aj-bratovrazednej-vojne-Prezije-to-Bjorn"/>
      </related>
      <p>Dejovo sa presunieme približne o <b>100 rokov dopredu</b> a tešiť sa údajne môžeme na známe osobnosti histórie, ako Leif Erikson, Harald Sigurdson, Freydis či Viliam Dobyvateľ. Projektu sa tentokrát ujme z pozície showrunnera <b>Jeb Stuart</b>.</p>
      <p>Výkonným producentom bude spomínaný tvorca Vikingov <b>Michael Hirst</b> a do tímu sa pridá taktiež <b>Morgan O'Sullivan</b>, ktorý podobne ako Hirst pracoval na pôvodnom seriáli. Herecké obsadenie či predpokladaný dátum premiéry sú zatiaľ veľkou neznámou. Vieme ale, že šiesta a zároveň posledná séria Vikingov na History začne už<b> 6. decembra 2019</b>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/73449-Vikingovia-blizsie-predstavuju-osudy-i-fotografie-novacikov-5-serie"/>
        <a href="https://refresher.sk/35034-Vikingovia-sa-s-Rollom-plavia-za-svojou-anglickou-pomstou-Blizi-sa-Ragnarov-koniec"/>
        <a href="https://refresher.sk/60286-Rollo-sa-vo-Vikingoch-zapaja-do-krvaveho-konfliktu-Ake-su-jeho-umysly"/>
        <a href="https://refresher.sk/36368-Vikingovia-sa-v-osudovej-uputavke-pripravuju-na-velkolepe-bitky-a-vojnu-ktora-zmeni-dejiny"/>
        <a href="https://refresher.sk/59935-Bjorn-bojuje-o-Kattegat-a-Ivar-sa-stavia-do-role-Boha-Caka-nas-kruty-bratovrazedny-suboj"/>
        <a href="https://refresher.sk/72864-5-seria-Vikingov-tasi-stvoricu-ukazok-ktorymi-pripomina-bliziacu-sa-obciansku-vojnu-Prezije-krvavy-spor-Lagertha-Bjorn-aj-Ivar"/>
        <a href="https://refresher.sk/47688-Kto-bude-vladnut-Serial-Vikingovia-v-uputavke-na-5-seriu-opat-vnadi-na-epicke-a-drsne-dobrodruzstvo"/>
        <a href="https://refresher.sk/60646-Bjorn-a-Lagertha-planuju-odplatu-5-seria-Vikingov-bude-pokracovat-uz-o-niekolko-hodin"/>
      </related>
    </article>
  </body>
</html>