<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/reddito-cittadinanza-lavoratori-nero-denunciati-3119606/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T16:37:23+00:00"/>
    <meta property="og:title" content="Reddito di cittadinanza, 84 lavoratori in nero scoperti e denunciati"/>
    <meta property="og:description" content="ROMA – In appena sei mesi sono stati scoperti 84 lavoratori in nero che percepivano il reddito di cittadinanza. Oltre 100 persone sono state arrestate per caporalato, portando controlli su 96mila lavoratori e quasi 800 aziende. Questi alcuni dei dati dell’attività di contrasto alle varie forme di sfruttamento nel mondo del lavoro portata a termine in ambito nazionale dalle task-force dei carabinieri delle Unità Specializzate e delle stazioni territoriali. I risultati della task-force dell’Arma dei carabinieri sono stati presentati la mattina del 20 novembre a Roma. Dopo l’introduzione della legge in materia di contrasto ai fenomeni del lavoro nero, ha prodotto un significativo incremento delle attività repressive a partire dal 2018, con un +230% e un +30% nel 2019. Tra maggio e ottobre sono stati accertati 84 lavoratori in nero che percepivano il reddito di cittadinanza e per questo denunciati.Roma, donna investita e uccisa da un camion in zona Colli Albani: è il terzo incidente in 5 mesiBrescia, rapina in casa…"/>
  </head>
  <body>
    <article>
      <h1>Reddito di cittadinanza, 84 lavoratori in nero scoperti e denunciati</h1>
      <address><time datetime="2019-11-20T16:37:23+00:00">20 Nov 2019, 16:37</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/carabinieri-ansa-6.jpg"/>
        <figcaption>Foto archivio ANSA</figcaption>
      </figure>
      <p>ROMA – In appena sei mesi sono stati scoperti 84 lavoratori in nero che percepivano il <a href="http://www.blitzquotidiano.it/economia/inps-reddito-cittadinanza-3101333/"><b>reddito di cittadinanza</b></a>. Oltre 100 persone sono state arrestate per caporalato, portando controlli su 96mila lavoratori e quasi 800 aziende. Questi alcuni dei dati dell’attività di contrasto alle varie forme di sfruttamento nel mondo del lavoro portata a termine in ambito nazionale dalle task-force dei carabinieri delle Unità Specializzate e delle stazioni territoriali.</p>
      <p>I risultati della task-force dell’Arma dei carabinieri sono stati presentati la mattina del 20 novembre a Roma. Dopo l’introduzione della legge in materia di contrasto ai fenomeni del lavoro nero, ha prodotto un significativo incremento delle attività repressive a partire dal 2018, con un +230% e un +30% nel 2019. Tra maggio e ottobre sono stati accertati 84 lavoratori in nero che percepivano il reddito di cittadinanza e per questo denunciati.</p>
      <figure>
        <a href="https://www.blitzquotidiano.it/cronaca-italia/roma-donna-investita-morta-camion-3119772/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/roma-donna-investita-morta-camion-3119772/">
          <img src="https://static.blitzquotidiano.it/wp/wp-content/uploads/2019/11/roma_incidente-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/roma-donna-investita-morta-camion-3119772/">Roma, donna investita e uccisa da un camion in zona Colli Albani: è il terzo incidente in 5 mesi</a>
      </h3>
      <figure>
        <a href="https://www.blitzquotidiano.it/cronaca-italia/brescia-rapina-casa-gioielliere-coltellate-3119752/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/brescia-rapina-casa-gioielliere-coltellate-3119752/">
          <img src="https://static.blitzquotidiano.it/wp/wp-content/uploads/2019/11/carabinieri-ambulanza-notte-1-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/brescia-rapina-casa-gioielliere-coltellate-3119752/">Brescia, rapina in casa di un gioielliere: ladro gli sferra tre coltellate e scappa</a>
      </h3>
      <p>Sono 108, invece, gli arresti per caporalato nel 2019: il doppio rispetto al 2018 in cui sono stati 56 più del triplo rispetto al 2017 in cui furono 31. A questi si aggiungono 592 denunce tra il 2018 e il 2019. Un numero molto più alto rispetto al biennio 2015-2017 in cui furono 156. Il 51% dei casi di caporalato ha interessato il settore dell’agricoltura (51%) seguito dal terziario (28%).</p>
      <p>Complessivamente sono oltre tremila i lavoratori vittime di sfruttamento scoperte nel biennio 2018-2019. Significativa, secondo i carabinieri, la percentuale di lavoratori italiani (344) a cui si aggiungono gli stranieri. Per quanto riguarda il lavoro nero, nello stesso periodo sono stati controllati circa 96.000 lavoratori, di cui il 30% circa è risultato ‘in nero’ o irregolare.</p>
      <p>La media degli ultimi due anni, pari al 48% circa, vede localizzati gli irregolari nelle regioni meridionali, il 21% nel centro Italia, il 19% nel nord-ovest , il 13% nelle regioni del nord-est. Le truffe scoperte ai danni di enti previdenziali e assistenziali ammontano a 150 nell’ultimo biennio con circa 2500 denunciati e oltre 30 milioni di euro di importi illecitamente percepiti.</p>
      <p>“La posta in gioco è il rispetto dell’articolo 1 della Costituzione e dobbiamo realizzarlo. Ogni volta che c’e’ un fenomeno di caporalato e lavoro nero c’e’ una violazione di questo articolo” ha detto il ministro della Salute, Roberto Speranza, intervenendo alla conferenza stampa.</p>
      <p>Mentre il sottosegretario al Lavoro Francesca Puglisi ha sottolineato: “E’ un’azione davvero importante e imponente. Il fenomeno del caporalato colpisce anche gli italiani e non solo il settore dell’agricoltura, ma anche altri come il terziario”.</p>
      <p>“I numeri parlano chiaro. I dati presentati dopo tre anni dall’approvazione della legge indicano il segno positivo delle norme che abbiamo fortemente voluto – ha affermato l’ex ministro delle Politiche agricole Maurizio Martina – La Legge contro il Caporalato funziona e segna una svolta contro l’illegalità del lavoro in agricoltura”. (Fonte ANSA)</p>
    </article>
  </body>
</html>