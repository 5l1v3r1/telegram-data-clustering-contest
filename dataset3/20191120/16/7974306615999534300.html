<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ain.ua/2019/11/20/o-box-gotovi-peregovorni-kimnati-dlya-vashogo-ofisu/"/>
    <meta property="og:site_name" content="AIN.UA"/>
    <meta property="article:published_time" content="2019-11-20T16:00:00+00:00"/>
    <meta property="og:title" content="O.BOX: готові переговорні кімнати для вашого офісу"/>
    <meta property="og:description" content="Львівська архітектурна компанія вивела на український ринок стартап O.BOX, який оптимізує умови роботи в офісах великих компаній та коворкінгах. OFFICE BOX — це готові переговорні різних типів з підвищеним акустичним комфортом, які якісно впорядковують і доповнюють відкритий офісний простір. Вперше офісні переговорні O.BOX були представлені на Київському міжнародному економічному форумі 8-9 листопада, і викликали значне зацікавлення представників ділового середовища."/>
  </head>
  <body>
    <article>
      <h1>O.BOX: готові переговорні кімнати для вашого офісу</h1>
      <address>
        <time datetime="2019-11-20T16:00:00+00:00">20 Nov 2019, 16:00</time>
      </address>
      <p>Львівська архітектурна компанія вивела на український ринок стартап O.BOX, який оптимізує умови роботи в офісах великих компаній та коворкінгах. OFFICE BOX — це готові переговорні різних типів з підвищеним акустичним комфортом, які якісно впорядковують і доповнюють відкритий офісний простір. Вперше офісні переговорні O.BOX були представлені на Київському міжнародному економічному форумі 8-9 листопада, і викликали значне зацікавлення представників ділового середовища.</p>
      <figure>
        <img src="https://ain.ua/wp-content/uploads/2019/11/IMG_0819-1024x538.jpg?x89053"/>
      </figure>
      <p>В Україні спостерігається бум коворкінгів. Вони відкриваються як у новобудовах, так і за рахунок ревіталізації промзон, колишніх заводів. Запит на такі просторі офісні площі, у першу чергу, формують компанії із великою кількістю працівників, котрі займаються розумовою працею та креативом: ІТ і Digital-компанії, call-центри, туроператори, рекрутингові компанії, навчальні центри, дизайнерські, медійні компанії.</p>
      <p>Коли успіх проекту компанії залежить від особистої продуктивності кожного члена команди, необхідно створювати оптимальні умови роботи для працівників. Зокрема, опитування щодо існуючих умов праці, проведене серед HR-ів низки провідних українських IT-компаній у І півріччі 2019 року, показало, що найбільше у повсякденній роботі їхнім працівникам бракує тиші та умов для зосередження.</p>
      <p>У приміщеннях, де працює кілька десятків, а подекуди і сотня людей, неминуче виникає шум. Найчастіше саме це не дозволяє працівнику зосередитися на складних деталях завдання, робочий процес затягується, а загальний результат відкладається. Як показало опитування, у таких офісах також складно знайти затишне місце для телефонних розмов із клієнтами, бракує виокремлених зон для ділових переговорів, індивідуального спілкування.</p>
      <figure>
        <img src="https://ain.ua/wp-content/uploads/2019/11/3-4-1.jpg?x89053"/>
      </figure>
      <p>Працюючи над вирішенням цієї проблеми, львівські архітектори Любомир Трофімов та Петро Підсаднюк розробили інноваційну пропозицію – O.BOX, яка допоможе оптимізувати існуючі багатолюдні коворкінги та офіси, подолати загальний шум та створити комфортні умови для індивідуальних потреб працівників.</p>
      <blockquote>«<i>Ми – архітектурна компанія, яка працює і розвиває напрямок Prefabrication. Йдеться про архітектурний конструктор: можливість для клієнта скласти необхідний об’єкт, що оптимально відповідає його запитам, із виготовлених у заводських умовах конструкційних складових. Використовуючи концепцію архітектурного конструктора, ми створили </i>O.BOX<i> – спеціальні збірно-розбірні кімнати для індивідуальної роботи і переговорів, які дозволяють дистанціюватися від загального шуму</i>», – розповів с<b>півзасновник стартапу Любомир Трофімов.</b></blockquote>
      <p><a href="http://www.office-box.net/">OFFICE BOX</a> – це готові переговорні різних типів з підвищеним акустичним комфортом. У процесі проектування архітектори витратили багато зусиль на дослідження акустики та розробку інженерних рішень для створення переговорних оптимальної конфігурації, тобто таких, що вдало інтегруються в існуючий офісний простір, розширюючи і доповнюючи його функціональні можливості.</p>
      <p>Завдяки O.BOX компанія може без зайвих зусиль створити телефонну переговорну, прозорий кабінет, конференц-зал, зону відпочинку.</p>
      <blockquote><i>«Встановлюючи індивідуальну переговорну </i>O.BOX<i>, компанія забезпечує можливості працівника виконувати індивідуальне завдання або телефонні розмови, які вимагають тиші. Це – «гарячий» інструмент для підвищення рівня задоволеності працівників умовами роботи та підтримки високого рівня їх продуктивності</i>. <i>Якщо процес роботи передбачає проведення ділових зустрічей із партнерами, клієнтами, або наради за участі двох і більше осіб, потрібен відповідний простір. Часто виокремити на це окрему кімнату неможливо, а результат переговорів і нарад, проведених у ресторані офіс-центру, не відповідає очікуванням. </i>O.BOX <i>створює оптимальні умови для проведення якісних ділових зустрічей. Крім того, це позитивно впливає на мікроклімат у компанії: працівники, які спостерігають за переговорами в </i>O.BOX<i> ззовні зі своїх робочих місць, бачать, що важливі рішення у компанії приймаються прозоро</i>», — розповів <b>Петро Підсаднюк, співзасновник стартапу.</b></blockquote>
      <figure>
        <img src="https://ain.ua/wp-content/uploads/2019/11/2-56.jpg?x89053"/>
      </figure>
      <p>Головним гаслом КМЕФ-2019 було – Creating the future in a chanching world. Тому співзасновники стартапу вирішили провести першу презентацію саме тут. Адже, під час стрімких змін важливо мати мобільні ефективні рішення для роботи. Більше 50-ти учасників форуму спробували переговорні «в дії» та ефективно вирішували свої поточні завдання. 15 осіб вирішили замовити «Т2. Бокс для короткочасної роботи з ноутбуком» в якості домашнього офісу.</p>
      <p><a href="http://www.office-box.net/">OFFICE BOX</a> – це просто, зручно і якісно. Це – новий інструмент для функціонального зонування та планування офісу, який не потребує витрат на капітальний ремонт. Монтаж конструкційних елементів O.BOX займає мінімальну кількість часу: від години – до двох. Переговорні – розбірні, а отже їх завжди можна буде встановити у зручному місці, відповідно до змінних потреб.</p>
      <p>Компоненти O.BOX виготовляються із високоякісних матеріалів: основою є дерев’яний каркас, стінові панелі заповнені звукопоглинаючими матеріалами, для зовнішнього упорядження обрані меблеві плити австрійської компанії Egger та алюмінієві вітрини з скляним заповненням. Для внутрішнього опорядження використовують шумопоглинаючі матеріали, зокрема килимове покриття, штучну траву та акустичні панелі. У переговорних працює автоматизована система вентиляції, яка забезпечує притік і відтік повітря, і відбувається це практично безшумно. Для інтеграції O.BOX в існуючі офісні простори розробники забепечили можливість під’єднання до усіх необхідних мереж.</p>
      <p>Детальнішу інформацію про існуючі конфігурації стартапу O.BOX шукайте на <a href="http://www.office-box.net/">офіційному сайті</a> компанії.</p>
      <h3>Контакти:</h3>
      <p>м.Львів, вул. Сахарова 43, офіс 203.</p>
      <p>+38 (068) 656-33-13, +38 (063) 169-35-97</p>
      <p>
        <a href="mailto:obox.ppt@gmail.com">obox.ppt@gmail.com</a>
      </p>
      <p>
        <a href="http://www.office-box.net/">Дізнатися більше</a>
      </p>
    </article>
  </body>
</html>