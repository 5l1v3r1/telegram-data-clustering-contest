<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158946_1080.html"/>
    <meta property="og:site_name" content="Novsport"/>
    <meta property="article:published_time" content="2019-11-20T16:40:00+00:00"/>
    <meta property="og:title" content="Манчестър Юнайтед иска двама от Рома"/>
    <meta property="og:description" content="„Червените дяволи“ харесаха млад халф и опитен нападател"/>
  </head>
  <body>
    <article>
      <h1>Манчестър Юнайтед иска двама от Рома</h1>
      <address><time datetime="2019-11-20T16:40:00+00:00">20 Nov 2019, 16:40</time> by <a rel="author">Велизар Антов</a></address>
      <p>Манчестър Юнайтед ще се опита да привлече младия италиански национал Николо Дзаниоло от Рома като част от сделката за защитника Крис Смолинг.<br/><br/>Английският бранител премина при "вълците" под наем преди началото на сезона и до момента оставя отлични впечатления с играта си. <br/><br/>От Рома искатда задържат Смолинг, а "червените дяволи" ще се опитат да използват това, за да измъкнат 20-годишния Дзаниоло.<br/><br/>От началото на сезона халфът има 12 мача в Серия "А" с три гола, а преди дни вкара и два за националния тим на Италия при разгромния успех с 9:1 над Армения.<br/><br/>Според последните информации, полузащитникът не е единственият футболист на Рома, желан от Манчестър Юнайтед. <br/><br/>ESPN твърди, че английският гранд вече не се интересува от възможността да привлече хърватина Марио Манджукич, а ще се опита да вземе нападателя Един Джеко. <br/><br/>"Червените дяволи" търсят опитен състезател в предни позиции, който да запълни дупката, оставена след напускането на Алексис Санчес и Ромелу Лукаку това лято. </p>
    </article>
  </body>
</html>