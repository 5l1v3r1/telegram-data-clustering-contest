<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/locada-islem-tamam-215721h.htm"/>
    <meta property="og:site_name" content="OLAY"/>
    <meta property="article:published_time" content="2019-11-20T16:42:36+00:00"/>
    <meta property="og:title" content="Locada işlem tamam!"/>
    <meta property="og:description" content="Osmangazi Belediyesi'nin Bursaspor'a destek amacıyla Büyükşehir Belediye Stadı'ndan loca alınmasına onay çıkmasının ardından gerekli protokol imzalandı.."/>
  </head>
  <body>
    <article>
      <h1>Locada işlem tamam!</h1>
      <h2>Osmangazi Belediyesi'nin Bursaspor'a destek amacıyla Büyükşehir Belediye Stadı'ndan loca alınmasına onay çıkmasının ardından gerekli protokol imzalandı..</h2>
      <address>
        <time datetime="2019-11-20T16:42:36+00:00">20 Nov 2019, 16:42</time>
      </address>
      <p>Osmangazi Belediyesi'nin meclis toplantısında Büyükşehir Belediye Stadı'ndan loca alınmasına onay çıkmasının ardından Osmangazi Belediye Başkanı Mustafa Dündar ve Bursaspor Başkanı Mesut Mestan arasında protokol imzalandı. Hep birlikte şehrin takımına sahip çıkılması gerektiğini belirten Osmangazi Belediye Başkanı Mustafa Dündar, “Şampiyon takımımız Bursaspor'u inşallah en kısa zamanda hak ettiği yerlerde görürüz. Biz güçlü bir Bursaspor için elimizden gelen desteği vermeye çalışıyoruz. Çünkü, Bursaspor bu şehrin en güçlü markası. Bu markanın değerini artırmak için bütün Bursa elinden gelenin en iyisini ortaya koymalı. Takımımıza başarılar diliyorum” dedi.</p>
      <p>
        <b>BİZE GÜÇ VERİYOR</b>
      </p>
      <p>Bursaspor Kulübü Başkanı Mesut Mestan da desteklerinden dolayı Başkan Dündar'a teşekkür ederek, “Başkanımız her zaman destek veriyor. Özellikle içinde bulunduğumuz bu zor süreçte maddi ve manevi olarak bize güç veriyorlar. Zaten önemli olan iyi günde olduğu gibi kötü gününde de takımın arkasında olmak. Tekrar Süper Lig'e çıkarak orada kalıcı olmak istiyoruz. En kısa sürede ait olduğumuz yere çıkarak bize verilen desteği karşılıksız bırakmamak istiyoruz” diye konuştu.</p>
    </article>
  </body>
</html>