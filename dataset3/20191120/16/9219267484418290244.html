<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391712-%d7%9e%d7%a8%d7%a4%d7%a1%d7%95%d7%aa-%d7%91%d7%99%d7%aa-%d7%94%d7%a8%d7%91-%d7%a7%d7%95%d7%a7-%d7%99%d7%a9%d7%95%d7%a4%d7%a6%d7%95-%d7%91%d7%98%d7%95%d7%95%d7%97-%d7%96%d7%9e%d7%9f-%d7%94%d7%9e%d7%99"/>
    <meta property="og:site_name" content="סרוגים"/>
    <meta property="article:published_time" content="2019-11-20T16:38:04+00:00"/>
    <meta property="og:title" content="מרפסות בית הרב קוק ניצלו מקריסה"/>
    <meta property="og:description" content="הסוף לחשש: עיריית ירושלים יחד עם משרד ירושלים ומורשת יקצו תקציב ייחודי לשיפוץ ושימור המרפסות בבית הרב קוק. התהליך יחל מיד עם אישורו הסו........."/>
  </head>
  <body>
    <article>
      <h1>מרפסות בית הרב קוק ניצלו מקריסה</h1>
      <h2>הסוף לחשש: עיריית ירושלים יחד עם משרד ירושלים ומורשת יקצו תקציב ייחודי לשיפוץ ושימור המרפסות בבית הרב קוק. התהליך יחל מיד עם אישורו הסופי של התקציב</h2>
      <address><time datetime="2019-11-20T16:38:04+00:00">20 Nov 2019, 16:38</time> by <a rel="author">חדשות סרוגים</a></address>
      <p>בשנה שעברה הוציאה עיריית ירושלים צו סגירה למרפסת לאחר שנמצאה כמסוכנת ובסכנת קריסה. בהליך ארוך ומסועף הצליחו במשרד ירושלים בשיתוף עיריית ירושלים להקצות את התקציב לשיפוץ המרפסת.</p>
      <p>התקציב ע"ס 500 אלף ש"ח עתיד לעבור בועדת הכספים של העירייה שתתקיים ביום ב' הקרוב ולאחר מכן יאושר ע"י מועצת העיר בישיבתה שתתקיים ביום חמישי הבא.</p>
      <p>תהליך השיפוץ עתיד להתחיל מיד עם אישורו הסופי של התקציב.</p>
      <p>ראש העיר ירושלים, משה ליאון:""אני שמח שבשעה טובה ובמאמץ משותף הצלחנו להקצות את התקציב הדרוש להצלת המרפסות מקריסה. בית הרב קוק הוא אחד המבנים החשובים שיש בעיר, הוא כולל בתוכו מורשת היסטורית של כל עם ישראל".</p>
      <p>שר ירושלים והמורשת ח"כ זאב אלקין: בית הרב קוק הוא מוסד לאומי וירושלמי חשוב.בבית הזה גר אחד ממייסדי הציונות הדתית, הרב אברהם יצחק הכהן קוק יחד עם משפחתו עד לפטירתו, ומשם פעלה ישיבת מרכז הרב הראשונה עד למעבר לקריית משה. לא יכלנו לעמוד מנגד אל מול הסכנה שבקריסת המרפסות שהיו עלולות לפגוע באופן בלתי הפיך במבנה, שמארח אלפי אנשים בשנה בתפילות בשבתות, בחגים ובשיעורי תורה שמתקיימים במקום מידי יום. לכן, החלטנו במשרד ירושלים להקצות לטובת עבודות השימור 450 אלף ש"ח. בזכות עבודה משותפת עם עיריית ירושלים הצלחנו למצוא פתרון משפטי שיאפשר לנו לצאת לדרך ובכך להציל את המבנה ואת המשך הפעילות של המקום. נמשיך לפעול באמצעים האפשריים כדי לסייע למוסד הירושלמי המפואר.</p>
    </article>
  </body>
</html>