<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121079/wyrok-tsue-ws-reformy-sadu-najwyzszego-jest-odpowiedz-sn.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T16:15:00+00:00"/>
    <meta property="og:title" content="Wyrok TSUE ws. reformy Sądu Najwyższego. Jest odpowiedź SN"/>
    <meta property="og:description" content="Trybunał Sprawiedliwości Unii Europejskiej ogłosił wczoraj decyzję w sprawie szeregu pytań prejudycjalnych Sądu Najwyższego dotyczących m.in. Krajowej Rady Sądownictwa i Izby Dyscyplinarnej polskiego Sądu Najwyższego. Dzisiaj SN odniósł się do wyroku TSUE."/>
  </head>
  <body>
    <article>
      <h1>Wyrok TSUE ws. reformy Sądu Najwyższego. Jest odpowiedź SN</h1>
      <address>
        <time datetime="2019-11-20T16:15:00+00:00">20 Nov 2019, 16:15</time>
      </address>
      <h4>Trybunał Sprawiedliwości Unii Europejskiej ogłosił wczoraj decyzję w sprawie szeregu pytań prejudycjalnych Sądu Najwyższego dotyczących m.in. Krajowej Rady Sądownictwa i Izby Dyscyplinarnej polskiego Sądu Najwyższego. Dzisiaj SN odniósł się do wyroku TSUE.</h4>
      <p><a href="https://dorzeczy.pl/kraj/120886/jest-wyrok-tsue-ws-reformy-sadu-najwyzszego.html">Trybunał Sprawiedliwości UE ogłosił we wtorek</a>, że to Sąd Najwyższy powinien zbadać niezależność Izby Dyscyplinarnej SN i to, czy może ona rozpoznawać spory dotyczące przechodzenia sędziów w stan spoczynku.</p>
      <p>Dzisiaj Prezes Sądu Najwyższego kierujący pracą Izby Dyscyplinarnej SN wydał komunikat w sprawie wyroku TSUE.</p>
      <p>"W związku z wydaniem przez Trybunał Sprawiedliwości Unii Europejskiej w dniu 19 listopada 2019 roku wyroku w połączonych sprawach C-585/18, C- 624/18 i C-625/18, dotyczącego kwestii związanej z funkcjonowaniem Izby Dyscyplinarnej Sądu Najwyższego, którą mam zaszczyt kierować, należy podkreślić, że Izba Dyscyplinarna w dalszym ciągu wykonywać będzie zadania związane ze sprawowaniem wymiaru sprawiedliwości, powierzone jej przez konstytucyjne organy Rzeczypospolitej Polskiej" – czytamy w komunikacie.</p>
      <p>"Wyrok Trybunału Sprawiedliwości Unii Europejskiej (...) z uwagi na swój charakter prawny, wywiera skutek jedynie w odniesieniu do postępowań głównych prowadzonych przez Izbę Pracy i Ubezpieczeń Społecznych Sądu Najwyższego, w których skierowano pytania prejudycjalne będące przedmiotem dzisiejszego rozstrzygnięcia Trybunału. Oznacza to, że jest on wiążący jedynie dla tego sądu, który skierował pytanie, oraz tylko w tej sprawie, której dotyczy. Tym samym nieskuteczne jest powoływanie się na zawarte w nim rozstrzygnięcia w innych postępowaniach sądowych" – podano dalej.</p>
      <p>„Przypomnieć także należy, że Trybunał Konstytucyjny w wyroku z dnia 25 marca 2019 roku (sygn. akt K 12/18), zajął się zagadnieniem dotyczącym ukształtowania składu osobowego Krajowej Rady Sądownictwa w wyniku wyboru przez Sejm Rzeczypospolitej Polskiej piętnastu sędziów w trybie określonym przepisami ustawy z dnia 8 grudnia 2017 r. o zmianie ustawy o Krajowej Radzie Sądownictwa oraz niektórych innych ustaw (Dz.U. z 2018 r., poz. 3 ze zm.) stwierdzając, że „art. 9a ustawy z dnia 12 maja 2011 r. o Krajowej Radzie Sądownictwa (Dz. U. z 2019 r. poz. 84) jest zgodny z art. 187 ust. 1 pkt 2 i ust. 4 w związku z art. 2, art. 10 ust. 1 i art. 173 oraz z art. 186 ust. 1 Konstytucji Rzeczypospolitej Polskiej”. Nie można pominąć także tego, że zgodnie z art. 188 pkt Prezes Sądu Najwyższego Izba Dyscyplinarna 2 Sąd Najwyższy, Plac Krasińskich 2/4/6, 00-951 Warszawa, www.sn.pl 1 Konstytucji RP Trybunał Konstytucyjny ma wyłączną kompetencję do oceny zgodności przepisów ustawowych z Konstytucją RP, będącej w świetle art. 8 ust. 1 Konstytucji RP najwyższym prawem Rzeczypospolitej Polskiej. Zgodnie z brzmieniem art. 190 ust. 1 Konstytucji RP orzeczenia Trybunału Konstytucyjnego mają moc powszechnie obowiązującą i są ostateczne” – uzasadnia dalej w komunikacie Prezes Sądu Najwyższego kierujący pracą Izby Dyscyplinarnej SN.</p>
      <p>„Ponadto, Sąd Najwyższy w uchwale z dnia 10 kwietnia 2019 roku (sygn. akt II DSI 54/18), będącej zasadą prawną wpisaną do księgi zasad prawnych, jednoznacznie orzekł, że „udział w składzie sądu osoby, która została powołana przez Prezydenta Rzeczypospolitej Polskiej do pełnienia urzędu na stanowisku sędziego Sądu Najwyższego w następstwie procedury zainicjowanej obwieszczeniem Prezydenta Rzeczypospolitej Polskiej wydanym bez kontrasygnaty Prezesa Rady Ministrów oraz na wniosek Krajowej Rady Sądownictwa, ukształtowanej w zakresie udziału w niej sędziów w wyniku wyboru przez Sejm Rzeczypospolitej Polskiej piętnastu sędziów, w trybie określonym przepisami ustawy z dnia 8 grudnia 2017 r. o zmianie ustawy o Krajowej Radzie Sądownictwa oraz niektórych innych ustaw (Dz.U. z 2018 r., poz. 3 ze zm.), nie narusza wynikającego z art. 6 ust. 1 Konwencji o Ochronie Praw Człowieka i Podstawowych Wolności (Dz. U. z 1993 r. Nr 61, poz. 284) prawa do rozpoznania sprawy przez niezawisły i bezstronny sąd ustanowiony ustawą, wskutek czego osoba taka nie jest osobą nieuprawnioną do orzekania w rozumieniu art. 439 § 1 pkt 1 k.p.k., a skład orzekający sądu, w którym zasiada taka osoba, nie jest sądem nienależycie obsadzonym w rozumieniu art. 439 § 1 pkt 2 k.p.k”.. Powołana zasada prawna wiąże wszystkie składy orzekające Sądu Najwyższego w każdej sprawie” – podano dalej.</p>
      <p>„Mając na uwadze powyższe, Izba Dyscyplinarna Sądu Najwyższego niezmiennie spełniać będzie powierzoną jej, ważną społecznie, misję sprawowania wymiaru sprawiedliwości” – dodaje Prezes Sądu Najwyższego kierujący pracą Izby Dyscyplinarnej SN.</p>
      <p><a href="http://www.sn.pl/aktualnosci/SiteAssets/Lists/Wydarzenia/AllItems/2019.11.19%20-%20Komunikat%20Prezesa%20ID%20SN.pdf">CZYTAJ CAŁY KOMUNIKA PREZESA SĄDU NAJWYŻSZEGO</a><br/><a href="http://www.sn.pl/aktualnosci/SiteAssets/Lists/Wydarzenia/AllItems/2019.11.19%20-%20Komunikat%20Prezesa%20ID%20SN.pdf">KIERUJĄCEGO</a> <a href="http://www.sn.pl/aktualnosci/SiteAssets/Lists/Wydarzenia/AllItems/2019.11.19%20-%20Komunikat%20Prezesa%20ID%20SN.pdf">PRACĄ IZBY DYSCYPLINARNEJ SĄDU NAJWYŻSZEGO</a></p>
      <footer>/ Źródło: sn.pl <br/>/ zma</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121003/opublikowano-liste-poslow-zgloszonych-do-krs-wsrod-kandydatow-senyszyn-mularczyk-i-gasiuk-pihowicz.html"/>
        <a href="https://www.dorzeczy.pl/kraj/120901/znamy-wyrok-tsue-ws-reformy-sadu-najwyzszego-nie-tak-mialo-byc.html"/>
      </related>
    </article>
  </body>
</html>