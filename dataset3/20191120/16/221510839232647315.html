<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179767/amici-19-skioffi-polemiche-maria-de-filippi"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-20T16:04:00+00:00"/>
    <meta property="og:title" content="Amici «prende a Skioffi» uno spinoso caso"/>
    <meta property="og:description" content="L’ingresso di Skioffi nella scuola di Amici 19 non è passato inosservato. Sulle spalle del cantante pesa una grossa croce, di cui lui stesso si è reso responsabile qualche anno fa: nei suoi testi – che definisce “trap trash” – avrebbe in qualche modo promosso messaggi di femminicidio e violenza nei confronti delle donne, aggravati da termini sessisti e volgari."/>
  </head>
  <body>
    <article>
      <h1>Amici «prende a Skioffi» uno spinoso caso</h1>
      <address><time datetime="2019-11-20T16:04:00+00:00">20 Nov 2019, 16:04</time> by <a rel="author">Fabio Fabbretti</a></address>
      <figure>
        <img src="https://images.davidemaggio.it/pics3/2019/11/Skioffi-Amici-19.jpg"/>
        <figcaption>Skioffi - Amici 19</figcaption>
      </figure>
      <p><b>L’ingresso di Skioffi</b> nella scuola di <b><a href="https://www.davidemaggio.it/archives/category/amici-di-mdf">Amici</a></b> 19 non è passato inosservato. Sulle spalle del cantante pesa una grossa croce, di cui lui stesso si è reso responsabile qualche anno fa: nei suoi testi – che definisce <i>“trap trash”</i> – avrebbe in qualche modo promosso <b>messaggi di femminicidio e violenza nei confronti delle donne</b>, aggravati da termini sessisti e volgari.</p>
      <p>Il <b>brano incriminato</b> si chiama <i>Yolandi</i>, di cui riportiamo alcuni passaggi per rendere l’idea della bufera scatenatasi attorno a Skioffi:</p>
      <p>
        <i>Amore, sono a casa ti ho comprato il carillon che ti piaceva tanto</i>
      </p>
      <p>
        <i>Il tempo di dirlo e scopro che qui dentro non sono l’unico caz*o</i>
      </p>
      <p>
        <i>Che tro*a, lurida put*ana</i>
      </p>
      <p>
        <i>Zitta, affoga e sbor*o dentro la tua bara</i>
      </p>
      <p>
        <i>Così almeno al tuo funerale di sicuro ti sentirai a casa</i>
      </p>
      <p>
        <i>Non parlare brutta cagna che da oggi sono un cane anche io</i>
      </p>
      <p>
        <i>Non mi hai mai voluto dare il cu*o, adesso me lo prendo, porco D*o</i>
      </p>
      <p>
        <i>Shh, dormi adesso che è tutto finito</i>
      </p>
      <p>
        <i>Il silenzio adesso è nostro amico</i>
      </p>
      <p>
        <i>Me l’accendo e poi ti lascio un tiro</i>
      </p>
      <p>
        <i>Ti ricordi tutti i miei regali</i>
      </p>
      <p>
        <i>La collana che costava troppo</i>
      </p>
      <p>
        <i>Adesso dimmi che mi ami, visto che l’ho presa e te la sto stringendo al collo</i>
      </p>
      <p>Quando il ragazzo si è presentato alle audizioni di <i>Amici 19</i>, la produzione era a conoscenza dei suoi ‘trascorsi’, ma si è trovata di fronte uno Skioffi con tutt’altro progetto musicale. Ed è su questo che viene valutato dai professori, che però non possono prescindere dal passato. Lui confessa una sorta di malessere proprio a causa di quanto scritto e cantato:</p>
      <blockquote><i>“<b>Sta cosa mi ha sempre pugnalato da anni e a quanto pare continua a tormentarmi</b>. Non so più come liberarmene e sarà sempre così (…) Io so cosa ho nella testa, di sicuro <b>non sono un criminale</b>“</i>.</blockquote>
      <p>Ci tiene a spiegare che in <i>Yolandi</i> ha voluto raccontare – dice – <i>“una storia inventata, un film messo in musica di una coppia; lei tradisce lui e alla fine del pezzo lui ammazza lei”</i>, dove il personaggio maschile è uno psicopatico. Il tutto per sostenere la battaglia contro la violenza sulle donne. Nessuno, però, sembra averlo compreso, nonostante i tentativi (riparatori?) di Skioffi:</p>
      <blockquote><i>“Io l’ho spiegato per tre anni ma nessuno l’ha mai capito”</i>.</blockquote>
      <p>E’ qui che interviene <b>Maria De Filippi</b>. Da un lato la conduttrice tenta di rincuorare Skioffi, dall’altro non lo solleva dalle sue responsabilità:</p>
      <blockquote><i>“Forse una persona scrive delle cose che non pensa per fare il figo sul web (…) Io non penso che tu pensassi quelle cose, perché <b>se pensavi quelle cose forse le facevi anche, forse a questo punto stavi da un’altra parte e non qua</b> (…) <b>Dovresti capire perché l’hai scritta</b>“</i>.</blockquote>
      <p>Il cantante ammette di aver voluto puntare – spinto da chi lo ‘gestiva’ – su <i>“roba forte”</i> per costruirsi un seguito. Ora, però, propone altra musica e altri testi (e meno male!) ed è da questi che vuole ripartire, confidando proprio in <i>Amici</i>. C’è un’immagine, però, da ricostruire ed è per questo che <b>Rudy Zerbi</b> irrompe in sala relax, invitandolo ad assumere un atteggiamento differente da quello di chi si diverte dalla mattina alla sera come fosse ignaro di ciò che ’si dice’ al di fuori:</p>
      <blockquote><i>“Io mi aspettavo, dopo quello che è venuto fuori in questi giorni, magari di vederti concentrato su altro. Sarebbe il caso che magari tu ti concentrassi di più sul cercare di capire qual è la risposta, <b>di capire chi sei oggi e se quello che sei oggi è o non è quello di quel momento lì</b>“</i>.</blockquote>
      <p>Skioffi incassa e sembra mostrarsi volenteroso, anche perché ha un banco da conquistare. La sua ammissione ad <i>Amici 19</i> è infatti in sospeso: nella seconda puntata di sabato sfiderà Gabriele Marcianò e soltanto uno dei due entrerà.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179737/devil-a-si-ritira-da-sanremo-giovani-per-amici-19"/>
        <a href="https://www.davidemaggio.it/archives/179658/amici-19-prima-puntata-sabato-16-novembre-2019-cosa-e-successo-allievi-ammessi-gaia-gozzi"/>
        <a href="https://www.davidemaggio.it/archives/179647/amici-19-anna-pettinelli-nuova-professoressa-di-canto"/>
        <a href="https://www.davidemaggio.it/archives/179337/amici-19-quando-inizia"/>
      </related>
    </article>
  </body>
</html>