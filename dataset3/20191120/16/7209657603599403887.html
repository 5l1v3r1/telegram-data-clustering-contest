<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/alessandro-cadoppi-1.4897274"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-20T16:17:26+00:00"/>
    <meta property="og:title" content="Alessandro Cadoppi morto, Castelnovo Sotto piange il bimbo di 3 anni"/>
    <meta property="og:description" content="Stroncato da una malattia. Negozi chiusi per lutto, giovedì i funerali"/>
  </head>
  <body>
    <article>
      <h1>Alessandro Cadoppi morto, Castelnovo Sotto piange il bimbo di 3 anni</h1>
      <h2>Stroncato da una malattia. Negozi chiusi per lutto, giovedì i funerali</h2>
      <address><time datetime="2019-11-20T16:17:26+00:00">20 Nov 2019, 16:17</time> by <a rel="author">il Resto del Carlino</a></address>
      <p>Castelnovo Sotto (Reggio Emilia), 20 novembre 2019 – Ha combattuto con tutte le sue forze, sempre affiancato dai suoi familiari, ma non ce l’ha fatta il <b>piccolo Alessandro Cadoppi,</b> vinto a soli tre anni di età da una <b>malattia </b>incurabile, che neppure gli specialisti del Santa Maria Nuova di Reggio e dell’<b>ospedale Gaslini di Genova </b>sono riusciti a sconfiggere.</p>
      <p>A Castelnovo Sotto, il paese dove abita la famiglia Cadoppi, è profondo il cordoglio della gente. La famiglia del piccolo Alessandro è molto conosciuta per l’attività commerciale svolta nel settore <b>dell’ottica e dell’oreficeria</b>, nelle sedi in centro a Castelnovo Sotto, oltre che in via Emilia San Pietro a Reggio. <b>Negozi chiusi per lutto </b>in attesa dei funerali del bambino, fissati per<b> giovedì 21 novembre alle 14</b>, partendo dalla camera mortuaria del Santa Maria Nuova per la chiesa parrocchiale di Castelnovo Sotto e il <b>cimitero del paese</b>. Lascia il padre Giuseppe, la madre Simona, i fratelli Alisia e Andrea, la nonna Edda, il cugino Matteo, gli zii e altri parenti.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>