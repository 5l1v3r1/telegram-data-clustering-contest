<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/koinonia/ethniki-archi-diafaneias-dieyrymenoi-elegchoi-gia-ton-antikapnistiko-nomo/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-20T16:00:56+00:00"/>
    <meta property="og:title" content="Εθνική Αρχή Διαφάνειας: Διευρυμένοι έλεγχοι για τον αντικαπνιστικό νόμο"/>
    <meta property="og:description" content="Σε συνέχεια της σημερινής επίσημης παρουσίασης του Εθνικού Σχεδίου Δράσης κατά του Καπνίσματος στο Ίδρυμα Σταύρος Νιάρχος όπου και επισήμως κηρύχθηκε η"/>
  </head>
  <body>
    <article>
      <h1>Εθνική Αρχή Διαφάνειας: Διευρυμένοι έλεγχοι για τον αντικαπνιστικό νόμο</h1>
      <address><time datetime="2019-11-20T16:00:56+00:00">20 Nov 2019, 16:00</time> by <a rel="author">Aftodioikisi Publisher</a></address>
      <p>Σε συνέχεια της σημερινής επίσημης παρουσίασης του Εθνικού Σχεδίου Δράσης κατά του Καπνίσματος στο Ίδρυμα Σταύρος Νιάρχος όπου και επισήμως κηρύχθηκε η έναρξη της αντικαπνιστικής εκστρατείας από τον πρωθυπουργό Κυριάκο Μητσοτάκη και τον υπουργό Υγείας Βασίλη Κικίλια, η Εθνική Αρχή Διαφάνειας σε συνεργασία με τα υπόλοιπα αρμόδια όργανα διευρύνει το πρόγραμμα των ελέγχων στην Αττική και σε μεγάλες επαρχιακές πόλεις.</p>
      <p>Σημειώνεται ότι τα όργανα ελέγχου έχουν πλέον και τη δυνατότητα επιβολής προστίμων σύμφωνα με τη σχετική κοινή υπουργική απόφαση.</p>
      <p>Ο κ. Μητσοτάκης και ο κ. Κικίλιας αναφέρθηκαν στο κομβικό ρόλο της Εθνικής Αρχής Διαφάνειας τόσο κατά τη φάση των πιλοτικών ελέγχων όσο και για το συντονισμό του ελεγκτικού έργου κατά το επόμενο διάστημα και ζήτησαν από τον Διοικητή της Αρχής, Άγγελο Μπίνη, να αναλάβει πρωτοβουλία για ένα συνεκτικό πρόγραμμα ελέγχων σε ολόκληρη την επικράτεια αξιοποιώντας την επιχειρησιακή εμπειρία των στελεχών της ΕΑΔ και τα ευρήματα της πιλοτικής φάσης, με στόχο την καθολική, χωρίς εξαιρέσεις, εφαρμογή του νόμου.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/dimosio-allages-sti-diadikasia-epilogis-proistamenon-ektos-asep-i-synenteyxi-eggrafo/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/ipourgeia/dimosio-ti-allazei-stis-adeies-poy-exomoionontai-idoch-me-monimoys-eggrafo/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/politiki/prosfygiko-kleinei-i-moria-dimioyrgoyntai-nea-kleista-kentra-tameio-me-50-ekat/"/>
        <a href="https://www.aftodioikisi.gr/ipourgeia/dimosio-poioi-ypalliloi-tha-metakinithoyn-stoys-ota-amp-pote/"/>
        <a href="https://www.aftodioikisi.gr/oikonomia/epidoma-petrelaioy-thermansis-vgike-to-fek-poioi-tha-paroyn-eos-350-eyro/"/>
      </related>
    </article>
  </body>
</html>