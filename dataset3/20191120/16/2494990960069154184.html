<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/politica/2019/11/20/news/tasse-tributi-comune-pignoramento-pignora-manovra-governo-conto-1243475/"/>
    <meta property="og:site_name" content="Il Tempo"/>
    <meta property="article:published_time" content="2019-11-20T16:54:00+00:00"/>
    <meta property="og:title" content="Non paghi le tasse e i tributi? Il Comune se li prende dal conto"/>
    <meta property="og:description" content="La norma consente agli enti locali di pignorare direttamente i beni dei contribuenti"/>
  </head>
  <body>
    <article>
      <h6 class="kicker">MANOVRA AMARA</h6>
      <h1>Non paghi le tasse e i tributi? Il Comune se li prende dal conto</h1>
      <h2>La norma consente agli enti locali di pignorare direttamente i beni dei contribuenti</h2>
      <address><time datetime="2019-11-20T16:54:00+00:00">20 Nov 2019, 16:54</time> by <a rel="author">Filippo Caleri</a></address>
      <p>Gli enti locali pronti a bloccare i conti correnti dei cittadini non in regola con i pagamenti dei tributi. Insomma i furbetti saranno colpiti direttamente nei propri avere se dimenticano, o deliberatamente evitano di saldare i conti con l'erario. Lo prevede una norma della Manovra, evidenziata nel servizio studi del Senato. che prescrive che i Comuni e le Province potranno riscuotere le imposte locali e le entrate patrimoniali non pagate con le stesse regole dell'agenzia per la riscossione nazionale. Da questo meccanismo saranno però escluse le multe stradali. Se la norma avesse via libera i Comuni, che avranno accesso ai dati dell'Anagrafe tributaria, potranno avviare direttamente azioni esecutive come il pignoramento del conto corrente, o il prelievo di una parte dello stipendio o il fermo dell'auto senza ricorrere all'agente che si occupa di riscossione. Una norma che il premier Conte avrebbe disconosciuto: Non mi risulta" ha detto. La novità principale è che il comune emette un unico atto che diventa subito esecutivo invece di aspettare l'emissione della cartella da parte di enti come la ex Equitalia.</p>
    </article>
  </body>
</html>