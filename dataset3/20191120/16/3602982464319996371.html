<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/haase-verslaat-evans-en-houdt-hoop-op-davis-cup-finals-voor-oranje/"/>
    <meta property="og:site_name" content="Sportnieuws"/>
    <meta property="article:published_time" content="2019-11-20T16:05:47+00:00"/>
    <meta property="og:title" content="Haase verslaat Evans en houdt Oranje in leven op Davis Cup Finals"/>
    <meta property="og:description" content="Robin Haase heeft met een uitstekende pot tennis de stand gelijkgetrokken in het Davis Cup-duel met Groot Britannië. Tegen de Brit Daniel Evans was Haase met 3-6, 7-6(5), 6-4 te sterk. Nederland behoudt zo een kleine kans op plaatsing voor de knock-outfase. Bij zijn 3de matchpoint zorgde de Nederlander voor veel vreugde bij de Oranje-fans,…"/>
  </head>
  <body>
    <article>
      <h1>Haase verslaat Evans en houdt Oranje in leven op Davis Cup Finals</h1>
      <address>
        <time datetime="2019-11-20T16:05:47+00:00">20 Nov 2019, 16:05</time>
      </address>
      <p>
        <b>Robin Haase heeft met een uitstekende pot tennis de stand gelijkgetrokken in het Davis Cup-duel met Groot Britannië. Tegen de Brit Daniel Evans was Haase met 3-6, 7-6(5), 6-4 te sterk. Nederland behoudt zo een kleine kans op plaatsing voor de knock-outfase.</b>
      </p>
      <p>Bij zijn 3de matchpoint zorgde de Nederlander voor veel vreugde bij de Oranje-fans, die mogen blijven hopen op een plekje in de kwartfinale. <br/><br/>In het dubbelspel moet nu duidelijk worden wie het duel tussen Nederland en Groot-Brittannië wint. Voor Nederland spelen Wesley Koolhof en Jean-Julien Rojer. Zij spelen tegen Jamie Murray en Neal Skupski. Morgen spelen Kazachstan en Groot-Brittannië het laatste groepsduel. <br/><br/><b>"Met verlies had ik ook vrede gehad"</b><br/>Na afloop was Haase realistisch over het goede spel van zijn tegenstander: "Het was ongelooflijk. Hij was aan het serveren voor de wedstrijd en deed niets fout, maar op de een of andere manier ging ik beter en beter spelen. Alhoewel ik niet slecht speelde. Met 6-4 6-4 verlies had ik ook vrede gehad, want daar was de wedstrijd ook naar."</p>
    </article>
  </body>
</html>