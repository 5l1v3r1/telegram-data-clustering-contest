<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742667"/>
    <meta property="og:site_name" content="เดลินิวส์"/>
    <meta property="article:published_time" content="2019-11-20T16:15:00+00:00"/>
    <meta property="og:title" content="ขับเคลื่อนมาตรฐาน'สปา'เพื่อสุขภาพ เป็นมิตรสิ่งแวดล้อม"/>
    <meta property="og:description" content="สมาพันธ์สมาคมสปา แอนด์ เวลเนสไทย ร่วมขับเคลื่อนมาตรฐานสปาเพื่อสุขภาพที่เป็นมิตรกับสิ่งแวดล้อมและแสดงออกถึงเอกลักษณ์ท้องถิ่น"/>
  </head>
  <body>
    <article>
      <h1>ขับเคลื่อนมาตรฐาน'สปา'เพื่อสุขภาพ เป็นมิตรสิ่งแวดล้อม</h1>
      <address>
        <time datetime="2019-11-20T16:15:00+00:00">20 Nov 2019, 16:15</time>
      </address>
      <p>
        <b>สมาพันธ์สมาคมสปา แอนด์ เวลเนสไทย ร่วมขับเคลื่อนมาตรฐานสปาเพื่อสุขภาพที่เป็นมิตรกับสิ่งแวดล้อมและแสดงออกถึงเอกลักษณ์ท้องถิ่น</b>
      </p>
      <p>สมาพันธ์สมาคมสปา แอนด์ เวลเนสไทย ร่วมกับนักวิจัย นำโดย มหาวิทยาลัยราชภัฏภูเก็ต ขับเคลื่อนการนำมาตรฐานสปาเพื่อสุขภาพที่เป็นมิตรกับสิ่งแวดล้อมและแสดงออกถึงเอกลักษณ์ท้องถิ่น หรือ ECO SPA โครงการวิจัยย่อยเรื่อง “แนวทางการพัฒนานวัตกรรมการบริการเพื่อสุขภาพในพื้นที่ภาคใต้สู่ระดับสากล” ภายใต้แผนงานวิจัยเรื่อง “การเพิ่มขีดความสามารถในการแข่งขันของธุรกิจสปาเพื่อสุขภาพในพื้นที่ภาคใต้สู่การเป็นผู้นำการท่องเที่ยวเชิงส่งเสริมสุขภาพในระดับสากล” แผนการวิจัยและนวัตกรรม (Spearhead) กลุ่มบริการมูลค่าสูง Wellness Tourism ที่ได้รับการสนับสนุนการดำเนินงานโดย สำนักงานสภานโยบายการอุดมศึกษา วิทยาศาสตร์ วิจัย และนวัตกรรมแห่งชาติ (สอวช.) ร่วมกับสำนักงานคณะกรรมการส่งเสริมวิทยาศาสตร์ วิจัยและนวัตกรรม (สกสว.) นำโดย ดร.พุทธพร อักษรไพโรจน์ มหาวิทยาลัยราชภัฏภูเก็ต ผู้อำนวยการแผนงานวิจัย ร่วมกับสถาบันการศึกษา หน่วยงานภาครัฐ และเอกชน รวม 15 หน่วยงาน พัฒนานวัตกรรมบริการสปาเพื่อสุขภาพ ได้แก่ มาตรฐานสปาเพื่อสุขภาพที่เป็นมิตรกับสิ่งแวดล้อมและแสดงออกถึงเอกลักษณ์ท้องถิ่น หรือ ECO SPA อาทิ สมาพันธ์สมาคมสปา แอนด์ เวลเนสไทย สมาคมสปาสมุย สมาคมสปาเพื่อสุขภาพภูเก็ต เพื่อส่งเสริมการดำเนินการด้านต่างๆ ของธุรกิจสปาเพื่อสุขภาพคำนึงถึงผลกระทบที่อาจเกิดขึ้นกับสิ่งแวดล้อม และสนับสนุนการพัฒนาท้องถิ่นควบคู่การการดำเนินธุรกิจ </p>
      <figure>
        <img src="https://www.dailynews.co.th/admin/upload/20191120/news_mYBViDoYwX162333_533.jpg?v=20191121057?v=7835"/>
      </figure>
      <p>สปาเพื่อสุขภาพในพื้นที่เกาะสมุยซึ่งเป็นหนึ่งในพื้นที่การดำเนินการวิจัย นำร่องการทดสอบร่างมาตรฐาน ECO SPA เพื่อร่วมสร้างความรู้ความเข้าใจสู่การนำไปใช้ประโยชน์ของธุรกิจสปาเพื่อสุขภาพในพื้นที่ และปรับปรุงร่างมาตรฐานให้สามารถตอบสนองต่อการดำเนินการธุรกิจสปาเพื่อสุขภาพในพื้นที่ได้อย่างเป็นรูปธรรม โดย นางวัลวลี ตันติกาญจน์ นายกสมาคมสปาสมุย และที่ปรึกษาสมาพันธ์สมาคมสปา แอนด์ เวลเนสไทย พร้อมด้วย นางสาวชวนัสถ์ สินธุเขียว ประธานสมาพันธ์สมาคมสปา แอนด์ เวลเนสไทย ได้เล็งเห็นความสำคัญของการดำเนินการสปาเพื่อสุขภาพที่ดำเนินที่เป็นมิตรกับสิ่งแวดล้อมและแสดงออกถึงเอกลักษณ์ท้องถิ่นที่จะช่วยสร้างภาพลักษณ์ ลดต้นทุน และสร้างความยั่งยืนให้เแก่ธุรกิจสปาเพื่อสุขภาพ เป็นส่วนช่วยในการดึงดูดนักท่องเที่ยวกลุ่มคุณภาพเข้ามาใช้บริการสปาเพื่อสุขภาพในประเทศเพิ่มขึ้น จึงเป็นผู้นำและผลักดันการนำมาตรฐาน ECO SPA แก่สมาชิกสมาพันธ์สมาคมสปา แอนด์ เวลเนสไทย นำไปเป็นแนวทางปฏิบัติเพื่อเพิ่มขีดความสามารถการดำเนินการสปาเพื่อสุขภาพในประเทศไทยให้เป็นผู้นำในระดับสากล</p>
      <figure>
        <img src="https://www.dailynews.co.th/admin/upload/20191120/news_xVfehqSRot162332_533.jpg?v=20191121057?v=9431"/>
      </figure>
    </article>
  </body>
</html>