<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2407166,El-Euro-2020-Kamil-Glik-szybko-zakonczyl-mecz-ze-Slowenia-Obronca-ma-zlamany-nos"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T16:45:00+00:00"/>
    <meta property="og:title" content="El. Euro 2020: Kamil Glik szybko zakończył mecz ze Słowenią. Obrońca ma złamany nos"/>
    <meta property="og:description" content="Obrońca Kamil Glik już w siódmej minucie zakończył udział we wtorkowym meczu reprezentacji Polski ze Słowenią (3:2) w ramach eliminacji mistrzostw Europy. Prezes Polskiego Związku Piłki Nożnej poinformował w mediach społecznościowych, że piłkarz złamał nos. - &quot;Ale bez przemieszczenia, czyli jutro gotowy do gry...&quot; - napisał Zbigniew Boniek. "/>
  </head>
  <body>
    <article>
      <h1>El. Euro 2020: Kamil Glik szybko zakończył mecz ze Słowenią. Obrońca ma złamany nos</h1>
      <address>
        <time datetime="2019-11-20T16:45:00+00:00">20 Nov 2019, 16:45</time>
      </address>
      <p>
        <b>Obrońca Kamil Glik już w siódmej minucie zakończył udział we wtorkowym meczu reprezentacji Polski ze Słowenią (3:2) w ramach eliminacji mistrzostw Europy. Prezes Polskiego Związku Piłki Nożnej poinformował w mediach społecznościowych, że piłkarz złamał nos. - "Ale bez przemieszczenia, czyli jutro gotowy do gry..." - napisał Zbigniew Boniek. </b>
      </p>
      <p>Glik został zmieniony po tym jak kilka minut wcześniej zderzył się z bramkarzem Słoweńców Janem Oblakiem w polu karnym po rzucie rożnym. Ostatecznie w tej sytuacji wynik otworzył Sebastian Szymański. Lider polskiej defensywy nie był jednak w stanie kontynuować gry i został zastąpiony przez Artura Jędrzejczyka. </p>
      <figure>
        <iframe data-src="https://twitter.com/KFM_sport/status/1197098390464716805?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Selekcjoner Jerzy Brzęczek na pomeczowej konferencji prasowej poinformował o stanie zdrowia stopera AS Monaco. - Wstępna diagnoza jest taka, że Kamil ma złamany nos - przyznał. </p>
      <p>Tę informację potwierdził Zbigniew Boniek. "Kamil Glik ma złamany nos, ale bez przemieszczenia, czyli jutro gotowy do gry..." - napisał prezes PZPN na Twitterze. </p>
      <figure>
        <iframe data-src="https://twitter.com/BoniekZibi/status/1196917590058315777?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Biało-czerwoni wygrali we wtorek ze Słowenią i z dorobkiem 25 punktów zwyciężyli w grupie G eliminacji mistrzostw Europy. </p>
      <p>
        <i>pm </i>
      </p>
      <related>
        <a href="https://www.polskieradio.pl/5/4147/Artykul/2406451,Polska-Slowenia-Lewandowski-poprowadzil-kadre-do-zwyciestwa"/>
      </related>
      <related>
        <a href="https://www.polskieradio.pl/5/4147/Artykul/2406555,Swietny-Lewy-bohater-Goralski-Jak-zagrali-Polacy-OCENY"/>
      </related>
    </article>
  </body>
</html>