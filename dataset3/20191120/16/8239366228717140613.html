<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/uryad_uhvalyv_kadrovi_rishennya_ta_ogolosyv_konkursy_na_nyzku_posad_331240.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T16:06:00+00:00"/>
    <meta property="og:title" content="Уряд ухвалив кадрові рішення та оголосив конкурси на низку посад"/>
    <meta property="og:description" content="На засіданні, 20 листопада, Уряд ухвалив рішення про оголошення конкурсів на зайняття посад Голови Державної регуляторної служби України, продовжив строк подання документів та проведення оцінювання кандидатів на посади державних секретарів Мінекоенерго та Мінрегіону, а також голів ДКА, Держекоінспекції, Держводагентства, Держпродспоживслужби до 25 листопада 2019 р., - інформують у прес-службі Секретаріату Кабміну."/>
  </head>
  <body>
    <article>
      <h1>Уряд ухвалив кадрові рішення та оголосив конкурси на низку посад</h1>
      <h2>На засіданні, 20 листопада, Уряд ухвалив рішення про оголошення конкурсів на зайняття посад Голови Державної регуляторної служби України, продовжив строк подання документів та проведення оцінювання кандидатів на посади державних секретарів Мінекоенерго та Мінрегіону, а також голів ДКА, Держекоінспекції, Держводагентства, Держпродспоживслужби до 25 листопада 2019 р., - інформують у прес-службі Секретаріату Кабміну.</h2>
      <address>
        <time datetime="2019-11-20T16:06:00+00:00">20 Nov 2019, 16:06</time>
      </address>
      <figure>
        <img src="https://galinfo.com.ua/media/gallery/intxt/z/a/zasidanniakabminu.jpg"/>
        <figcaption>Засідання Кабінету міністрів України</figcaption>
      </figure>
      <p>Кабінет Міністрів також звільнив Загрійчука Михайла Степановича з посади заступника Міністра охорони здоров'я. </p>
      <p>Також Уряд затвердив переможців конкурсних відборів щодо посад:</p>
      <p>Голови Державної служби з питань геодезії, картографії та кадастру, ним став Башлик Денис Олександрович;</p>
      <p>Голови Державної служби з безпеки на транспорті, ним став Погорілий Олександр Вікторович;</p>
      <p>Голови Державної архівної служби, ним став Хромов Анатолій Володимирович;</p>
      <p>Голови Державного агентства інфраструктурних проектів України, ним став Хом’яков Кирило Олексійович.</p>
      <p>Окрім цього, Уряд визначив представниками до складу Комісії з питань вищого корпусу державної служби:</p>
      <p>від закладів освіти - Студенецьку Альону Олексіївну (Національна академія державного управління при Президентові України);</p>
      <p>від громадських об’єднань - Сороку Сергія Вікторовича (громадська організація ʺВсеукраїнська громадянська платформа ʺНова країнаʺ).</p>
      <p>Нагадаємо, як писало Гал-інфо, відтепер виконання Угоди про асоціацію з ЄС можна <a href="https://galinfo.com.ua/news/vidteper_vykonannya_ugody_pro_asotsiatsiyu_z_yes_mozhna_vidstezhuvaty_onlayn_331217.html">відстежувати онлайн</a>.</p>
    </article>
  </body>
</html>