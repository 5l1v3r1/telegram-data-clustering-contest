<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836881-zelenskiy-na-trokh-dilyankakh-rozvedennya-zhodnikh-postriliv-nemaye"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T16:51:00+00:00"/>
    <meta property="og:title" content="Зеленський: на трьох ділянках розведення жодних пострілів немає"/>
    <meta property="og:description" content="КИЇВ. 20 листопада. УНН. Президент України Володимир Зеленський сказав, що на трьох ділянках розведення, а саме: Станиці Луганській, Золотому і Петрівському …"/>
  </head>
  <body>
    <article>
      <h1>Зеленський: на трьох ділянках розведення жодних пострілів немає</h1>
      <address><time datetime="2019-11-20T16:51:00+00:00">20 Nov 2019, 16:51</time> by <a rel="author">Дар'я Панченко</a></address>
      <p><b>КИЇВ. 20 листопада. УНН.</b> Президент України Володимир Зеленський сказав, що на трьох ділянках розведення, а саме: Станиці Луганській, Золотому і Петрівському – зараз немає жодних пострілів. Про це він сказав під час відвідання Станиці Луганської, передає кореспондент <b>УНН</b>.</p>
      <p>“На трьох ділянках розведення, а саме: Станиці Луганській, Золотому і Петрівському — жодних пострілів зараз немає. Саме в ділянках розведення. І це найголовніше”, — сказав Володимир Зеленський.</p>
      <p>Також Президент подякував військовослужбовцям і волонтерам, які зараз захищають нашу країну.</p>
      <p>Нагадаємо, Президент прибув із візитом у Луганську область. У Станиці Луганській Зеленський заявив, що <a href="https://www.unn.com.ua/uk/news/1836878-zelenskiy-zayaviv-scho-mistsevi-vibori-na-donbasi-stanut-odniyeyu-iz-tem-normandskogo-samitu">місцеві вибори на Донбасі</a> стануть однією із тем нормандського саміту.</p>
    </article>
  </body>
</html>