<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/8/410/Artykul/2406215,Potega-sekretow-Eksperymentalna-wystawa-Karola-Radziszewskiego"/>
    <meta property="og:site_name" content="Polskie Radio"/>
    <meta property="article:published_time" content="2019-11-20T16:30:00+00:00"/>
    <meta property="og:title" content="&quot;Potęga sekretów&quot;. Eksperymentalna wystawa Karola Radziszewskiego"/>
    <meta property="og:description" content="- Jest to tytuł specyficzny, może trochę naiwny, bo ta wystawa miała być retrospektywą. Ale trochę ją przeformułowaliśmy - mówił gość Dwójki, polski artysta, malarz i performer, który opowiadał o swojej nowej wystawie, którą od 15 listopada można oglądać w Centrum Sztuki Współczesnej Zamek Ujazdowski."/>
  </head>
  <body>
    <article>
      <h1>"Potęga sekretów". Eksperymentalna wystawa Karola Radziszewskiego</h1>
      <address>
        <time datetime="2019-11-20T16:30:00+00:00">20 Nov 2019, 16:30</time>
      </address>
      <p>
        <b>- Jest to tytuł specyficzny, może trochę naiwny, bo ta wystawa miała być retrospektywą. Ale trochę ją przeformułowaliśmy - mówił gość Dwójki, polski artysta, malarz i performer, który opowiadał o swojej nowej wystawie, którą od 15 listopada można oglądać w Centrum Sztuki Współczesnej Zamek Ujazdowski.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/c2013721-fdff-447a-a32b-5e7a795a2fd2.mp3"/>
          </figure>
          <p>"Potęga sekretów". Eksperymentalna wystawa Karola Radziszewskiego (Wybieram Dwójkę)</p>
        </li>
      </ul>
      <p>Karol Radziszewski wyjaśnił, że tematyka wystawy "Potęga sekretów" obejmuje dwa obszary: okres twórczości bardzo wczesnej i tej ostatniej. Okres wczesny, jak mówi artysta, jest z końca lat 80., czyli są to prace bazujące na jego rysunkach z dzieciństwa. Stąd częściowo pochodzi również inspiracja tytułu, który jest trochę jak z pamiętników.</p>
      <p>Performer podkreślił, że jest to premierowy pokaz prac inspirowanych rysunkami z zeszytów dziecięcych, przeskalowanych w formie murali, obrazów na płótnie, czy też wydrukowanych prac fotograficznych, na których pojawiają się np. zdjęcia lalek Barbie. Zdaniem artysty jest to próba pokazania, że sekrety z dzieciństwa teraz przyjmują formę poważnej, wysokiej sztuki i stają wobec odbiorców jako coś zupełnie innego, niż w dzieciństwie. - Wtedy były zdecydowanie nieuświadomioną ekspresją, a teraz są poprowadzone już świadomie przeze mnie jako dopowiedzenie tej historii, która się toczy od kilkunastu lat w mojej twórczości - zaznaczył.</p>
      <p>Wystawę można oglądać w Centrum Sztuki Współczesnej Zamek Ujazdowski do 29 marca 2020 roku.</p>
      <p>Co działo się z twórczością Karola Radziszewskiego w jego dzieciństwie? Co, jeszcze znalazło się na wystawie? O tym w nagraniu audycji.</p>
      <p>***</p>
      <p>
        <b>Tytuł audycji: </b>
        <a href="https://www.polskieradio.pl/8,Dwojka/410,Wybieram-Dwojke">Wybieram Dwójkę</a>
      </p>
      <p>
        <b>Prowadził: </b>
        <a href="https://www.polskieradio.pl/Bartosz-Panek/Tag166118">Bartosz Panek</a>
      </p>
      <p><b>Gość:</b> Karol Radziszewski (polski artysta, malarz i performer)</p>
      <p><b>Data emisji: </b>20.11.2019</p>
      <p><b>Godzina emisji: </b>16.30</p>
      <p>am</p>
      <related>
        <a href="https://www.polskieradio.pl/8/410/Artykul/2366454,Siermiezne-piekno-Spitsbergenu-na-zdjeciach-Anny-Musialo%CC%81wny"/>
      </related>
      <related>
        <a href="https://www.polskieradio.pl/8/404/Artykul/2398046,Sztuka-z-czasow-Wazow-na-Zamku-Krolewskim"/>
      </related>
    </article>
  </body>
</html>