<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1070119348_Estonski_ministar_Veche_nyamame_palno_doverie_na_NATO_da_ni_zashtiti_ot_Rusiya"/>
    <meta property="og:site_name" content="webcafé"/>
    <meta property="article:published_time" content="2019-11-20T16:14:00+00:00"/>
    <meta property="og:title" content="Естонски министър: Вече нямаме пълно доверие на НАТО да ни защити от Русия"/>
    <meta property="og:description" content="Естония вече няма &quot;пълно доверие&quot; на НАТО да я защити в случай на атака от Русия. Това заяви естонският вътрешен министър Март Хелме, председател на  Консервативна народна партия на Естония (ЕКРЕ) - част от управляващата коалиция, съобщава EUObserver, цитирана от БНР."/>
  </head>
  <body>
    <article>
      <h1>Естонски министър: Вече нямаме пълно доверие на НАТО да ни защити от Русия</h1>
      <address><time datetime="2019-11-20T16:14:00+00:00">20 Nov 2019, 16:14</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/08/27/mart-helme/1170x848.JPG"/>
        <figcaption>Според крайноконсервативния вътрешен министър на страната Март Хелме Алиансът има проблем<cite>Снимка: © Wikimedia Commons, Ave Maria Mõistlik</cite></figcaption>
      </figure>
      <p>Естония вече няма "пълно доверие" на НАТО да я защити в случай на атака от Русия. Това заяви естонският вътрешен министър Март Хелме, председател на  Консервативна народна партия на Естония (ЕКРЕ) - част от управляващата коалиция, съобщава EUObserver, цитирана от БНР.</p>
      <p>По думите на Хелме страната му вече работи върху "План Б" за отбрана заедно с останалите балтийски държави и Финландия. В този план се включва установяване на по-добри отношения с Германия и САЩ, допълни той в интервю за финландския в. "Италехти".</p>
      <p>"Не искам да кажа, че Макрон на 100% казва истината за "мозъчната смърт на НАТО", но е ясно, че Алиансът има проблем", коментира още политикът.</p>
      <p>Думите му предизвикаха сериозни критики от страна на естонската опозиция, която настоя за оставката му.</p>
      <p>След недоволството, изразено от премиера и коалиционните партньори, Хелме настоя днес, че думите му са погрешно интерпретирани от финландската медия.</p>
      <p>"Независим народ и държава трябва да могат сами да се защитават - това е моето послание", заяви политикът.</p>
    </article>
  </body>
</html>