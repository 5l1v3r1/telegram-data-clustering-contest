<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/srbija/3361531/divlje-zveri-terorisu-sela-kod-uvca-medvedi-kolju-ovce-i-koze-mestani-ne-izlaze-iz-kuca-strahuju-za-decu"/>
    <meta property="og:site_name" content="kurir.rs"/>
    <meta property="article:published_time" content="2019-11-20T16:55:00+00:00"/>
    <meta property="og:title" content="DIVLJE ZVERI TERORIŠU SELA KOD UVCA: Medvedi kolju ovce i koze, meštani ne izlaze iz kuća, strahuju za decu!"/>
    <meta property="og:description" content="Medvedi opet seju paniku oko Uvca. U zaseocima nizvodno od brane na Radoinjskom jezeru kod Nove Varoši poslednjih meseci zaklali su oko 40 koza i ovaca, pa su meštani u strahu za svoju čeljad i stada. U kuće se zatvaraju sa prvim mrakom i ne izlaze bez preke ..."/>
  </head>
  <body>
    <article>
      <h6 class="kicker">panika</h6>
      <h1>DIVLJE ZVERI TERORIŠU SELA KOD UVCA: Medvedi kolju ovce i koze, meštani ne izlaze iz kuća, strahuju za decu!</h1>
      <address>
        <time datetime="2019-11-20T16:55:00+00:00">20 Nov 2019, 16:55</time>
      </address>
      <p>Medvedi opet seju paniku oko Uvca. U zaseocima nizvodno od brane na Radoinjskom jezeru kod Nove Varoši poslednjih meseci zaklali su oko 40 koza i ovaca, pa su meštani u strahu za svoju čeljad i stada. U kuće se zatvaraju sa prvim mrakom i ne izlaze bez preke potrebe.</p>
      <p>Kao i pre dve godine i ove jeseni je najviše štete bilo u stadima stočara iz Klaka u Seništima, a medved je zulum činio i njihovim komšijama u Mutavdžićima, Polju, na Tavniku...</p>
      <p>Štete trpe i seoska gazdinstva u Radoinji, na suprotnoj obali reke, a zver je letos kidisala i na stada u Kućanima.</p>
      <p>- Meni je medved zaklao pet ovaca, i još jednu ranio ali je uspela da preživi. Na stado u toru kraj kuće udario je u sumrak, i pravo je čudo da ništa nisam čuo. Komšijima Radomiru Mijajloviću i Radojki Čorbić zaklao je po četiri, a Slobodanu Žuniću jednu. Medved je ubio i ovna Miroljubu Mladenoviću, a pokolja je bilo i u drugim zaseocima, čak i gore oko magistrale – kaže Milanko Minić iz Klaka.</p>
      <p>(Kurir.rs/Večernje novosti)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/srbija/3319243/divlje-zveri-terorisu-kursumlijska-sela-vukovi-medvedi-i-jeleni-unistavaju-dvorista-i-napadaju-ljude-mestanima-zabranjene-puske-brane-se-petardama-ili-beze-na-drvece"/>
        <a href="https://www.kurir.rs/vesti/srbija/3296439/medvedi-na-goliji-stigli-i-do-kraljeva-i-rudnikau-srcu-sumadije-vidjeni-posle-60-godina"/>
        <a href="https://www.kurir.rs/vesti/srbija/3279939/ovom-planinom-u-srbiji-seta-20-medveda-najstariji-se-zove-milos-i-ima-vise-od-200-kila-star-je-vise-od-10-godina-i-evo-kako-izgleda-foto"/>
        <a href="https://www.kurir.rs/vesti/srbija/3241751/ekskluzivne-fotografije-ponovo-vidjen-medved-na-rudniku-svi-se-pitaju-kako-je-neprimecen-presao-ibarsku-magistralu"/>
      </related>
    </article>
  </body>
</html>