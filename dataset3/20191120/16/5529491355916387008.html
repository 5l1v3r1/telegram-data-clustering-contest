<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/greta-thunberg-foto-sosia-miniera-complottisti-3119595/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T16:01:18+00:00"/>
    <meta property="og:title" content="Greta Thunberg, la foto della sosia dalla miniera scatena i complottisti del clima"/>
    <meta property="og:description" content="ROMA – Una fotografia emersa dagli archivi dell’Università di Washington sta infiammando il variegato mondo dei complottisti, stimolando le teorie più assurde: in un’immagine risalente al 1898, dove appaiono alcuni bambini che partecipano alla corsa all’oro nel Klondike (Canada), una di loro ha una somiglianza straordinaria con Greta Thunberg, la 16enne svedese che ispira la campagna globale contro i cambiamenti climatici. La curiosa scoperta viene raccontata dalla stampa americana e britannica, ed ha immediatamente scatenato le reazioni in Rete, tra il serio ed il faceto: c’è chi ovviamente parla di un fotomontaggio nella migliore tradizione delle fake news che girano su internet, chi parla di reincarnazione e chi spiega che Greta è evidentemente in grado di viaggiare nel tempo ed è venuta ai giorni nostri “per salvarci” dalla catastrofe climatica, come ha scritto più di un utente di Twitter.Terremoto Laos, scossa di magnitudo 6.1 sentita fino a Bangkok dove c’è il PapaRosalynn McGinnis, abusata dal patrigno…"/>
  </head>
  <body>
    <article>
      <h1>Greta Thunberg, la foto della sosia dalla miniera scatena i complottisti del clima</h1>
      <address><time datetime="2019-11-20T16:01:18+00:00">20 Nov 2019, 16:01</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/greta-thunberg-sosia-ansa-1024x771.jpg"/>
        <figcaption>La foto della sosia di Greta Thunberg (Foto archivio ANSA)</figcaption>
      </figure>
      <p>ROMA – Una fotografia emersa dagli archivi dell’Università di Washington sta infiammando il variegato mondo dei complottisti, stimolando le teorie più assurde: in un’immagine risalente al 1898, dove appaiono alcuni bambini che partecipano alla corsa all’oro nel Klondike (Canada), una di loro ha una somiglianza straordinaria con <a href="http://www.blitzquotidiano.it/foto-notizie/greeta-thumberg-arnold-schwarzenegger-3113558/"><b>Greta Thunberg</b></a>, la 16enne svedese che ispira la campagna globale contro i cambiamenti climatici.</p>
      <p>La curiosa scoperta viene raccontata dalla stampa americana e britannica, ed ha immediatamente scatenato le reazioni in Rete, tra il serio ed il faceto: c’è chi ovviamente parla di un fotomontaggio nella migliore tradizione delle fake news che girano su internet, chi parla di reincarnazione e chi spiega che Greta è evidentemente in grado di viaggiare nel tempo ed è venuta ai giorni nostri “per salvarci” dalla catastrofe climatica, come ha scritto più di un utente di Twitter.</p>
      <figure>
        <a href="https://www.blitzquotidiano.it/cronaca-mondo/terremoto-laos-bangkok-papa-3119706/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/terremoto-laos-bangkok-papa-3119706/">
          <img src="https://static.blitzquotidiano.it/wp/wp-content/uploads/2019/11/sismografo_ansa-2-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/terremoto-laos-bangkok-papa-3119706/">Terremoto Laos, scossa di magnitudo 6.1 sentita fino a Bangkok dove c’è il Papa</a>
      </h3>
      <figure>
        <a href="https://www.blitzquotidiano.it/cronaca-mondo/rosalynn-mcginnis-abusata-patrigno-3119672/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/rosalynn-mcginnis-abusata-patrigno-3119672/">
          <img src="https://static.blitzquotidiano.it/wp/wp-content/uploads/2019/11/piette-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/rosalynn-mcginnis-abusata-patrigno-3119672/">Rosalynn McGinnis, abusata dal patrigno e madre dei suoi 9 figli: “Ecco come mi sono salvata”</a>
      </h3>
      <p>Quest’ultima sembra essere la ‘teoria’ dominante, mentre l’eventualità che sia un falso sembra improbabile, visto che l’università l’ha messa sul proprio sito. Finora nessun commento da Greta, che la scorsa settimana ha ottenuto un passaggio ad emissioni zero su una barca a vela, La Vagabonde, che la sta riportando dagli Usa alla Spagna, dove conta di arrivare a Madrid in tempo per la conferenza sul clima Cop25, che inizia il 2 dicembre. (Fonte ANSA)</p>
    </article>
  </body>
</html>