<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/politics/mitsotakis-anaptyksi-kai-ependyseis-dimiourgoun-tis-synthikes-gia-tin-epistrofi-ton-neon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T16:48:29+00:00"/>
    <meta property="og:title" content="Μητσοτάκης : Ανάπτυξη και επενδύσεις δημιουργούν τις συνθήκες για την επιστροφή των νέων"/>
    <meta property="og:description" content="«Στοίχημα να επιστρέψουν όσοι έφυγαν στα χρόνια της κρίσης», ανέφερε ο Πρωθυπουργός"/>
  </head>
  <body>
    <article>
      <h1>Μητσοτάκης : Ανάπτυξη και επενδύσεις δημιουργούν τις συνθήκες για την επιστροφή των νέων</h1>
      <h2>«Στοίχημα να επιστρέψουν όσοι έφυγαν στα χρόνια της κρίσης», ανέφερε ο Πρωθυπουργός</h2>
      <address><time datetime="2019-11-20T16:48:29+00:00">20 Nov 2019, 16:48</time> by <a rel="author">ΤοΒΗΜΑ Team</a></address>
      <p>To στοίχημα της επιστροφής στην Ελλάδα όσων έφυγαν τα χρόνια της κρίσης και της προσφοράς ευκαιριών στις νέες γενιές έθεσε ο Κυριάκος Μητσοτάκης από το συνέδριο του ΕΛΚ.</p>
      <p>Ο πρωθυπουργός μίλησε ως  ειδικός προσκεκλημένος σε εκδήλωση με θέμα τη συμμετοχή της νεολαίας στην ευρωπαϊκή πολιτική, που πραγματοποιείται στο πλαίσιο του συνεδρίου του ΕΛΚ στο Ζάγκρεμπ της Κροατίας.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>Παράλληλα, έθεσε ως βασικές προκλήσεις για τη νέα το τρίπτυχο της προστασίας του περιβάλλοντος, της αντιμετώπισης των ανισοτήτων και της γεφύρωσης του χάσματος των ψηφιακών δεξιοτήτων.</p>
      <h3>Η ανάπτυξη και οι επενδύσεις θα δημιουργήσουν τις κατάλληλες συνθήκες για την επιστροφή των νέων</h3>
      <p>«Η ανάπτυξη θα έρθει μέσα από ανθρώπους με ικανότητες που είναι στο εξωτερικό και θα επιστρέψουν στη χώρα αν δημιουργηθούν οι κατάλληλες συνθήκες» τόνισε.</p>
      <p>Σε αυτό το πλαίσιο, ο πρωθυπουργός έδωσε έμφαση στη δημιουργία ενός περιβάλλοντος ανάπτυξης, με την προσέλκυση νέων επενδύσεων.</p>
      <p>«Το κύριο ζήτημα είναι η δημιουργία νέων θέσεων εργασίας για την αντιμετώπιση της ανεργίας» επισήμανε χαρακτηριστικά.</p>
      <figure>
        <iframe data-src="https://twitter.com/EPP/status/1197165967610204160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Και σημείωσε: «Θα πρέπει να κατανοήσουμε ποια είναι τα ενδιαφέροντα της νέας γενιάς και οι προτεραιότητες της. Δεν μπορούμε να βλέπουμε τα προβλήματα της νέας γενιάς με τους φακούς της δικιάς μας νιότης».</p>
      <p>Εξίσου σημαντική πρόκληση για τη νέα γενιά είναι η αντιμετώπιση των ανισοτήτων. Το κύριο ζήτημα είναι η δημιουργία νέων θέσεων εργασίας για την αντιμετώπιση της ανεργίας, επισήμανε και αναφέρθηκε σε σχετικές πρωτοβουλίες της κυβέρνηση με έμφαση τη μείωση της φορολογίας.</p>
      <p>Πρόσθεσε πως «αν εμείς ως κεντροδεξιά κόμματα δεν δίνουμε απαντήσεις σε αυτές τις προκλήσεις τότε δίνουμε χώρο στους λαϊκιστές».</p>
      <p>Ανέδειξε παράλληλα ως βασική πρόκληση τη γεφύρωση του ψηφιακού χάσματος και έδωσε έμφαση στην εκπαίδευση. Να γεφυρωθεί το χάσμα με τις ψηφιακές δεξιότητες.</p>
      <h4>Η Ελλάδα θα γίνει πρωτοπόρος στην αντιμετώπιση της κλιματικής αλλαγής</h4>
      <p>Επίσης, αναφερόμενος στην κλιματική αλλαγή, ο κ. Μητσοτάκης αναφέρθηκε στις προτεραιότητες που έχει θέσει η ελληνική κυβέρνηση, όπως η απολιγνιτοποίηση.</p>
      <p>«Η Ελλάδα είναι αποφασισμένη να γίνει πρωτοπόρος στην αντιμετώπιση της κλιματικής αλλαγής», σημείωσε ο πρωθυπουργός Κυριάκος Μητσοτάκης μιλώντας λίγο αργότερα σε εκδήλωση με νέους ευρωβουλευτές του ΕΛΚ.</p>
      <figure>
        <img src="https://www.in.gr/wp-content/uploads/2019/11/%CE%BA%CF%85%CF%81%CE%B9%CE%B1%CE%BA%CE%BF%CF%82-1-600x400.jpg"/>
      </figure>
      <p>Επισήμανε πως η κλιματική αλλαγή και οι ανισότητες εξαιτίας του κύματος παγκοσμιοποίησης αποτελούν σήμερα κυρίαρχο θέμα αναζήτησης των νέων ανθρώπων. «Δεν μπορούμε να καταλάβουμε την οπτική της νέας γενιάς από τη σκοπιά της δικής μας», σημείωσε χαρακτηριστικά.</p>
      <p>Καταληκτικά, ο κ. Μητσοτάκης ανέδειξε ως κύρια πρόκληση σε ευρωπαϊκό επίπεδο τη βιώσιμη ανάπτυξη. «Πρέπει να διατηρηθεί η ανάπτυξη» υπογράμμισε.</p>
      <h3>Το πρόγραμμα του Κυριάκου Μητσοτάκη στο συνέδριο του ΕΛΚ</h3>
      <p>Πριν από την ομιλία του, στις 15.30 ο πρωθυπουργός ψήφισε για τον νέο πρόεδρο του ΕΛΚ.</p>
      <p>Στη συνέχεια ο κ. Μητσοτάκης θα έχει διμερείς συναντήσεις με τον επικεφαλής διαπραγματευτή της Ευρωπαϊκής Επιτροπής για το Brexit, Μισέλ Μπαρνιέ, τον πρωθυπουργό της Ρουμανίας Λούντοβικ Όρμπαν, την πρωθυπουργό της Νορβηγίας Έρνα Σόλμπεργκ και τον Αυστριακό Σεμπάστιαν Κουρτς.</p>
      <p>Το βράδυ θα συμμετάσχει στη διευρυμένη σύνοδο κορυφής του ΕΛΚ.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/18/politics/mitsotakis-gia-tsitsipa-protathlitis-eikona/"/>
        <a href="https://www.tovima.gr/2019/11/17/politics/mitsotakis-gia-polytexneio-timoume-tous-agones-gia-dimokratia/"/>
        <a href="https://www.tovima.gr/2019/11/16/politics/o-tsitsipas-o-grousouzis-mitsotakis-kai-ta-troll-pou-exasan-ta-epixeirimata-tous/"/>
        <a href="https://www.tovima.gr/2019/11/16/politics/tsitsipas-i-anartisi-mitsotaki-gia-tin-epiki-niki-tou/"/>
        <a href="https://www.tovima.gr/2019/11/16/opinions/i-merkel-tilefonise-ston-mitsotaki-sto-kinito-tou/"/>
        <a href="https://www.tovima.gr/2019/11/15/politics/mitsotakis-otan-anoigoun-kleista-ergostasia-einai-simadi-epanaviomixanisis-tis-xoras/"/>
        <a href="https://www.tovima.gr/2019/11/15/politics/epikoinonisan-tilefonika-mitsotakis-merkel-ti-syzitisan/"/>
        <a href="https://www.tovima.gr/2019/11/15/politics/mitsotakis-zaef-oi-prespes-ta-makedonika-proionta-kai-i-prosklisi/"/>
        <a href="https://www.tovima.gr/2019/11/15/politics/mitsotakis-se-alvania-v-makedonia-oi-kaloi-logariasmoi-kanoun-tous-kalous-filous/"/>
      </related>
    </article>
  </body>
</html>