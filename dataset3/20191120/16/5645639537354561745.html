<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/viber-je-dalsi-aplikaci-nabizejici-tmavy-vzhled/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-20T16:15:03+00:00"/>
    <meta property="og:title" content="Viber získává ještě tmavší vzhled"/>
    <meta property="og:description" content="Aktualizováno 20. 11. V březnu tohoto roku komunikační aplikace Viber představila tmavší vzhled. Někteří ale byli zklamáni, že se jednalo jen o tmavě modrou barvu. Nyní máme ale dobrou zprávu, nejnovější verze obsahuje skutečně tmavý vzhled. Stačí v nastavení v sekci vzhled zvolit černou barvu. Aplikace tak bude ještě úspornější na smartphonech s OLED displeji. […]"/>
  </head>
  <body>
    <article>
      <h6 class="kicker">aktualizováno</h6>
      <h1>Viber získává ještě tmavší vzhled</h1>
      <address><time datetime="2019-11-20T16:15:03+00:00">20 Nov 2019, 16:15</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <h3>Aktualizováno 20. 11.</h3>
      <p>V březnu tohoto roku komunikační aplikace Viber představila tmavší vzhled. Někteří ale byli zklamáni, že se jednalo jen o tmavě modrou barvu. Nyní máme ale dobrou zprávu, nejnovější verze obsahuje skutečně tmavý vzhled. Stačí v nastavení v sekci vzhled zvolit černou barvu. Aplikace tak bude ještě úspornější na smartphonech s OLED displeji. Kromě toho bude v noci méně zářit.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/Viber-Black-Mode-1-1080x2160x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/Viber-Black-Mode-2-1080x2160x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/Viber-Black-Mode-3-1080x2160x.jpg"/>
        </figure>
      </slideshow>
      <h3>Původní článek 6. 3.</h3>
      <p>Google nějakou dobu všechny aplikace přebarvoval do bílé podoby, přičemž se nevyhnul ani operační systém. Následně přiznal, že <a href="https://dotekomanie.cz/2018/11/google-radi-vyvojarum-aby-pouzivali-tmavy-rezim/">tmavý vzhled je výhodnější</a> a začal nabízet u aplikací tmavý režim, přičemž stále pokračuje v nasazování novinek. Jakoby se jednalo o odstartování nového závodu a vývojáři začali implementovat tmavý vzhled. Nedávno jsme se dočkali například u <a href="https://dotekomanie.cz/2019/03/tmavy-vzhled-messengeru-oficialne/">Messengeru od Facebooku</a>. Nyní se přidává další komunikační služba, Viber.</p>
      <h3>Viber s tmavým vzhledem</h3>
      <p>Komunikační služba Viber představila desátou verzi své aplikace, která přinesla pozměněný vzhled. Nyní došlo na oficiální oznámení, že aplikace pro Android dostává tmavý vzhled. Pokud byste čekali podobné barvy jako u Messengeru od Facebooku, zklameme vás. Sice se jedná o tmavší vzhled, ale černou byste hledali marně. Na druhou stranu se jedná o příjemnější podívanou, zejména v noci.</p>
      <slideshow>
        <figure>
          <img src="https://dotekomanie.cz/wp-content/uploads/2019/03/D04Yx_yU0AAwGR9-568x1199x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/03/D01AN7qWoAEAR3o-757x1199x.jpg"/>
        </figure>
      </slideshow>
      <p>Viber oficiálně vítá uživatele na „temné straně“ a dodává, že díky této změně ušetří energii na svém zařízení. To je jen částečně pravda, jelikož k úspoře dojde jen na zařízeních s AMOLED/OLED displeji. Kromě této novinky došlo na vylepšení stability aplikace a zejména ke zrychlení. Pokud jste majiteli iOS zařízení, tak tmavý vzhled by měl být dostupný v horizontu dvou týdnů.</p>
      <table bordered="">
        <tr>
          <td>
            <pic src="https://lh5.ggpht.com/jWKeAZUzPtUqgZdcLDSa7vd3iwdan8QX4nlYlHBMkJHcxwr-uZU40vDmrMKczCmiCBRf=w300" width="100" height="100"/>
          </td>
          <td><a href="https://play.google.com/store/apps/details?id=com.viber.voip&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>Viber<br/></b></a>Viber Media S.à r.l.<br/>Zdarma</td>
          <td>
            <a href="https://play.google.com/store/apps/details?id=com.viber.voip&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">ANDROID</a>
          </td>
        </tr>
      </table>
      <table bordered="">
        <tr>
          <td>
            <pic src="https://is5-ssl.mzstatic.com/image/thumb/Purple118/v4/a4/18/ff/a418ff98-6b20-6b8a-47b2-c36320be3465/AppIcon-1x_U007emarketing-0-85-220-0-5.png/1200x630bb.jpg" width="100" height="100"/>
          </td>
          <td><a href="https://itunes.apple.com/cz/app/id382617920?&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink"><b>Viber Messenger – Text &amp; Call<br/></b></a>Developer<br/>Zdarma</td>
          <td>
            <a href="https://itunes.apple.com/cz/app/id382617920?&amp;referrer=utm_source%3Ddotekomanie_cz%26utm_medium%3Dreferral%26utm_campaign%3Dapplink">iOS</a>
          </td>
        </tr>
      </table>
      <footer>Zdroje: <a href="https://www.androidpolice.com/2019/03/05/viber-gets-dark-mode-in-the-latest-update/#c4ca4/">androidpolice.com</a>, <a href="https://www.androidpolice.com/2019/11/19/viber-gets-dark-mode-in-the-latest-update/#c4ca4/">androidpolice.com</a></footer>
    </article>
  </body>
</html>