<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-ukrayini-na-grvi-zahvorilo-ponad-150-tisyach-osib-330322_.html"/>
    <meta property="og:site_name" content="DT.ua"/>
    <meta property="article:published_time" content="2019-11-20T16:46:00+00:00"/>
    <meta property="og:title" content="В Україні на ГРВІ захворіло понад 150 тисяч осіб"/>
    <meta property="og:description" content="За звітний тиждень не зареєстровано жодного летального випадку захворювання."/>
  </head>
  <body>
    <article>
      <h1>В Україні на ГРВІ захворіло понад 150 тисяч осіб</h1>
      <h2>За звітний тиждень не зареєстровано жодного летального випадку захворювання.</h2>
      <address>
        <time datetime="2019-11-20T16:46:00+00:00">20 Nov 2019, 16:46</time>
      </address>
      <p>В Україні за минулий тиждень <a href="https://dt.ua/UKRAINE/u-kiyevi-grip-zabrav-zhittya-37-osib-198676_.html"><b>на ГРВІ захворіло</b></a> понад 150 тисяч осіб. В усіх регіонах країни активність грипу та ГРВІ знаходиться на неепідемічничних рівнях, повідомляє пресслужба Міністерства охорони здоров'я України.</p>
      <p>"За минулий тиждень (11–17.11) на ГРВІ захворіли 150 832 особи, із них 67,3%  діти. Інтенсивний показник захворюваності становить 394,4 на 100 тисяч населення, що на 17,3% менше епідемічного порогу по Україні", - йдеться у повідомленні.</p>
      <p>Зазначається, що минулого тижня було зареєстровано 4 випадки грипоподібного захворювання та 41 випадок тяжкої гострої респіраторної інфекції. </p>
      <p>"За звітний тиждень не зареєстровано жодного летального випадку внаслідок грипу", - зазначають у пресслужбі. </p>
      <p>Раніше <a href="https://dt.ua/TECHNOLOGIES/vcheni-rozpovili-pro-diyetu-yaka-dopomagaye-zahistitisya-vid-gripu-329924_.html"><b>в</b></a><a href="https://dt.ua/TECHNOLOGIES/vcheni-rozpovili-pro-diyetu-yaka-dopomagaye-zahistitisya-vid-gripu-329924_.html"><b>чені з Єльської школи медицини заявили</b></a> про те, що кетогенна дієта, яка відрізняється високим вмістом жирів і низьким вмістом вуглеводів, може допомогти захиститися від <a href="https://dt.ua/UKRAINE/nablizhayetsya-sezon-gripu-chi-varto-vakcinuvatisya-i-yak-vidrizniti-simptomi-hvorobi-328432_.html"><b>грипу.</b></a> Подібна дієта стимулює роботу імунних клітин, які захищають від захворювання.</p>
      <p>Детальніше про протидію грипу читайте у матеріалі Ольги Скрипник "<a href="https://dt.ua/interview/olga-golubovska-grip-ne-chekatime-poki-simeyniy-likar-na-tretiy-den-priyme-hvorogo-i-virishit-kudi-yogo-napraviti-299992_.html"><b>Ольга Голубовська: "Грип не буде чекати, поки сімейний лікар на третій день прийме хворого і вирішить, куди його спрямувати"</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>