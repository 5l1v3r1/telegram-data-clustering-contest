<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/spor/trabzonspor-un-rakibinde-son-durum-9-h374921.html"/>
    <meta property="og:site_name" content="HABER 61"/>
    <meta property="article:published_time" content="2019-11-20T16:04:18+00:00"/>
    <meta property="og:title" content="Trabzonspor'un rakibinde son durum"/>
    <meta property="og:description" content="MKE Ankaragücü Teknik Direktör Mustafa Kaplan'an önemli açıklamalar..."/>
  </head>
  <body>
    <article>
      <h1>Trabzonspor'un rakibinde son durum</h1>
      <h2>MKE Ankaragücü Teknik Direktör Mustafa Kaplan'an önemli açıklamalar...</h2>
      <address>
        <time datetime="2019-11-20T16:04:18+00:00">20 Nov 2019, 16:04</time>
      </address>
      <p>MKE <a href="https://www.haber61.net/haberleri/ankara">Ankara</a>gücü Teknik Direktör Mustafa Kaplan, <a href="https://www.haber61.net/haberleri/trabzonspor">Trabzonspor</a>'un sakat futbolcularının çok olmasına dikkat çekerek bu maçla birlikte çıkışa geçmek istediklerini söyledi. Kaplan ayrıca Sadaev'in milli maçların ardından takıma katılmadığını ve oyuncuya da ulaşamadıklarını açıkladı.</p>
      <p>Süper Lig’in 12. haftasında Trabzonspor’u ağırlayacak olan MKE Ankaragücü’nde hazırlıklar sürüyor. Yapılan antrenman öncesi basın mensuplarının sorularını yanıtlayan MKE Ankaragücü Teknik Direktör Mustafa Kaplan, "Rakibimizle ilgili bütün analizleri yaptık. İç sahada oynayacağımız bu maçtan 3 puan alıp taraftarımızı ve camiamızı mutlu etmek istiyoruz" şeklinde konuştu.</p>
      <figure>
        <img src="https://resim.haber61.net/upload/2019/11/20/MKE-Ankaragucu-Teknik-Direktor-Mustafa-Kaplan.jpg"/>
      </figure>
      <p>
        <b>"Yaptığımız bütün planlar galibiyet üzerine kurulu"</b>
      </p>
      <p>Trabzonspor maçında hedeflerinin 3 puan olduğunu vurgulayan Kaplan, "Biz oyuncularımıza geldiğimiz günden bu yana analizlerde bizim nasıl oyuncağımızı anlattık. Rakibimizle ilgili bütün analizleri yaptık. Biz taraftarlarımızın desteğiyle de Trabzonspor maçı ile çıkışa geçmek istiyoruz. Kazanmak istiyoruz maçı. Yaptığımız bütün planlar galibiyet üzerine kurulu. Ama sakatlarımız var. Cebrail Karayel, Ante Kulusic ve Hector Canteros durumları maç günü belli olacak. Ama onlarda olmaz onların yerine oynayacak oyuncularımız da var. İç sahada oynayacağımız bu maçtan 3 puan alıp taraftarımızı ve camiamızı mutlu etmek istiyoruz" dedi.</p>
      <p>
        <b>"Sakat arkadaşlarımızı maça yetiştirmek için çalışıyoruz"</b>
      </p>
      <p>İyi bir ekip olduklarını belirten Mustafa Kaplan, "Takımdaki havamız bayağı değişti. Geçen seneki birlik ve beraberliğimizi yakaladık gibi. Bizden önce çalışan arkadaşlarımız da yine aynı şekilde devam etmiş. Şu anda hiçbir sıkıntımız yok sadece sakat arkadaşlarımız bir an önce maça yetiştirmek için yaptığımız bir çalışma var. Ama biz Ankaragücüyüz iyi bir oyuncu grubumuz var iyi bir aileyiz iyi bir ekibiz Bir hedefimiz var oda bu maçı yenip çıkışa geçmek" diye konuştu.</p>
      <p>
        <b>"Geçen sene bu oyuncularla destan yazmıştık"</b>
      </p>
      <p>161 gün sonra Ankaragücü’nün başında sahaya çıkacak olan Mustafa Kaplan, "Burası benim alışık olduğum bir ortam. Benim için bir problem bir sıkıntı da yok. Buradan nasıl gittiğimizde herkes biliyor. Onla ilgili konuşmayı da zamanı geldiğinde yapacağım. Sonuçta bildiğim bir ortam, bildiğim bir oyuncu grubu var. Biz geçen sene bu oyuncularla destan yazmıştık. Aynı şekilde aynı şeyleri yapmak istiyoruz. Geçen senden üç tane kaybımız var ama biz o oyuncular yerine başka oyuncular monte edip biz Trabzonspor maçına şartlar ne olursa olsun rakibimize saygı duyarak, kazanmak üzerine plan yapıyoruz ve kazanmak istiyoruz" ifadelerini kullandı.</p>
      <p>
        <b>"Karşımızda sakatlığı çok olan bir Trabzonspor var"</b>
      </p>
      <p>Trabzonspor’da sakatlıkların olmasına rağmen kadro içerisindeki her oyuncunun değerli olduğunu ifade eden deneyimli teknik adam, "Karşımızda sakatlığı çok olan bir Trabzonspor var ama o kadronun içinde yer alan her oyuncu değerlidir. Biz hiçbir şeye bakmadan sadece kendi işimize bakıp rakibimize saygı duyuyoruz ama biz maçı kazanmak istiyoruz. İnşallah kazanan biz oluruz camiamızı mutlu etmek istiyoruz" açıklamasında bulundu.</p>
      <p>
        <b>"Cumartesiye kadar bekleyip ona göre bir kadro yapacağız"</b>
      </p>
      <p>Takımda sakatlıkları bulunan futbolcular hakkında bilgi veren Teknik Direktör Mustafa Kaplan, "Eksiğimiz yok ama sakatlarımız var. Geçen hafta Ante Kulusic sakatlandığı için ilk kez bizimle birlikte çalışacak. Cebrail Karayel’in ayağında ödem var. Maç gün oynaması biraz zor gibi gözüküyor. Aynı şekilde Hector Canteros’un da sakatlığı devam ediyor. Ama biz cumartesiye kadar bekleyip ona göre bir kadro yapacağız. Geçen hafta oynayan bir ekip var ama biz bir de farklı işler yapmak istiyoruz. Hector Canteros ve Cebrail Karayel’de oynama seviyesine gelirse oynatmak istiyoruz" ifadelerini kullandı.</p>
      <p>
        <b>Milli ara sonrası Zaur Sadaev krizi</b>
      </p>
      <p>Ligde verilen milli ara sonrasında Zaur Sadaev’in henüz takıma katılmadığını da söyleyen Kaplan, "Sadaev milli maç arasından sonra daha dönmedi. Şu anda aramızda da yok zaten. Kendisine de bir türlü ulaşamadık. Dört günlük milli maç arasından sonra yedinci, sekizinci gün oluyor. Sadaev şu anda aramızda değil. Şu anda kendisine zaten ulaşamadığımız için bunu da taraftarlarımız bilsin diye açıklama gereği duyduk" dedi.</p>
      <p>
        <b>"Berke Gürbüz, hem Türk futboluna hem de Ankaragücü’ne çok şeyler katacak"</b>
      </p>
      <p>Genç oyuncuları önem veren birisi olduğunun altını çizen Mustafa Kaplan, "Şu an elimizde 3-4 tane kaliteli genç oyuncumuz var. Biz bunların 2-3 tanesini kadroya da almak istiyoruz. Berke çok yetenekli bir oyuncu. İyi bir oyuncu da olacak. Hem Türk futboluna hem de Ankaragücü’ne çok şeyler katacak ama biraz zamana ihtiyacı var. Biz hafta sonu Berke’yi kadroya alıp, fırsat bulursak oynatmayı düşünüyoruz" diyerek sözlerini tamamladı.</p>
      <p>
        <i>Güncelleme Tarihi: 20 Kasım 2019, 19:22</i>
      </p>
    </article>
  </body>
</html>