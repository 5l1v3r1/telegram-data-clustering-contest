<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/20/dallarea-sae-delle-cortine-alla-statale-256-aperta-la-strada-di-collegamento/1327235/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-20T16:34:18+00:00"/>
    <meta property="og:title" content="Dall’area sae delle Cortine alla statale 256: aperta la strada di collegamento"/>
    <meta property="og:description" content="CAMERINO - La circolazione al momento è consentita solo ed esclusivamente in uscita, quindi in direzione della città"/>
  </head>
  <body>
    <article>
      <h1>Dall’area sae delle Cortine alla statale 256: aperta la strada di collegamento</h1>
      <h2>CAMERINO - La circolazione al momento è consentita solo ed esclusivamente in uscita, quindi in direzione della città</h2>
      <address><time datetime="2019-11-20T16:34:18+00:00">20 Nov 2019, 16:34</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F20%2Fdallarea-sae-delle-cortine-alla-statale-256-aperta-la-strada-di-collegamento%2F1327235%2F">Condividi68</a><a href="https://twitter.com/intent/tweet?text=Dall%27area+sae+delle+Cortine++alla+statale+256%3A++aperta+la+strada+di+collegamento&amp;url=https%3A%2F%2Fwww.cronachemaceratesi.it%2F2019%2F11%2F20%2Fdallarea-sae-delle-cortine-alla-statale-256-aperta-la-strada-di-collegamento%2F1327235%2F">Tweet</a>Email68 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/Area-Sae-Cortine-strada-camerino-325x183.jpg"/>
      </figure>
      <p> </p>
      <p><b>Diventa utilizzabile a Camerino la strada che collega l’area Sae delle Cortine con la statale 256. E’ stata aperta questa mattina, dopo aver ultimato i lavori di adeguamento, togliendo i blocchi di cemento che ne impedivano l’utilizzo. La circolazione, al momento, è consentita solo ed esclusivamente in uscita, quindi in direzione Camerino. Una soluzione importante perché agevolerà la comunicazione di quella che ormai è una delle zone più abitate della città. L’apertura è avvenuta a seguito di diversi tavoli tecnici organizzati nel corso di questi ultimi mesi dell’amministrazione con l’Anas e l’Erap che hanno consentito di sbloccare la situazione.</b> «Abbiamo risolto quello che rappresentava un problema, soprattutto per gli abitanti di quella zona che erano costretti a percorrere un tragitto molto più lungo e sicuramente poco pratico e agevole – commenta l’assessore ai lavori pubblici Marco Fanelli – La strada non è stata mai utilizzata fin dalla sua realizzazione a causa di diverse problematiche che non garantivano la sicurezza e diversi cittadini hanno più volte segnalato l’esigenza di poter trovare una soluzione. Dopo diversi incontri siamo riusciti a trovare una soluzione e superare ciò che poteva costituire un disagio per i cittadini, costretti a percorrere molti più chilometri per raggiungere determinati luoghi. E’ arrivato il benestare anche di Anas e finalmente abbiamo a disposizione quella che è in tutto e per tutto nuova strada», conclude Fanelli.</p>
    </article>
  </body>
</html>