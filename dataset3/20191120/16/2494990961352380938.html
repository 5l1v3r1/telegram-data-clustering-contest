<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/20/news/eliana-michelazzo-prati-pamela-mark-caltagirone-musica-cantante-brano-singolo-1243423/"/>
    <meta property="og:site_name" content="Il Tempo"/>
    <meta property="article:published_time" content="2019-11-20T16:07:00+00:00"/>
    <meta property="og:title" content="Altro che Prati-gate, Eliana Michelazzo diventa cantante"/>
    <meta property="og:description" content="L’ex agente di Pamela Prati ora si dedica alla musica con &quot;Ricomincio da me&quot;"/>
  </head>
  <body>
    <article>
      <h6 class="kicker">IL PRIMO SINGOLO</h6>
      <h1>Altro che Prati-gate, Eliana Michelazzo diventa cantante</h1>
      <h2>L’ex agente di Pamela Prati ora si dedica alla musica con "Ricomincio da me"</h2>
      <address><time datetime="2019-11-20T16:07:00+00:00">20 Nov 2019, 16:07</time> by <a rel="author">Francesco Fredella</a></address>
      <p>Il Prati-gate è solo un brutto ricordo. Dopo aver annunciato un libro, adesso la Michelazzo decide di dedicarsi alla musica. Anima e cuore. L’ex agente di Pamela Prati sui social scrive: "Non riesco ad esprimervi esattamente ciò che provo in questo momento, un mix di gioia ed adrenalina. Sono felice e fiera di questo progetto e non vedevo l’ora di condividerlo con VOI... Voi che mi avete sostenuta sempre e comunque! E come promesso... Ecco un pezzetto del video 'Riparto da me'". </p>
      <p>Insomma con un brano musicale mette palla al centro dopo il polverone sul matrimonio (mai celebrato) tra la Prati e Mark Caltagirone e la sua storia con tale Simone Coppi (anche lui mai esistito). Ma stavolta il brano uscirà davvero sulle piattaforme digitali. Non è una finzione. Anzi, Eliana - che sembra aver rotto del tutto con la sua ex Pamela Perricciolo (altra ex agente ed amica sua per molto tempo)- lo rimarca in un post: "Eliana Michelazzo feat. The Gambler - da venerdi 29 novembre in tutti i digital stores, Spotify, iTunes, Apple Music, YouTube eccetera…". Il conto alla rovescia è partito.</p>
    </article>
  </body>
</html>