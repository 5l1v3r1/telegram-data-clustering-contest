<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/video-news-vista/salvini-ilaria-cucchi-querela-droga-3119607/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-20T16:23:45+00:00"/>
    <meta property="og:title" content="Salvini: “Ilaria Cucchi? Mi quereli. La droga fa male, punto” VIDEO"/>
    <meta property="og:description" content="ROMA – Il segretario della Lega, Matteo Salvini, in conferenza stampa alla Camera dei deputati per presentare gli emendamenti in manovra sul comparto sicurezza, a margine parla della querela che Ilaria Cucchi ha presentato contro di lui. Queste le sue parole: “Non entro nella mente di nessuno, la droga fa male, punto. La giustizia fa il suo corso ma che la droga faccia male ai nostri ragazzi è un fatto. Mi ha querelato Carola, la Cucchi, va bene. Siamo in democrazia”. Ilaria Cucchi ha deciso due giorni fa di presentare una querela per le affermazioni fatte dall’ex ministro Matteo Salvini dopo la sentenza con cui la Corte d’Assise ha condannato cinque Carabinieri, due per omicidio preterintenzionale, in relazione alla morte del fratello Stefano. Salvini, dopo la sentanza sul giovane geometra romano aveva affermato che quanto accaduto”dimostra che la droga fa male”. Concetto ribadito ancora oggi. Ex Ilva, Mario Sechi (direttore Agi): “Il Governo faccia meglio la sua parte” VIDEOVenezia, come sarà il Mose: il VIDEO…"/>
  </head>
  <body>
    <article>
      <h1>Salvini: “Ilaria Cucchi? Mi quereli. La droga fa male, punto” VIDEO</h1>
      <address><time datetime="2019-11-20T16:23:45+00:00">20 Nov 2019, 16:23</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/salvini_cucchi.jpg"/>
        <figcaption>Salvini parla della querela di Ilaria Cucchi</figcaption>
      </figure>
      <p>ROMA – Il segretario della Lega, Matteo Salvini, in conferenza stampa alla Camera dei deputati per presentare gli emendamenti in manovra sul comparto sicurezza, a margine parla della querela che Ilaria Cucchi ha presentato contro di lui. Queste le sue parole: “Non entro nella mente di nessuno, la droga fa male, punto. La giustizia fa il suo corso ma che <b>la droga faccia male</b> ai nostri ragazzi è un fatto. Mi ha querelato Carola, la Cucchi, va bene. Siamo in democrazia”.</p>
      <p>Ilaria Cucchi ha deciso due giorni fa di <a href="https://www.blitzquotidiano.it/cronaca-italia/ilaria-cucchi-querela-salvini-lega-droga-male-3118582/">presentare una querela</a> per le affermazioni fatte dall’ex ministro Matteo Salvini dopo la sentenza con cui la Corte d’Assise ha condannato cinque Carabinieri, due per omicidio preterintenzionale, in relazione alla morte del fratello Stefano. Salvini, dopo la sentanza sul giovane geometra romano aveva affermato che quanto accaduto”dimostra che la droga fa male”. Concetto ribadito ancora oggi. </p>
      <figure>
        <a href="https://www.blitzquotidiano.it/video-news-vista/ex-ilva-mario-sechi-direttore-agi-3119786/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/video-news-vista/ex-ilva-mario-sechi-direttore-agi-3119786/">
          <img src="https://static.blitzquotidiano.it/wp/wp-content/uploads/2019/11/mario_sechi-300x300.jpg"/>
        </a>
      </figure>
      <h3>
        <a href="https://www.blitzquotidiano.it/video-news-vista/ex-ilva-mario-sechi-direttore-agi-3119786/">Ex Ilva, Mario Sechi (direttore Agi): “Il Governo faccia meglio la sua parte” VIDEO</a>
      </h3>
      <figure>
        <a href="https://www.blitzquotidiano.it/video-news-vista/venezia-rendering-mose-3119051/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/video-news-vista/venezia-rendering-mose-3119051/">
          <img src="https://static.blitzquotidiano.it/wp/wp-content/uploads/2019/11/mose_rendering_vista-300x300.jpg"/>
        </a>
      </figure>
      <h3>
        <a href="https://www.blitzquotidiano.it/video-news-vista/venezia-rendering-mose-3119051/">Venezia, come sarà il Mose: il VIDEO del rendering dell’infrastruttura con le paratoie</a>
      </h3>
      <p>Facebook non oscura “i commenti ed i post di insulti e minacce e falsità che, molto bene organizzati, sono comparsi sui social dopo la presa di posizione pubblica dell’ex Ministro dell’Interno”, aveva scritto la sorella di Stefano in un post su Facebook, aggiungendo: “mi piacerebbe tanto che l’attuale Ministro dell’Interno sostituisse la costituzione di parte civile fatta proprio da Salvini con la propria. Non sono un avvocato ma forse potrebbe essere possibile”.</p>
      <p>Fonte: Ansa, Agenzia Vista / Alexander Jakhnagiev</p>
      <figure>
        <video src="http://cdn.brid.tv/live/partners/5795/sd/492252.mp4"/>
      </figure>
    </article>
  </body>
</html>