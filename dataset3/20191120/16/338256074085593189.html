<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58483-za-tizhden-na-grv-zahvorli-150-tisyach-ukrayincv.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-20T16:53:00+00:00"/>
    <meta property="og:title" content="За тиждень на ГРВІ захворіли 150 тисяч українців"/>
    <meta property="og:description" content="За тиждень в Україні на ГРВІ захворіло понад 150 тисяч українців, активність грипу знаходиться на неепідемічних рівнях.Про це повідомляє Міністерство охорони здоров'я."/>
  </head>
  <body>
    <article>
      <h1>За тиждень на ГРВІ захворіли 150 тисяч українців</h1>
      <address>
        <time datetime="2019-11-20T16:53:00+00:00">20 Nov 2019, 16:53</time>
      </address>
      <p>
        <b>За тиждень в Україні на ГРВІ захворіло понад 150 тисяч українців, активність грипу знаходиться на неепідемічних рівнях.<br/>Про це повідомляє Міністерство охорони здоров'я.</b>
      </p>
      <figure>
        <img src="https://zak-kor.net/uploads/posts/2019-11/1574260957_630_360_1539711056-561.jpg"/>
      </figure>
      <p>"За минулий тиждень (11–17.11) на ГРВІ захворіла 150 832 особи, із них 67,3% діти. Інтенсивний показник захворюваності становить 394,4 на 100 тисяч населення, що на 17,3% менше епідемічного порогу по Україні. Зареєстровано 4 випадки грипоподібного захворювання та 41 випадок тяжкої гострої респіраторної інфекції", - йдеться у повідомленні.<br/><br/>Зазначається, що за звітний тиждень не зареєстровано жодного летального випадку внаслідок грипу, а активність активність грипу та ГРВІ в усіх регіонах знаходиться на неепідемічних рівнях.<br/><br/>Загалом за минулий тиждень проти грипу вакциновано 28 851 людину, а з початку епідемічного сезону щеплення зробили 153 868 осіб.<br/><br/>Як повідомлялося, Центр громадського здоров'я прогнозує, що в епідемічному сезоні 2019/2020 років на грип та ГРВІ захворіє 6,7 млн українців.<br/><br/>У минулий епідемічний сезон з 1 жовтня 2018 року по 19 травня 2019 року в Україні зареєстровано 5,4 млн випадки захворювань на грип та ГРВІ (13,8% населення України) , із загальної кількості захворілих 65,3% становлять діти віком до 17 років. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>