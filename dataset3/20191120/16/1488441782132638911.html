<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/20/samsung-galaxy-celebration-box-682099/"/>
    <meta property="og:site_name" content="AndroidWorld"/>
    <meta property="article:published_time" content="2019-11-20T16:30:11+00:00"/>
    <meta property="og:title" content="Samsung Galaxy Celebration Box è il regalo di Natale perfetto per i veri appassionati"/>
    <meta property="og:description" content="Proseguono le celebrazioni di Samsung per il decimo compleanno della serie Galaxy e, dopo le promozioni delle settimane scorse, tocca..."/>
  </head>
  <body>
    <article>
      <h1>Samsung Galaxy Celebration Box è il regalo di Natale perfetto per i veri appassionati</h1>
      <h2>Il bundle contiene tutto il meglio che Samsung ha da offrire in questo 2019.</h2>
      <address><time datetime="2019-11-20T16:30:11+00:00">20 Nov 2019, 16:30</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Proseguono le celebrazioni di <a href="https://www.androidworld.it/tag/samsung/">Samsung</a> per il <b>decimo compleanno della serie Galaxy</b> e, dopo le promozioni delle settimane scorse, tocca ora ad un’edizione speciale contenente tutto il meglio che il colosso coreano ha da offrire per il suo marchio più celebre. Ha infatti appena annunciato il <b>Galaxy Celebration Box</b>, un ricchissimo <i>bundle</i> dedicato ai veri appassionati.</p>
      <p>Fiore all’occhiello di questo Galaxy Anniversary Premium Package è lo smartphone top di gamma del momento, ovvero <b>Galaxy Note 10</b>, con l’aggiunta di una<b> cover in silicone</b> per proteggerlo in ogni occasione. Ad accompagnarlo, non potevano mancare i <b>Galaxy Buds</b>, ovvero gli auricolari <i>true wireless</i> di Samsung, che si possono ricaricare anche appoggiandoli sul retro dello smartphone, sfruttando la<b> ricarica wireless inversa</b>.</p>
      <p>In più, il <i>bundle</i> contiene anche l’ultimo smartwatch lanciato da Samsung, ovvero il bellissimo <b>Galaxy Watch Active 2</b>, con tanto di <b>cinturini di ricambio</b>, per abbinarlo al meglio al vostro <i>look</i>. Il Celebration Box di Samsung avrà un prezzo di 1.329€, che garantisce uno sconto sul prezzo di listino dei prodotti di 350€ totali. La disponibilità è prevista <b>entro questo mese di novembre</b>, in tempo per le festività natalizie. Maggiori informazioni sul <a href="http://www.samsung.it/galaxycelebrationbox">sito Samsung</a>.</p>
    </article>
  </body>
</html>