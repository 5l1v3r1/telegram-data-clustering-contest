<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/chenman-o-nadal-den-tha-kerdisei-to-roland-garros-tou-2020/"/>
    <meta property="og:site_name" content="Tennis24"/>
    <meta property="article:published_time" content="2019-11-20T16:26:22+00:00"/>
    <meta property="og:title" content="Χένμαν: “Ο Ναδάλ δεν θα κερδίσει το Roland Garros του 2020”"/>
    <meta property="og:description" content="Ο πρώην Νο4 τενίστας της παγκόσμιας κατάταξης της ΑΤΡ, Τιμ Χένμαν, μίλησε για τα Grand Slam τουρνουά του 2020 και εξέφρασε την άποψή του, ότι ο Ράφαελ Ναδάλ ΔΕΝ θα κατακτήσει του χρόνου τον θεσμό…   Ο 45χρονος Βρετανός, πρώην ημιφιναλίστ στο Major του Παρισιού, πιστεύει πως το 2020 θα είναι η χρονιά του Ντομινίκ […]"/>
  </head>
  <body>
    <article>
      <h1>Χένμαν: “Ο Ναδάλ δεν θα κερδίσει το Roland Garros του 2020”</h1>
      <address>
        <time datetime="2019-11-20T16:26:22+00:00">20 Nov 2019, 16:26</time>
      </address>
      <h3>Ο πρώην Νο4 τενίστας της παγκόσμιας κατάταξης της ΑΤΡ, Τιμ Χένμαν, μίλησε για τα Grand Slam τουρνουά του 2020 και εξέφρασε την άποψή του, ότι ο Ράφαελ Ναδάλ ΔΕΝ θα κατακτήσει του χρόνου τον θεσμό…</h3>
      <p>Ο 45χρονος Βρετανός, πρώην ημιφιναλίστ στο Major του Παρισιού, πιστεύει πως το 2020 θα είναι η χρονιά του Ντομινίκ Τιμ.</p>
      <p>Ο Ράφαελ Ναδάλ μπορεί να έχει κατακτήσει 12(!) Roland Garros στην καριέρα του, έχοντας κερδίσει στους προηγούμενους δυο τελικούς τον Ντομινίκ Τιμ, όμως ο Τιμ Χένμαν πιστεύει ότι αυτό το σερί θα σταματήσει του χρόνου.</p>
      <p>Ο πρώην Νο4 τενίστας της παγκόσμιας κατάταξης της ΑΤΡ, προέβλεψε μιλώντας στο BBC, πως ο Αυστριακός θα τερματίσει την κυριαρχία του Ισπανού θρύλου.</p>
      <p>Αναλυτικά όσα είπε:</p>
      <p>“Πιστεύω ότι με αυτά που είδα από τον Τιμ την εβδομάδα των ATP Finals, είναι απόλυτα έτοιμος να αμφισβητήσει την κυριαρχία του Ναδάλ στο Παρίσι.</p>
      <p>Αν με ρωτάτε, ποιος θα κερδίσει το RG 2020, δεν θα πω ο Ναδάλ. Είναι πολύ προβλέψιμο. Πιστεύω ότι κάποια στιγμή θα έρθει η έκπληξη στο τουρνουά. Ο Ράφα θα είναι 34 ετών στο Παρίσι του χρόνου και θα είναι η κατάλληλη στιγμή ο Τιμ να του σταματήσει το σερί.</p>
      <p>Παίζει φοβερό τένις τους τελευταίους μήνες, είναι εντυπωσιακή η πρόοδος του και στο χώμα έχει κερδίσει ουκ ολίγες φορές τον Ναδάλ. Γιατί όχι, να μην τον κερδίσει και στο Roland Garros”.</p>
      <p>
        <b>Δημήτρης Χαλιάπας</b>
      </p>
    </article>
  </body>
</html>