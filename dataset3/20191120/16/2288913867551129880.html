<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191120_04727324"/>
    <meta property="og:site_name" content="De Standaard"/>
    <meta property="article:published_time" content="2019-11-20T16:52:00+00:00"/>
    <meta property="og:title" content="Steve Darcis opent tegen Nick Kyrgios: wat staat er op het spel voor België in de Davis Cup?"/>
    <meta property="og:description" content="Steve Darcis (ATP 158) en Nick Kyrgios (ATP 30) openen woensdagavond (om 20u00) in Madrid het beslissende duel in groep D van de Davis Cup-eindronde tussen..."/>
  </head>
  <body>
    <article>
      <h1>Steve Darcis opent tegen Nick Kyrgios: wat staat er op het spel voor België in de Davis Cup?</h1>
      <address>
        <time datetime="2019-11-20T16:52:00+00:00">20 Nov 2019, 16:52</time>
      </address>
      <p>
        <b>Steve Darcis (ATP 158) en Nick Kyrgios (ATP 30) openen woensdagavond (om 20u00) in Madrid het beslissende duel in groep D van de Davis Cup-eindronde tussen België en Australië.</b>
      </p>
      <p>
        <b>LEES OOK. <a href="https://www.nieuwsblad.be/cnt/dmf20191120_04726863">10 straffe uitspraken van Nick Kyrgios, de Australische belhamel die vandaag tegenover het Belgische Davis Cup-team staat (+)</a></b>
      </p>
      <p>Nadien treft David Goffin (ATP 11) Alex de Minaur (ATP 18). Dubbelspelers Joran Vliegen en Sander Gille sluiten de ontmoeting af met een partij tegen John Peers en Jordan Thompson. Bij een overwinning zijn de Belgen zeker van een stek bij de laatste acht, al kunnen ze bij een nederlaag ook als tweede nog doorstoten. Dan is er wel wat meeval nodig, want enkel de twee beste runner-ups op zes groepen stoten door.</p>
      <p>België opende maandag met een 2-1 zege tegen Colombia. Steve Darcis, tegen Santiago Giraldo (ATP 277), en David Goffin, tegen Daniel Elahi Galan (ATP 194), wonnen hun twee enkelmatchen. Joran Vliegen en Sander Gillé verweerden zich nadien aardig in het dubbelspel, maar konden niet stunten tegen ‘s werelds beste paar Juan Sebastian Cabal en Robert Farah.</p>
      <p>Australië haalde het dinsdag met 3-0 van Colombia.</p>
    </article>
  </body>
</html>