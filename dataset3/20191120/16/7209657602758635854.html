<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/modena/cronaca/morto-neve-1.4897308"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-20T16:41:38+00:00"/>
    <meta property="og:title" content="Morto sulla neve, malore fatale al passo d'Annibale"/>
    <meta property="og:description" content="Stava facendo una gita sugli sci quando si è sentito male ed è caduto, inutili i soccorsi"/>
  </head>
  <body>
    <article>
      <h1>Morto sulla neve, malore fatale al passo d'Annibale</h1>
      <h2>Stava facendo una gita sugli sci quando si è sentito male ed è caduto, inutili i soccorsi</h2>
      <address><time datetime="2019-11-20T16:41:38+00:00">20 Nov 2019, 16:41</time> by <a rel="author">il Resto del Carlino</a></address>
      <p>Modena, 20 novembre 2019 - <b>Muore </b>sulla neve. Tragedia al <b>passo d'Annibale</b>, il valico che si trova tra le province di Modena e Pistoia. E' lì che un uomo di 71 anni residente a <b>Fucecchio </b>(Firenze), partito alla volta della Val di Luce per fare una gita con gli sci, <b>si sente male</b> e cade. E' solo. Quando passano di là due sci-alpinisti è già in<b> arresto cardiaco</b>. Immediatamente chiamano il 118 per chiedere aiuto.</p>
      <p>L’operatore della Centrale Operativa, vista la situazione, dà loro indicazioni per iniziare una <b>rianimazione cardio polmonare</b>. Sono circa le 12.40 e il 118 invia sul posto l’elicottero di Massa Cinquale, la Squadra del Soccorso Alpino e Speleologico Stazione dell’Abetone e la Squadra del Soccorso Alpino della Guardia di Finanza sempre dell’Abetone. Il Soccorso Alpino toscano, vista la vicinanza, chiede l’intervento anche del servizio regionale Emilia Romagna, stazione Monte Cimone, che invia sul posto la squadra di Pievepelago, già attrezzata con un quod con gli appositi cingoli per essere utilizzato sulla neve.</p>
      <p>L’elicottero giunto sul posto sbarca il personale medico che continua ancora, per diversi minuti, con le manovre di <b>rianimazione</b>. Purtroppo senza esito. Alla Guardia di Finanza non resta che informare l’Autorità Giudiziaria.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>