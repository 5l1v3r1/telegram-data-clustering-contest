<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/isverenler-tecrubeye-onem-veriyor-215725h.htm"/>
    <meta property="og:site_name" content="OLAY"/>
    <meta property="article:published_time" content="2019-11-20T16:59:24+00:00"/>
    <meta property="og:title" content="İşverenler tecrübeye önem veriyor"/>
    <meta property="og:description" content="Türkiye İş Kurumu (İŞKUR) Genel Müdürü Cafer Uzunkaya, işverenlerin iş gücü piyasasında diplomadan ziyade pratik bilgiye önem verdiklerini belirtti."/>
  </head>
  <body>
    <article>
      <h1>İşverenler tecrübeye önem veriyor</h1>
      <h2>Türkiye İş Kurumu (İŞKUR) Genel Müdürü Cafer Uzunkaya, işverenlerin iş gücü piyasasında diplomadan ziyade pratik bilgiye önem verdiklerini belirtti.</h2>
      <address>
        <time datetime="2019-11-20T16:59:24+00:00">20 Nov 2019, 16:59</time>
      </address>
      <p>Uzunkaya, İŞKUR'un ev sahipliğinde bir otelde düzenlenen ‘İşgücü Piyasasındaki Yeni Zorluklarla Mücadelede Yeni Yaklaşımlar: İşgücü Piyasası Araştırmalarının Rolü' çalıştayına katıldı. Buradaki konuşmasında imalat sektöründe karşılayamadıkları yüzde 33'lere varan bir iş gücü talebi olduğunu kaydetti. Hizmet sektöründe iş gücünün arttırılması sonrasında hem personel sıkıntısının oluştuğuna hem de üretim düşüklüğü sorununun yaşandığına işaret eden Uzunkaya, bu tespitler sonucunda TOBB ile Mesleki Eğitim ve Beceri Geliştirme İşbirliği Projesi'ni (MEGİP) başlattıklarını anlattı. Uzunkaya, ‘'Önemli olan iş gücü piyasasına girebilmek kadar işte kalabilmektir. Üstün nitelik, beceri kazandırdığımız insanların iş gücü piyasasında kalma oranı yüksektir'' dedi.</p>
      <p>
        <b>BÜYÜK FIRSATLAR VAR</b>
      </p>
      <p>Uzunkaya, şunları kaydetti: ‘'Bizim bu programlarımıza katılanların işinde sebat oranı, bir yıllık süreçlerini değerlendirdiğimizde yüzde 65'lerin üzerindedir. Bu açıkça, iş gücü piyasasında birikimi, bilgisi, tecrübesi, çalışma iradesi olan kesimlere yönelik olarak büyük fırsatların varlığını ortaya koymaktadır. İşverenlerimiz iş gücü piyasasında diplomadan ziyade pratik bilgiye, tecrübeye önem vermektedir.''</p>
    </article>
  </body>
</html>