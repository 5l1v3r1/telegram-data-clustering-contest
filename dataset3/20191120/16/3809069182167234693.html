<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/stories/article/1416711/ippopotamos-epiheirise-na-katapiei-treis-fores-enan-andra-o-opoios-katafere-na-epizisei-pics-vid"/>
    <meta property="og:site_name" content="+PLUS.gr"/>
    <meta property="article:published_time" content="2019-11-20T16:38:32+00:00"/>
    <meta property="og:title" content="Ιπποπόταμος επιχείρησε να καταπιεί τρεις φορές έναν άνδρα, ο οποίος κατάφερε να επιζήσει (pics &amp; vid)"/>
    <meta property="og:description" content="H ιστορία του Πολ Τέμπλερ, ο οποίος τρεις φορές μπήκε στο στόμα ενός άγριου ιπποπόταμου, αλλά κατάφερε να ζήσει."/>
  </head>
  <body>
    <article>
      <h1>Ιπποπόταμος επιχείρησε να καταπιεί τρεις φορές έναν άνδρα, ο οποίος κατάφερε να επιζήσει (pics &amp; vid)</h1>
      <h2>H ιστορία του Πολ Τέμπλερ, ο οποίος τρεις φορές μπήκε στο στόμα ενός άγριου ιπποπόταμου, αλλά κατάφερε να ζήσει.</h2>
      <address><time datetime="2019-11-20T16:38:32+00:00">20 Nov 2019, 16:38</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η ιστορία του Πολ Τέμπλερ είναι από αυτές που τις ακούς και αδυνατείς να πιστέψεις πως είναι αληθινές. Πόσοι άλλωστε έχουν μπει κυριολεκτικά μέσα στο στόμα ενός άγριου ζώου, τρεις φορές και να έχουν βγει ζωντανοί;</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Ας πάρουμε όμως από την αρχή, το περιστατικό που δημοσιεύει το LadBible...</p>
      <p>Ο Πολ λοιπόν, πριν από μερικά χρόνια, δούλευε ως τουριστικός οδηγός στην Ζιμπάμπουε βοηθώντας τους επισκέπτες του εθνικού πάρκου «Victoria Falls» να έρθουν σε επαφή με την άγρια φύση.</p>
      <figure>
        <img src="http://www.gazzetta.gr/sites/default/files/sitefiles_2019-11/paul.jpg"/>
      </figure>
      <p>«Μία μέρα λοιπόν ήμουν μαζί με τρεις άλλους φίλους μου οδηγούς και τρεις τουρίστες, όταν τα κανό μας πλησίασαν σε μία περιοχή που ήταν ιπποπόταμοι. Δεν ήταν πολύ κοντά, αλλά αν και ανησύχησα λίγο, ένιωσα οτι ήμασταν σε ασφαλές σημείο.</p>
      <p>Ξαφνικά όμως άκουσα ένα δυνατό πλατσούρισμα, ένα χτύπημα και είδα έναν ιπποπόταμο να χτυπάει ένα από τα άλλα κανό. Αυτό είχε ως αποτέλεσμα να αναποδογυρίσουν και να πέσουν οι επιβάτες στο νερό.</p>
      <p>Κοντά υπήρχαν κάτι βράχια και είπα στους συναδέλφους να πάνε τους τουρίστες εκεί. Αμέσως μετά ξεκίνησα να ψάχνω τον άλλον οδηγό που είχε πέσει στο νερό», είπε αρχικά.</p>
      <p>Τα πράγματα στην συνέχεια όμως άρχισαν να γίνονται ακόμα χειρότερα, την ώρα που κατευθυνόταν προς το μέρος του.</p>
      <p>«Ξαφνικά είδα έναν ιπποπόταμο να έρχεται στο μέρος μου και όλα έγιναν μαύρα και ήσυχα. Μου πήρε μερικά δευτερόλεπτα για να καταλάβω τι είχε γίνει. Από την μέση και πάνω δεν ήμουν βρεγμένος, αλλά δεν ήμουν και στεγνός. Ένιωθα όμως μία πίεση από την μέση και κάτω, ενώ με το ένα μου χέρι έπιανα κάτι που ήταν τριχωτό», συμπλήρωσε, λέγοντας πως ανοιγόκλεισε τα μάτια του μερικές φορές μέχρι να καταλάβει τι έχει γίνει... Ήταν μέσα στον ιπποπόταμο, ο οποίος προσπαθούσε να τον καταπιεί.</p>
      <p>«Αυτό που σκέφτηκα αμέσως είναι οτι ευτυχώς δεν είναι κροκόδειλος και αναζήτησα τρόπο για να βγω. Αφού με κούνησε αρκετά, ξαφνικά ο ιπποπόταμος με έφτυσε και στην προσπάθειά μου να βγω στην επιφάνεια, είδα τον άλλον οδηγό που έψαχνα και κολυμπήσαμε προς την ακτή», όμως η περιπέτειά του δεν είχε τελειώσει.</p>
      <p>Ο ιπποπόταμος εξαπέλυσε και δεύτερη επίθεση, αυτή την φορά πιάνοντας τον Πολ από τα πόδια. Μόνο που αυτή τη φορά τα πράγματα ήταν πολύ δύσκολα, καθώς στην προσπάθειά του να τον καταπιεί, τον κουνούσε με τόση δύναμη που δεν μπορούσε ούτε το όπλο του να πιάσει: «Άρχισε να με διαλύει με την δύναμή μου. Ένιωθα σαν ένα παιχνίδι που ο σκύλος το τραβάει με το στόμα του», συμπλήρωσε, ενώ την ίδια στιγμή προσπαθούσε να μην πνιγεί, καθώς ο ιπποπόταμος τον βύθιζε κάτω από το νερό.</p>
      <p>Και πάλι όμως τον έφτυσε, όμως ούτε τώρα η περιπέτειά του είχε τελειώσει, καθώς υπήρξε και τρίτη επίθεση. Αυτή τη φορά ο ιπποπόταμος φαινόταν πιο αποφασισμένος, δαγκώνοντας πολύ δυνατά τον Πολ, με αποτέλεσμα το χρώμα του νερού να γίνει κόκκινο. Εκείνη τη στιγμή θεώρησε πως θα τον έκοβε στα δύο, όμως χάρη σε έναν συνάδελφό του που άρχισε να παρενοχλεί με κάτι αντικείμενα που βρήκε το ζώο, εκείνο τον άφησε για τρίτη φορά.</p>
      <p>Ωστόσο μην νομίζετε οτι αυτό ήταν... Ο Πολ έχασε ένα χέρι, ενώ 38 τρυπήματα από τον ιπποπόταμο, με ένα αυτά να είναι τόσο μεγάλο που φαινόταν ο πνεύμονας του.</p>
      <p>Αμέσως οδηγήθηκε σε κοντινό νοσοκομείο, όπου σώθηκε το ένα χέρι, αλλά και το πόδι του που κινδύνευε, όμως το ένας από τους συναδέλφους του, δεν κατάφερε να βγει ζωντανός.</p>
      <p>Πλέον είναι συγγραφές και βοηθάει ανθρώπους με τραυματικές εμπειρίες, προκειμένου αποκτήσουν και πάλι μία φυσιολογική ζωή.</p>
      <figure>
        <iframe src="https://www.youtube.com/embed/BZCbPf3bcFE" width="640" height="360" data-service="Youtube" scrolling="no"/>
      </figure>
    </article>
  </body>
</html>