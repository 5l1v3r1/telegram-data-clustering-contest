<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/topikes-eidhseis/rodos-sygklonizei-o-dytis-pou-ezise-tin-tragodia-video/2919925/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T16:02:49+00:00"/>
    <meta property="og:title" content="Ρόδος: Συγκλονίζει ο δύτης που έζησε την τραγωδία – video"/>
    <meta property="og:description" content="Σοκαρισμένη η Ρόδος από το δυστύχημα στο λιμάνι της Ακαντιάς. Την προσπάθειά του να ανασύρει τον άτυχο οδηγό που έπεσε με το αυτοκίνητό του στη θάλασσα, περιγράφει στο newsit.gr ο επαγγελματίας δύτης Βασίλης Μαντικός."/>
  </head>
  <body>
    <article>
      <h1>Ρόδος: Συγκλονίζει ο δύτης που έζησε την τραγωδία – video</h1>
      <h2>Σοκαρισμένη η Ρόδος από το δυστύχημα στο λιμάνι της Ακαντιάς. Την προσπάθειά του να ανασύρει τον άτυχο οδηγό που έπεσε με το αυτοκίνητό του στη θάλασσα, περιγράφει στο newsit.gr ο επαγγελματίας δύτης Βασίλης Μαντικός.</h2>
      <address><time datetime="2019-11-20T16:02:49+00:00">20 Nov 2019, 16:02</time> by <a rel="author">Newsit Newsroom</a></address>
      <p>Λίγα λεπτά αφότου η <b>Ρόδος</b> πληροφορείτο την τραγική είδηση της βουτιάς θανάτου στο λιμάνι, ο κ. Μαντικός μίλησε για την θλιβερή εμπειρία που έζησε:</p>
      <p>“Εγώ βούτηξα και έβγαλα τον άνθρωπο, τώρα το πώς έπεσε δεν το γνωρίζω, δεν ήμουν παρών. Το αυτοκίνητο βρισκόταν σε βάθος δέκα μέτρων δίπλα στον προβλήτα.</p>
      <p>Τον άνθρωπο τον βρήκα νεκρό στην θέση του οδηγού, ήταν περίπου 60 ετών, ήταν ελληνικής καταγωγής, από το Ηράκλειο της Κρήτης.</p>
      <p>Μαζί του ήταν και μια 45χρονη γυναίκα στο αυτοκίνητο έμαθα, αλλά εκείνη πρόλαβε και βγήκε από την οροφή και σώθηκε αφού το αυτοκίνητο ήταν τύπου κάμπριο δηλαδή με ανοιχτή οροφή”, ανέφερε ο επαγγελματίας δύτης Βασίλης Μαντικός.</p>
      <p>Δείτε σχετικό video:</p>
      <figure>
        <iframe src="https://www.youtube.com/embed/75rM18xhoQg" width="640" height="360" data-service="Youtube" scrolling="no"/>
      </figure>
      <p>Υπάρχουν όμως κι άλλες, από συγγενή του σύμφωνα με τη “Δημοκρατική”, πως ο άτυχος οδηγός από την Κρήτη έπαθε <b>κράμπα</b> με αποτέλεσμα το πόδι του να κολλήσει στο γκάζι και να μην μπορέσει να αντιδράσει!</p>
      <figure>
        <img src="https://www.newsit.gr/wp-content/uploads/2019/11/rodos_IX_rodiaki_2_20_11_2019.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/rodos_dytis_rodiaki_1_20_11_2019.jpg"/>
      </figure>
      <p>Αυτόπτες μάρτυρες δήλωσαν στη Ροδιακή πως είδαν το αυτοκίνητο για κατεβαίνει μέχρι το τέλος του μώλου και τον οδηγό να επιχειρεί να κάνει αναστροφή και να πέφτει στη θάλασσα.</p>
      <p>Για ελάχιστα λεπτά το αυτοκίνητο έμεινε να επιπλέει στην επιφάνεια της θάλασσας. Η γυναίκα – συνοδηγός, κατάφερε να ανοίξει την πόρτα, να βγει έξω και να αρχίσει να κολυμπά, καλώντας συγχρόνως σε βοήθεια.</p>
      <p>Στο σημείο βρίσκονται αξιωματικοί του Κεντρικού Λιμεναρχείου της Ρόδου οι οποίοι παίρνουν καταθέσεις για το συμβάν και από όσους βρίσκονταν στο σημείο και από την ίδια τη συνοδηγό.</p>
      <p>Ρεπορτάζ: Μάριος Αραβαντινός – πηγές: <a href="https://www.rodiaki.gr/article/426177/rodos-aytokinhto-epese-sth-thalassa-den-prolabe-na-to-egkataleipsei-o-odhgos-toy">rodiaki.gr</a>, <a href="https://www.dimokratiki.gr/20-11-2019/boytia-thanatoy-sti-thalassa-tis-akantias/">dimokratiki.gr</a></p>
    </article>
  </body>
</html>