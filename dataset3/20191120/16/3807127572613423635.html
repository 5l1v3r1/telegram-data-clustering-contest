<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/9-cooltura/55580-emiliia-klark-se-karala-za-golite-sceni-v-igra-na-tronove/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-20T16:30:00+00:00"/>
    <meta property="og:title" content="Емилия Кларк се карала за голите сцени в &quot;Игра на тронове&quot;"/>
    <meta property="og:description" content="Ето какво разказа тя"/>
  </head>
  <body>
    <article>
      <h1>Емилия Кларк се карала за голите сцени в "Игра на тронове"</h1>
      <h2>Ето какво разказа тя</h2>
      <address><time datetime="2019-11-20T16:30:00+00:00">20 Nov 2019, 16:30</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p><b><a href="https://bg.wikipedia.org/wiki/%D0%95%D0%BC%D0%B8%D0%BB%D0%B8%D1%8F_%D0%9A%D0%BB%D0%B0%D1%80%D0%BA">Емилия Кларк</a> каза, че е била принуждавана да снима някои голи сцени за "Игра на тронове"</b>. Там 33-годишната актриса влизаше в ролята на <b>Денерис Таргериен.</b></p>
      <p>Тя се е <b>карала с екипа, защото е искала да бъде покрита поне с чаршаф за някои сцени, но ѝ казали, че феновете ще са разочаровани, ако тя не се съблече.</b></p>
      <p><i>"Сега нещата са много, много различни, аз съм много по-предпазлива и знам кое ми е комфортно и кое нямам проблем да направя. Преди съм имала много спорове на снимачната площадка. Казвала съм: "Не, чаршафите остават", а те отвръщаха: "Не искаш да разочароваш феновете на "Игра на тронове"". И аз се ядосвах</i>", разказа тя в  "Armchair Expert".</p>
      <figure>
        <img src="https://www.teenproblem.net/a/9-cooltura/55580-emiliia-klark-se-karala-za-golite-sceni-v-igra-na-tronove/../../media/teenproblem/files/articles/528x900/f1146daac1e1443ff51f887e7782d523.jpg"/>
      </figure>
      <p>Снимка: Reuters</p>
      <p>Но звездата е съгласна, че е трябвало да има някои <b>голи сцени</b> в първите епизоди на сериала, тъй като така тя е показана като жертва на брат си <b>Визерис Таргариен</b> и феновете могат да проявят съчувствие към нея.</p>
      <p>Това била една от първите по-сериозни роли за Емилия, тогава тя тъкмо била завършила театрален колеж.</p>
      <p><i>"Казах си - приеми това като професия. Ако е в сценария, значи това е нужно</i>", обясни актрисата.</p>
      <p>Звездата каза, че ѝ е било некомфортно да бъде гола на такава голяма снимачна площадка, пред много хора. Плакала е в тоалетните, но после се е връщала и си е вършила работата.</p>
    </article>
  </body>
</html>