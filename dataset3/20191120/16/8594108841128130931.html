<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/sygic-vylepsil-head-up-displej-doplnok-si-mozete-kompletne-prisposobit/264783"/>
    <meta property="og:site_name" content="touchIT"/>
    <meta property="article:published_time" content="2019-11-20T16:02:24+00:00"/>
    <meta property="og:title" content="Sygic vylepšil Head-Up displej: Doplnok si môžete teraz kompletne prispôsobiť"/>
    <meta property="og:description" content="K dispozícii je pre Android a iOS. Doplnok Head-Up displej je k dispozícii pre aplikáciu Sygic GPS Navigation. Sygic teraz sprístupnil jeho novú generáciu, ktorú je možné si úplne prispôsobiť. Head-Up"/>
  </head>
  <body>
    <article>
      <h1>Sygic vylepšil Head-Up displej: Doplnok si môžete teraz kompletne prispôsobiť</h1>
      <address><time datetime="2019-11-20T16:02:24+00:00">20 Nov 2019, 16:02</time> by <a rel="author">Roman Kadlec</a></address>
      <p>
        <b>K dispozícii je pre Android a iOS.</b>
      </p>
      <p>Doplnok Head-Up displej je k dispozícii pre aplikáciu Sygic GPS Navigation. Sygic teraz <b>sprístupnil jeho novú generáciu</b>, ktorú je možné si úplne prispôsobiť.</p>
      <p><b>Head-Up displej dokáže zobraziť</b> navigačné pokyny, rýchlostné obmedzenia a ďalšie užitočné informácie z displeja smartfónu na čelnom skle vozidla, čo najmä v noci chráni vodiča pred oslepovaním rozsvieteným displejom smartfónu.</p>
      <figure>
        <img src="https://touchit.sk/wp-content/uploads/2019/11/sygic-head-up-displej-2019-1-nowat.jpg"/>
        <figcaption>Sygic Head-Up displej. Zdroj: Sygic</figcaption>
      </figure>
      <p>Nová generácia doplnku Head-Up Display umožňuje <b>prispôsobiť si všetky informácie podľa svojich vlastných kritérií</b>. Môžete si vybrať spomedzi viacerých praktických schém rozloženia, farieb a obsahu, vrátane zobrazovania predpokladaného času príchodu (ETA), rýchlostných obmedzení, sklonu vozovky a vzdialenosti do cieľa.</p>
      <p>Doplnok umožňuje naraz <b>zobrazovať až tri rôzne druhy informácií</b>. Nová generácia doplnku Head-Up displej je k dispozícii v aplikácii Sygic GPS Navigation pre zariadenia <a href="https://apps.apple.com/us/app/sygic-gps-navigation-maps/id585193266">Apple</a> a <a href="https://play.google.com/store/apps/details?id=com.sygic.aura">Android</a>.</p>
      <figure>
        <iframe src="https://www.youtube.com/embed/sZZoTasQoKo" width="702" height="395" data-service="Youtube" scrolling="no"/>
      </figure>
      <p>
        <i>Zdroj: TS Sygic</i>
      </p>
      <related>
        <h4>Súvisiace články</h4>
        <a href="https://touchit.sk/sygic-dostal-novu-funkciu-ukaze-vam-informacie-o-semaforoch/262675"/>
        <a href="https://touchit.sk/miui-11-prichadza-s-vyznamnou-novinkou-upozorni-na-bliziace-sa-zemetrasenie/264753"/>
        <a href="https://touchit.sk/vymena-obrazovky-na-smartfone-huawei-mate-x-vyjde-na-takmer-tisic-eur/264751"/>
        <a href="https://touchit.sk/filmove-a-serialove-trhaky-kdekolvek-orange-teraz-dava-k-hbo-aj-pristup-do-hbo-go-ako-darcek/264795"/>
      </related>
    </article>
  </body>
</html>