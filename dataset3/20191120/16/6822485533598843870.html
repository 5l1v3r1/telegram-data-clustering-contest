<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980829120.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-20T16:05:00+00:00"/>
    <meta property="og:title" content="راهپیمایی مردم استان تهران در محکومیت اغتشاشات اخیر"/>
    <meta property="og:description" content="به گزارش ایرنا، حجت الاسلام سید محسن محمودی روز چهارشنبه در جمع خبرنگاران گفت: امروز ایران اسلامی در شرایط حساسی قرار داشته و فتنه‌گران تلاش دارند تا با موج سواری بر جریانات اخیر، به مردم و کشور خسارت وارد کنند."/>
  </head>
  <body>
    <article>
      <h1>راهپیمایی مردم استان تهران در محکومیت اغتشاشات اخیر</h1>
      <address>
        <time datetime="2019-11-20T16:05:00+00:00">20 Nov 2019, 16:05</time>
      </address>
      <p>رئیس شورای هماهنگی تبلیغات اسلامی استان تهران از برپایی راهپیمایی محکومیت اغتشاشات اخیر در مناطق مختلف استان تهران خبر داد.</p>
      <p>به گزارش ایرنا، حجت الاسلام سید محسن محمودی روز چهارشنبه در جمع خبرنگاران گفت: امروز ایران اسلامی در شرایط حساسی قرار داشته و فتنه‌گران تلاش دارند تا با موج سواری بر جریانات اخیر، به مردم و کشور خسارت وارد کنند.</p>
      <p>وی گفت: مردم نسبت به گرانی بنزین اعتراض داشتند ولی گروه‌ها و جریانات معاند نظام اسلامی با اقدامات مشمئز کننده از جمله جسارت به حریم مساجد و آتش زدن قرآن و مثله کردن مدافعان امنیت، تمامیت نظام مقدس جمهوری اسلامی را هدف قرار دادند.</p>
      <p>محمودی گفت: مردم استان تهران به منظور محکوم کردن اغتشاشات اخیر و حمایت از رهبر معظم انقلاب، در مناطق مختلف استان اقدام به برپایی راهپیمایی می‌کند تا بار دیگر پایبندی خود را به نظام مقدس جمهوری اسلامی اعلام کنند.</p>
      <p>وی زمان و مکان برگزاری راهپیمایی در مناطق مختلف استان تهران را به شرح زیر اعلام کرد: </p>
      <p>رباط کریم<br/>پنجشنبه ۳۰ آبان ساعت ۱۰ صبح از شهرداری تا چهار راه مصلا<br/>قدس<br/>پنجشنبه  ۳۰ آذر  ساعت ۱۰ صبح از میدان آزادی تا مصلی <br/>اسلامشهر<br/>پنجشنبه ۳۰ آذر ساعت ۱۰ صبح از میدان باغ فیض به سمت خیابان ۲۰ متری امام خمینی(ره)<br/>پاکدشت<br/>پنجشنبه ۳۰ آذر ساعت ۱۰ صبح، تجمع در میدان آزادگان<br/>فیروزکوه<br/>جمعه یکم آذر پس از نماز جمعه  از مقابل مصلی تا امامزاده اسماعیل(ع)<br/>قرچک <br/>جمعه یکم آذر پس از اقامه نماز جمعه<br/>شمیرانات<br/>جمعه یکم آذر پس از اقامه نماز جمعه<br/>شهرری<br/>جمعه یکم آذر پس از اقامه نماز جمعه از مصلی به سمت میدان اصلی شهرری<br/>ورامین<br/>شنبه ۲ آذر، ساعت ۱۰ صبح از ابتدای شهرک مدرس به سمت خیرآباد<br/>دماوند<br/>شنبه ۲ آذر ساعت ۱۰ صبح از میدان امام تا میدان ۱۷ شهریور</p>
    </article>
  </body>
</html>