<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204699-sluhannya-shchodo-impichmentu-chinovniki-povidomili-shcho-shokovani-tiskom-trampa-na-zelenskogo"/>
    <meta property="og:site_name" content="Mind UA"/>
    <meta property="article:published_time" content="2019-11-20T16:31:00+00:00"/>
    <meta property="og:title" content="Слухання щодо імпічменту: чиновники повідомили, що шоковані тиском Трампа на Зеленського"/>
    <meta property="og:description" content="Свідки розмови підтверджують, що вона мала характер втручання у внутрішню політику України"/>
  </head>
  <body>
    <article>
      <h1>Слухання щодо імпічменту: чиновники повідомили, що шоковані тиском Трампа на Зеленського</h1>
      <h2>Свідки розмови підтверджують, що вона мала характер втручання у внутрішню політику України</h2>
      <address>
        <time datetime="2019-11-20T16:31:00+00:00">20 Nov 2019, 16:31</time>
      </address>
      <p>Посадовці Білого дому зазначили перед слідчими, що вони стурбовані спробою американського лідера змусити Україну провести розслідування щодо свого політичного опонента <b>Джо Байдена.</b> При цьому один з чиновників Білого дому назвав це «шоком», пише <a href="https://ru.reuters.com/article/topNews/idRUKBN1XU177-ORUTP">Reuters</a>.</p>
      <p>Слухання  в Конгресі проходять в рамках процедури імпічменту президента <b>Дональда Трампа</b> ініційованої демократами.</p>
      <p>У третій день слухань, що проводяться  Комітетом з розвідки Палати представників, чиновники Білого дому вперше публічно висловили побоювання щодо тиску, який Трамп чинить на Україну.</p>
      <p>Провідний спеціаліст Білого дому в справах України підполковник <b>Алекс Віндман</b> сказав, що 25 липня в ході телефонної розмови з президентом України <b>Володимиром Зеленським</b> Трамп звернувся до нього з «неналежною» вимогою.</p>
      <p>«Чесно кажучи, я не міг повірити в те, що чую. Ймовірно, це був частково шок, що, можливо, в якійсь мірі, збуваються мої найбільші побоювання щодо того, куди може зайти наша політика щодо України», – сказав Віндман.</p>
      <p>Ось окремі фрази зі свідчень Алекса Віндмана.</p>
      <p>«Я порадив Зеленському дві речі: Перша – бути обережним з Росією і її бажанням спровокувати Україну, друга – не лізти у внутрішню політику США».</p>
      <p>«Без сумнівів, я знав, що я повинен подати скаргу на телефонну розмову Трампа і Зеленського відразу після цієї розмови».</p>
      <p>«Навесні 2019 року мені стало відомо про дві особи, що сіють дезінформацію. Українського прокурора Юрія Луценка і адвоката Трампа Руді Джуліані. Вони поширювали неправдиві відомості, які підривали політику США щодо України».</p>
      <p>Віндман уточнив, якою мовою Зеленський спілкувався з Трампом по телефону. За його словами, Зеленський «зробив спробу» говорити з Трампом англійською, але потім перейшов на українську.</p>
      <p>«Хантер Байден ні був кваліфікований для роботи в Burisma».</p>
      <p>***</p>
      <p>Двоє інших високопоставлених помічників Білого дому, <b>Дженніфер Вільямс і Тім Моррісон</b>, також <a href="https://mind.ua/news/20204553-impichment-trampa-oprilyudneni-novi-svidchennya-shchodo-jogo-rozmovi-z-zelenskim">сказали на слуханнях </a>у вівторок, що вони стурбовані політичним характером телефонної розмови Трампа із Зеленським.</p>
      <p>Вільямс сказала, що розмова Трампа із Зеленським була незвичайною і недоречною, бо «вона включала в себе обговорення того, що, схоже, є внутрішньополітичним питанням».</p>
      <p>Моррісон сказав, що не бачив нічого недоречного в дзвінку, але побоювався, що його зміст може отримати розголос, що, в свою чергу, пошкодило б двопартійній підтримці України.</p>
      <p>«Я хотів, щоб доступ до змісту розмови був обмежений», – сказав він.</p>
      <p>Як повідомлялося, під час розмови Трамп попросив Зеленського провести два розслідування, які могли б принести американському президенту політичну вигоду. Одне розслідування стосувалося колишнього віце-президента Джо Байдена, головного політичного суперника Трампа на виборах в наступному році, і його сина <b>Хантера Байдена</b>.</p>
      <p>Друге стосувалося теорії, яка була підтримана деякими союзниками Трампа, – про те, що у вибори в США в 2016 році втручалася Україна, а не Росія.</p>
      <related>
        <h4>Також читайте</h4>
        <a href="https://mind.ua/news/20204710-time-diznavsya-pro-plani-majka-pompeo-piti-z-posadi-derzhsekretarya"/>
        <a href="https://mind.ua/news/20204587-amerikanske-posolstvo-kontrolyuvalo-nabu-lucenko"/>
        <a href="https://mind.ua/news/20204553-impichment-trampa-oprilyudneni-novi-svidchennya-shchodo-jogo-rozmovi-z-zelenskim"/>
      </related>
    </article>
  </body>
</html>