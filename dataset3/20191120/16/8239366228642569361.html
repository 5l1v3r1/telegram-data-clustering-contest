<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/v_rumunii_startuvala_pochatkova_konferentsiya_z_pidgotovky_si_bryz2020_331242.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T16:55:00+00:00"/>
    <meta property="og:title" content="В Румунії стартувала початкова конференція з підготовки ʺСі Бриз-2020ʺ"/>
    <meta property="og:description" content="Як інформують у прес-центрі Командування Військово-Морських Сил Збройних Сил України, в Румунії стартувала початкова конференція з підготовки українсько-американського навчання ʺСі Бриз-2020ʺ."/>
  </head>
  <body>
    <article>
      <h1>В Румунії стартувала початкова конференція з підготовки ʺСі Бриз-2020ʺ</h1>
      <h2>Як інформують у прес-центрі Командування Військово-Морських Сил Збройних Сил України, в Румунії стартувала початкова конференція з підготовки українсько-американського навчання ʺСі Бриз-2020ʺ.</h2>
      <address>
        <time datetime="2019-11-20T16:55:00+00:00">20 Nov 2019, 16:55</time>
      </address>
      <figure>
        <img src="https://galinfo.com.ua/media/gallery/intxt/s/a/saebreeze20202.jpg"/>
        <figcaption>В Румунії стартувала початкова конференція з підготовки ʺСі Бриз-2020ʺ</figcaption>
      </figure>
      <p>18 грудня, в місті Бухарест (Румунія), старувала початкова конференція з підготовки українсько-американського навчання ʺСі Бриз-2020ʺ, метою якої є загальне планування багатонаціональних навчань у 2020 році. В заході взяли участь представники різних країн-членів і партнерів Північноатлантичного Альянсу.</p>
      <p>Перед учасниками цьогорічної конференції стоїть завдання з планування безпекових операцій у морі, стабілізаційних дій на суходолі, та дій у повітрі в умовах максимально наближених до бойових у відповідності до стандартів НАТО. Адже підготовка багатонаціональних сил щодо проведення операції з безпеки у кризовому регіоні зосереджена на протичовновій, протикатерній, протиповітряній обороні, прибережних та річних операціях, захисті важливих об’єктів інфраструктури, протимінних діях, а також морських операціях з перехоплення.</p>
      <p>Навчання серії ʺСі Бризʺ покликані стати одним з важливих інструментів переходу Військово-Морських Сил ЗС України на стандарти НАТО. Конференція дає можливість обмінятися думками та поглядами стосовно запланованого заходу, окреслити конкретні цілі та завдання, які стоятимуть на меті під час навчань, узгодити локації проведення. Окрім того, в ході спільної роботи відбудеться узагальнення складу сил та засобів від Збройних Сил країн-учасниць. Планується опрацювати проект сценарію та план проведення</p>
      <p>Нагадаємо, як писало Гал-інфо, триває конкурс на кращу <a href="https://galinfo.com.ua/news/tryvaie_konkurs_na_krashchu_artyleriysku_batareyu_zs_ukrainy_331149.html">артилерійську батарею ЗС України</a>.</p>
    </article>
  </body>
</html>