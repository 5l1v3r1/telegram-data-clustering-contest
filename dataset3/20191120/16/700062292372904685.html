<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/showbiz/714463-rena-panta-sta-azhthta-toy-nekrotomeioy-5-meres-to-thanato-ths.html"/>
    <meta property="og:site_name" content="madata.gr"/>
    <meta property="article:published_time" content="2019-11-20T16:55:00+00:00"/>
    <meta property="og:title" content="Ρένα Πάντα: Στα αζήτητα του Νεκροτομείου 5 μέρες το θάνατό της"/>
    <meta property="og:description" content="Στα αζήτητα του Νεκροτομείου Αθηνών βρίσκεται από τις 15 Νοεμβρίου η Ρένα Πάντα, που έφυγε από τη ζωή αβοήθητη σε ηλικία 61 ετών. Σύμφωνα με δημοσίευμα"/>
  </head>
  <body>
    <article>
      <h1>Ρένα Πάντα: Στα αζήτητα του Νεκροτομείου 5 μέρες το θάνατό της</h1>
      <address>
        <time datetime="2019-11-20T16:55:00+00:00">20 Nov 2019, 16:55</time>
      </address>
      <p>Στα αζήτητα του Νεκροτομείου Αθηνών βρίσκεται από τις 15 Νοεμβρίου η Ρένα Πάντα, που έφυγε από τη ζωή αβοήθητη σε ηλικία 61 ετών.</p>
      <p>Σύμφωνα με δημοσίευμα της εφημερίδας «Espresso» η τραγουδίστρια, η οποία δεν είχε κανένα συγγενή στη ζωή, παραμένει άθαφτη, με τη σορό της να βρίσκεται στα ψυγεία του νεκροτομείου για πέμπτη συνεχή ημέρα, μέχρι να συγκεντρωθούν τα χρήματα που χρειάζονται για να γίνει η κηδεία της.</p>
      <p>Ο Σπύρος Μπιμπίλας ως πρόεδρος του ΤΑΣΕΗ, αλλά και ο τραγουδιστής Δάκης ήταν ο πρώτος που πρόσφερε χρήματα για να δοθεί ένα τέλος στο μακάβριο αυτό δράμα. «Η Ρένα δεν είχε κανένα στον κόσμο. Ήταν μόνη και έρημη. Για τον λόγο αυτό, λοιπόν, οι ένοικοι της πολυκατοικίας ειδοποίησαν την Αστυνομία και η σορός της μεταφέρθηκε στο νεκροτομείο. Έκτοτε έχουμε ξεκινήσει έναν μαραθώνιο για να συγκεντρώσουμε χρήματα, ώστε να πραγματοποιηθεί η κηδεία της αξιαγάπητης φίλης» ανέφερε συγκινημένος ο Σπύρος Μπιμπίλας.</p>
      <p>Τα τελευταία χρόνια, η τραγουδίστρια ζούσε απομονωμένη στο διαμέρισμά της στα Πατήσια, προσπαθώντας να αντεπεξέλθει στα σοβαρά οικονομικά προβλήματα που αντιμετώπιζε, αλλά και στη σκληρή μάχη της με τον καρκίνο. Σε ανάρτησή του στο Facebook, ο Σπύρος Μπιμπίλας ανέφερε ότι είχε ξεκινήσει την προετοιμασία για να διοργανωθεί μια δεύτερη μεγάλη συναυλία, με σκοπό όλα τα έσοδα από τη βραδιά να προσφερθούν την οικονομική ενίσχυση της Ρένας Πάντα. Δεν πρόλαβαν όμως.</p>
    </article>
  </body>
</html>