<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/121081/tusk-mam-dosc-bycia-glownym-europejskim-biurokrata.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-20T16:20:00+00:00"/>
    <meta property="og:title" content="Tusk: Mam dość bycia głównym europejskim biurokratą"/>
    <meta property="og:description" content="W Zagrzebiu trwa kongres Europejskiej Partii Ludowej. Działacze mają wskazać nowego szefa ugrupowania."/>
  </head>
  <body>
    <article>
      <h1>Tusk: Mam dość bycia głównym europejskim biurokratą</h1>
      <address>
        <time datetime="2019-11-20T16:20:00+00:00">20 Nov 2019, 16:20</time>
      </address>
      <h4>W Zagrzebiu trwa kongres Europejskiej Partii Ludowej. Działacze mają wskazać nowego szefa ugrupowania.</h4>
      <p>Jedynym kandydatem na lidera EPL jest Donald Tusk. Jego kadencja jako szefa Komisji Europejskiej upływa 1 grudnia. – Od 25 lat jestem politykiem. Zazwyczaj jestem zwięzły i konkretny, i szczery. Czasami może zbyt szczery, ale inaczej nie umiem i nie zamierzam – powiedział Donald Tusk do zebranych.</p>
      <p>– W żadnym wypadku nie możemy oddać sfery bezpieczeństwa i porządku populistom, manipulatorom i autokratom, którzy sprawiają, że ludzie wierzą, że wolności nie da się pogodzić z bezpieczeństwem, że ochrona granicy i terytoriów nie może iść w parze z demokracją liberalną, a skuteczne rządy z państwem prawa. To jest esencja naszej wewnętrznej debaty w EPL – wskazał Tusk, przemawiając do zebranych.</p>
      <p>– Ludzie poszukują uwagi. Wszyscy chcemy uznania, godności, poczucia ważności. Wszyscy chcemy być częścią wspólnoty, chcemy być z tego dumni. Dlatego tak łatwo zdobyć serca ludzi tym, którzy głośno krzyczą, mówią: "powstań z kolan, niech twój kraj znowu będzie wielki". To są ci, którzy uderzają w odpowiednią strunę godności – powiedział ustępujący szef Komisji Europejski. I dodał: – Stańmy razem na tym najważniejszym polu politycznej bitwy, przeciwstawiając się nieodpowiedzialnym populistom, będąc partią odpowiedzialną i popularną. Po pięciu latach mam dość bycia głównym europejskim biurokratą. Jestem gotowy do walki, mam nadzieję, że wy też.</p>
      <footer>/ Źródło: polsatnews.pl <br/>/ zdą</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121079/wyrok-tsue-ws-reformy-sadu-najwyzszego-jest-odpowiedz-sn.html"/>
        <a href="https://www.dorzeczy.pl/kraj/121078/polacy-zadowoleni-z-pracy-sejmu-zobacz-nowy-sondaz.html"/>
      </related>
    </article>
  </body>
</html>