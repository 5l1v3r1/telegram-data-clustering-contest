<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/20/society/konstantinoupoli-diarriksi-stin-oikia-tou-patriarxi-vartholomaiou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-20T16:50:55+00:00"/>
    <meta property="og:title" content="Κωνσταντινούπολη : Διάρρηξη στην οικία του Πατριάρχη Βαρθολομαίου"/>
    <meta property="og:description" content="Η διάρρηξη έγινε το βράδυ του Σαββάτου, ενώ ο Οικουμενικός Πατριάρχης βρισκόταν σε κοινωνική εκδήλωση της ομογένειας – Αναπάντητο το ερώτημα για το πώς κατάφεραν οι διαρρήκτες να δράσουν χωρίς να γίνουν αντιληπτοί από το προσωπικό της ιδιωτικής ασφάλειας"/>
  </head>
  <body>
    <article>
      <h1>Κωνσταντινούπολη : Διάρρηξη στην οικία του Πατριάρχη Βαρθολομαίου</h1>
      <h2>Η διάρρηξη έγινε το βράδυ του Σαββάτου, ενώ ο Οικουμενικός Πατριάρχης βρισκόταν σε κοινωνική εκδήλωση της ομογένειας – Αναπάντητο το ερώτημα για το πώς κατάφεραν οι διαρρήκτες να δράσουν χωρίς να γίνουν αντιληπτοί από το προσωπικό της ιδιωτικής ασφάλειας</h2>
      <address><time datetime="2019-11-20T16:50:55+00:00">20 Nov 2019, 16:50</time> by <a rel="author">ΤοΒΗΜΑ Team</a></address>
      <p>Θύμα διαρρηκτών φέρεται να έπεσε ο Οικουμενικός Πατριάρχης, Βαρθολομαίος, όπως αναφέρει η ομογενειακή <a href="http://anatoliblog.blogspot.com/2019/11/blog-post.html">εφημερίδα «Ανατολή»</a>.</p>
      <p>Η διάρρηξη έγινε το βράδυ του Σαββάτου (16/11), ενώ ο Οικουμενικός Πατριάρχης βρισκόταν σε κοινωνική εκδήλωση της ομογένειας.</p>
      <p>
        <a href="https://www.in.gr/2019/11/20/economy/paroxes-stin-teliki-eytheia-elafrynseis-gia-noikokyria/">Παροχές : Στην τελική ευθεία ελαφρύνσεις για νοικοκυριά</a>
      </p>
      <p>Όπως προκύπτει από το υλικό των καμερών ασφαλείας, τρεις μασκοφόροι εισήλθαν στο εσωτερικό της οικίας, προτού γίνουν αντιληπτοί από την οικονόμο του σπιτιού.</p>
      <p>Μέχρι στιγμής, δεν είναι γνωστό αν οι δράστες κατάφεραν να αφαιρέσουν κάποιο αντικείμενο.</p>
      <h3>Ερευνα των Αρχών και ερωτήματα</h3>
      <p>Σε κάθε περίπτωση, πάντως, η τουρκική αστυνομία ερευνά την υπόθεση και αναζητάει τα ίχνη των τριών ανδρών.</p>
      <p>Αξίζει να σημειωθεί ότι η κατοικία του Βαρθολομαίου βρίσκεται σε συγκρότημα κατοικιών της Κωνσταντινούπολης, το οποίο φυλάσσεται από ιδιωτική εταιρεία ασφάλειας, και εύλογα προκαλείται το ερώτημα για τον τρόπο που κατάφεραν οι διαρρήκτες να δράσουν χωρίς να γίνουν αντιληπτοί από το προσωπικό της ιδιωτικής ασφάλειας.</p>
      <p>Δεδομένου μάλιστα ότι ο Οικουμενικός Πατριάρχης Βαρθολομαίος είναι ένας θρησκευτικός ηγέτης παγκόσμιου βεληνεκούς, η παραβίαση του οικιακού ασύλου του προκαλεί σοβαρή ανησυχία και οι τουρκικές αστυνομικές αρχές διερευνούν την υπόθεση ενδελεχώς.</p>
      <p>
        <a href="https://www.tovima.gr/2019/11/19/vimatv/o-k-iaveris-sto-one-channel-gia-tin-elleipsi-odikis-paideias/">Ο Κ. Ιαβέρης στο One Channel για την έλλειψη οδικής παιδείας</a>
      </p>
    </article>
  </body>
</html>