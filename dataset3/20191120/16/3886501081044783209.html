<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119576-putin-zbog-politickih-borbi-u-sad-vise-nas-ne-optuzuju-za-mesanje-u-izbore?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-20T16:35:04+00:00"/>
    <meta property="og:title" content="Putin: Zbog političkih borbi u SAD, više nas ne optužuju za mešanje u izbore"/>
    <meta property="og:description" content="Predsednik Rusije Vladimir Putin izjavio je danas da je zadovoljan što su političke bitke u Vašingtonu gurnule u drugi plan optužbe da se Moskva mešala u američke izbore.&quot;Hvala Bogu, više nas niko ne optužuje za mešanje u američke izbore, sada optužuju Ukrajinu&quot;, rekao je Putin na ekonomskom forumu u Moskvi.Pojedini republikanci koriste javna saslušanja u okviru procesa opoziva američkog predsednika Donalda Trampa u Kongresu da promovišu teoriju zavere koja za mešanje u predsedničke izbore u SAD 2016. godine okrivljuje Ukrajinu, a ne Rusiju.Proces opoziva predsednika pokrenule su demokrate u Predstavničkom domu Kongresa, tvrdeći da je Tramp vršio pritisak na ukrajinskog predsednika Volodimira Zelenskog da istraži njegovog protivnika Džozefa Bajdena, dok je odlagao isporuku vojne pomoći Kijevu."/>
  </head>
  <body>
    <article>
      <h1>Putin: Zbog političkih borbi u SAD, više nas ne optužuju za mešanje u izbore</h1>
      <address>
        <time datetime="2019-11-20T16:35:04+00:00">20 Nov 2019, 16:35</time>
      </address>
      <slideshow>
        <figure>
          <img src="https://static.beta.rs/thumbs/5203a0cd.597x371.jpg"/>
        </figure>
        <figure>
          <img src="https://static.beta.rs/thumbs/7497d860.528x371.jpg"/>
        </figure>
        <figure>
          <img src="https://static.beta.rs/thumbs/e7e4d842.602x371.jpg"/>
        </figure>
      </slideshow>
      <p><b>Predsednik Rusije Vladimir Putin izjavio je danas da je zadovoljan što su političke bitke u Vašingtonu gurnule u drugi plan optužbe da se Moskva mešala u američke izbore.</b><br/><br/>"Hvala Bogu, više nas niko ne optužuje za mešanje u američke izbore, sada optužuju Ukrajinu", rekao je Putin na ekonomskom forumu u Moskvi.<br/><br/>Pojedini republikanci koriste javna saslušanja u okviru procesa opoziva američkog predsednika Donalda Trampa u Kongresu da promovišu teoriju zavere koja za mešanje u predsedničke izbore u SAD 2016. godine okrivljuje Ukrajinu, a ne Rusiju.<br/><br/>Proces opoziva predsednika pokrenule su demokrate u Predstavničkom domu Kongresa, tvrdeći da je Tramp vršio pritisak na ukrajinskog predsednika Volodimira Zelenskog da istraži njegovog protivnika Džozefa Bajdena, dok je odlagao isporuku vojne pomoći Kijevu.</p>
    </article>
  </body>
</html>