<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/yeni-malatyaspor-da-chaaleli-belirsizligi-1209498.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T16:20:00+00:00"/>
    <meta property="og:title" content="Yeni Malatyaspor'da Chaaleli belirsizliği"/>
    <meta property="og:description" content="BtcTurk Yeni Malatyaspor, Süper Lig'in 12. haftasında Fenerbahçe'yle iç sahada oynayacağı maçın hazırlıklarını sürdürdü. Sakatlığı nedeniyle 4 hafta takımdan ayrı kalan Tunuslu orta saha oyuncusu Ghaylen Chaaleli de çalışmalara başladı. Chaaleli'nin Fenerbahçe maçı kadrosunda yer alıp alamayacağı maç gününde netlik kazanacak."/>
  </head>
  <body>
    <article>
      <h1>Yeni Malatyaspor'da Chaaleli belirsizliği</h1>
      <h2>BtcTurk Yeni Malatyaspor, Süper Lig'in 12. haftasında Fenerbahçe'yle iç sahada oynayacağı maçın hazırlıklarını sürdürdü. Sakatlığı nedeniyle 4 hafta takımdan ayrı kalan Tunuslu orta saha oyuncusu Ghaylen Chaaleli de çalışmalara başladı. Chaaleli'nin Fenerbahçe maçı kadrosunda yer alıp alamayacağı maç gününde netlik kazanacak.</h2>
      <address>
        <time datetime="2019-11-20T16:20:00+00:00">20 Nov 2019, 16:20</time>
      </address>
      <p><b>BtcTurk Yeni Malatyaspor</b>, Süper Lig'in 12. haftasında Fenerbahçe'yle iç sahada oynayacağı maçın hazırlıklarını sürdürdü.</p>
      <p>Orduzu Pınarbaşı Tesisleri'nde, teknik direktör Sergen Yalçın yönetiminde dayanıklılık ve güç çalışmaları yapıldı. Koşu ve ısınma hareketleriyle başlayan antrenman pas ve top kapma çalışmasıyla devam etti. İdmanın basına kapalı bölümünde teknik ve taktik üzerinde duruldu.</p>
      <p>Sakatlıkları nedeniyle Göztepe maçı kadrosunda yer alamayan Thievy Bifouma, Moryke Fofana, tedavilerinin ardından takımla çalışmalara katılırken Rahman Buğra Çağıran kondisyoner eşliğinde koşu yaptı.</p>
      <p>
        <b>Sakatlığı nedeniyle 4 hafta takımdan ayrı kalan Tunuslu orta saha oyuncusu Ghaylen Chaaleli de çalışmalara başladı. Chaaleli'nin Fenerbahçe maçı kadrosunda yer alıp alamayacağı maç gününde netlik kazanacak.</b>
      </p>
      <p>Zimbabve milli takımından henüz dönmeyen savunma oyuncusu Teenage Lingani Hadebe, sağ bek oyuncusu Issam Chebake antrenmanda yer almadı; Gökhan Töre ise takımdan ayrı salonda çalıştı.</p>
      <p>
        <b>Jahovic'in oğlu Lejs idmana renk kattı</b>
      </p>
      <p>Bu arada sarı-siyahlı takımın Makedon futbolcusu Adis Jahovic, antrenmana oğlu Lejs ile katıldı.</p>
      <p>Jahovic, antrenman öncesi oğluyla bir süre futbol oynadı. Teknik direktör Sergen Yalçın da Lejs ile yakından ilgilendi.</p>
    </article>
  </body>
</html>