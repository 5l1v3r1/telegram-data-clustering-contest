<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/20/make-cow-the-national-animal-says-pejawar-seer.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-20T16:03:00+00:00"/>
    <meta property="og:title" content="പശുവിനെ ദേശീയമൃഗം ആക്കിയാൽ രാജ്യത്ത് തീവ്രവാദി ജനിക്കില്ല: സ്വാമി വിശ്വേശ തീർഥ"/>
    <meta property="og:description" content="ഉഡുപ്പി ∙ രാജ്യത്ത് ഭീകര പ്രവർത്തനങ്ങൾ വർധിക്കാൻ കാരണം കടുവയെ ദേശീയ മൃഗം ആക്കിയതാണെന്ന് പേജാവർ മഠാധിപതി സ്വാമി വിശ്വേശ തീർഥ. പശുവിനെ ദേശീയ മൃഗം.cow national animal.pejawar seer.Udipi.Mangaluru. Manorama News. Manorama Online. Latest News. Malayalam News.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>പശുവിനെ ദേശീയമൃഗം ആക്കിയാൽ രാജ്യത്ത് തീവ്രവാദി ജനിക്കില്ല: സ്വാമി വിശ്വേശ തീർഥ</h1>
      <address><time datetime="2019-11-20T16:03:00+00:00">20 Nov 2019, 16:03</time> by <a rel="author">മനോരമ ലേഖകൻ</a></address>
      <p>ഉഡുപ്പി ∙ രാജ്യത്ത് ഭീകര പ്രവർത്തനങ്ങൾ വർധിക്കാൻ കാരണം കടുവയെ ദേശീയ മൃഗം ആക്കിയതാണെന്ന് പേജാവർ മഠാധിപതി സ്വാമി വിശ്വേശ തീർഥ. പശുവിനെ ദേശീയ മൃഗം ആക്കിയാൽ പ്രശ്‌നങ്ങൾ അവസാനിക്കുമെന്നും അദ്ദേഹം പറഞ്ഞു. ഉഡുപ്പിയിൽ ‘ശാന്ത സംഗമം’ സന്യാസി സമ്മേളനത്തിൽ സംസാരിക്കുകയായിരുന്നു അദ്ദേഹം.</p>
      <p>കടുവയുടെയും തീവ്രവാദികളുടെയും അടിസ്ഥാന സ്വഭാവം ഒന്നാണ്. കടുവയെ ദേശീയ മൃഗമായി സ്വീകരിച്ചത് നമുക്ക് പറ്റിയ അബദ്ധമാണ്. അക്രമോത്സുകമായ കടുവയെ മാറ്റി സ്‌നേഹത്തിന്റെയും നിഷ്‌കളങ്കതയുടെയും അടയാളമായ പശുവിനെ ദേശീയമൃഗം ആക്കിയാൽ രാജ്യത്ത് ഒരു തീവ്രവാദിയും ജനിക്കില്ല.</p>
      <p>രാജ്യത്ത് ഗോവധ നിരോധനം കർശനമായി നടപ്പാക്കണം. ഗംഗാ നദി സംരക്ഷിക്കാനുള്ള പ്രവർത്തനങ്ങൾ ശക്തമാക്കണം. ഏകീകൃത സിവിൽ കോഡ് നടപ്പാക്കണം. ഇതു നടപ്പാക്കാനായി ഇതര മതസ്ഥരുമായി ചർച്ച നടത്തി അഭിപ്രായ ഐക്യം ഉണ്ടാക്കാൻ ഹിന്ദു സന്യാസികൾ ശ്രമിക്കണം.- വിശ്വേശ തീർഥ പറഞ്ഞു.</p>
      <p><b>English Summary</b>: Make cow the national animal, says Vishwesha Tirtha Swami</p>
    </article>
  </body>
</html>