<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/592289/%E0%A6%B8%E0%A6%BF%E0%A6%86%E0%A6%87%E0%A6%AA%E0%A6%BF-%E0%A6%95%E0%A6%BE%E0%A6%B0%E0%A7%8D%E0%A6%A1-%E0%A6%AA%E0%A7%87%E0%A6%B2%E0%A7%87%E0%A6%A8-%E0%A7%AA%E0%A7%AE-%E0%A6%89%E0%A6%A6%E0%A7%8D%E0%A6%AF%E0%A7%8B%E0%A6%95%E0%A7%8D%E0%A6%A4%E0%A6%BE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-20T16:36:00+00:00"/>
    <meta property="og:title" content="সিআইপি কার্ড পেলেন ৪৮ উদ্যোক্তা"/>
    <meta property="og:description" content="শিল্প খাতে গুরুত্বপূর্ণ অবদানের জন্য ৪৮ ব্যক্তিকে &amp;lsquo;বাণিজ্যিকভাবে গুরুত্বপূর্ণ ব্যক্তি&amp;rsquo; (সিআইপি) কার্ড দিয়েছে শিল্প মন্ত্রণালয়। বুধবার (২০ নভেম্বর) রাজধানীর হোটেল সোনারগাঁয়ে আনুষ্ঠা&amp;zwnj;নিকভাবে তাদের হাতে সিআইপি সম্মাননা ক্রেস্ট তুলে দেন শিল্পমন্ত্রী নূরুল মজিদ মাহমুদ..."/>
  </head>
  <body>
    <article>
      <h1>সিআইপি কার্ড পেলেন ৪৮ উদ্যোক্তা</h1>
      <address><time datetime="2019-11-20T16:36:00+00:00">20 Nov 2019, 16:36</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/20/f4ffe15418b1b4283373a94755ba42b0-5dd57b34e97c5.jpg"/>
      </figure>
      <p>শিল্প খাতে গুরুত্বপূর্ণ অবদানের জন্য ৪৮ ব্যক্তিকে ‘বাণিজ্যিকভাবে গুরুত্বপূর্ণ ব্যক্তি’ (সিআইপি) কার্ড দিয়েছে শিল্প মন্ত্রণালয়। বুধবার (২০ নভেম্বর) রাজধানীর হোটেল সোনারগাঁয়ে আনুষ্ঠা‌নিকভাবে তাদের হাতে সিআইপি সম্মাননা ক্রেস্ট তুলে দেন শিল্পমন্ত্রী নূরুল মজিদ মাহমুদ হুমায়ূন।</p>
      <p>অনুষ্ঠানে উপস্থিত ছিলেন প্রধানমন্ত্রীর বেসরকারি শিল্প ও বিনিয়োগ উপদেষ্টা সালমান এফ রহমান, শিল্পমন্ত্রী প্রতিমন্ত্রী কামাল আহমেদ মজুমদার ও এফবিসিসিআইয়ের প্রেসিডেন্ট শেখ ফজলে ফাহিম শিল্প সচিব মো. আবদুল হালিম প্রমুখ।</p>
      <p>বাংলাদেশের বেসরকারি খাতে শিল্প স্থাপন, পণ্য, উৎপাদন, কর্মসংস্থান সৃষ্টি ও জাতীয় আয় বৃদ্ধিসহ দেশের অর্থনীতিতে অবদানের জন্য ‘সিআইপি (শিল্প) নির্বাচন নীতিমালা-২০১৪’ অনুযায়ী, ২০১৭ সালের জন্য ৪৮ জন ব্যবসায়ী ও উদ্যোক্তাকে এ পুরস্কার দেওয়া হয়।</p>
      <p>
        <b>কার্ড পেলেন যারা</b>
      </p>
      <p>ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রিজের (এফবিসিসিআই) সাবেক সভাপতি আব্দুল মাতলুব আহমাদ, বাংলাদেশ গার্মেন্টস ম্যানুফ্যাকচারার্স অ্যান্ড এক্সপোর্টার্স অ্যাসোসিয়েশনের (বিজিএমইএ) সা‌বেক সভাপতি মো. সিদ্দিকুর রহমান, ফরেন ইনভেস্টর্স চেম্বার অব কমার্স অ্যান্ড ইন্ডাস্ট্রির (এফআইসিসিআই) প্রেসিডেন্ট রূপালী হক চৌধুরী, বাংলাদেশ উইমেন চেম্বার অব কমার্স অ্যান্ড ইন্ডাস্ট্রিজের সভাপতি সেলিমা আহমাদ, বাংলা‌দেশ অ্যামপ্লায়ার্স ফেডারেশন (বিইএফ)-এর সভাপ‌তি সালাহউদ্দিন কাশেম খান ও জাতীয় ক্ষুদ্র ও কুটির শিল্প সমিতি বাংলাদেশ (নাসিব)-এর সভাপতি মির্জা নূরুল গণী শোভন।</p>
      <p>বিএসআরএম স্টিলসের চেয়ারম্যান আলী হোসেন আকবর আলী, ডিঅ্যান্ডএস প্রিটি ফ্যাশনস লিমিটেডের চেয়ারম্যান মোহাম্মদ আলী তালুকদার, জিন্নাত ফ্যাশন লিমিটেডের ব্যবস্থাপনা পরিচালক মোহাম্মদ আবদুল জব্বার, জেএমআই সিরিঞ্জেস অ্যান্ড মেডিক্যাল ডিভাইসেস লিমিটেডের ব্যবস্থাপনা পরিচালক আব্দুর রাজ্জাক, নান্নু স্পিনিং মিলস লিমিটেডের ব্যবস্থাপনা পরিচালক বি এম শোয়েব, হ্যামস গার্মেন্টস লিমিটেডের ব্যবস্থাপনা পরিচালক ইঞ্জিনিয়ার মো. শফিকুর রহমান, বিআরবি ক্যাবল ইন্ডাস্ট্রিজ লিমিটেডের ব্যবস্থাপনা পরিচালক মো. পারভেজ রহমান, আরএকে সিরামিকস বাংলাদেশ লিমিটেডের ব্যবস্থাপনা পরিচালক এস এ কে একরামুজ্জামান, বেঙ্গল পলি অ্যান্ড পেপার স্যাক লিমিটেডের ব্যবস্থাপনা পরিচালক ফিরোজ আলম, বাদশা টেক্সটাইলস লিমিটেডের ব্যবস্থাপনা পরিচালক মো. বাদশা মিয়া, বিবিএস ক্যাবলস লিমিটেডের ব্যবস্থাপনা পরিচালক প্রকৌশলী আবু নোমান হাওলাদার, বসুন্ধরা পেপার মিলস লিমিটেডের ব্যবস্থাপনা পরিচালক সাফওয়ান সোবহান, মীর সিরামিক লিমিটেডের পরিচালক মাহরিন নাসির, স্কয়ার ফুড অ্যান্ড বেভারেজ লিমিটেডের ব্যবস্থাপনা পরিচালক অঞ্জন চৌধুরী, ইউনিভার্সেল জিন্স লিমিটেডের ব্যবস্থাপনা পরিচালক মোহাম্মদ নাসির উদ্দিন।</p>
      <p>বৃহৎ শিল্প সেবা খাতে এসটিএস হোল্ডিংস লিমিটেডের খন্দকার মনির উদ্দিন, নাভানা রিয়েল এস্টেট লিমিটেডের ভাইস চেয়ারম্যান সাজেদুল ইসলাম, দিন সিভিল ইঞ্জিনিয়ার্স লিমিটেডের ব্যবস্থাপনা পরিচালক প্রকৌশলী মো. আতিকুর রহমান, মীর আক্তার হোসেন লিমিটেডের ব্যবস্থাপনা পরিচালক মীর নাসির হোসেন, ইন্ট্রাকো রিফুয়েলিং স্টেশন লিমিটেডের ব্যবস্থাপনা পরিচালক মোহাম্মদ রিয়াদ। </p>
      <p>মেসার্স জজ ভূঁইয়া টেক্সটাইল মিলস-এর স্বত্বাধিকারী ফাইজুর রহমান ভূঁইয়া, প্রমি অ্যাগ্রো ফুডস লিমিটেডের চেয়ারম্যান ও ব্যবস্থাপনা পরিচালক মো. এনামুল হাসান খান, অকোটেক্স লিমিটেডের ব্যবস্থাপনা পরিচালক আবদুস সোবহান, মেসার্স সিটাডেল অ্যাপারেলস লিমিটেডের ব্যবস্থাপনা পরিচালক মাহিদুল ইসলাম খান, মাধবদী ডাইং ফিনিশিং মিলস লিমিটেডের ব্যবস্থাপনা পরিচালক মোহাম্মদ নিজাম উদ্দিন ভূঁইয়া লিটন, ফু-ওয়াং ফুডস লিমিটেডের ব্যবস্থাপনা পরিচালক আরিফ আহমেদ চৌধুরী, ফারইস্ট লিমিটেডের ব্যবস্থাপনা পরিচালক আজমত রহমান, কুলিয়ারচর সি ফুডস কক্সবাজার লিমিটেডের চেয়ারম্যান মোহাম্মদ মুসা মিয়া, বসুমতি ডিস্ট্রিবিউশন লিমিটেডের  ব্যবস্থাপনা পরিচালক জেড এম গোলাম নবী। মাঝারি শিল্প সেবা খাতে নাভানা লিমিটেডের চেয়ারম্যান শফিউল ইসলাম, শান্তা হোল্ডিংস লিমিটেডের পরিচালক জেসমিন সুলতানা, স্পেক্ট্রা ইঞ্জিনিয়ার্স লিমিটেডের ইঞ্জিনিয়ার্স লিমিটেডের চেয়ারম্যান মো. আফতাব উদ্দিন। অন্বেষা স্টাইল লিমিটেডের ব্যবস্থাপনা পরিচালক ইউ এম আসেক, সোনালী ফেব্রিক অ্যান্ড টেক্সটাইল মিলস প্রাইভেট লিমিটেডের ব্যবস্থাপনা পরিচালক মোহাম্মদ আলী হোসেন, কিয়াম মেটাল ইন্ডাস্ট্রিজ লিমিটেডের ব্যবস্থাপনা পরিচালক মোহাম্মদ মিজবার রহমান, আমানত শাহ উইভিং প্রসেসিং লিমিটেডের পরিচালক রেজাউল করিম, হান্ড্রেড প্লাস লিমিটেডের পরিচালক সৈয়দ হারুন গনি। ফেয়ার স্ট্রিবিউশন লিমিটেডের  পরিচালক মোহাম্মদ রুহুল আলম আল মাহবুব। যমুনা মিটার ইন্ডাস্ট্রিজ লিমিটেডের ব্যবস্থাপনা পরিচালক আবুল কালাম ভূঁইয়া, টেকনো মিডিয়া লিমিটেডের ব্যবস্থাপনা পরিচালক যশোদা জীবন দেবনাথ।</p>
      <p>কুটির শিল্প খাতে মেসার্স হক ড্রাইসেল লিমিটেডের ব্যবস্থাপনা পরিচালক আদম তমিজি হক ও স্মার্ট লেদার প্রোডাক্টসের স্বত্বাধিকারী মাসুদা ইয়াসমিন উর্মি।</p>
      <p>সিআইপিরা কার্ড পাওয়ার পর থেকে এক বছরের জন্য ব্যবসাসংক্রান্ত ভ্রমণের সময় বিমান, রেলপথ, সড়ক ও জলপথে সরকারি যানবাহনে আসন সংরক্ষণের অগ্রাধিকার পাবেন। সহজে ভিসা পাওয়ার জন্য তাদের অনুকূলে পররাষ্ট্র মন্ত্রণালয় সংশ্লিষ্ট দূতাবাসকে ‘লেটার অব ইন্ট্রোডাকশন’ দেবে। বিমানবন্দরে ভিআইপি লাউঞ্জ-২ ব্যবহারের সুবিধা এবং সচিবালয়ে প্রবেশের পাস পাবেন তারা। সরকা‌রি হাসপাতালে স্ত্রী, সন্তান ও নিজে‌র চি‌কিৎসা সেবায় অগ্রা‌ধিকার পাবেন। এছাড়া সরকার শিল্পবিষয়ক নীতিনির্ধারণী কোনও কমিটিতে সিআইপিদের সদস্য হিসেবে অন্তর্ভুক্ত করতে পারবে।</p>
      <footer>/জিএম/এমএনএইচ/</footer>
    </article>
  </body>
</html>