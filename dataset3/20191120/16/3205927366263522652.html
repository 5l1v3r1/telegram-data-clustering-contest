<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294031-kaneis-paikths-toy-olympiakoy-sthn-ethnikh-toy-basilakopoyloy"/>
    <meta property="og:site_name" content="gavros.gr"/>
    <meta property="article:published_time" content="2019-11-20T16:17:00+00:00"/>
    <meta property="og:title" content="Κανείς παίκτης του Ολυμπιακού στην Εθνική του Βασιλακόπουλου!"/>
    <meta property="og:description" content="Το αστείο τελείωσε. Καιρό τώρα! ΕΟΚ και Παναθηναϊκός πιασμένοι αγκαζέ συνεχίζουν να εκτίθενται και να κοιτάνε πάνω να δουν αν βρέχει. Μόνο που δεν βρέχει. Ο κόσμος του Ολυμπιακού απαιτεί... "/>
  </head>
  <body>
    <article>
      <h1>Κανείς παίκτης του Ολυμπιακού στην Εθνική του Βασιλακόπουλου!</h1>
      <address>
        <time datetime="2019-11-20T16:17:00+00:00">20 Nov 2019, 16:17</time>
      </address>
      <p>Το αστείο τελείωσε. Καιρό τώρα! ΕΟΚ και Παναθηναϊκός πιασμένοι αγκαζέ συνεχίζουν να εκτίθενται και να κοιτάνε πάνω να δουν αν βρέχει. Μόνο που δεν βρέχει. Ο Γιώργος Βασιλακόπουλος είχε θέσει βέτο και έδιωξε τον Παναγιώτη Γιαννάκη- τον πλέον πετυχημένο προπονητή στην Εθνική- επειδή ανέλαβε τον πάγκο του Ολυμπιακού, αλλά με τον Πιτίνο δεν τρέχει τίποτα, γιατί εκεί μιλάει η… πράσινη καρδιά του Βασιλακόπουλου. Μπορεί να είναι και στον Παναθηναϊκό και την Εθνική. Αυτά που ξέρατε να τα ξεχάσετε.</p>
      <p>Ή νομίζετε πως ο κόσμος δεν ξέρει ποιος έφερε τον Πιτίνο (που έλεγε και με στόμφο, δεν θα είμαι σε ομάδα αλλα θα αφιερωθώ μόνο στην Ελλάδα) στην Εθνική, αν πληρώνεται ή όχι και από πού… Ποιον νομίζετε ότι κοροϊδεύετε; Αυτά στα "πρόβατα" που σας πιστεύουν.</p>
      <p>Η απαίτηση του κόσμου του Ολυμπιακού είναι μία: Κανείς παίκτης του Ολυμπιακού στην Εθνική ομάδα. Βέτο! Δεν έχει ο τάδε θέλει δεν μπορούμε να το απαγορεύσουμε. Κανείς παίκτης του Ολυμπιακού στην Εθνική του Βασιλακόπουλου και του Γιαννακόπουλου έτσι όπως την έχουν κάνει. Ίδιο μαγαζάκι χρόνια τώρα. Κανείς στο μαγαζάκι αυτού που παίζει παιχνίδια εις βάρος του Ολυμπιακού και κάνει ότι του υπαγορεύει το «αφεντικό».</p>
      <p>Δύο μέτρα και δύο σταθμά μια ζωή και σε όλα. Καμία σχέση πλέον με τη "σαβούρα" και τη "σαπίλα" του ελληνικού μπάσκετ και σε κανένα επίπεδο.</p>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294035-etsi-tha-erthei-h-hellip-hremia-sto-ellhniko-mpasket"/>
        <a href="https://www.gavros.gr/article/mpasket/294043-mpalntgoyin-arghse-alla-ldquo-sysththhke-rdquo-ksana-hellip"/>
        <a href="https://www.gavros.gr/article/mpasket/294027-ferte-mas-ena-synnefo-na-pesoyme-hellip"/>
        <a href="https://www.gavros.gr/article/mpasket/294022-enas-pragmatikos-hellip-thrylos-vids"/>
      </related>
    </article>
  </body>
</html>