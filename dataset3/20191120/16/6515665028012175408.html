<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/zabava/zena/3361525/originalni-recept-iz-bosne-za-najsocnije-baklave-bolje-niste-probali-a-evo-u-cemu-je-tajna-recept"/>
    <meta property="og:site_name" content="kurir.rs"/>
    <meta property="article:published_time" content="2019-11-20T16:50:00+00:00"/>
    <meta property="og:title" content="ORIGINALNI RECEPT IZ BOSNE ZA NAJSOČNIJE BAKLAVE! Bolje niste probali, a evo u čemu je TAJNA (RECEPT)"/>
    <meta property="og:description" content="Originalni recept za baklave, stiže iz srca Bosne, gde se trpeza na praznik, ali i običnim danima ne može zamisliti bez ovog slatkiša!Sastojci: 1 kg gotovih kora za baklavu, 900 g mlevenih oraha, 100 g krupno seckanih oraha, 150 g šećera, 250 g putera i 100 ..."/>
  </head>
  <body>
    <article>
      <h6 class="kicker">NEODOLJIV UKUS</h6>
      <h1>ORIGINALNI RECEPT IZ BOSNE ZA NAJSOČNIJE BAKLAVE! Bolje niste probali, a evo u čemu je TAJNA (RECEPT)</h1>
      <address>
        <time datetime="2019-11-20T16:50:00+00:00">20 Nov 2019, 16:50</time>
      </address>
      <p>Originalni <a href="https://www.kurir.rs/tag/2450/recept">recept</a> za <a href="https://www.kurir.rs/tag/498697/baklave">baklave</a>, stiže iz srca <a href="https://www.kurir.rs/tag/470791/bosna">Bosne</a>, gde se trpeza na praznik, ali i običnim danima ne može zamisliti bez ovog slatkiša!</p>
      <p><b>Sastojci: </b>1 kg gotovih kora za baklavu, 900 g mlevenih oraha, 100 g krupno seckanih oraha, 150 g šećera, 250 g putera i 100 ml ulja.</p>
      <p>Za agdu (preliv): 1 kg šećera, voda i limun.</p>
      <p>Priprema: Pripremiti preliv - sipajte šećer u lonac i prelijte ga vodom (da vode bude dva prsta iznad šećera). Kuvajte oko 20 minuta na jačoj vatri, može i manje, preliv ne sme da bude previše gust. Gustina treba da bude između sirupa i vode. U skuvan preliv dodajte limun isečen na kriške. Ostavite da odstoji, jer preliv mora dobro da se ohladi pre nego što se njime prelije baklava.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/zena/3359619/musaka-moze-da-se-napravi-i-bez-krompira-evo-koje-povrce-je-odlicno-u-kombinaciji-sa-mlevenim-mesom-postupak-je-isti-a-recept-ce-vas-oduseviti"/>
      </related>
      <p>Iseći kore po meri pleha u kojem će se baklava peći. Istopiti puter na laganoj vatri, paziti da ne promeni boju i promešati ga s uljem. U pleh prvo staviti tri kore koje treba premazati puterom i uljem (neka ova smesa bude topla, to će dati hrskavost kori), pa na prve tri kore staviti sve seckane orahe. Preko staviti dve kore, pa namazati smesom od putera i ulja (možete smesu da stavite i na svaku koru), pa posutu mlevene orahe, koje ste prethodno pomešali sa 150 grama šećera. Ponavljajte postupak dok ne potrošite materijal.</p>
      <p>Na kraju, baklavu pokrijte sa tri kore i to tako što svaku, nakon stavljanja, premažete puterom, osim poslednje. Pre sečenja, pritisnite baklavu dlanovima i izravnajte sve. Baklavu potom secite u oblik dijamanta.</p>
      <related>
        <h4>NE PROPUSTITE</h4>
        <a href="https://www.kurir.rs/zabava/zena/3357683/paprike-uvek-punite-mesom-jer-niste-znali-za-ovaj-genijalan-recept-evo-cime-bi-trebalo-da-ga-zamenite-mnogo-je-zdravije-i-ukusnije-recept"/>
      </related>
      <p>Stavite u rernu, prvo desetak minuta na 190 stepeni, dok ne dobije svetlo smeđu boju, a onda 45 minuta sušite na 150 stepeni. Ako vam se učini da će biti previše tamna, pokrite je aluminijskom folijom i nastavite da pečete.</p>
      <p>Proverite da li je pečena tako što ćete viljuškom razmaći baklave i pogledati da li je i dno pečeno. Vruću baklavu zalijete hladnim prelivom i pritisnite tepsijom ili plehom da bi se kore izravnale. Baklava ne bi trebalo da bude pritisnuta duže od deset minuta. Baklava je najbolja kad odstoji dan ili dva, na hladnom mestu.</p>
      <figure>
        <img src="https://www.kurir.rs/data/images/2019/11/20/16/2058565_profimedia0014115330_ff.jpg?ver=1574264813"/>
        <figcaption>
          <cite>foto: Profimedia</cite>
        </figcaption>
      </figure>
      <p>Kurir.rs/Radiosarajevo/Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/zabava/zena/3361301/nikako-ne-stavljajte-krompir-u-kljucalu-vodu-svi-prave-dve-iste-greske-kada-kuvaju-ovu-namirnicu-a-evo-koje-su"/>
        <a href="https://www.kurir.rs/zabava/zena/3361255/zagrlio-je-brata-blizanca-u-inkubatoru-i-spasio-mu-zivot-ovo-je-cudo-ni-lekari-nemaju-objasnjenje-foto"/>
        <a href="https://www.kurir.rs/zabava/zena/3360999/tajna-savrsenih-palacinki-je-u-samo-jednom-jeftinom-sastojku-treba-da-ga-ubacite-u-smesu-i-ispasce-nikad-ukusnije"/>
        <a href="https://www.kurir.rs/zabava/zena/3360665/pohovani-hleb-sa-cokoladom-i-bananama-od-same-pomisli-krece-voda-na-usta-ovo-je-bolje-i-od-palacinki-recept"/>
      </related>
    </article>
  </body>
</html>