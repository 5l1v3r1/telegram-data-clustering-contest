<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/20/noemi-chi-e-eta-carriera-vita-privata/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-20T16:26:12+00:00"/>
    <meta property="og:title" content="Noemi, chi è: età, carriera e vita privata della cantante romana"/>
    <meta property="og:description" content="Conosciamo meglio la storia di Noemi: ecco tutte le curiosità sulla carriera e vita privata della cantante italiana. Scopariamola insieme"/>
  </head>
  <body>
    <article>
      <h1>Noemi, chi è: età, carriera e vita privata della cantante romana</h1>
      <address><time datetime="2019-11-20T16:26:12+00:00">20 Nov 2019, 16:26</time> by <a rel="author">Salvatore I</a></address>
      <p>
        <b>Conosciamo meglio la storia di Noemi: ecco tutte le curiosità sulla carriera e vita privata della cantante italiana</b>
      </p>
      <figure>
        <img src="https://www.viagginews.com/wp-content/uploads/2018/05/Noemi-inno-coppia-italia.jpg"/>
      </figure>
      <p>Veronica <b>Scopelliti</b>, in arte <b>Noemi</b>, nasce a Roma il 25 gennaio 1982 da una famiglia originaria di Reggio Calabria. Soltanto dopo 19 mesi fa la sua prima comparsa in uno spot televisivo della Pampers. Poi si appassiona al mondo della musica anche grazie al padre, ex chitarrista di un gruppo che ha partecipato anche al Festival di <b>Castrocaro</b> nel 1971 con il brano Barbara. Così viene seguita privatamente dall’insegnante Maria Grazia Fontana iniziando a studiare il pianoforte all’età di 7 anni e a 11 quello della chitarra. Si iscrive successivamente alla SIAE e, dopo la maturità al liceo classica, si iscrive al corso di laurea del DAMS della facoltà di lettere e filosofia dell’Università degli Studi Roma Tre, laureandosi nel 2004 col massimo dei voti con una tesi titolata “Un corpo per Roger <b>Rabbit</b>“. Successivamente prosegue gli studi sulla storia del cinema e della TV iscrivendosi a un corso di laurea magistrale presso la stessa facoltà, dove si laurea con 110 e lode, nel 2006, in regia televisiva e cinematografica, discutendo una tesi sul cinema postmoderno. Scrive alcuni cortometraggi e si occupa del canale televisivo Nessuno TV, e poi inizia ad esibirsi anche come cantante con il nome d’arte Noemi a partire dal 2003. Nel 2006 compare, inoltre, nel videoclip di Pier Cortese Dimmi come passi le notti insieme alla sorella Arianna e partecipa come corista allo spettacolo teatrale Donna Gabriella e i suoi figli di <b>Gabriele Cirilli</b>, spettacolo andato in scena anche nel 2007. Nel 2007 prende parte alle selezioni di Sanremolab. In seguito, suona in diversi concerti accompagnata dal gruppo dei “Bagajajo Brothers”.</p>
      <p>Poi nel 2008 partecipa alla seconda edizione di X Factor, ma viene eliminata nel corso della dodicesima puntata andando arrivando in quinta posizione. Un anno dopo esce il suo primo singolo, Briciola, certificato anche come disco d’oro. Poi il suo <b>EP Noemi</b>, vende circa 50.000 copie in Italia. Nell’autunno del 2009  esce il primo album di inediti dal titolo “Sulla mia pelle”. Poi duetta con Claudio <b>Baglioni</b> e Gianluca <b>Grignani</b> nel brano “Quanto ti voglio”, inserito nell’album di Baglioni “Q.P.G.A.”. Partecipa al Festival di Sanremo nel 2010 con “Per tutta la vita”, poi ci ritorna dopo due anni con brano “Sono solo parole”, classificandosi al terzo posto. Nel 2012 compone le musiche di <b>Ribelle</b>, film d’animazione targato Walt Disney. Poi nel 2014 ricopre il ruolo di coach di <b>The Voice of Italy</b> e dopo due anni esce l’album <b>Cuore d’artista</b>, con diverse collaborazioni, tra cui quelle con <b>Negramaro</b>, Ivano <b>Fossati</b> e Gaetano <b>Curreri</b> degli Stadio.</p>
      <h3>Chi è Noemi: vita privata</h3>
      <p>Dal 2008 è legata sentimentalmente al musicista <b>Gabriele Greco</b>, che fa parte della sua band come bassista e contrabbassista. I due si sposano a Roma nella basilica di San Lorenzo in Lucina nel luglio 2018.  Sul suo profilo ufficiale Instagram vanta circa 344mila followers.</p>
      <figure>
        <embed-post data-src="https://www.instagram.com/p/B4xeOurqEXN" data-service="Instagram"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/stasera-tv-una-serata-di-stelle-per-il-bambino-gesu-ospiti/"/>
        <a href="https://www.viagginews.com/2019/11/20/stasera-in-tv-chi-lha-visto-anticipazioni-20-novembre/"/>
        <a href="https://www.viagginews.com/2019/11/20/stasera-in-tv-volevo-fare-la-rockstar-anticipazioni-20-novembre/"/>
      </related>
    </article>
  </body>
</html>