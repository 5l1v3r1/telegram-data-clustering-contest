<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/ukrayinski-zirki-i-sportsmeni-zapisali-potuzhne-video-do-dnya-gidnosti-ta-svobodi-2019_n169855"/>
    <meta property="og:site_name" content="Радіо Максимум"/>
    <meta property="article:published_time" content="2019-11-20T16:21:00+00:00"/>
    <meta property="og:title" content="Українські зірки і спортсмени записали потужне відео до Дня гідності та свободи 2019 - Радіо Максимум"/>
    <meta property="og:description" content="21 листопада Україна відзначає День гідності та свободи, адже рівно шість років тому розпочався Євромайдан, який згодом переріс у Революцію Гідності. З нагоди пам'ятної дати зірки, спортсмени та активісти знялись у ролику, який повинні побачити всі."/>
  </head>
  <body>
    <article>
      <h1>Українські зірки і спортсмени записали потужне відео до Дня гідності та свободи 2019 - Радіо Максимум</h1>
      <address><time datetime="2019-11-20T16:21:00+00:00">20 Nov 2019, 16:21</time> by <a rel="author">Русінкевич Тетяна</a></address>
      <p>
        <b>21 листопада Україна відзначає День гідності та свободи, адже рівно шість років тому розпочався Євромайдан, який згодом переріс у Революцію Гідності. З нагоди пам'ятної дати зірки, спортсмени та активісти знялись у ролику, який повинні побачити всі.</b>
      </p>
      <p>У відео до Дня Гідності та Свободи люди з різних куточків України та представники різних професій наголошують, що, попри всі відмінності, нас усіх об'єднують спільні цінності – свобода, честь та гідність. "Ми вільні творити майбутнє", – наголошують герої ролика.</p>
      <p>
        <i>
          <b>Дивіться та поширюйте потужне відео!</b>
        </i>
      </p>
      <figure>
        <iframe src="https://www.youtube.com/embed/B5nTHpduNSQ" width="640" height="360" data-service="Youtube" scrolling="no"/>
      </figure>
      <p>Ролик створений з ініціативи Міністерства культури, молоді і спорту. У ньому взяли участь герої російсько-української війни, волонтери, учасники Революції Гідності, школярі, а також режисер<b> Ахтем Сеітаблаєв</b>, телеведучі <b>Тетяна Висоцька, Олена Фроляк</b> і <b>Олег Панюта</b>, публіцист <b>Юрій Макаров</b>, художник <b>Олександр Ройтбурд</b>, співаки <b>Андрій Хливнюк </b>(Бумбокс), <b>Тарас Тополя </b>(Антитіла) і <b>Каша Сальцова </b>(Крихітка), акторка <b>Олеся Жураківська</b>, директорка інституту книги <b>Олександра Коваль</b>, науковець<b> Ігор Козловський</b> та інші.</p>
      <figure>
        <img src="https://maximum.fm/uploads/640w_DIR/media_news/2019/11/5dd545a8ee977801804512.png"/>
      </figure>
      <p>Також до відео долучились дворазовий чемпіон Національної баскетбольної асоціації <b>Станіслав Медведенко</b>, дворазовий олімпійський чемпіон у веслуванні на каное <b>Юрій Чебан</b>, перший український чемпіон у фрістайлі <b>Олександр Абраменко</b>, українська гімнастка <b>Христина Погранична </b>та легендарний воротар <b>Олександр Шовковський.</b></p>
      <figure>
        <iframe src="https://www.youtube.com/embed/xM7J5chQFIY" width="640" height="360" data-service="Youtube" scrolling="no"/>
      </figure>
      <related>
        <h4>Читайте також:</h4>
        <a href="https://maximum.fm/den-gidnosti-ta-svobodi-10-pisen-revolyuciyi-vid-yakih-murashki-po-shkiri_n131225"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/modeli-90-h-yak-zminilasya-rozkishna-kvitka-svitu-modi-koko-rosha-18_n169655"/>
        <a href="https://maximum.fm/stalo-vidomo-yake-pokarannya-otrimalo-dinamo-cherez-obrazu-tajsona_n169902"/>
        <a href="https://maximum.fm/den-gidnosti-ta-svobodi-10-pisen-revolyuciyi-vid-yakih-murashki-po-shkiri_n131225"/>
      </related>
    </article>
  </body>
</html>