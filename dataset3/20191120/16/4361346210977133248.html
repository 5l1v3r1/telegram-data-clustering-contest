<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/kanye-west-ismet-elfelejtett-szerenykedni-most-epp-a-legnagyobb-muvesznek-hivta-magat-akit-isten-megteremtett/187003"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T16:00:00+00:00"/>
    <meta property="og:title" content="Kanye West ismét elfelejtett szerénykedni: most épp a legnagyobb művésznek hívta magát, akit Isten megteremtett"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kanye West ismét elfelejtett szerénykedni: most épp a legnagyobb művésznek hívta magát, akit Isten megteremtett</mark>
      </h1>
      <address><time datetime="2019-11-20T16:00:00+00:00">20 Nov 2019, 16:00</time> by <a rel="author">Bors</a></address>
      <p>Azt eddig is tudtuk, hogy a rapper Kanye West nem fukarkodik a szavakkal, ha önmaga dicsérgetése, és fontosságának hangsúlyozása a cél, de ennek ellenére mindig le tud döbbenteni minket újabb és újabb kijelentéseivel. Korábban már kifejtette, hogy szeretné egy teljes évig átnevezni magát <a href="http://www.borsonline.hu/celeb/mar-megint-nevet-valtoztatna-kanye-west/186198">Keresztény Zseni Milliárdos Kanye Westre</a>, valamint arról is meg van győződve, hogy a mai férfiak az Instán vetkőző nők miatt (mint amilyen a saját felesége, Kim Kardashian is!) <a href="http://www.borsonline.hu/celeb/kanye-westnek-megint-elmentek-otthonrol-szerinte-az-insta-miatt-a-ferfiak-ugy-szenvednek-mint-anno-jezus/185541">olyan szenvedéseket élnek át, mint kétezer évvel ezelőtt Jézus</a> - most pedig egy hétvégi istentiszteleten szórta meg közönségét némi “visszafogott szerénységgel”.</p>
      <figure>
        <img src="http://media.borsonline.hu/cikk/20/192608/big-lead/650x360/2029601_000-1md5ob.jpg"/>
        <figcaption>Kanye West és a szerénység még hírből sem ismerik egymást © AFP</figcaption>
      </figure>
      <p>Nemes egyszerűséggel “a legnagyobb művésznek nevezte magát, akit Isten valaha is megteremtett” - emellett azt hangsúlyozta, hogy jelenleg az Úr személyesen őt használja céljai elérésében, és “semmilyen fegyver nem akadályozhatja meg” ebben.</p>
      <p>Kanye azt is elárulta, 2016-ban változott meg az élete gyökeresen, amikor kórházba szállították. “Emlékszem, hogy ott ültem a kórházban egy idegösszeroppanással, és elkezdtem rajzolni egy templomot, és egyházat akartam alapítani Calabasas közepén.”</p>
      <p>Azt persze nem árt hozzátenni, hogy Kanye West legutóbbi stúdióalbuma, a Jesus is King október 25-én jelent meg - így valószínűleg kijelentései is inkább önreklámok, mint hitének tanúbizonyságai.</p>
    </article>
  </body>
</html>