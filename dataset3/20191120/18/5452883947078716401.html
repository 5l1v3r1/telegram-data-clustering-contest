<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/disperso-in-montagna-avellino-salerno.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-20T18:42:00+00:00"/>
    <meta property="og:title" content="Disperso in montagna tra Avellino e Salerno"/>
    <meta property="og:description" content="Ritrovato dal Soccorso Alpino"/>
  </head>
  <body>
    <article>
      <h1>Disperso in montagna tra Avellino e Salerno</h1>
      <h2>Ritrovato dal Soccorso Alpino</h2>
      <address><time datetime="2019-11-20T18:42:00+00:00">20 Nov 2019, 18:42</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/12813483645805/movie_20191120_124429-2.mp4"/>
      </figure>
      <p>Il Soccorso Alpino e Speleologico della Campania CNSAS è intervenuto questo pomeriggio per soccorrere una persona dispersa, nell’area di Monte Serralonga tra Montella (Av) e Acerno (Sa), su richiesta dei Carabinieri. Il disperso, cercatore di tartufi, era partito dai ruderi dell’albergo nei pressi dei piani d’Ischia in direzione “Raio della Tufara” ma ha perso l’orientamento e ha continuato a camminare sperando di recuperare il sentiero senza riuscirci. Quando si è reso conto di non riuscire a ritrovare la giusta strada ha allertato i soccorsi tramite il 112. Appena ricevuto l’allarme il C.N.S.A.S. ha geolocalizzato il soggetto inviando una squadra di ricerca che da “Varo della Spina“, Montella (AV), ha risalito la montagna verso il disperso. Dopo circa mezz’ora la squadra ha individuato il disperso, lo ha rifocillato ed accompagnato a Varo della Spina dove ad attendere vi era ambulanza del 118. All’attività hanno partecipato i Vigili del Fuoco del Comando provinciale di Avellino con elicottero del Nucleo Volo di Pontecagnano.</p>
    </article>
  </body>
</html>