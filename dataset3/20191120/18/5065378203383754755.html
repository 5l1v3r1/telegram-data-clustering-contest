<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/dikaiosynh/story/1031092/kriti-sti-fylaki-ta-dyo-apo-ta-tria-aderfia-gia-to-xasis-kai-ta-kalasnikof"/>
    <meta property="og:site_name" content="Newsbomb"/>
    <meta property="article:published_time" content="2019-11-20T18:43:36+00:00"/>
    <meta property="og:title" content="Κρήτη: Στη φυλακή τα δύο από τα τρία αδέρφια για το χασίς και τα καλάσνικοφ"/>
    <meta property="og:description" content="Προφυλακιστέοι κρίθηκαν, με τη σύμφωνη γνώμη Ανακριτή και Εισαγγελέα, τα δύο από τα τρία αδέλφια που κατηγορούνται ότι έκρυβαν στο χωράφι τους περίπου 5 κιλά χασίς αλλά και καλάσνικοφ."/>
  </head>
  <body>
    <article>
      <h1>Κρήτη: Στη φυλακή τα δύο από τα τρία αδέρφια για το χασίς και τα καλάσνικοφ</h1>
      <h2>Προφυλακιστέοι κρίθηκαν, με τη σύμφωνη γνώμη Ανακριτή και Εισαγγελέα, τα δύο από τα τρία αδέλφια που κατηγορούνται ότι έκρυβαν στο χωράφι τους περίπου 5 κιλά χασίς αλλά και καλάσνικοφ.</h2>
      <address><time datetime="2019-11-20T18:43:36+00:00">20 Nov 2019, 18:43</time> by <a rel="author">Newsroom</a></address>
      <p>Ο τρίτος γιος της οικογένειας αφέθηκε ελεύθερος.</p>
      <h3>Οι ποινικές διώξεις</h3>
      <p>Αξίζει να σημειωθεί πως <b>στον 39χρονο, ο οποίος συνελήφθη κατά την διάρκεια της αστυνομικής επιχείρησης, ο εισαγγελέας είχε ασκήσει ποινικές διώξεις σε βαθμό κακουργήματος</b> για διακίνηση και κατοχή ναρκωτικών καθώς και για όπλα.</p>
      <p>Αρχικά <b>τα άλλα δύο αδέλφια του «εξαφανίστηκαν» την ώρα της σύλληψης</b> και παρουσιάστηκαν σήμερα (20/11) ενώπιον του ανακριτή.</p>
      <p>Υπενθυμίζεται ότι <b>η υπόθεση ήρθε στο φως τα ξημερώματα του Σαββάτου</b> όταν οι αστυνομικοί, αξιοποιώντας πληροφορίες που είχαν, πήγαν στο χωράφι της συγκεκριμένης οικογένειας και ξεκίνησαν τις έρευνες.</p>
      <p>Μετά από αρκετή ώρα κι ενώ είχαν σκάψει σχεδόν όλο το χωράφι διαπίστωσαν πως η γη που ανήκει στην οικογένεια «έκρυβε» περίπου πέντε κιλά χασίς, καλάσνικοφ και άλλα είδη οπλισμού.</p>
      <figure>
        <img src="https://nb.bbend.net/media/news/2019/11/20/1031092/2-6.jpg"/>
      </figure>
      <h3>Τα… ευρήματα</h3>
      <p><b>Τα… ευρήματα που ανακάλυψαν οι αστυνομικοί κατά τις έρευνες είναι:</b> 4 κιλά και 691 γραμμάρια χασίς, δύο καλάσνικοφ, μία χειροβομβίδα, 15,3 γραμμάρια κοκαΐνης, δύο πιστόλια, 1.050 σφαίρες, δύο κυνηγετικά όπλα, το ποσό των 6.625 ευρώ σε μετρητά, ένα αλεξίσφαιρο γιλέκο, τρεις ζυγαριές ακριβείας, τρία μαχαίρια και επτά τηλέφωνα.</p>
      <p>
        <b>Παράλληλα, κατασχέθηκαν τα τρία αγροτικά και το ένα ΙΧ αυτοκίνητο τα οποία χρησιμοποιούνταν ως μέσα μεταφοράς ναρκωτικών και όπλων.</b>
      </p>
      <p>Με πληροφορίες από cretapost.gr</p>
      <p>
        <i>
          <b>Δείτε όλες τις τελευταίες</b>
        </i>
        <i>
          <b> </b>
        </i>
        <a href="https://www.newsbomb.gr/oles-oi-eidhseis">
          <i>
            <b>Ειδήσεις</b>
          </i>
        </a>
        <i>
          <b> </b>
        </i>
        <i>
          <b>από την Ελλάδα και τον Κόσμο, τη στιγμή που συμβαίνουν, στο </b>
        </i>
        <i>
          <b>Newsbomb</b>
        </i>
        <i>
          <b>.</b>
        </i>
        <i>
          <b>gr</b>
        </i>
      </p>
      <p>
        <i>
          <b>Διαβάστε επίσης:</b>
        </i>
      </p>
      <p>
        <a href="https://www.newsbomb.gr/politikh/story/1031057/telesigrafo-xrysoxoidi-gia-tis-paranomes-katalipseis-exete-prothesmia-15-imeron">Τελεσίγραφο Χρυσοχοΐδη για τις παράνομες καταλήψεις: Έχετε προθεσμία 15 ημερών</a>
      </p>
      <p>
        <a href="https://www.newsbomb.gr/ellada/story/1031001/epidoma-thermansis-anoixe-i-platforma-pos-tha-kanete-tin-aitisi-poioi-kai-pote-tha-to-paroyn">Επίδομα θέρμανσης: Άνοιξε η πλατφόρμα! Πώς θα κάνετε την αίτηση - Ποιοι και πότε θα το πάρουν</a>
      </p>
    </article>
  </body>
</html>