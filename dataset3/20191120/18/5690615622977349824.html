<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836899-truba-mi-poki-ne-dopituvalo-kerivnitstvo-usr-spravu-za-faktom-vtrati-materialiv-sprav-maydanu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T18:06:00+00:00"/>
    <meta property="og:title" content="Труба: ми поки не допитувало керівництво УСР справу за фактом втрати матеріалів &quot;справ Майдану&quot;"/>
    <meta property="og:description" content="КИЇВ. 20 листопада. УНН. У рамках кримінальної справи за фактом ймовірної втрати матеріалів у “справах Майдану” поки не було допитано …"/>
  </head>
  <body>
    <article>
      <h1>Труба: ми поки не допитувало керівництво УСР справу за фактом втрати матеріалів "справ Майдану"</h1>
      <address><time datetime="2019-11-20T18:06:00+00:00">20 Nov 2019, 18:06</time> by <a rel="author">Саша Картер</a></address>
      <p><b>КИЇВ. 20 листопада. УНН.</b> У рамках кримінальної справи за фактом ймовірної втрати матеріалів у “справах Майдану” поки не було допитано представників Управління спецрозслідувань Генеральної прокуратури України, заявив директор Державного бюро розслідувань Роман Труба, передає кореспондент <b>УНН</b>.</p>
      <p>“З приводу кримінального провадження, яке було відкрито слідчими ДБР щодо втрати деяких матеріалів кримінальних проваджень, які розслідуються Генпрокуратурою. Насправді, таке провадження було відкрите, воно було відкрито одразу після надходження кількох томів кримінального провадження. У цьому провадженні розпочато слідчі дії. Ми ще не допитували керівництво УСР. Для того, щоб здійснювати допит, необхідно мати першочергові фактичні дані, лише після того... Ми не ставимо перед собою кількість проведених допитів, ми ставимо мету якість проведеної слідчої дії. На цьому етапі службові особи, слідчі ГПУ ще не допитувалися”, — сказав Труба.</p>
      <p>Як повідомляв <b>УНН</b>, раніше директор ДБР <a href="https://www.unn.com.ua/uk/news/1834115-dbr-porushilo-spravu-za-faktom-vtrati-materialiv-sprav-maydanu">повідомив</a>, що бюро порушило кримінальну справу за фактом ймовірної втрати матеріалів у “справах Майдану” слідчими Управління спецрозслідувань Генеральної прокуратури України.</p>
    </article>
  </body>
</html>