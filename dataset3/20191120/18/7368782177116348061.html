<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277535-dakarun-naf-sun-kashe-shugabanin-iswap-yayin-da-suka-tarwatsa-wurin-taron-su.html"/>
    <meta property="og:site_name" content="Legit"/>
    <meta property="article:published_time" content="2019-11-20T18:22:32+00:00"/>
    <meta property="og:title" content="Dakarun NAF sun kashe shugabanin ISWAP yayin da suka tarwatsa wurin taron su"/>
    <meta property="og:description" content="Rundunar Sojin Saman Najeriya (NAF) ta kashe wasu shugabanin kungiyar Islamic State of West Africa Province, ISWAP, tare da lalata wurin taron su a Jubillaram a arewacin jihar Borno. Mai magana da yawun NAF, Ibikunle Daramola ne y"/>
  </head>
  <body>
    <article>
      <h1>Dakarun NAF sun kashe shugabanin ISWAP yayin da suka tarwatsa wurin taron su</h1>
      <address>
        <time datetime="2019-11-20T18:22:32+00:00">20 Nov 2019, 18:22</time>
      </address>
      <p>
        <b>Rundunar Sojin Saman Najeriya (NAF) ta kashe wasu shugabanin kungiyar Islamic State of West Africa Province, ISWAP, tare da lalata wurin taron su a Jubillaram a arewacin jihar Borno.</b>
      </p>
      <p>Mai magana da yawun NAF, Ibikunle Daramola ne ya bayyana hakan cikin wata sanarwar da ya fitar a ranar Laraba a Abuja.</p>
      <p>Daily Nigerian ta ruwaito cewa ya ce Maharan sama, ATF na Operation Lafiya Dole suka kai harin ne a ranar Talata.</p>
      <p>Ya ce, <i>"An kai harin ne a jiya 19 ga watan Nuwamba bayan samun bayannan sirri dake nuna cewa wasu manyan shugabannin ISWAP sun hadu don yin taro a wani gida a yankin da suke amfani wurin ajiye wasu kayayyakin zirga-zirga.</i></p>
      <p><b>DUBA WANNAN:</b> <a href="https://hausa.legit.ng/1277265-abinda-buhari-ya-fadi-min-a-kan-yari-sanata-yarima.html">Abinda Buhari ya fadi min a kan Yari - Sanata Yarima</a></p>
      <p>
        <i>"Hakan yasa ATF ta aike da jiragen leken asiri da na yaki domin su kai hari a wurin.</i>
      </p>
      <p>
        <i>"An hango wasu 'yan ta'adda da dama kusa da wasu gine-gine a cikin gidan da ke tsakiyar garin.</i>
      </p>
      <p>
        <i>"An yi musu luguden wuta ba kakautawa a yayin da suka yi yunkurin tserewa.</i>
      </p>
      <p>
        <i>"An yi nasarar lalata gidajen 'yan ta'addan ciki har da dakin da suke ajiyar muhimman kayayyakinsu da aka hango ya kama da wuta."</i>
      </p>
      <p>Daramola ya ce NAF za ta cigaba da hadin gwiwa da sauran sojojin kasa domin ganin an kawo karshen 'yan ta'addan da suka yi saura a yankin na Arewa maso gabas.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu: <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a></p>
      <p>Ku biyo mu a shafukanmu na dandalin sada zumunta:</p>
      <p>Facebook: <a href="https://facebook.com/legitnghausa">https://facebook.com/legitnghausa</a></p>
      <p>Twitter: <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: labaranhausa@corp.legit.ng</p>
      <figure>
        <iframe src="https://www.youtube.com/embed/gh7N0lbHRpM" width="640" height="360" data-service="Youtube" scrolling="no"/>
      </figure>
    </article>
  </body>
</html>