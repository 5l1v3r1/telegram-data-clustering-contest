<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3361585/povodom-aktuelne-spijunske-afere-jovanovic-rusiji-ne-odgovara-srbija-koja-tezi-ulasku-u-eu"/>
    <meta property="og:site_name" content="kurir.rs"/>
    <meta property="article:published_time" content="2019-11-20T18:05:00+00:00"/>
    <meta property="og:title" content="POVODOM AKTUELNE ŠPIJUNSKE AFERE Jovanović: Rusiji ne odgovara Srbija koja teži ulasku u EU"/>
    <meta property="og:description" content="Novinar i politički analitičar Milovan Jovanović smatra da Rusiji ne odgovora stabilna Srbija koja teži ulasku u EU i koja ima više nego dobru saradnju sa NATO zemljama.- Moskvi nikako ne odgovara postizanje sporazuma sa kosovskim Albancima i realizacija projekta ..."/>
  </head>
  <body>
    <article>
      <h6 class="kicker">povodom aktuelne "špijunske afere"</h6>
      <h1>POVODOM AKTUELNE ŠPIJUNSKE AFERE Jovanović: Rusiji ne odgovara Srbija koja teži ulasku u EU</h1>
      <address>
        <time datetime="2019-11-20T18:05:00+00:00">20 Nov 2019, 18:05</time>
      </address>
      <p>Novinar i politički analitičar Milovan Jovanović smatra da Rusiji ne odgovora stabilna Srbija koja teži ulasku u EU i koja ima više nego dobru saradnju sa NATO zemljama.</p>
      <p>- Moskvi nikako ne odgovara postizanje sporazuma sa kosovskim Albancima i realizacija projekta "Mini Šengen". Ruska agentura će učiniti sve da do toga ne dođe, tvrdi Jovanović povodom aktuelne "špijunske afere" u kojoj su kao akteri označeni ruski obaveštajac i srpski oficir.</p>
      <p>Jovanović dodaje se ruska agresija protiv EU realizuje strateškim pritiscima na Baltiku i Balkanu, podrivanjem evropskih institucija i sistema vrednosti.</p>
      <p>Prema njegovim rečima, Rusija je razvila impresivne instrumente za delovanje u inostranstvu, koristeći sva sredstva da se podriju demokratske institucije i transatlantski savezi.</p>
      <p>Jovanović smatra da kampanje širenja dezinformacija i sajber napada kao i sve jače obaveštajne aktivnosti na Balkanu pogotovo u Srbiji, BiH, Makedoniji imaju za cilj da ovaj deo Evrope ostane nestabilan, posvađan i ekonomski slab.</p>
      <p>(Kurir.rs)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3350079/milovan-jovanovic-za-slovenacki-list-delo-balkanska-ekonomska-unija-moze-biti-spas-za-ceo-region"/>
        <a href="https://www.kurir.rs/vesti/politika/3361553/predsednik-preuzeo-prve-korake-vucic-za-sutra-zakazao-sednicu-saveta-za-nacionalnu-bezbednost"/>
        <a href="https://www.kurir.rs/vesti/politika/3361495/vucic-na-teskim-mukama-spijunska-afera-trese-srbiju-u-najgorem-trenutku-sta-god-predsednik-odluci-nece-biti-lako"/>
        <a href="https://www.kurir.rs/vesti/politika/3361427/bia-potvrdila-na-snimku-jeste-ruski-obavestajac-kleban-davao-novac-srbinu"/>
      </related>
    </article>
  </body>
</html>