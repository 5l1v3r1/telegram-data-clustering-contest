<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/pijani-21-letnik-za-volanom-povzrocil-nesreco-250112"/>
    <meta property="og:site_name" content="Slovenske novice"/>
    <meta property="article:published_time" content="2019-11-20T18:53:00+00:00"/>
    <meta property="og:title" content="Pijani 21-letnik za volanom povzročil nesrečo"/>
    <meta property="og:description" content="METLIKA – V noči na nedeljo so bili metliški policisti obveščeni o prometni nesreči pri Metliki. Opravili so ogled in ugotovili, da je 21-letni voznik osebnega vozil v smeri proti Novemu me..."/>
  </head>
  <body>
    <article>
      <h1>Pijani 21-letnik za volanom povzročil nesrečo</h1>
      <h2>Avto se je večkrat prevrnil in obstal na strehi.</h2>
      <address><time datetime="2019-11-20T18:53:00+00:00">20 Nov 2019, 18:53</time> by <a rel="author">A. L.</a></address>
      <p>METLIKA – V noči na nedeljo so bili metliški policisti obveščeni o prometni nesreči pri Metliki.<br/><br/>Opravili so ogled in ugotovili, da je 21-letni voznik osebnega vozil v smeri proti Novemu mestu. V ovinku je zaradi neprilagojene hitrosti izgubil nadzor nad vozilom, zapeljal s ceste in trčil v brežino. Avtomobil je po trčenju odbilo na vozišče, kjer se je večkrat prevrnil in obstal na strehi.<br/><br/>Povzročitelj, ki je imel v litru izdihanega zraka 0,40 miligrama alkohola, je bil lažje poškodovan. Prepeljali so ga v bolnišnico.<br/><br/>Zaradi kršitev so mu policisti izdali plačilni nalog, poroča PU Novo mesto.</p>
    </article>
  </body>
</html>