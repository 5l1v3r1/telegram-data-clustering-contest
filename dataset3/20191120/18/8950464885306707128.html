<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/diesel-nakoniec-nie-je-taky-zly-benzinove-automobily-su-pre-zivotne-prostredie-udajne-skodlivejsie/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-20T18:05:11+00:00"/>
    <meta property="og:title" content="Diesel nakoniec nie je taký zlý: Benzínové automobily sú pre životné prostredie údajne škodlivejšie"/>
    <meta property="og:description" content="To, že majú dieslové agregáty zlú povesť je známe už dávno. Namiesto naftových automobilov sa pretláčajú benzínové, ktoré však podľa vlády SR predstavujú väčšie riziko."/>
  </head>
  <body>
    <article>
      <h1>Diesel nakoniec nie je taký zlý: Benzínové automobily sú pre životné prostredie údajne škodlivejšie</h1>
      <h2>Je pre životné prostredie lepší benzín alebo diesel? Ani jedno, ani druhé.</h2>
      <address><time datetime="2019-11-20T18:05:11+00:00">20 Nov 2019, 18:05</time> by <a rel="author" href="https://www.techbyte.sk/author/lukas/" target="_blank">Lukáš Zachar</a></address>
      <p>
        <b>To, že majú dieslové agregáty zlú povesť je známe už dávno. Namiesto naftových automobilov sa pretláčajú benzínové, ktoré však podľa vlády SR predstavujú väčšie riziko pre životné prostredie, <a href="https://autobild.pluska.sk/novinky/zatracuje-diesel-nepravom-rastuci-podiel-benzinovych-automobilov-zvysuje-uhlikovu-stopu">informoval</a> server Autobild.</b>
      </p>
      <p>Podľa zverejnených <a href="https://www.slov-lex.sk/legislativne-procesy/-/SK/LP/2019/697">informácií</a> vo vládou schválenej Revízii a aktualizácii Národného politického rámca pre rozvoj trhu s alternatívnymi palivami má <b>rast počtu benzínových automobilov</b> na úkor ich dieslovým náprotivkom <b>zvyšovať množstvo emisií oxidu uhličitého vypúšťaného do atmosféry</b>.</p>
      <p>Rozdiel síce nie je veľký, no predsa tam je, čo si všíma aj Európska únia. Tá upozorňuje, že v roku <b>2017</b> dosiahla priemerná hodnota emisií u <b>benzínových</b> vozidiel (nových) <b>121,6 gramu CO2 na kilometer</b>. Pri <b>dieslových</b> agregátoch to bolo <b>117,9 gramu na kilometer</b>.</p>
      <figure>
        <img src="https://www.techbyte.sk/wp-content/uploads/2018/12/vyfuk.jpg"/>
        <figcaption>Výfuk zo spaľovacieho motora (FOTO webandi / pixabay.com)</figcaption>
      </figure>
      <h3>Viac benzínových áut, viac CO2</h3>
      <p>V roku 2018 bolo <b>z každých 100</b> predaných vozidiel <b>47 dieslových</b> a <b>50 benzínových</b>. Zvyšné <b>3 poháňali alternatívne systémy</b> hlavne na <b>elektrinu</b>. V roku 2020 do účinnosti nastúpia nové pravidlá, ktoré automobilkám nariadia vyrábať automobily s priemernou hodnotou emisií <b>CO2 len 95 gramu na kilometer</b>. V prípade, ak sa im túto hodnotu nepodarí dodržať budú platiť pokuty. Za každý gram CO2 na kilometer navyše budú platiť pokutu <b>95 €</b>, vynásobený počtom vozidiel, ktoré daná automobilka predá.</p>
      <figure>
        <img src="https://www.techbyte.sk/wp-content/uploads/2019/04/skoda-citigo.jpg"/>
        <figcaption>Škoda CITIGOe iV</figcaption>
      </figure>
      <p>Vláda SR chce zníženiu emisií pomôcť aj zavedením dotácií, ktoré pri kúpe nového elektromobilu dosiahnu až <b>8 000 €</b>. Prichádzajú však, pochopiteľne, s pravidlami. Podrobnejšie sme sa im venovali <a href="https://www.techbyte.sk/2019/11/dotacia-elektromobil-hybrid-slovensko-registracia/">v samostatnom článku</a>.</p>
      <p>Slovensko sa chce pridať medzi krajiny, ktoré už naplno implementujú zmeny, ktoré majú pomôcť vyčistiť ovzdušie v mestách. Podpora elektromobility, resp. obmedzenie automobilov s benzínovými a naftovými agregátmi jednoznačne patrí medzi opatrenia, ktoré by v tomto mohli pomôcť.</p>
    </article>
  </body>
</html>