<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904533/honda-is-speelgerechtigd-en-kan-na-tien-jaar-eredivisie-rentree-maken.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T18:54:00+00:00"/>
    <meta property="og:title" content="Honda heeft papieren binnen en kan eerste Eredivisie-duel sinds 2009 spelen"/>
    <meta property="og:description" content="Keisuke Honda kan zich opmaken voor zijn eerste wedstrijd op Eredivisie-niveau in tien jaar tijd. De 33-jarige Japanner is speelgerechtigd en kan zondagmiddag tegen Sparta debuteren namens Vitesse. Honda trainde al enige tijd mee bij de Arnhemmers en werd op woensdag 6 november officieel gecontracteerd. Twee dagen later stond het thuisduel met FC Groningen op het programma, maar de geroutineerde linkspoot moest die ontmoeting vanaf de tribunes bekijken. Inmiddels heeft Honda zijn werkvergunning binnen en kan hij zondag in actie komen op Het Kasteel, meldt Vitesse woensdag via de officiële kanalen. Done deal: Vitesse stunt en contracteert 'geel-zwarte' Honda Linssen: 'Het is niet zo dat we met hem even van Barcelona gaan winnen' Honda is speler én bondscoach: 'Zoals we allemaal weten, hebben profs genoeg tijd'"/>
  </head>
  <body>
    <article>
      <h1>Honda heeft papieren binnen en kan eerste Eredivisie-duel sinds 2009 spelen</h1>
      <address>
        <time datetime="2019-11-20T18:54:00+00:00">20 Nov 2019, 18:54</time>
      </address>
      <p>
        <b>Keisuke Honda kan zich opmaken voor zijn eerste wedstrijd op Eredivisie-niveau in tien jaar tijd. De 33-jarige Japanner is speelgerechtigd en kan zondagmiddag tegen Sparta debuteren namens Vitesse.</b>
      </p>
      <p>Honda trainde al enige tijd mee bij de Arnhemmers en werd op woensdag 6 november officieel gecontracteerd. Twee dagen later stond het thuisduel met FC Groningen op het programma, maar de geroutineerde linkspoot moest die ontmoeting vanaf de tribunes bekijken. Inmiddels heeft Honda zijn werkvergunning binnen en kan hij zondag in actie komen op Het Kasteel, meldt Vitesse woensdag via de officiële kanalen.</p>
      <p>Het betekent dat Honda na tien jaar afwezigheid weer terug zal keren op de Nederlandse velden. Tijdens het seizoen 2008/2009 leidde hij VVV-Venlo naar de titel in de toenmalige Jupiler League, vervolgens maakte hij grote indruk in de Eredivisie: op 18 december 2009 speelde de Japanner tegen Heracles Almelo zijn voorlopig laatste wedstrijd in Nederland, waarna hij werd aangetrokken door CSKA Moskou. Vervolgens kwam hij uit voor AC Milan, CF Pachuca en Melbourne Victory.</p>
      <p>Sparta en Vitesse trappen zondag om 16.45 uur af.</p>
      <figure>
        <iframe data-src="https://twitter.com/MijnVitesse/status/1197187178398470145?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/902658/done-deal-vitesse-stunt-en-contracteert-geel-zwarte-honda.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/902819/linssen-blij-met-vitesse-transfer-extra-kwaliteiten-dit-is-niet-zomaar-iets-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/902966/honda-is-speler-n-bondscoach-zoals-we-allemaal-weten-hebben-profs-genoeg-tijd-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>