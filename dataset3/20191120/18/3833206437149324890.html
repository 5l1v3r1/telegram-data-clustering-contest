<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Podsudimata-Ivancheva-iska-dostup-do-parite-si-915499"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-20T18:59:00+00:00"/>
    <meta property="og:title" content="Подсъдимата Иванчева иска достъп до парите си"/>
    <meta property="og:description" content="Десислава Иванчева, Биляна Петрова и Петко Дюлгеров с пореден опит да падне запорът върху сметките и..."/>
  </head>
  <body>
    <article>
      <h1>Подсъдимата Иванчева иска достъп до парите си</h1>
      <address>
        <time datetime="2019-11-20T18:59:00+00:00">20 Nov 2019, 18:59</time>
      </address>
      <p>Десислава Иванчева, Биляна Петрова и Петко Дюлгеров с пореден опит да падне запорът върху сметките им. Дюлгеров изтъкна пред Апелативния спецсъд, че му предстои операция на окото. Петрова посочи, че не е успяла да издържа непълнолетната си към момента на задържането й дъщеря. Затова поиска магистратите да й осигурят поне 560 лв. месечно, колкото била минималната заплата в момента. Иванчева също поиска да й осигурят средства за ежедневни разходи. Тя посочи, че досега се издържала с помощта на приятели, съобщи Нова телевизия. </p>
      <p>Апелативните спецмагистрати уважиха само искането на Петрова. За Иванчева и Дюлгеров първо трябва да получат данни колко пари имало в сметките им.</p>
      <p>"Това е супер унизително. Плюс това, че тези пари, които са ни спрени нямат нищо общо с времето, когато сме били управляващи. Както и въпросният апартамент, в който живея. Той е наследствен от баща ми. Защо е запориран?", попита подсъдимата Десислава Иванчева.</p>
    </article>
  </body>
</html>