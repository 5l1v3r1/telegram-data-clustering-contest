<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158955_1018.html"/>
    <meta property="og:site_name" content="Novsport"/>
    <meta property="article:published_time" content="2019-11-20T18:32:00+00:00"/>
    <meta property="og:title" content="Петрички боксов клуб „Лъвовете“ празнува първи рожден ден"/>
    <meta property="og:description" content="Пред всички присъстващи президентът и треньор на клуба Георги Караколев връчи статуетки и грамоти на своите възпитаници"/>
  </head>
  <body>
    <article>
      <h1>Петрички боксов клуб „Лъвовете“ празнува първи рожден ден</h1>
      <address><time datetime="2019-11-20T18:32:00+00:00">20 Nov 2019, 18:32</time> by <a rel="author">Велизар Антов</a></address>
      <p>Във вторник вечерта в тренировъчната си зала боксов клуб „Лъвовете” отбеляза първата годишнина от основаването си. <br/><br/>Залата беше украсена с много балони, а масите - обсипани с лакомства и сокове. <br/><br/>Президентът и треньор на клуба Георги Караколев приветства присъстващите с добре дошли и изрази задоволство от това, че тържеството бе уважено от кмета на общината Димитър Бръчков, Борислав Коларов, Наке Манастерлиев и Георги Георгиев. <br/><br/>Присъства и шефът на градската организация на ВМРО Борислав Лазаров. <br/><br/>Пред всички присъстващи, между които и родителите на състезателите, Георги Караколев връчи статуетки и грамоти на своите възпитаници, на база получените резултати от тях през годината.  <br/><br/>Кметът на общината Димитър Бръчков поздрави малките боксьори, връчи на шефа на клуба Георги Караколев икона на Свети Георги Победоносец, националното знаме и това на община Петрич, както и  ваучер – парична сума за момчетата. <br/><br/>Пожела им по-големи успехи за в бъдеще и ги увери, че винаги могат да разчитат на него по всички въпроси, касаещи бъдещето на клуба.<br/><br/>„Много съм доволен от това, че бяхме зачетени от представители на общината, начело с кмета, както и от някои медии. Г-н Бръчков ни вдъхнови с думите, че в бъдеще можем да разчитаме изцяло на него по всички въпроси”, сподели Георги Караколев.</p>
    </article>
  </body>
</html>