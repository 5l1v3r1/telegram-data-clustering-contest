<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://pozitciya.com.ua/76110-zaporzky-poltehnc-119.html"/>
    <meta property="og:site_name" content="Позиция. Всеукраинская общественно-политическая газета."/>
    <meta property="article:published_time" content="2019-11-20T18:00:00+00:00"/>
    <meta property="og:title" content="Запорізькій «політехніці» – 119!"/>
    <meta property="og:description" content="Нашій «машинці» виповнилося 119 років - це досить-таки відчутний вік і для Запоріжжя, і для України. Вік – він завжди в душі. В душі у людини, колективу та організації. І цей вуз відчуває себе молодими. Тому що у нього - багато ідей, бажань і перспектив."/>
  </head>
  <body>
    <article>
      <h1>Запорізькій «політехніці» – 119!</h1>
      <address>
        <time datetime="2019-11-20T18:00:00+00:00">20 Nov 2019, 18:00</time>
      </address>
      <p>
        <b>Нашій «машинці» виповнилося 119 років - це досить-таки відчутний вік і для Запоріжжя, і для України. Вік – він завжди в душі. В душі у людини, колективу та організації. І цей вуз відчуває себе молодими. Тому що у нього - багато ідей, бажань і перспектив.</b>
      </p>
      <p> </p>
      <p>Як театр починається з вішалки, так і будь-який вуз значною мірою залежить від особи ректора. Сергій Борисович Бєліков керує вузом більше 20 років. І на сьогоднішній день це ректор, який біля керма вузу знаходиться найдовше. Буквально кілька місяців тому він обігнав, можна сказати, патріарха ректорської справи Павла Михайлова. Ще 20 років тому весь прийом був бюджетний, вузи приймали по 500 чоловік на рік, було 5-6 спеціальностей. На сьогодні вуз має вже 73 освітні програми. Сьогодні тут приймають до 3000 студентів щороку і на бюджет, і на контракт. Такі лабораторії, які в ті роки навіть і не снилися. Тому що епоха йде вперед, все змінюється, і в принципі всі перевтілення можна вважати досягненнями керівництва.</p>
      <p> </p>
      <p><b>Вуз постійно розростається, з'являються нові факультети і спеціальності. Машинка конкурентно виграє.</b>Тому що тут знають: потрібно йти в ногу з часом. Якщо ще 20 або 10 років тому всі хотіли бути фінансистами, вчитися на міжнародних економічних відносинах, то на сьогоднішній день пріоритети майбутніх дітей абсолютно змінилися. У пріоритеті в першу чергу IT-спеціальності, які дозволяють програмістам бути першими номерами у всьому світі. У вузі на сьогоднішній день сім спеціальностей, які готують фахівців у цій галузі. В останні роки активно почав підніматися престиж технічних спеціальностей. Потреба заводів в фахівцях зростає, промисловість певним чином почала підніматися. До речі, 23 листопада у вузі відбудеться день відкритих дверей. На цьому заході будуть намагатися пояснити потенційним абітурієнтам «правила гри» на наступний рік. Тут можна буде дізнатися, що потрібно для того, щоб вступити в цей вуз.</p>
      <p> </p>
      <p><b>На сьогодні Національний університет «Запорізька політехніка» є сучасним закладом вищої освіти з інноваційними технологіями освітньої діяльності, унікальним лабораторним оснащенням для практичної і наукової підготовки студентів та високими показниками економічної ефективності і фінансового добробуту.</b> Основним пріоритетом і стратегічним напрямом університету є забезпечення якісної вищої освіти, яка дозволяє гідно конкурувати випускникам «Запорізької політехніки» на вітчизняному та світовому ринках праці, що підтверджується багаторічною схвальною оцінкою професійних стейкхолдерів.</p>
      <p> </p>
      <p>В Національному університеті «Запорізька політехніка» ведеться постійна робота з покращення показників економічної ефективності. Вказана мета досягається завдяки оптимізації загальних витрат університету, зменшення обсягів використання енергоресурсів як шляхом економії в зимовий період, так і здійсненням заходів, спрямованих на підвищення енергозбереження та енергоефективності матеріально-технічної бази університету.</p>
      <p> </p>
      <p>Своєчасне отримання асигнувань із держбюджету та ефективне використання коштів загального та спеціального фондів сприяють досягненню високих показників фінансового добробуту. Крім того, керівництвом та колективом університету ведеться постійна робота з підтримання конкурентоспроможності університету на національному рівні, створюються умови для підвищення професійного рівня професорсько-викладацького складу. В рамках чинного законодавства ведеться використання ресурсів університету для отримання додаткових доходів. Фінансовими службами університету здійснюється постійний моніторинг своєчасності оплати наданих послуг для недопущення заборгованості за спеціальним фондом.</p>
      <p> </p>
      <p>Забезпечення ефективного моніторингу стану управління розвитком і підвищенням якості діяльності НУ «Запорізька політехніка» з урахуванням вкладу в нього всіх науково-педагогічних працівників, кафедр, факультетів здійснюється завдяки розробленій та впровадженій у 2019 році електронній системі «Рейтинг науково-педагогічних працівників за показниками діяльності».</p>
      <p> </p>
      <p>
        <b>Освітньо-науковий процес здійснюється висококваліфікованим викладацьким складом, з яких 70 професорів, докторів наук та 500 доцентів, кандидатів наук, які постійно працюють над підвищенням кваліфікації, у тому числі за програмами закордонного стажування.</b>
      </p>
      <p> </p>
      <p>Освітній процес в НУ «Запорізька політехніка» здійснюється з використанням широкого комплексу науково-дослідного обладнання, яким оснащені навчальні лабораторії випускових кафедр університету.</p>
      <p> </p>
      <p>Розробка і дослідження газотермічних та плазменних покриттів статорних деталей ГТД здійснюється з використанням дилатометричного обладнання лабораторії «Фізичні методи дослідження». За сприяння АТ «МОТОР СІЧ» у НУ «Запорізька політехніка» було створено лабораторію «Динамічні дослідження процесів різання», в якій проводяться складні високотехнологічні випробування на великих частотах обертання при токарній та фрезерній обробках, що зменшує автоколивання для покращення якості оброблення поверхні та суттєвого збільшення стійкості інструменту.</p>
      <p> </p>
      <p>Лабораторія двигунів гелікоптерів та літаків технології кафедри «Технології авіаційних двигунів» обладнана натурними двигунами: ТРДД Д-36, ТРД РД-45, відцентровим компресором, стартером С-300, турбогвинтовим двигуном АІ-20, ТРДД АІ-25, турбовальним двигуном ТВЗ-117, ТРД ТВЗ-117-СБМ1 в розрізі, для більш наглядного та детального вивчення деталей вузлів та агрегатів двигунів, допоміжної силової установки АІ-8, вузлів кільцевої камери згоряння. Двигуни, вузли та установки використовуються для проведення лабораторних і практичних занять та в якості допоміжних матеріалів при виконанні досліджень магістрів, співробітників кафедри та аспірантів.</p>
      <p> </p>
      <p>Науково-дослідна лабораторія «Новітні авіаційні технології» кафедри «Технології авіаційних двигунів» Національного університету «Запорізька політехніка» за своєю діяльністю спрямована на підвищення довговічності деталей авіаційних двигунів і стаціонарних енергетичних установок нового покоління. На сучасних персональних комп'ютерах проводяться лабораторні та практичні заняття з побудови твердотільних моделей та моделювання фізичних процесів.</p>
      <p> </p>
      <p>
        <b>Університет має 62 чинні угоди з університетами, освітянськими організаціями та підприємствами Бельгії, Білорусі, Грузії, Німеччини, Великобританії, Польщі, Румунії, Словаччини, Туреччини, Чехії, з яких 25 угод - це тристоронні угоди між НУ «Запорізька політехніка», українським ЗВО та Британською компанією Беїсат, де координатором роботи з ЗВО на території України є Навчальний центр «НУ «Запорізька політехніка».</b>
      </p>
      <p> </p>
      <p>Студенти мають можливість за бажанням займатися різними видами спорту: легкою атлетикою, баскетболом, гандболом, волейболом, футболом, футзалом, спортивною аеробікою, кульовою стрільбою, боротьбою, настільним тенісом, туризмом тощо. В університеті функціонують професійні спортивні колективи: чоловіча гандбольна команда Суперліги; студентська збірна з баскетболу - триразові переможці Студентської ліги; команда зі спортивної аеробіки, які є чемпіонами Європи та неодноразовими призерами світових першостей.</p>
      <p> </p>
      <p>В центрі культури та дозвілля студентів кожний може знайти заняття за бажанням: хорові, музичні та танцювальні ансамблі; студентський театр естрадних мініатюр; клуб винахідливих та кмітливих; огляди-конкурси художньої самодіяльності факультетів, святкові концерти; різноманітні конкурси, фестивалі міського, обласного, всеукраїнського та міжнародного рівнів.</p>
      <p><b>Між університетом та потенційними роботодавцями: для подальшої взаємовигідної роботи укладаються договори про спільну діяльність, предметом яких є сприяння працевлаштуванню студентів та випускників університету в штаті конкретного підприємства (заводу, компанії),</b> створення умов для реалізації надання першого робочого місця для випускників університету, поетапної реалізації надання молодих висококваліфікованих спеціалістів, які відповідають потребам роботодавця в умовах сучасного ринку праці.</p>
      <p> </p>
      <p>Наразі НУ «Запорізька політехніка» має 42 укладених договори з найбільшими підприємствами (АТ «МОТОР СІЧ», ПАТ «Запоріжсталь», ТОВ «Запорізький ливарно-механічний завод», КП НВК «Іскра», ДП «ЗМКБ «Прогрес» ім. академіка А.Г.Івченко, ТОВ «Запорізький титаномагнієвий комбінат тощо) та різноманітними приватними підприємствами Запоріжжя, які дають змогу знаходити як постійну роботу за спеціальністю для випускників, так і тимчасову зайнятість для студентів НУ «Запорізька політехніка».</p>
      <p> </p>
      <p>В 2019 році при приймальній комісії Національного університету «Запорізька політехніка» було створено консультаційний центр для надання допомоги вступникам при поданні заяв на вступ до закладів вищої освіти. Вступники можуть звернутися до консультаційного центру з метою створення електронного кабінету, внесення заяв в електронній формі, завантаження додатка.</p>
      <p> </p>
      <p>
        <b>Марина УЛУНОВА</b>
      </p>
      <p> </p>
      <p>
        <b>Источник <a href="http://pozitciya.com.ua/">Позиция</a></b>
      </p>
    </article>
  </body>
</html>