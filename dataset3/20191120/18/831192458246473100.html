<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/epeisodia-stin-asoee-antiexoysiastes-eisevalan-se-foititiki-syneleysi-piastikan-sta-cheria-me-toys-foitites-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-20T18:04:52+00:00"/>
    <meta property="og:title" content="Επεισόδια στην ΑΣΟΕΕ: Aντιεξουσιαστές εισέβαλαν σε φοιτητική συνέλευση – Πιάστηκαν στα χέρια με τους φοιτητές! (Βίντεο)"/>
    <meta property="og:description" content="Έκρυθμο το κλίμα και πάλι στο Οικονομικό Πανεπιστήμιο. Το απόγευμα της Τετάρτης σημειώθηκαν επεισόδια, με την εισβολή αντιεξουσιαστών, όπως και ξυλοδαρμοί κατά τη διάρκεια της γενικής συνέλευσης του συλλόγου φοιτητών της ΑΣΟΕΕ. Η γενική συνέλευση των"/>
  </head>
  <body>
    <article>
      <h1>Επεισόδια στην ΑΣΟΕΕ: Aντιεξουσιαστές εισέβαλαν σε φοιτητική συνέλευση – Πιάστηκαν στα χέρια με τους φοιτητές! (Βίντεο)</h1>
      <address>
        <time datetime="2019-11-20T18:04:52+00:00">20 Nov 2019, 18:04</time>
      </address>
      <p>Έκρυθμο το κλίμα και πάλι στο Οικονομικό Πανεπιστήμιο. Το απόγευμα της Τετάρτης σημειώθηκαν επεισόδια, με την εισβολή αντιεξουσιαστών, όπως και ξυλοδαρμοί κατά τη διάρκεια της γενικής συνέλευσης του συλλόγου φοιτητών της ΑΣΟΕΕ.</p>
      <p>Η γενική συνέλευση των φοιτητών της ΑΣΟΟΕ πραγματοποιήθηκε στο αμφιθέατρο Α του Οικονομικού Πανεπιστημίου Αθηνών. Κατά τη διάρκεια αυτής, ομάδα αντιεξουσιαστών εισέβαλε στον χώρο και φοιτητής που βρισκόταν εκεί διαμαρτυρήθηκε για την παρέμβαση, σύμφωνα με τα Φοιτητικά Νέα.</p>
      <figure>
        <img src="https://europost.gr/wp-content/uploads/2019/11/sdkfgjsdhgjj5545-300x203.jpg"/>
      </figure>
      <p>Οπως φαίνεται σε βίντεο, κάποιοι από τους παρευρισκομένους πιάστηκαν στα χέρια, αυτή τη στιγμή όμως η συνέλευση συνεχίζεται κανονικά.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffoithtes.opa%2Fvideos%2F825876647869726%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>Η σημερινή γενική συνέλευση του φοιτητικού συλλόγου ΑΣΟΕΕ του Οικονομικού Πανεπιστημίου Αθηνών θεωρείται ιδιαίτερα κρίσιμη μετά τα τελευταία γεγονότα που έλαβαν χώρα εντός του Πανεπιστημίου.</p>
      <p>Σύμφωνα με πληροφορίες, ήταν η μαζικότερη γενική συνέλευση της τελευταίας πενταετιας, καθώς περισσότεροι από 450 φοιτητές βρέθηκαν στο αμφιθέατρο Α του Ιδρύματος.</p>
      <p>Το Οικονομικό Πανεπιστήμιο Αθηνών την προηγούμενη εμδομάδα παρέμεινε κλειστό έπειτα από απόφαση της Συγκλήτου.</p>
      <p>Υπενθυμίζεται ότι εχθές, Τρίτη, έγινε γνωστό ότι ομάδες αντιεξουσιαστών επέστρεψαν στο υπόγειο της ΑΣΟΕΕ, σπάζοντας την κλειδαριά που είχε τοποθετηθεί. Σε ανακοίνωσή της η ΑΣΟΕΕ διέψευσε ότι η σχολή είναι υπό κατάληψη.</p>
    </article>
  </body>
</html>