<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/apple-uvedl-smart-battery-case-pro-iphony-11-a-iphony-11-pro/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-20T18:55:07+00:00"/>
    <meta property="og:title" content="Apple uvedl Smart Battery Case pro iPhony 11 a iPhony 11 Pro"/>
    <meta property="og:description" content="Dnes jsme se dočkali uvedení nových krytů Smart Battery Case pro iPhony 11, iPhony 11 Pro a iPhony 11 Pro Max."/>
  </head>
  <body>
    <article>
      <h1>Apple uvedl Smart Battery Case pro iPhony 11 a iPhony 11 Pro</h1>
      <address><time datetime="2019-11-20T18:55:07+00:00">20 Nov 2019, 18:55</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Před nějakým časem se objevily náznaky, že bychom se mohli dočkat ochranných krytů s bezdrátovým nabíjením pro nové iPhony 11 a 11 Pro. Apple konečně uvedl do svého obchodu novinky pro všechny <a href="https://dotekomanie.cz/2019/09/ceske-ceny-u-novinek-iphone-11-iphone-11-pro-max-ipad-a-apple-watch/">tři představené modely</a>. K dispozici je hned několik variant.</p>
      <h3>Smart Battery Case s bezdrátovým nabíjením pro iPhony 11</h3>
      <p>Nové kryty Smart Battery Case mají nastavenou cenu stejnou pro všechny varianty. Ta činí 3490 Kč, přičemž dostupnost je hlášena na 26. listopadu. Tentokrát nenabízí jen hrb s baterií navíc, ale k dispozici je i bezdrátové nabíjení, takže nepřijdete o poměrně pohodlnou funkci.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/MWVN2_AV4-274x537x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/MWVM2_AV4-274x536x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/MWVL2_AV4-274x537x.jpg"/>
        </figure>
      </slideshow>
      <p>Zajímavou novinkou u všech krytů je dedikované tlačítko pro focení, což je skutečně neobvyklý doplněk a funkce navíc, aspoň tedy v případě společnosti Apple. iPhony 11 se tedy s tímto krytem tak trochu přibližují smartphonům od Sony. U všech variant krytu Apple uvádí prodloužení výdrže na jedno nabití o 50 %, ale bude záležet na využívání.</p>
      <blockquote>
        <i>Testy provedl Apple v říjnu 2019 s předvýrobními iPhony 11 Pro Max a softwarem v kombinaci s předvýrobními kryty Smart Battery Case na iPhone 11 Pro Max a předvýrobním softwarem. Testování videa spočívalo v opakovaném přehrávání 2 hodiny a 23 minut dlouhého filmu z iTunes Storu. Všechna nastavení byla výchozí kromě následujících výjimek: Bluetooth byl spárovaný se sluchátky; Wi‑Fi bylo připojené k síti; funkce Wi‑Fi Výzva pro připojení, Automatický jas a True Tone byly vypnuté. Všechna tvrzení o výdrži baterie závisí na konfiguraci sítě a mnoha dalších faktorech; skutečné výsledky se budou lišit.</i>
      </blockquote>
      <p>Kromě podpory bezdrátového nabíjení v rámci standardu Qi je k dispozici i USB PD pro nabíjení krytu, a iPhonu 11 zároveň. Jaká je skutečná kapacita použité baterie v krytu zatím nevíme. Na to si budeme muset počkat až na rozbor nějakou společnosti.</p>
      <slideshow>
        <figure>
          <img src="https://dotekomanie.cz/wp-content/uploads/2019/11/MWVN2_AV6-572x572x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/MWVP2_AV6-572x572x.jpg"/>
        </figure>
        <figure>
          <img src="https://dotekomanie.cz/wp-content/uploads/2019/11/MWVJ2_AV8-572x572x.jpg"/>
        </figure>
      </slideshow>
      <p>iPhone 11 Pro a iPhone 11 Pro Max mají k dispozici tři barevné verze – pískově růžová, bílá a černá. Základní model iPhone 11 má k dispozici pouze jen krémově bílou a a černou.</p>
      <footer>Zdroj: <a href="https://www.engadget.com/2019/11/20/apple-iphone-11-pro-smart-battery-cases/#c4ca4/">engadget.com</a></footer>
    </article>
  </body>
</html>