<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-spada-scudo-vendite-giappone/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-20T18:46:00+00:00"/>
    <meta property="og:title" content="Pokémon Spada e Scudo: ottime vendite in Giappone | Game Division"/>
    <meta property="og:description" content="Nel corso della giornata di oggi è stato annunciato che Pokémon Spada e Scudo hanno venduto ben 1.36 milioni di copie, in nemmeno una settimana dall'uscita."/>
  </head>
  <body>
    <article>
      <h1>Pokémon Spada e Scudo: ottime vendite in Giappone | Game Division</h1>
      <address>
        <time datetime="2019-11-20T18:46:00+00:00">20 Nov 2019, 18:46</time>
      </address>
      <p>Con l’avvento di Nintendo Switch, la compagnia di Kyoto sta passando senz’ombra di dubbio un momento florido in termini di vendite e successo commerciale. Questo è garantito soprattutto dalla natura ibrida della console stessa e dalla qualità dei titoli first party. Titoli del calibro di The Legend of Zelda: Breath of The Wild, Super Mario Odyssey, Super Smash Bros. Ultimate (candidato ai The Game Awards 2019, tra le altre cose), Luigi’s Mansion 3 e, ultimo ma di certo non per importanza, <b>Pokémon Spada e Scudo</b>.</p>
      <p>Per la prima volta un titolo della serie ufficiale di Game Freak è infatti uscito su console casalinga, lasciando in disparte l’ormai defunto Nintendo 3DS, e introducendo finalmente l’ottava generazione di Pokémon all’interno dell’inedita regione di Galar.</p>
      <figure>
        <img src="https://www.tomshw.it/images/images/2019/05/pokemon-spada-e-scudo-33454.768x432.jpg"/>
      </figure>
      <p>Leggi anche: <a href="https://www.tomshw.it/videogioco/nintendo-switch-dimensioni-molti-giochi/">Nintendo Switch, svelate le dimensioni di molti giochi in uscita</a></p>
      <p>Proprio dal Giappone arrivano notizie confortanti in merito: Pokémon Spada e Scudo avrebbero infatti venduto, nel corso di questi giorni, <b>1.36 milioni di copie</b>, spodestando addirittura Death Stranding, l’ultima fatica di Hideo Kojima, uscito appena una settimana prima.</p>
      <p>Il titolo avrebbe così permesso, tra le altre cose, di spingere le vendite della stessa <b>Nintendo Switch</b>, che ha raggiunto le <b>180’000 unità</b>, contro le 8094 della diretta concorrente PlayStation 4. E voi, quale versione avete scelto tra Pokémon Spada e Scudo? Fatecelo sapere ovviamente qui sotto nei commenti!</p>
      <blockquote>Hai voglia di giocare all’ottava generazione di Pokémon e immergerti nella regione di Galar? Acquista subito allora Pokémon Scudo a questo <a href="https://toms.it/0ebZf">indirizzo</a>!</blockquote>
    </article>
  </body>
</html>