<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321710/Betaald-voetbalclubs-willen-wedstrijden-een-minuut-stilleggen-tegen-racisme"/>
    <meta property="og:site_name" content="RTV Oost"/>
    <meta property="article:published_time" content="2019-11-20T18:01:05+00:00"/>
    <meta property="og:title" content="Betaald voetbalclubs willen wedstrijden één minuut stilleggen tegen racisme"/>
    <meta property="og:description" content="Iedere wedstrijd die dit weekend wordt afgewerkt in het Nederlandse betaald voetbal wordt &amp;eacute;&amp;eacute;n minuut stilgelegd. Dat voorstel hebben de Eredivisie CV en Co&amp;ouml;peratie Eerste Divisie richting alle clubs gedaan. Hiermee willen de Eredivisie en de Keuken Kampioen Divisie aandacht vragen voor racisme."/>
  </head>
  <body>
    <article>
      <h1>Betaald voetbalclubs willen wedstrijden één minuut stilleggen tegen racisme</h1>
      <address>
        <time datetime="2019-11-20T18:01:05+00:00">20 Nov 2019, 18:01</time>
      </address>
      <slideshow>
        <figure>
          <img src="https://imgo.rgcdn.nl/b35d2e0b457542acb5d773caaae8dad0/opener/Betaald-voetbalclubs-willen-wedstrijden-een-minuut-stilleggen-tegen-racisme-Foto-Pro-Shots.jpg?v=yB4R-fCJNPeeWQNy9ynUNg2"/>
        </figure>
        <figure>
          <img src="https://imgo.rgcdn.nl/b35d2e0b457542acb5d773caaae8dad0/opener/Betaald-voetbalclubs-willen-wedstrijden-een-minuut-stilleggen-tegen-racisme-Foto-Pro-Shots.jpg?v=yB4R-fCJNPeeWQNy9ynUNg2"/>
        </figure>
        <figcaption>Betaald voetbalclubs willen wedstrijden één minuut stilleggen tegen racisme (Foto: Pro Shots)</figcaption>
      </slideshow>
      <p>Iedere wedstrijd die dit weekend wordt afgewerkt in het Nederlandse betaald voetbal wordt één minuut stilgelegd. Dat voorstel hebben de Eredivisie CV en Coöperatie Eerste Divisie richting alle clubs gedaan. Hiermee willen de Eredivisie en de Keuken Kampioen Divisie aandacht vragen voor racisme. </p>
      <p>De aanleiding hiervoor is het incident dat afgelopen zondag plaatsvond tijdens FC Den Bosch - Excelsior, waarbij 'fans' van de thuisploeg het hadden gemunt op Excelsior-aanvaller Ahmad Mendes Moreira. </p>
      <p>Het is de bedoeling dat het statement direct na het eerste fluitsignaal gemaakt wordt. Terwijl de spelers stil blijven staan, zal er op het scorebord in de stadions de tekst ‘Racisme? Dan voetballen we niet’ verschijnen. De clubs hebben de KNVB verzocht om aan het eind van de eerste helft minimaal één minuut speeltijd toe te voegen. Zodoende wordt het gemis van de eerste minuut gecompenseerd. Het is aan de clubs het statement uit te voeren.</p>
      <p>Go Ahead Eagles neemt het vrijdag in De Adelaarshorst op tegen Roda JC. Een dag later komen PEC Zwolle en Heracles Almelo in actie tegen respectievelijk Fortuna Sittard en Ajax. Op zondag is het de beurt aan FC Twente, dat op bezoek gaat bij VVV-Venlo.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Betaald+voetbalclubs+willen+wedstrijden+%C3%A9%C3%A9n+minuut+stilleggen+tegen+racisme">06 - 57 03 33 33</a>.</aside>
    </article>
  </body>
</html>