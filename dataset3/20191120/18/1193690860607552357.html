<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/yuzyk-vyznav-avtentychnist-zapysu-ioho-rozmovy-z-nachalnykom-politsii-kryvoho-rohu-shcho-same-skazav-203166.html"/>
    <meta property="og:site_name" content="5 канал"/>
    <meta property="article:published_time" content="2019-11-20T18:05:00+00:00"/>
    <meta property="og:title" content="Юзік визнав автентичність запису його розмови з начальником поліції Кривого Рогу – що саме сказав"/>
    <meta property="og:description" content="Юзік також прокоментував погрози про відкриття кримінальних проваджень стосовно противників нової влади"/>
  </head>
  <body>
    <article>
      <h1>Юзік визнав автентичність запису його розмови з начальником поліції Кривого Рогу – що саме сказав</h1>
      <address>
        <time datetime="2019-11-20T18:05:00+00:00">20 Nov 2019, 18:05</time>
      </address>
      <p>Депутат Верховної Ради Юрій Корявченков, більш відомий як Юзік, визнав автентичність запису, на якому він "проводить співбесіду" начальника поліції Кривого Рогу Сергія Лукашова. У коментарі <a href="https://lb.ua/go.php?url=aHR0cHM6Ly9udi51YS91a3JhaW5lL3BvbGl0aWNzL3l1cml5LWtvcnlhdmNoZW5rb3YtcG9saWNpeWEta3Jpdm9nby1yb2dhLW5vdm9zdGktNTAwNTQ1OTAuaHRtbA==">"Новому времени"</a> він сказав, що зустріч за участю голови Криворізького главку і депутатів "Слуги народу" відбулася у вересні.</p>
      <p>Також Юзік прокоментував погрози про відкриття кримінальних проваджень стосовно противників нової влади, які нібито прозвучали на запису.</p>
      <blockquote>Читайте також: <a href="https://www.5.ua/polityka/razumkov-prokomentuvav-zapys-rozmovy-sluh-iz-kryvorizkoiu-politsiieiu-203136.html">Разумков прокоментував запис розмови "слуг" із криворізькою поліцією</a></blockquote>
      <p>"Ніяких погроз щодо залучення інших силових органів не було. Я сказав: якщо не буде дій відповідно до закону, то діяти можуть інші органи", – сказав він.</p>
      <p>Відповідаючи на запитання, чи можна це розцінювати як попередження керівництву поліції, Корявченков сказав: "Ні, я нікого не попереджав".</p>
      <blockquote>Як повідомляв 5.UA, скандал навколо Корявченкова почався з того, що виключений з фракції "Слуга народу" депутат Антон Поляков <a href="https://www.5.ua/polityka/vyhnanyi-sluha-poliakov-opryliudnyv-audiozapys-iak-yuzik-i-sluhy-vyrishuvaly-pytannia-z-politsiieiu-203040.html">розмістив у мережі запис</a>, на якому Юзик "вчить" начальника поліції. Загалом у записі йдеться про те, що "слуги народу" особисто контролюватимуть, які справи і як їх повинна вести поліція. При цьому депутати неодноразово повторюють, що "їхній дах тримає" особисто президент України, і тому наказують керівникам поліції тримати прямий зв'язок тільки з ними. </blockquote>
    </article>
  </body>
</html>