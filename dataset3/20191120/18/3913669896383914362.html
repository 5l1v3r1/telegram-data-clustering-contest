<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/321931/davis-cup-finals-krajinovic-e-djokovic-trascinano-la-serbia-giappone-eliminato/"/>
    <meta property="og:site_name" content="Live Tennis"/>
    <meta property="article:published_time" content="2019-11-20T18:29:00+00:00"/>
    <meta property="og:title" content="Davis Cup Finals: Argentina-Germania, doppio infinito. Italia in campo dalle 19.20"/>
    <meta property="og:description" content="Esordio agevole nella “nuova” Coppa Davis per la Serbia: Filip Krajinovic e Novak Djokovic hanno vinto agevolmente i rispettivi match di singolare contro i giapponesi Yuichi Sugita (6-2 6-4) e Yoshihito Nishioka (6-1 6-2), più complicato invece il doppio nel quale Janko Tipsarevic e Viktor Troicki si sono imposti in due tiebreak su Ben McLachlan […]"/>
  </head>
  <body>
    <article>
      <h6 class="kicker">Davis Cup 2019 </h6>
      <h1>Davis Cup Finals: Argentina-Germania, doppio infinito. Italia in campo dalle 19.20</h1>
      <address>
        <time datetime="2019-11-20T18:29:00+00:00">20 Nov 2019, 18:29</time>
      </address>
      <p>Esordio agevole nella “nuova” Coppa Davis per la Serbia: Filip Krajinovic e Novak Djokovic hanno vinto agevolmente i rispettivi match di singolare contro i giapponesi Yuichi Sugita (6-2 6-4) e Yoshihito Nishioka (6-1 6-2), più complicato invece il doppio nel quale Janko Tipsarevic e Viktor Troicki si sono imposti in due tiebreak su Ben McLachlan e Yasutaka Uchiyama.<b> La compagine nipponica incappa nel secondo ko consecutivo e saluta il torneo, la Serbia si giocherà invece il primato del Gruppo A con la Francia</b>.</p>
      <p><b>SERBIA – GIAPPONE 3-0</b><br/>Filip Krajinovic (SRB) b. Yuichi Sugita (JPN) 6-2 6-4<br/>Novak Djokovic (SRB) b. Yoshihito Nishioka (JPN) 6-1 6-2<br/>Janko Tipsarevic/Viktor Troicki (SRB) b. Ben McLachlan/Yasutaka Uchiyama (JPN) 7-6(5) 7-6(4)</p>
      <table>
        <tr>
          <td align="left">
            <b>GRUPPO A</b>
          </td>
          <td align="left">
            <b>W</b>
          </td>
          <td align="left">
            <b>L</b>
          </td>
          <td align="left">
            <b>RUBBERS W/L</b>
          </td>
        </tr>
        <tr>
          <td align="center">SERBIA</td>
          <td align="center">1</td>
          <td align="center">0</td>
          <td align="center">3-0</td>
        </tr>
        <tr>
          <td align="center">FRANCIA</td>
          <td align="center">1</td>
          <td align="center">0</td>
          <td align="center">2-1</td>
        </tr>
        <tr>
          <td align="center">
            <b>GIAPPONE</b>
          </td>
          <td align="center">
            <b>0</b>
          </td>
          <td align="center">
            <b>2</b>
          </td>
          <td align="center">
            <b>1-5</b>
          </td>
        </tr>
      </table>
      <hr/>
      <p>Battuta d’arresto per l’Argentina che, dopo il convincente 3-0 sul Cile, si arrende al cospetto della Germania: pratica chiusa dopo i singolari vinti da Philipp Kohlschreiber (1-6 6-3 6-4) e Jan-Lennard Struff (6-3 7-6). Interminabile il doppio tra Gonzalez/Mayer e Krawietz/Mies: primi due parziali conclusi al tiebreak, terzo set infinito. L’incontro è cominciato poco dopo le 16: ritarda, inevitabilmente, l’avvio di Italia-Stati Uniti (<a href="http://www.livetennis.it/post/321947/italia-e-vietato-sbagliare-fognini-e-berrettini-costretti-a-vincere-con-gli-usa/"><b>Fognini e Opelka apriranno la contesa</b></a>).</p>
      <p><b>ARGENTINA – GERMANIA 0-2</b><br/>Philipp Kohlschreiber (GER) b. Guido Pella (ARG) 1-6 6-3 6-4<br/>Jan-Lennard Struff (GER) b. Diego Schwartzman (ARG) 6-3 7-6(8)<br/>Maximo Gonzalez/Leonardo Mayer (ARG) – Kevin Krawietz/Andreas Mies (GER) 7-6(4) 6-7(2) 2-1 – <b>IN CORSO</b></p>
      <hr/>
      <p>Botta e risposta tra<b> Gran Bretagna</b> e <b>Olanda</b>. Inglesi <b><a href="http://www.livetennis.it/post/321939/davis-cup-finals-gran-bretagna-olanda-1-0-andy-murray-supera-griekspoor-in-tre-set/">subito avanti con Andy Murray</a></b>, abile a superare Tallon Griekspoor al tiebreak del terzo parziale dopo una battaglia durata ben due ore e 51 minuti; nel secondo singolare di giornata, Robin Haase ha sconfitto Daniel Evans, ottenendo il secondo successo consecutivo dopo quello di ieri contro il kazako Alexander Bublik e regalando così agli “<i>orange</i>” il punto dell’uno a uno. <b>A decretare la squadra vincitrice sarà dunque l’incontro di doppio</b>: Jamie Murray e Neal Skupski affronteranno Wesley Koolhof e Jean-Julien Rojer.</p>
      <p><b>GRAN BRETAGNA – OLANDA 1-1</b><br/>Andy Murray (GBR) b. Tallon Griekspoor (NED) 6-7(7) 6-4 7-6(5)<br/>Robin Haase (NED) b. Daniel Evans (GBR) 3-6 7-6(5) 6-4<br/>Jamie Murray/Neal Skupski (GBR) – Wesley Koolhof/Jean-Julien Rojer (NED) 1-2 –<b> IN CORSO</b></p>
    </article>
  </body>
</html>