<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574634/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-20T18:01:12+00:00"/>
    <meta property="og:title" content="דרמה פוליטית: גנץ החזיר את המנדט לנשיא &quot;לא עלה בידי&quot;"/>
    <meta property="og:description" content="יו&quot;ר כחול לבן בני גנץ שוחח עם נשיא המדינה ועדכן אותו כי לא עלה בידו להרכיב ממשלה וכי הוא מחזיר את המנדט חזרה לנשיא | בשיחות סגורות: גנץ תקף את לפיד שסיכל ממשלת אחדות ואת הנדל והאוזר שסיכלו ממשלה עם הערבים | ב-21 הימים שנותרו הכנסת תקבע מי יוכל להרכיב את הממשלה"/>
  </head>
  <body>
    <article>
      <h1>דרמה פוליטית: גנץ החזיר את המנדט לנשיא "לא עלה בידי"</h1>
      <address><time datetime="2019-11-20T18:01:12+00:00">20 Nov 2019, 18:01</time> by <a rel="author">איתי גדסי</a></address>
      <p>
        <b>יו"ר כחול לבן בני גנץ שוחח עם נשיא המדינה ועדכן אותו כי לא עלה בידו להרכיב ממשלה וכי הוא מחזיר את המנדט חזרה לנשיא | בשיחות סגורות: גנץ תקף את לפיד שסיכל ממשלת אחדות ואת הנדל והאוזר שסיכלו ממשלה עם הערבים | ב-21 הימים שנותרו הכנסת תקבע מי יוכל להרכיב את הממשלה</b>
      </p>
      <figure>
        <img src="http://www.93fm.co.il/wp-content/uploads/2019/11/F191118HP25.jpg"/>
        <figcaption>
          <cite>צילום: פלאש 90</cite>
        </figcaption>
      </figure>
      <p>פנינו לבחירות? 4 שעות לפני תום המנדט שקיבל מהנשיא להרכיב את הממשלה, יו"ר כחול לבן, בני גנץ שוחח עם נשיא המדינה ראובן ריבלין, לפני זמן קצר והודיע לו כי לא עלה בידו להרכיב ממשלה.</p>
      <p>גנץ אמר לנשיא כי הוא מחויב גם ב-21 הימים שנותרו להמשיך ולעשות כל מאמץ בכדי להרכיב ממשלה טובה לאזרחי ישראל. גנץ הודה לנשיא על הסיוע בתהליך וביקש להמשיך ולהיעזר בו גם בהמשך הדרך.</p>
      <p>גנץ בביקורת חריפה בחדרים סגורים אמר: "בגלל יועז (הנדל) וצביקה (האוזר) אני לא ראש ממשלה". הכוונה להתנגדותם של שני הח"כים לממשלת מיעוט בתמיכת הערבים והימנעות ליברמן. התנגדות השניים מנעה רוב למהלך. כך מדווח עמית סגל.</p>
      <p>גנץ גם תקף את שותפו למפלגה יאיר לפיד, "בגלל לפיד ירדו הסיכויים לאחדות", הכוונה להתנגדותו של יו"ר יש עתיד לכל מתווה שכולל כהונה של נתניהו ראשון כראש הממשלה.</p>
      <p>כעת, נותרו 21 ימים אחרונים שבהם הכוח חוזר אל הכנסת שתקבע מי יוכל להקים ממשלה. ע"פ הערכות אין מנוס מבחירות שלישיות לאחר שבכחול לבן לא מעוניינים להקים ממשלה עם נתניהו. וליברמן לא מוכן לשבת עם אף מפלגה.</p>
      <related>
        <a href="http://www.93fm.co.il/radio/574694/"/>
        <a href="http://www.93fm.co.il/radio/574645/"/>
        <a href="http://www.93fm.co.il/radio/574581/"/>
      </related>
    </article>
  </body>
</html>