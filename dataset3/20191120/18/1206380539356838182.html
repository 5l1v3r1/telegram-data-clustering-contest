<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/dlouhe-vlasy-jsou-prezitek-po-maresove-okusila-radikalni-zmenu-i-tamara-klusova"/>
    <meta property="og:site_name" content="eXtra.cz"/>
    <meta property="article:published_time" content="2019-11-20T18:29:00+00:00"/>
    <meta property="og:title" content="Dlouhé vlasy jsou přežitek? Po Marešové okusila radikální změnu i Tamara Klusová"/>
    <meta property="og:description" content="Krátký sestřih přitahuje stále více žen. Po šokující změně u Moniky Marešové (38) se v krátkých vlasech vzhlédla i Tamara Klusová (31). Manželka Tomáše Kluse už měla na hlavě leccos, s krátkými vlasy jsme ji ale ještě nikdy neviděli. Hodně žen si po porodu dítěte dlouhé vlasy ostříhá kvůli praktičnosti, je to případ i trojnásobné maminky Tamary?"/>
  </head>
  <body>
    <article>
      <h6 class="kicker">účes</h6>
      <h1>Dlouhé vlasy jsou přežitek? Po Marešové okusila radikální změnu i Tamara Klusová</h1>
      <address><time datetime="2019-11-20T18:29:00+00:00">20 Nov 2019, 18:29</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/07/14/0714799-247303-tamii-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Tamaru už dlouhé vlasy omrzely.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/1b/30/1b30282-241508-klus-2560x0-shrink.png"/>
          <figcaption>Tamara s celou rodinou.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/97/90/97905a4-239233-c-2560x0-shrink.png"/>
          <figcaption>Tamara Klusová s ofinou.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/fe/69/fe69172-239232-b-2560x0-shrink.png"/>
          <figcaption>Tamara byla dlouho blondýnkou.<cite>Instagram</cite></figcaption>
        </figure>
        <figcaption>
          <a href="https://www.extra.cz/dlouhe-vlasy-jsou-prezitek-po-maresove-okusila-radikalni-zmenu-i-tamara-klusova/galerie/4">+ Dalších 10 fotografií</a>
        </figcaption>
      </slideshow>
      <p>
        <b>Krátký sestřih přitahuje stále více žen. Po šokující změně u Moniky Marešové (38) se v krátkých vlasech vzhlédla i Tamara Klusová (31). Manželka Tomáše Kluse už měla na hlavě leccos, s krátkými vlasy jsme ji ale ještě nikdy neviděli. Hodně žen si po porodu dítěte dlouhé vlasy ostříhá kvůli praktičnosti, je to případ i trojnásobné maminky Tamary?</b>
      </p>
      <p><a href="https://www.extra.cz/tema/tamara-klusova">Tamara</a> ráda experimentuje a po delší době, co měla své hnědé vlasy odbarvené na blond, se vrátila opět ke své přirozené barvě. K tomu si nechala i ustřihnout ofinu a z Tamary byl rázem jiný člověk. Klusová, která v posledních měsících hodně zhubla, nyní začala koketovat i s velmi krátkým sestřihem, který si zatím nechala vytvořit jenom na zkoušku.</p>
      <p><b>„Nikdy jsem krátké vlasy neměla a ani jsem si neuměla představit, že bych se k nim rozhodla, ale teď nad tím vážně přemýšlím…,“</b> napsala maminka tří dětí, která více než kdo jiný na hlavě ocení praktický účes.</p>
      <p><b>„Vzadu je schovaný culík,“</b> prozradila a stejně jako slovenská diva Jasmina Alagič nechává o svých vlasech rozhodovat fanoušky. <b>„Možná brzy nebude… Co myslíte?“</b> doplnila Tamara a kladné reakce na sebe nenechaly dlouho čekat.</p>
      <p><b>„Krásná změna! Ale Klusovi přeci musí mít všichni dlouhé vlasy!“</b> napsala pod příspěvek uživatelka Eliška. <b>„Moc pěkná změna,“</b> přidala se další komentující. Tamařina proměna se líbila i zpěvačce <a href="https://www.extra.cz/tema/anna-k-1">Anně K</a> či herečce <a href="https://www.extra.cz/tema/eva-holubova">Evě Holubové</a>, která Tamaře dodala odvahu. Prozradila, že ji manžel v šestinedělí ostříhal na kluka a že se v novém účesu cítila naprosto skvěle.</p>
    </article>
  </body>
</html>