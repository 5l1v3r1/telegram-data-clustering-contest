<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904529/-voorstel-voor-eredivisie-n-kkd-actie-alle-wedstrijden-n-minuut-onderbroken-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-20T18:33:00+00:00"/>
    <meta property="og:title" content="'Nederlandse profclubs willen actie: wedstrijden één minuut onderbroken'"/>
    <meta property="og:description" content="Tijdens de hervatting van de Eredivisie en de Keuken Kampioen Divisie zal naar alle waarschijnlijkheid stil worden gestaan bij de gebeurtenissen tijdens FC Den Bosch-Excelsior van zondagmiddag. Vrijdag, zaterdag en zondag staan er negentien betaald voetbalwedstrijden op het programma, die naar verwachting gedurende één minuut onderbroken worden. Met deze actie willen de Eredivisie CV en de Coöperatie Eerste Divisie aandacht vragen voor de strijd tegen racisme. Volgens het Algemeen Dagblad en NH Nieuws hebben alle Nederlandse profclubs inmiddels een voorstel ontvangen van de beide belangenverenigingen. 'Door een statement te maken in het veld geven we vanuit het voetbal een duidelijk signaal dat genoeg écht genoeg is', wordt men geciteerd door het AD. Prachtig statement spelers Nederlands elftal tegen racisme: 'Enough is Enough!' Captain Wijnaldum scoort namens Oranje en maakt statement met Frenkie de Jong Felle Promes steunt Oranje-statement: &quot;Het moet maar eens afgelopen zijn&quot;"/>
  </head>
  <body>
    <article>
      <h1>'Nederlandse profclubs willen actie: wedstrijden één minuut onderbroken'</h1>
      <address>
        <time datetime="2019-11-20T18:33:00+00:00">20 Nov 2019, 18:33</time>
      </address>
      <p>
        <b>Tijdens de hervatting van de Eredivisie en de Keuken Kampioen Divisie zal naar alle waarschijnlijkheid stil worden gestaan bij de gebeurtenissen tijdens FC Den Bosch-Excelsior van zondagmiddag. Vrijdag, zaterdag en zondag staan er negentien betaald voetbalwedstrijden op het programma, die naar verwachting gedurende één minuut onderbroken worden.</b>
      </p>
      <p>Met deze actie willen de Eredivisie CV en de Coöperatie Eerste Divisie aandacht vragen voor de strijd tegen racisme. Volgens het <a href="https://www.ad.nl/nederlands-voetbal/ook-betaald-voetbalclubs-komend-weekend-in-actie-tegen-racisme~ae819d7c/">Algemeen Dagblad</a> en <a href="https://www.nhnieuws.nl/nieuws/257032/profvoetballers-leggen-wedstrijden-stil-om-aandacht-te-vragen-voor-racisme">NH Nieuws</a> hebben alle Nederlandse profclubs inmiddels een voorstel ontvangen van de beide belangenverenigingen. 'Door een statement te maken in het veld geven we vanuit het voetbal een duidelijk signaal dat genoeg écht genoeg is', wordt men geciteerd door het AD.</p>
      <p>Idealiter vindt het één minuut durende statement direct na de aftrap plaats. Wanneer de wedstrijd onderbroken wordt, zal op de scoreborden en boarding naast het veld de tekst 'Racisme? Dan voetballen we niet' te zien zijn. Of alle Nederlandse clubs ook meedoen, zal nog moeten blijken.</p>
      <p>Excelsior heeft in ieder geval actie aangekondigd. De Kralingers laten voorafgaand aan de wedstrijd tegen FC Volendam van vrijdag flyers met de tekst 'geef racisme de rode kaart' rondgaan: in de achttiende minuut van de wedstrijd zullen de fans opgeroepen worden om de zaklamp van hun mobiele telefoon aan te zetten, meldt de club via <a href="https://sbvexcelsior.nl/wij-staan-massaal-op-tegen-racisme/">de eigen website</a>.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904352/oranje-internationals-maken-krachtig-statement-enough-is-enough-stopracism-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/videos/904409/aanvoerder-wijnaldum-scoort-namens-oranje-en-maakt-statement-met-frenkie-de-jong.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904445/felle-promes-steunt-wijnaldum-verpest-het-spelletje-moet-maar-eens-klaar-zijn-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>