<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/guncel-haberler/karsimda-oturma-kalk-gozum-sana-kayiyor-sozuyle-h104038.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-20T18:20:44+00:00"/>
    <meta property="og:title" content="'Karşımda oturma kalk, gözüm sana kayıyor' sözüyle gündeme gelen olayda yeni gelişme: Birbirlerini yanlış anlamışlar"/>
    <meta property="og:description" content="Otobüse binen öğrenci N.Y.'nin, karşısında oturan kişinin kendisine, &quot;Karşımda oturma kalk, gözüm sana kayıyor&quot; dediğini iddia edip, sosyal medyada tepki göstermesi üzerine polis tarafların ifadelerini aldı. Taraflar, karşılıklı yanlış anlama olduğunu dile getirip, birbirinden şikayetçi olmadı."/>
  </head>
  <body>
    <article>
      <h1>'Karşımda oturma kalk, gözüm sana kayıyor' sözüyle gündeme gelen olayda yeni gelişme: Birbirlerini yanlış anlamışlar</h1>
      <h2>Otobüse binen öğrenci N.Y.'nin, karşısında oturan kişinin kendisine, "Karşımda oturma kalk, gözüm sana kayıyor" dediğini iddia edip, sosyal medyada tepki göstermesi üzerine polis tarafların ifadelerini aldı. Taraflar, karşılıklı yanlış anlama olduğunu dile getirip, birbirinden şikayetçi olmadı.</h2>
      <address>
        <time datetime="2019-11-20T18:20:44+00:00">20 Nov 2019, 18:20</time>
      </address>
      <p><b>Kartepe</b> ile <b>İzmit Umuttepe</b> arasında sefer yapan belediye halk otobüsünde geçen gün, Üniversite öğrencisi N.Y.'nin iddiasına göre, karşısına oturan yaşlı bir kişinin "<i>Karşımda oturma kalk, gözüm sana kayıyor</i>" demesi üzerine tartışma çıktı.</p>
      <p>Tartışmanın anbean N.Y. tarafından <b>cep telefonu</b> kamerasıyla kaydedilip, sosyal medyada paylaşıldı. Görüntülerin sosyal medyada tepki toplamasının ardından, İzmit Emniyet Müdürlüğü Suç Önleme ve Soruşturma Büro Amirliği ekiplerince çalışma başlatıldı. Polis, yaşlı kişinin C.A. (57) olduğunu belirledi. N.Y. ve C.A., <b>Suç Önleme ve Soruşturma Büro Amirliği</b>'ne gelerek ifade verdi.</p>
      <p>Ayrı ifade veren iki kişi, birbirlerini yanlış anladıklarını belirtti. N.Y. ve C.A. birbirlerinden<b> şikayetçi</b> olmadı.</p>
      <p>Ayrıca, N.Y. ve C.A.'nın polis merkezine gelmeden önce telefonla görüştükleri, birbirlerini yanlış anladıkları konusunda görüş birliğine vardıkları öğrenildi.</p>
      <figure>
        <iframe src="https://www.youtube.com/embed/ZM03TlcUIpc" width="640" height="360" data-service="Youtube" scrolling="no"/>
      </figure>
      <figure>
        <a href="https://news.google.com/publications/CAAqKggKIiRDQklTRlFnTWFoRUtEMnR3YzNOallXWmxMbU52YlM1MGNpZ0FQAQ?hl=tr&amp;gl=TR&amp;ceid=TR%3Atr">
          <img src="http://www.kpsscafe.com.tr/images/upload/googlenewsABONEOL.png"/>
        </a>
      </figure>
      <p>
        <b>KPSSCAFE.COM.TR | AN<b>KAR</b>A</b>
      </p>
    </article>
  </body>
</html>