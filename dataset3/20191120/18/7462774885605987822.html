<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/zinas/latvija/sabiedriba/vaira-vike-freiberga-par-godu-latvijai-izveidojusi-vertigu-rotu-kolekciju/"/>
    <meta property="og:site_name" content="skaties.lv"/>
    <meta property="article:published_time" content="2019-11-20T18:12:00+00:00"/>
    <meta property="og:title" content="Vaira Vīķe-Freiberga par godu Latvijai izveidojusi vērtīgu rotu kolekciju"/>
    <meta property="og:description" content="Bijusī Valsts prezidente Vaira Vīķe-Freiberga, godinot Latvijas 101. dzimšanas dienu, izveidojusi vērtīgu rotu kolekciju “Rotājies, Latvija!”."/>
  </head>
  <body>
    <article>
      <h1>Vaira Vīķe-Freiberga par godu Latvijai izveidojusi vērtīgu rotu kolekciju</h1>
      <address><time datetime="2019-11-20T18:12:00+00:00">20 Nov 2019, 18:12</time> by <a rel="author">Ieva Vārna , LNT Ziņas</a></address>
      <p>Bijusī Valsts prezidente Vaira Vīķe-Freiberga, godinot Latvijas 101. dzimšanas dienu, izveidojusi vērtīgu rotu kolekciju “Rotājies, Latvija!”.</p>
      <p>Rotas veidotas sadarbībā ar juvelierizstrādājumu tirgotāju “Grenardi”.</p>
      <p>Vīķe-Freiberga atklāja, ka kolekcijas tapšanā piedalījās no paša sākuma, un tas viņai bijis interesants piedzīvojums, jo šis ir īpašs veltījums Latvijas dzimšanas dienai. Bijusī Valsts prezidente LNT Ziņām pauda gandarījumu par gala rezultātu, piebilstot, ka saules simbols ir tuvs ne tikai viņai pašai, bet būtisks visai Latvijas tautai.</p>
      <p>“Es vienu krietnu daļu no sava mūža esmu pavadījusi ar saules tēmu kā vienu no nozīmīgākajiem vai pat svarīgākajiem manā dzīvē, pie kuras es esmu tik ilgi strādājusi. Es ļoti priecājos par gala rezultātu, jo ir radies kaut kas tiešām nebijis, ko tūliņ var atpazīt kā latvisku, tas nav atdarinājums no kaut kā cita, tā ir jaunrade, un tas man šķiet ļoti mūsdienīgs un moderns,” norāda Vīķe-Freiberga.</p>
      <p>Kopumā tapusi rotu kolekcija “Rotājies, Latvija!” kā arī limitētās sērijas “Rīta saule”, “Saules zieds” un “Trejādā saule”. Ierobežota skaita kolekcijā pieejama 101 rota, uz kuras ir atsevišķs numurs un Vīķes-Freibergas iniciāļi. No katras rotas 10 eiro tiek ziedoti Vīķes-Freibergas vārdā nosauktajā un Vītolu fonda administrētajā stipendiju programmā maznodrošinātajiem jauniešiem studijām Latvijas augstskolās.</p>
      <slideshow>
        <figure>
          <img src="https://neskaties.lv/2019/11/b620-5dd560b9039c5-672x504.jpeg"/>
        </figure>
        <figure>
          <img src="https://neskaties.lv/2019/11/479c-5dd560c144e5d-672x812.jpeg"/>
        </figure>
        <figure>
          <img src="https://neskaties.lv/2019/11/bea0-5dd560cb40cdd-672x410.jpeg"/>
        </figure>
        <figure>
          <img src="https://neskaties.lv/2019/11/d236-5dd560d377a3c-672x504.jpeg"/>
        </figure>
        <figcaption>Foto: Rotu kolekcija</figcaption>
      </slideshow>
    </article>
  </body>
</html>