<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.jonavoszinios.lt/naujiena/jonavos-kluba-sustiprino-t-slezas/"/>
    <meta property="og:site_name" content="JONAVOS ŽINIOS"/>
    <meta property="article:published_time" content="2019-11-20T18:04:00+00:00"/>
    <meta property="og:title" content="„Jonavos“ klubą sustiprino T. Šležas"/>
    <meta property="og:description" content="Vidurio puolėjas į Jonavą atvyksta su didžiuliu aukšto lygio patirties Lietuvos bei užsienio krepšinyje bagažu. Savo karjeroje T. Šležas 2008-14 m. praleido rungtyniaudamas Lietuvos krepšinio lygoje (LKL) bei žaidė Vilniaus „Perlo“, Utenos"/>
  </head>
  <body>
    <article>
      <h1>„Jonavos“ klubą sustiprino T. Šležas</h1>
      <address>
        <time datetime="2019-11-20T18:04:00+00:00">20 Nov 2019, 18:04</time>
      </address>
      <p>Vidurio puolėjas į Jonavą atvyksta su didžiuliu aukšto lygio patirties Lietuvos bei užsienio krepšinyje bagažu.</p>
      <p>Savo karjeroje T. Šležas 2008-14 m. praleido rungtyniaudamas Lietuvos krepšinio lygoje (LKL) bei žaidė Vilniaus „Perlo“, Utenos „Juventus“, „Prienų“ ir Alytaus „Dzūkijos“ klubuose. 2008-09 m. sezone aukštaūgis sužaidė vienerias rungtynes Vilniaus „Ryto“ klubo gretose.</p>
      <p>Nuo 2014-15 m. sezono žaidėjas pradėjo legionieriaus karjerą bei rungtyniavo Austrijos, Ispanijos, Vokietijos ir Estijos klubuose.</p>
      <p>2015-16 m. sezone krepšininkas persikėlė iš antrosios Ispanijos lygos į pirmąjį divizioną, kuriame gynė Bilbao „Basket“ ekipos garbę.</p>
      <p>Praėjusį sezoną T. Šležas pradėjo antrosios Vokietijos krepšinio lygos Baunacho „Young Pikes“ klube ir vasarį persikėlė į Tartu „Ulikool“ klubą, kuriame jau rungtyniavo Arnas Velička ir Julius Kazakauskas.</p>
      <p>Aukštaūgis bendroje Latvijos ir Estijos krepšinio lygoje per sužaistas 12 rungtynių pelnydavo po 9,3 taško bei atkovodavo po 9,5 kamuolio.</p>
      <p>Pastarąjį kartą krepšininkas NKL čempionate rungtyniavo antroje 2011-12 m. sezono dalyje atstovaudamas Joniškio „Delikatesui“. Per sužaistas 14 rungtynių T. Šležas įmesdavo po 16,5 taško, atkovodavo po 11 kamuolių ir atlikdavo po 4,4 rezultatyvaus perdavimo.</p>
      <p>2008 metais aukštaūgis su Lietuvos jaunių (iki 18 m.) vaikinų rinktine tapo Europos vicečempionu.</p>
      <p>BC ,,Jonava "  inf.</p>
    </article>
  </body>
</html>