<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zelenskiy-maye-znyati-bogdana-z-posadi-na-chas-rozsliduvannya-skandalu-z-plivkami-trubi-artyushenko/"/>
    <meta property="og:site_name" content="Прямий"/>
    <meta property="article:published_time" content="2019-11-20T18:26:00+00:00"/>
    <meta property="og:title" content="Зеленський має зняти Богдана з посади на час розслідування скандалу з &quot;плівками&quot; Труби - Артюшенко"/>
    <meta property="og:description" content="Президент Україні Володимир Зеленський має зняти з посади керівника Офісу президента Андрія Богдана на час розслідування скандалу з аудіозаписами його"/>
  </head>
  <body>
    <article>
      <h1>Зеленський має зняти Богдана з посади на час розслідування скандалу з "плівками" Труби - Артюшенко</h1>
      <address>
        <time datetime="2019-11-20T18:26:00+00:00">20 Nov 2019, 18:26</time>
      </address>
      <p>
        <b>Президент Україні Володимир Зеленський має зняти з посади керівника Офісу президента Андрія Богдана на час розслідування скандалу з аудіозаписами його розмови з головою ДБР Романом Трубою.</b>
      </p>
      <p>Про це в ефірі <b>"Прямого"</b> заявив народний депутат VIII скликання <b>Ігор Артюшенко.</b></p>
      <p>"На плівках прямим текстом говориться про політичні переслідування п'ятого президента Порошенка. Це свідчить про те, що всі порушені проти нього справи, є політичними репресіями щодо опозиції". - сказав екснардеп.</p>
      <p>Артюшенко також додав, що на аудіозаписах Богдан виступає на боці олігарха Ігоря Коломойського.</p>
      <p>"Богдан у цих розмовах прямо виступає на стороні олігарха Коломойського, коли каже, що під час перебування місії МВФ в Україні треба зупинити у міськраді Дніпра, у ПриватБанку тощо. Тут є безпосередній вплив на ДБР, яка, згідно з законом, є незалежним слідчим органом. І Труба дає вказівки слідчим, хоча не має на це права", - сказав експерт.</p>
      <p>Артюшенко зауважив, що президент і його партія "Слуга народу" мають зробити низку кроків, щоб довести, що керівництво країни не надавало наказів ДБР переслідувати опозиційних політиків.</p>
      <p>"Якщо Зеленський не причетний до цього скандалу, він має відсторонити Богдана з посади принаймні на час розслідування. Таким чином президент доведе, що це не він наказував Богдану давати ці вказівки Трубі. Крім того, партія "Слуга народу", як монобільшість, має ініціювати створення ТСК (тимчасової слідчої комісії - ред.), адже в жодної іншої партії не вистачить голосів для ухвалення такого рішення", - наголосив колишній депутат.</p>
      <figure>
        <iframe src="https://www.youtube.com/embed/QBRAcIr690s" width="640" height="360" data-service="Youtube" scrolling="no"/>
      </figure>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <related>
        <h4>Схожі новини</h4>
        <a href="https://prm.ua/yakshho-pid-chas-normandskoyi-zustrichi-budut-pidpisani-postupki-to-zelenskogo-zustrine-revolyutsiya-gopko/"/>
        <a href="https://prm.ua/spravi-maydanu-zachistyat-za-vkazivkoyu-portnova-i-tak-samo-zachistyat-vsyu-ukrayinu-petrov/"/>
        <a href="https://prm.ua/vi-sobi-ne-uyavlyayete-yak-zaraz-padaye-boyoviy-duh-armiyi-veteran-ato-rozpoviv-pro-reaktsiyu-viyskovih-na-ostanniy-podiyi-v-ukrayini/"/>
      </related>
    </article>
  </body>
</html>