<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/silnik-rakietowy-wyprodukowany-za-pomoca-drukarki-3d/"/>
    <meta property="og:site_name" content="CHIP"/>
    <meta property="article:published_time" content="2019-11-20T18:56:10+00:00"/>
    <meta property="og:title" content="Silnik rakietowy wyprodukowany za pomocą drukarki 3D"/>
    <meta property="og:description" content="Silnik wydrukowany został jako jeden element, co zmniejsza m.in. ryzyko wystąpienia awarii w miejscach, w których byłyby wcześniej łączenia. Amerykańska firma Launcher wyprodukowała za pomocą druku 3D komorę spalania, którą można stosować w silnikach rakietowych. Całość jest wykonany w jednym kawałku, przez co mniejsze są koszty produkcji oraz ryzyko awarii. Firma Launcher otrzymała 1,5 miliona dolarów dofinansowania od Sił Powietrznych Stanów Zjednoczonych. Komora silnika E-2 powstała ze stopu miedzi na M4K, drukarce 3D stworzonej przez firmę AMCM . Urządzenie ma 86 cm wysokości, a wylot średnicę 41 cm. Silnik będzie wykorzystywany w rakietach, których celem będzie wynoszenie na orbitę niewielkich satelitów. Pierwsze testy pełnowymiarowych silników zaplanowano na drugi kwartał 2020 roku. Urządzenia mniejszych rozmiarów przeszły już serię prób statycznych. Warto też dodać, że E-2 jest silnikiem rakietowym, w którym wykorzystuje się ciekły tlen, które poza spalaniem paliwa jest wykorzystywany również do chłodzenia…"/>
  </head>
  <body>
    <article>
      <h1>Silnik rakietowy wyprodukowany za pomocą drukarki 3D</h1>
      <address><time datetime="2019-11-20T18:56:10+00:00">20 Nov 2019, 18:56</time> by <a rel="author">Jacek Tomczyk</a></address>
      <p>
        <b>Amerykańska firma Launcher wyprodukowała za pomocą druku 3D komorę spalania, którą można stosować w silnikach rakietowych. Całość jest wykonany w jednym kawałku, przez co mniejsze są koszty produkcji oraz ryzyko awarii.</b>
      </p>
      <p>Firma Launcher otrzymała 1,5 miliona dolarów dofinansowania od Sił Powietrznych Stanów Zjednoczonych.<b> Komora silnika E-2 powstała ze stopu miedzi na M4K, drukarce 3D stworzonej przez firmę <a href="https://www.amcm.com/">AMCM</a>.</b> Urządzenie ma 86 cm wysokości, a wylot średnicę 41 cm. Silnik będzie wykorzystywany w rakietach, których celem będzie wynoszenie na orbitę niewielkich satelitów. Pierwsze testy pełnowymiarowych silników zaplanowano na drugi kwartał 2020 roku. Urządzenia mniejszych rozmiarów przeszły już serię prób statycznych. Warto też dodać, że E-2 jest silnikiem rakietowym, w którym wykorzystuje się ciekły tlen, które poza spalaniem paliwa jest wykorzystywany również do chłodzenia regeneracyjnego.</p>
      <figure>
        <iframe src="https://www.youtube.com/embed/7pXEf0wHU1Y" width="640" height="360" data-service="Youtube" scrolling="no"/>
      </figure>
      <p>Na powyższym nagraniu widać niebieski płomień powstający w wyniku spalania paliwa rakietowego (ropy naftowej), a także tzw. dyski Macha (zwane również „diamentami Macha”). To fale stojące, które pojawiają się w przypadku silników odrzutowych, kiedy dochodzi do naddźwiękowego przepływu spalin.</p>
      <figure>
        <embed-post data-src="https://www.instagram.com/p/B4tZagjhQHR" data-service="Instagram"/>
      </figure>
      <p>Druk 3D może przyczynić się do zmniejszenia kosztów misji kosmicznych. Wspomniana drukarka M4K firmy AMCM pozwala dostosować przestrzeń potrzebną w produkcji elementów m.in. rakiet. Co ważne, M4K pozwala drukować wiele różnych części za jednym razem, wykorzystując całą dostępną przestrzeń. Z kolei w 2021 roku inna amerykańska firma, Relativity Space, zamierza wyprodukować pierwszą rakietę w całości stworzoną w technologii druku 3D. Wytwarzanie przyrostowe może zostać wykorzystane także już w przestrzeni kosmicznej. Tzw. refabrykatory, czyli specjalne drukarki 3D, pozwolą poza Ziemią wytwarzać potrzebne przedmioty z materiałów dostępnych na statku kosmicznej, albo w przyszłych bazach na Marsie i Księżycu. | CHIP</p>
      <p>
        <a href="https://www.chip.pl/2019/02/astronauci-testuja-refabrykator/">
          <b>WARTO PRZECZYTAĆ:</b>
        </a>
      </p>
      <p>1 +1 +3</p>
      <related>
        <a href="https://www.chip.pl/2019/02/astronauci-testuja-refabrykator"/>
      </related>
    </article>
  </body>
</html>