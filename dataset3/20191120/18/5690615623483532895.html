<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836902-uryad-ukhvaliv-16-dokumentiv-u-sferi-yevropeyskoyi-integratsiyi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T18:25:00+00:00"/>
    <meta property="og:title" content="Уряд ухвалив 16 документів у сфері європейської інтеграції"/>
    <meta property="og:description" content="КИЇВ. 20 листопада. УНН. Уряд на своєму засіданні ухвалив 16 документів у сфері європейської інтеграції. Відповідні рішення було ухвалено сьогодні на …"/>
  </head>
  <body>
    <article>
      <h1>Уряд ухвалив 16 документів у сфері європейської інтеграції</h1>
      <address><time datetime="2019-11-20T18:25:00+00:00">20 Nov 2019, 18:25</time> by <a rel="author">Марія Мамаєва</a></address>
      <p><b>КИЇВ. 20 листопада. УНН.</b> Уряд на своєму засіданні ухвалив 16 документів у сфері європейської інтеграції. Відповідні рішення було ухвалено сьогодні на засіданні Кабміну, передає <b>УНН</b> з посиланням на прес-службу уряду.</p>
      <p>Як повідомили в прес-службі, уряд на своєму засіданні ухвалив:</p>
      <p>1. Постанову “Про внесення змін до Плану заходів з виконання Угоди про асоціацію між Україною, з однієї сторони, та Європейським Союзом, Європейським співтовариством з атомної енергії і їхніми державами-членами, з іншої сторони”.</p>
      <p>2. Проект Закону України “Про приєднання до Угоди про розвиток мультимодальних перевезень TRACECA”.</p>
      <p>3. Проект Закону України “Про мультимодальні перевезення”.</p>
      <p>4. Розпорядження “Про підписання Додаткової угоди № 2 (у формі обміну листами) між Урядом України та Європейським Союзом, представленим Європейською Комісією, до Угоди про фінансування програми „Підтримка реформ у сфері юстиції в Україні“ (ENPI/2010/021849)”.</p>
      <p>5. Розпорядження “Про підписання Додаткової угоди № 2 між Урядом України та Європейською Комісією, що діє від імені Європейського Союзу, про внесення змін до Угоди про фінансування „U-LEAD з Європою: Програма для України з розширення прав і можливостей на місцевому рівні, підзвітності та розвитку“ (ENI/2015/038-739)”.</p>
      <p>6. Розпорядження “Про підписання Додаткової угоди № 2 між Урядом України та Європейською Комісією, що діє від імені Європейського Союзу, про внесення змін до Угоди про фінансування програми „Підтримка України щодо управління міграційними процесами та надання притулку“ (ENPI/2012/023-684)”.</p>
      <p>7. Розпорядження "Про підписання Додаткової угоди № 2 між Урядом України та Європейською Комісією, що діє від імені Європейського Союзу, про внесення змін до Угоди про фінансування програми "Підтримка комплексного реформування державного управління в Україні"(ENI/2016/039-569)“.</p>
      <p>8. Проект Закону України “Про Митний тариф України”.</p>
      <p>9. Розпорядження “Про реалізацію пілотного проекту щодо створення Агенції регіонального розвитку “Офіс євроінтеграції”.</p>
      <p>10. Постанова “Про запровадження національної системи управління та контролю за виконанням Угоди про фінансування Дунайської транснаціональної програми (Interreg V-B Danube — CCI 2014TC16M6TN001)”.</p>
      <p>11. Розпорядження “Про затвердження плану заходів на 2020-2022 роки щодо реалізації Стратегії інтегрованого управління кордонами на період до 2025 року”.</p>
      <p>12. Проект Закону України “Про внесення змін до деяких законодавчих актів щодо об’єктів підвищеної небезпеки”.</p>
      <p>13. Постанова “Про затвердження Положення про конкурсний відбір наукових, науково-технічних робіт, які фінансуються за рахунок зовнішнього інструменту допомоги Європейського Союзу для виконання зобов’язань України у Рамковій програмі”.</p>
      <p>14. Розпорядження “Про схвалення проекту Меморандуму про порозуміння між Кабінетом міністрів України та Європейським банком реконструкції та розвитку щодо спільної реалізації Проекту “Розвиток транс’європейської транспортної мережі”.</p>
      <p>15. Постанова “Про внесення змін до постанов Кабінету міністрів України від 28 грудня 1992 р. № 731 і від 18 липня 2007 р. № 950” (щодо вдосконалення процедури моніторингу і контролю надання державної допомоги суб’єктам господарювання, а також недопущення надання незаконної державної допомоги).</p>
      <p>16. Постанова Кабінету Міністрів України “Про затвердження Технічного регламенту щодо вимог до екодизайну для обігрівачів приміщень та комбінованих обігрівачі”.</p>
      <p>Нагадаємо, до кінця поточного року <a href="https://www.unn.com.ua/uk/news/1836856-u-kabmini-rozpovili-na-chomu-planuyut-zosereditis-do-kintsya-roku">уряд зосередиться</a> на реалізації плану дій щодо угоди з Євросоюзом в енергетичній сфері й сфері інфраструктури.</p>
    </article>
  </body>
</html>