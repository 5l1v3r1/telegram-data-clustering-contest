<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260020/konstantinoypoli-diarriksi-stin-oikia-toy-oikoymenikoy-patriarxi-vartholomaioy"/>
    <meta property="og:site_name" content="LiFO"/>
    <meta property="article:published_time" content="2019-11-20T18:51:00+00:00"/>
    <meta property="og:title" content="Κωνσταντινούπολη: Διάρρηξη στην οικία του Οικουμενικού Πατριάρχη Βαρθολομαίου"/>
    <meta property="og:description" content="Τρεις μασκοφόροι διαρρήκτες εισέβαλαν στην οικεία του Οικουμενικού Πατριάρχη Βαρθολομαίου στην Κωνσταντινούπολη"/>
  </head>
  <body>
    <article>
      <h1>Κωνσταντινούπολη: Διάρρηξη στην οικία του Οικουμενικού Πατριάρχη Βαρθολομαίου</h1>
      <h2>Τρεις μασκοφόροι διαρρήκτες εισέβαλαν στην οικεία του Οικουμενικού Πατριάρχη Βαρθολομαίου στην Κωνσταντινούπολη</h2>
      <address><time datetime="2019-11-20T18:51:00+00:00">20 Nov 2019, 18:51</time> by <a rel="author">NEWSROOM</a></address>
      <p>
        <b>Τρεις μασκοφόροι <a href="https://www.lifo.gr/tags/%CE%94%CE%B9%CE%B1%CF%81%CF%81%CE%AE%CE%BA%CF%84%CE%B5%CF%82">διαρρήκτες</a> εισέβαλαν το περασμένο Σάββατο την οικία του <a href="https://www.lifo.gr/tags/%CE%9F%CE%B9%CE%BA%CE%BF%CF%85%CE%BC%CE%B5%CE%BD%CE%B9%CE%BA%CF%8C%CF%82+%CE%A0%CE%B1%CF%84%CF%81%CE%B9%CE%AC%CF%81%CF%87%CE%B7%CF%82+%CE%92%CE%B1%CF%81%CE%B8%CE%BF%CE%BB%CE%BF%CE%BC%CE%B1%CE%AF%CE%BF%CF%82">Οικουμενικού Πατριάρχη Βαρθολομαίου</a> στην <a href="https://www.lifo.gr/tags/%CE%9A%CF%89%CE%BD%CF%83%CF%84%CE%B1%CE%BD%CF%84%CE%B9%CE%BD%CE%BF%CF%8D%CF%80%CE%BF%CE%BB%CE%B7">Κωνσταντινούπολη</a>.</b>
      </p>
      <p>Η διάρρηξη έγινε την ώρα που εντός του σπιτιού βρισκόταν η οικονόμος, η οποία και αντιλήφθηκε το περιστατικό. Σύμφωνα με πηγές του Πατριαρχείου, η διάρρηξη έγινε το Σάββατο 16/11/2019 το απόγευμα και το συμβάν καταγγέλθηκε αμέσως στην αστυνομία, η οποία έσπευσε άμεσα στην οικία του Οικουμενικού Πατριάρχη. Πληροφορίες της ομογενειακής εφημερίδας «Ανατολή» αναφέρουν ότι η διάρρηξη έγινε την ώρα που ο Οικουμενικός Πατριάρχης Βαρθολομαίος συμμετείχε σε κοινωνική εκδήλωση το απόγευμα του Σαββάτου στο κέντρο της Κωνσταντινούπολης.</p>
      <p>Μέχρι στιγμής δεν έχει γίνει γνωστό αν οι δράστες αφαίρεσαν κάτι από την οικεία του Πατριάρχη. Η Αστυνομία διεξάγει έρευνες για τον εντοπισμό των δραστών. Η οικία του Οικουμενικού Πατριάρχη βρίσκεται σε συγκρότημα κατοικιών φυλασσόμενων από ιδιωτική ασφάλεια. Οι μασκοφόροι καταγράφηκαν από τις κάμερες κλειστού κυκλώματος τηλεόρασης.</p>
    </article>
  </body>
</html>