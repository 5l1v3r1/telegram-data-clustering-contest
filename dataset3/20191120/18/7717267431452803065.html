<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/anastasiadisme-evrizan-torosidismitrogloupapastathopoulos-manolas"/>
    <meta property="og:site_name" content="Voria.gr"/>
    <meta property="article:published_time" content="2019-11-20T18:13:00+00:00"/>
    <meta property="og:title" content="ΑΓΓΕΛΟΣ: ΜΕ ΕΒΡΙΖΑΝ ΤΟΡΟΣΙΔΗΣ, ΜΗΤΡΟΓΛΟΥ, ΠΑΠΑΣΤΑΘΟΠΟΥΛΟΣ ΚΑΙ ΜΑΝΩΛΑΣ"/>
    <meta property="og:description" content="Για το τροχαίο που είχε πριν μερικές μέρες, την αποχώρησή του από την Εθνική αλλά και το ελληνικό ποδόσφαιρο εν γένει μίλησε ο Άγγελος Αναστασιάδης"/>
  </head>
  <body>
    <article>
      <h1>ΑΓΓΕΛΟΣ: ΜΕ ΕΒΡΙΖΑΝ ΤΟΡΟΣΙΔΗΣ, ΜΗΤΡΟΓΛΟΥ, ΠΑΠΑΣΤΑΘΟΠΟΥΛΟΣ ΚΑΙ ΜΑΝΩΛΑΣ</h1>
      <h2>Για το τροχαίο που είχε πριν μερικές μέρες, την αποχώρησή του από την Εθνική αλλά και το ελληνικό ποδόσφαιρο εν γένει μίλησε ο Άγγελος Αναστασιάδης</h2>
      <address><time datetime="2019-11-20T18:13:00+00:00">20 Nov 2019, 18:13</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Ο <b>Αγγελος Αναστασιάδης.</b>.. ξέσπασε για την αποχώρηση του από την Εθνική ομάδα ποδοσφαίρου. Μίλησε για όσα έγιναν πριν και μετά το παιχνίδι της Εθνικής με την Αρμενία, κατηγόρησε ανοιχτά τους <b>Τοροσίδη-Μήτρογλου-Παπασταθόπουλο-Μανωλά</b> για την αποχώρηση του, ενώ αναφέρθηκε και για το<b> σοκαριστικό τροχαίο</b> που είχε πριν λίγες μέρες, αλλά και το ελληνικό πρωτάθλημα.</p>
      <p>
        <b>Αναλυτικά τα όσα είπε σε συνέντευξη του στο SDNA:</b>
      </p>
      <p><b>Για το τροχαίο:</b> «Ήταν μία πολύ άσχημη εμπειρία για μένα. Βέβαια, με το σκεπτικό το δικό μου πάντα από κάτι κακό βγαίνει κάτι καλό. Είχαμε την Παναγιά μαζί μας και όλους τους Αγίους΄.Ήμουν με τον Απόστολο Τερζή και πήγαινα σε κάτι φίλους ενώ είχα κανονίσει να πάω στο Μοναστήρι του Κοσμά του Αιτωλού. Γενικά τρέχω αλλά στην προκειμένη δεν έτρεχα. Σε μία στροφή το αυτοκίνητο μου έφυγε. Η Παναγία ήταν μαζί μας και σωθήκαμε. Το καλό ήταν ότι δεν πάτησα φρένο. Αυτό που μας συγκράτησε ήταν ένα δέντρο. Είναι τρία πλατάνια, εμείς χτυπήσαμε στο δεξί και γυρίζει στη χαράδρα το αυτοκίνητο. Το σημαντικό είναι ότι όπως πέσαμε μας σταμάτησε το δέντρο το τελευταίο δίπλα στον γκρεμό. Εγώ είχα τις αισθήσεις μου και ο Απόστολος δεν απαντούσε. Με έλουσε κρύος ιδρώτας. Τελικά μετά από λίγο επικοινώνησε και ήταν καλά. Πρέπει να σου πω κάτι γι΄ αυτούς που πιστεύουν. Είχα δύο δεκάκιλα πλαστικά λάδι. Είπα στον Απόστολο να σταματήσουμε για να μην συνεχίζουν να χύνονται. Μετά το τροχαίο το λάδι έμεινε άθικτο. Έχω μία εικόνα της Παναγίας πάνω από το πορτάκι, η οποία έμεινε άθικτη. Εμείς βγήκαμε σχετικά εύκολα. Αν όμως δεν μπορούσαμε να βγούμε από κεί δεν θα μας έβρισκε κανείς. Είναι η πρώτη φορά που μου συμβαίνει κάτι τέτοιο. Στην αρχή νόμιζα ότι υπήρχε λάδια».</p>
      <p>Για το τι είπαν μεταξύ τους μετά: «Αυτό που του είπα ήταν πως όλοι οι Άγιοι ήταν μαζί μας. Ένα παλικάρι μας έδωσε το κινητό του και πήραμε την τροχαία. Τελικά παρότι πονούσε ο Τερζής, αλλά τελικά δεν είχε κάτι. Όλος ο κόσμος με στήριξε και τον ευχαριστώ. Ούτε στον χειρότερο εχθρό μου να μην τύχει αυτό που μου έτυχε»</p>
      <p><b>Για την Εθνική Ελλάδος</b> και για το τι δεν πήγε καλά: «Θα σου επιγραμματικά τι έχει συμβεί. Πήρα στην Εθνική ομάδα τον Μπασινά και τον Γιαννακόπουλο. Τα παιδιά ήξεραν κάποια πράγματα για την Εθνική, μιας και ήξεραν πράγματα. Εγώ δεν στέκομαι στην κριτική που έγινε τότε, αλλά στέκομαι στο τώρα. Ο Μπασινάς με τον Γιαννακόπουλο ξεκινάνε την καριέρα τους και δεν γίνεται να μιλάμε έτσι γι΄ αυτούς ακόμα και τώρα. Με στεναχωρεί αυτό».</p>
      <p>Για το ότι τον κατηγορούσαν ότι είχε κακή σχέση με τους παίκτες στα αποδυτήρια: «Εγώ δεν είχα κανένα πρόβλημα με τα παιδιά. Εμείς βάλαμε κανόνες στην Εθνική. Τους είπαμε ότι όποιος δεν μπορεί να σηκωθεί να φύγει, μιας και εμείς βάλαμε στόχο την πρόκριση. Ο Παπασταθόπουλος από την πρώτη στιγμή που πήγαμε έκανε παρόμοιες δηλώσεις. Υπήρχε ένας τρόπος λειτουργίας στην Εθνική που χρειαζόταν αλλαγή. Υπήρχαν παιδιά που λειτουργούσαν με άλλο τρόπο. Για να αλλάξει αυτό χρειαζόμασταν και την βοήθεια τον από πάνω. Τους είπαμε: «Έχουμε δει τι πρόβλημα υπάρχει και θέλουμε να το αλλάξουμε. Πρέπει να πάρουμε δύσκολες αποφάσεις». Το λάθος το δικό μου ήταν ότι έπρεπε να λειτουργήσω διαφορετικά. Υπήρχαν παιδιά που ήταν εκτός Εθνικής που με έβριζαν που δεν τους καλούσα, όπως ο Τοροσίδης και ο Μήτρογλου. Εγώ δίνω πολλές ευκαιρίες επειδή είναι παιδιά. Με τα παιδιά της Εθνικής μιλάω κανονικά. Εγώ είχα αποφασίσει να καλέσω και τον Παυλίδη και τα άλλα παιδιά.</p>
      <p>Για το δύσκολο βράδυ μετά την αναμέτρηση με την Αρμενία: «Αποφάσισε η διοίκηση της ΕΠΟ να κρατήσει τα παιδιά αυτά και να διώξει εμάς. Ο Μπασινάς πήγαινε στην ΕΠΟ και δεν του έλεγαν καλημέρα. Με φώναξαν στην Αθήνα για να μου πουν να παραιτηθώ γιατί έχασα τα αποδυτήρια. Εγώ είχα πει ότι θα πάω την ομάδα στα τελικά. Εγώ τους είπα ότι έπρεπε να γίνουν αλλαγές. Αν ο κύριος Γραμμένος ήθελε θα τις έκανε τις αλλαγές. Ο λόγος που δεν τα έκανε ήταν ότι ήθελε να με διώξει. Ο Παπασταθόπουλος και ο Μανωλάς του είπαν ότι δεν κάνω. Εγώ έιπα στον Γραμμένο: «Αν αποκλειστούμε θα γυρίσουμε με τα πόδια από την Φινλανδια». Ξέρετε ότι εγώ έχω εξώδικο από την ΕΠΟ! Το ίδιο και ο Μπασινάς, Γιαννακόπουλος και οι άλλοι συνεργάτες μου. Ο Μπασινάς έκανε τις συζητήσεις και περιμέναμε τα λεφτά των συνεργατών μου. Ο μόνος λόγος για να κάνω εξώδικο είναι για να πάρουν λεφτά οι συνεργάτες μου. Εμείς ήθελα ν βοηθήσουμε την Εθνική και κάναμε συμβόλαιο αγάπης, δηλαδή υπογράψαμε ότι ήθελαν».</p>
      <p><b>Για Μανωλά και Πασταθόπουλο:</b> « Εγώ όταν με ρώτησε κάποιος στη συνέντευξη Τύπου γι΄ αυτό είπα ότι όποιος δεν πιστεύει στην πρόκριση πρέπει να φύγει. Για ένα μήνα γινόταν χαμός. Είναι ντροπή να στέλνουν εξώδικο σε παιδιά που έχουν κάνει τόσα για την Εθνική»</p>
      <p>Για την μη κλίση των δύο από τον Φαν΄τ Σιπ: «Όταν δεν καλείς κάποιον δεν έχεις προσωπικά μαζί του. Τα δύο αυτά παιδιά δεν τα θέλει η ομάδα. Ο Παπασταθόπουλος καταφέρθηκε εναντίον της ομάδας και του Αναστασίαδη. Όταν βγαίνει ένας τέτοιος παίκτης και λέει ότι δεν μπορούμε επηρεάζει και τους άλλους παίκτες. Δεν έχω τίποτα με τα παιδιά. Θυμάστε και τότε με τον Ρεχάγκελ πάρθηκαν γενναίες αποφάσεις. Κανείς δεν αμφισβητεί τις ικανότητες και το ταλέντο του Μανωλά και του Παπασταθόπουλου. Μπορεί να μην ταιριάζουν με την ομάδα, μπορεί να μην τους άρεσε η φάτσα η δική μου. Αλλά να σας πω κάτι. Ο χρόνος με τον Φαν΄τ Σιπ είναι λίγος και για μας ήταν πολύς. Τα προβλήματα ήταν πολλά. Είχαμε να παίξουμε με την Ιταλία, μια τεράστια δύναμη. Είχαμε μία ομάδα με παίκτες που τελείωσαν 5 και 11 Μαϊου. Ήταν κουρασμένα τα παιδιά».</p>
      <p>Για τα λάθη τα δικά του: «Πρώτα απ΄ όλα δεν έπρεπε να παίξουμε το φιλικό με την Τουρκία, μιας και ταλαιπωρηθήκαμε και η ομάδα κουράστηκε. Δεν δικαιολογώ και κάναμε λάθος και αναλαμβάνω εγώ την ευθύνη».</p>
      <p>Για τον λόγο που έπαιξαν τρεις διαφορετικούς τερματοφύλακες: «Ο τερματοφύλακας δεν είναι διαφορετικός με τους υπόλοιπους ποδοσφαιριστές. Εγώ έβαλα άλλο τερματοφύλακα επειδή ήταν δύο επίπεδα η ομάδα μας. Και χθες έγινε λάθος και είπατε ότι φταίει ο Σταφυλίδης ενώ τότε έφταιγε ο προπονητής και όλη η ομάδα. Μην έχετε δύο μέτρα και δύο σταθμά. Με την Αρμενία έβαλα τον Βλαχοδήμο γιατί είναι καλύτερος με την μπάλα στα πόδια»</p>
      <p>Για το τι άλλαξε μετά το ματς με την Βοσνία: «Η ομάδα από μόνη της απέδειξε αυτά που λέω εγώ. Η ομάδα μετά την Βοσνία δεν ήταν η ίδια. Είναι φως φανάρι. Τα παιδιά είναι μαζί πλέον μια γροθιά. Από το παιχνίδι με τον Λίχτενσταιν τα πράγματα δεν ήταν καλά και ήρθαμε ισοπαλία και δεν έχουμε καμία ελπίδα. Τότε ποιος έφταιγε ο Αναστασιάδης. Η πρόκριση χάθηκε με το Λιχτενστάιν. Εμείς παίξαμε δύο ματς σε λίγες μέρες. Εμείς μόλις είδαμε το πρόβλημα ενημερώσαμε. Άρα για όλα φταίει ο Αναστασιάδης; Πότε πρόλαβε να χαλάσει τα αποδυτήρια Αναστασιάδης; Εμείς τους είπαμε τον τρόπο αλλά αυτοί δεν ήθελαν.»</p>
      <p>Για το πως του φάνηκε η Εθνική: «Εγώ ήμουν σίγουρος ότι η Εθνική θα πάει καλά. Στην Ολλανδία είχαμε μία ατμόσφαιρα όνειρο. Τα παιδιά όπως είναι τώρα δεν πρέπει να φοβούνται κανέναν. Τα παιδιά δικαιώνουν με μένα. Αν είχαν αφήσει νωρίτερα εκτός κλίσεων τότε αυτό που έκαναν τώρα η ομάδα θα ήταν στα τελικά. Ο Φαν΄ τ Σιπ θα έχει πρόβλημα στη συνέχεια αν δεν καλέσει τους 2. Εσείς κρίνετε βάση αποτελέσματος. Αν ο Χατζηδιάκος έκανε κάποιο λάθος θα ήταν στην πυρά. Αυτοί είναι οι δημοσιογράφοι»</p>
      <p>Για το ποδόσφαιρο του Φαν΄τ Σιπ: «Τα πιστεύω αυτά τα παιδιά. Εμείς παίζαμε αμυντικά δηλαδή; Εμεις απέναντι στο Λίχτενσταιν είχαμε περισσότερες τελικές. Ο Φαν΄τ Σιπ πήρε το πρόγραμμα το δικό μας συν τον Τοροσίδη. Την ανανέωση την ξεκινήσαμε εμείς. Με βρίζατε επειδή πήρα τον Κολοβό επειδή πήρα τον Ντουρμισάι. Εγώ είχα προβλήματα. Αυτά δεν είναι δικαιολογίες».</p>
      <p>Για το ότι κάποιοι είπαν ότι τον προσέλαβε η ΕΠΟ επειδή τον ήθελε ο Σαββίδης: «Εάν έγινε αυτό καλώς έγινε. Αν είχε γίνει όμως αυτό δεν θα με κρατούσε κιόλας.Αυτό που είπε ο Κατσουράνης χθες δεν λέγονται. Αν πάει ο Δέλλας θα πει κακός πήγε;»<br/>«Από την ΕΠΟ δεν με πήρε ούτε ένας μετά το ατύχημα»</p>
      <p>Για το αν επικοινώνησαν τα παιδιά μετά την απόλυση του: «Τα παιδιά ήταν μαζί μου και εγώ μαζί τους. Εκτός από τους 4(Τοροσίδης, Μήτρογλου, Παπασταθόπουλος, Μανωλάς). Μετά την Ιταλία ένας παίκτης μου έστειλε: «Σε ευχαριστούμε κύριε Άγγελε και ξέρουμε ότι είστε δίπλα μας. Αυτά που έγιναν σήμερα τα κάνατε εσείς. Αν αυτά τα πράγματα τα κάνει ένας Έλληνας είναι τρελός και αν τα κάνει ένας ξένος είναι ανάγκη». Τα παιδιά δεν ήθελαν να φύγω. Εγώ δεν ήθελα να μιλήσω τότε. Εγώ λέω ότι ακριβώς συνέβη.. Εμείς κάναμε την αλλαγή στο 85%. Η ΕΠΟ παρουσίασε την αλλαγή αυτή από ανάγκη. Δεν ξέρω δεν ήθελαν εμάς; Αν έκαναν τις αλλαγές νωρίτερα τότε η Εθνική θα είχε προκριθεί».</p>
      <p>Για το ελληνικό πρωτάθλημα και αν οι αλλαγές βοήθησαν: «Η αλλαγή με την μείωση των ομάδων είναι ευεργετική. Περίμενα όμως να υπάρχουν πιο δυνατές ομάδες. Εκτός από τον ΠΑΟΚ και τον Ολυμπιακό και Παναθηναϊκό»</p>
      <p>Για το φαβορί στο Ολυμπιακός - ΠΑΟΚ: «Θεωρώ ότι ο ΠΑΟΚ είναι πιο πλήρης. Ο Ολυμπιακός έχει ένα μειονέκτημα το ότι παίζει στην Ευρώπη. Σ΄ ένα ντέρμπι κανείς δεν μπορεί να προεξοφλήσει τι θα γίνει . Το παιχνίδι αυτό θα είναι ένα δυνατό τεστ για τη συνέχεια. Ο Ολυμπιακός έχει το προβάδισμα λόγω έδρας»</p>
      <p>Για το αν θα παίξει ρόλο η αλλαγή προπονητή στην Τότεναμ ενόψει του ματς του Ολυμπιακού: «Για μένα ένας προπονητής πρέπει να φεύγει μόνος του . Αν έχει γίνει αυτό είναι πλεονέκτημα. Αν ισχύει όμως το αντίθετο τότε θα είναι καλό για τον Ολυμπιακό»<br/>«Το πρόβλημα στην Ελλάδα είναι ότι φοβόμαστε να μιλήσουμε. Αυτοί που έχουν τη δύναμη να μιλήσουν»</p>
      <p>Για το αν έγινε πρόσληψη για να... φύγουν τα βαρίδια: «Ο κόσμος ξέρει την αλήθεια και ξέρει τι έγινε ακριβώς»</p>
      <p>Για τον Πέδρο Μαρτίνς: «Ο Μαρτίνς είναι καλός προπονητής. Ο Ολυμπιακός έπαιζε καλό ποδόσφαιρο και δεν κέρδισε αλλά όταν πέρασε ο καιρός ήρθαν και οι νίκες. Πρέπει να υπάρχει εμπιστοσύνη μεταξύ των παικτών και του προπονητή. Να είναι μαζί προπονητής και παίκτες».</p>
      <p>Για το ότι ο Κούδας είπε προδοσία ότι ο Λουτσέσκου έφυγε την χρονική στιγμή εκείνη: «Είναι αφύσικο! Όπως είναι αφύσικο να φεύγει ο προπονητής της Εθνικής ομάδας πριν τελειώσει το έργο του. Όταν είπα εγώ ότι θα πάμε στα τελικά το κάνατε ανέκδοτο. Εγώ δεν μπορώ να πω κάτι για τον Λουτσέσκο γιατί δεν το ξέρω το θέμα»</p>
      <p>Για τον Φερέιρα: «Ο ΠΑΟΚ παίζει διαφορετικό ποδόσφαιρο. Ο ΠΑΟΚ κάνει φάσεις. Είναι μία χαρά ο προπονητής. Εμείς εδώ στην Ελλάδα είμαστε περίεργος λαός»</p>
      <p>Για το αν συμφωνεί με αυτό που είπε ο Κατσουράνης ότι πρέπει να μείνει η μιζέρια των συλλόγων : «Η αλήθεια είναι ότι όταν άκουσα την πρώτη ατάκα του Κατσουράνη το άλλαξα. Εγώ από τότε που ήμουν στον Παναθηναϊκό έλεγα να πάνε τα παιδιά και να δώσουν το 100%. Ακόμα και τώρα υπάρχουν προβλήματα λόγω των ομάδων στην Εθνική. Το πρόβλημα της Εθνικής ομάδας είναι οι προπονητές. Δηλαδή οι προπονητές των συλλόγων έλεγαν στους παίκτες να μην τα βάλουν όλα. Ένας λόγος που δεν πήγαμε στα τελικά είναι και η έχθρα που έχουμε μεταξύ μας, λόγω των οπαδικών. Η Φιναλνδία βγάζει υγεία και αυτό πρέπει να γίνει και στην Ελλάδα. Εγώ έβαλα κανόνες στην Εθνική. Ήθελαν να πηγαίνουν γύρω γύρω. Γι΄ αυτό εκδιώχθηκε ο Μπασινάς»</p>
      <p>Για το αν έχει αποτύχει ο Γραμμένος: «Η συνεργασία μου με τον Γραμμένο ήταν καλή αλλά τα οπαδικά τραβάνε την ομάδα πίσω. Έχουν άσχημη παρενέργεια αυτά για το ποδόσφαιρο»</p>
      <p>Για τις φετινές διαιτησίες: «Από την αρχή εγώ έλεγα ότι είμαι υπέρ του Έλληνα διαιτητή. Πιστεύω ότι για να βοηθηθεί το κομμάτι πρέπει όλοι εμείς να είμαστε ήρεμοι στις αντιδράσεις μας. Πρέπει οι παίκτες και οι προπονητές να είναι πιο φειδωλοί. Πρέπει να είμαστε πιο συγκρατημένοι»</p>
      <p>Για τον Παναθηναϊκό: «Με τον Γιώργο μιλάμε. Είναι ένα παιδί που αγαπάει τη δουλειά του αλλά και τον Παναθηναϊκό. Είναι η ιδανική λύση για την ομάδα. Εγώ θέλω τον Παναθηναϊκό καλά. Πιστεύω και εύχομαι ο Παναθηναϊκός να βρεί την άκρη .Εγώ θέλω τον Ηρακλή στο ελληνικό πρωτάθλημα»</p>
      <p>Για τον αν αδικήθηκε από την Εθνική: «Δεν θεωρώ ότι αδικήθηκα. Ότι έγινε για καλό έγινε. Αν με κρατούσαν και έχανα από την Φινλανδία θα με... πυροβολούσαν. Στο μήνυμα που μου είχε στείλει ο παίκτης της Εθνικής έλεγε επίσης: «Εμείς πιστεύομε στην πρόκριση». Οι παίκτες που δεν ήταν μαζί μου δεν πίστευαν καν στα ίδια τα παιδιά. Ο Παπασταθόπουλος ήταν ο μόνος που πήρε τηλέφωνο να δει αν είμαι καλά. Εγώ δεν είπα ούτε ότι είναι κακά παιδιά ούτε τίποτα. Εγώ έστειλα συγχαρητήρια στον Μανωλά. Εγώ δεν μάλωσα με κανέναν. Αν είχα αποκλείσει τον Μανωλά και τον Πασταθόπουλο και δεν είχαμε προκριθεί εγώ θα έφταιγα. Στο χέρι τους είναι τα παιδιά να επανέλθουν στην Εθνική. Ο Σωκράτης τον Οκτώβριο είπε τα ίδια στο OPEN και πήγα και του είπα με τον Μπασινά ότι δεν γίνονται αυτά. Δεν γίνεται να φαίνεται προς τα έξω αυτή η εικόνα. Υπάρχουν και κάποια όρια».</p>
      <p><b>Για το γήπεδο που πρέπει να παίζει η Εθνική:</b> « Πήγε ο Μπασινάς στην Κρήτη για να παίζει η Εθνική στο Παγκρήτιο. Η αρμόδιοι δεν έκαναν τίποτα. Στην Τούμπα δεν μας θέλανε, στο Καραϊσκάκη δεν μας θέλανε και αποφασίσαμε να πάμε στο Παγκρήτιο. Δεν είχε γίνει καν η κλήρωση όταν αποφασίσαμε να πάμε στο Παγκρήτιο. Μας είπαν ότι δεν προλαβαίνουμε και παρότι πήραμε παράταση δεν το έφτιαξαν. Αυτή αναβλητικότητα που σε σκοτώνει»</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/anastasiadis-eprepe-kapios-na-thisiasti-skeftome-na-kano-prosfigi"/>
        <a href="https://www.voria.gr/article/anastasiadis-sigklonizi-i-martiria-tou-sinodigou-gia-to-trocheo"/>
        <a href="https://www.voria.gr/article/trocheo-gia-ton-anastasiadi---epese-se-charadra-to-ich-tou"/>
        <a href="https://www.voria.gr/article/skoptikos-savvidis-gia-ethniki-o-anastasiadis-ftei"/>
      </related>
    </article>
  </body>
</html>