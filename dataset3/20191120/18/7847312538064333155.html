<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473890-kandydatury-pawlowicz-i-piotrowicza-z-pozytywna-opinia"/>
    <meta property="og:site_name" content="wPolityce.pl"/>
    <meta property="article:published_time" content="2019-11-20T18:49:06+00:00"/>
    <meta property="og:title" content="Komisja pozytywnie zaopiniowała kandydatury Pawłowicz i Piotrowicza. Opozycja wściekła! &quot;To głosowanie ze złamaniem regulaminu&quot;"/>
    <meta property="og:description" content="Przewodniczący Marek Ast (PiS) zamknął dyskusję w czasie odpowiedzi udzielanych przez prof. Pawłowicz."/>
  </head>
  <body>
    <article>
      <h1>Komisja pozytywnie zaopiniowała kandydatury Pawłowicz i Piotrowicza. Opozycja wściekła! "To głosowanie ze złamaniem regulaminu"</h1>
      <address><time datetime="2019-11-20T18:49:06+00:00">20 Nov 2019, 18:49</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>Sejmowa komisja sprawiedliwości i praw człowieka pozytywnie zaopiniowała w środę wieczorem kandydatury Krystyny Pawłowicz i Stanisława Piotrowicza na sędziów Trybunału Konstytucyjnego. Wcześniej przewodniczący Marek Ast (PiS) zamknął dyskusję w czasie odpowiedzi udzielanych przez Pawłowicz.</p>
      <p>Zamykając dyskusję Ast powiedział zwracając się do posłów opozycji: „Państwo nie reagujecie na moje upomnienia i prośby o nieprzeszkadzanie kandydatom, w ten sposób nie jesteśmy w stanie zapoznać się z odpowiedziami kandydatów, zarządzam głosowanie”.</p>
      <p>Dyskusja została przerwana po kilkunastu minutach wypowiedzi Pawłowicz, która jako pierwsza odpowiadała na pytania posłów. Piotrowicz, w związku z zakończeniem dyskusji, na pytania posłów nie odpowiedział.</p>
      <p>Decyzja Asta wywołała protesty posłów opozycji. „Nie było odpowiedzi na pytania, to głosowanie ze złamaniem regulaminu. Jesteście dumni?” - mówiła Kamila Gasiuk-Pihowicz (KO).</p>
      <p>Ostatecznie w głosowaniu oboje kandydaci do TK uzyskali pozytywne opinie - głosowało za nimi 16 członków komisji. Przeciw było - w przypadku Pawłowicz 12 członków komisji, a w przypadku Piotrowicza 11 posłów.</p>
      <p>gah/PAP</p>
    </article>
  </body>
</html>