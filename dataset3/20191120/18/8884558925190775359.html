<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/policija-in-vojska-isceta-oborozene-roparje-v-verz"/>
    <meta property="og:site_name" content="Primorske novice"/>
    <meta property="article:published_time" content="2019-11-20T18:50:12+00:00"/>
    <meta property="og:title" content="Policija in vojska iščeta oborožene roparje v Veržeju"/>
    <meta property="og:description" content="V Veržeju je oborožen neznanec okoli 16.30 oropal pošto. Po ugotovitvah policije je neznani storilec vstopil v prostore pošte, uslužbenki zagrozil s pištolo in zahteval denar. Ko mu ga je ta izročila, je s kraja dogodka pobegnil, so sporočili s Policijske uprave (PU) Murska Sobota."/>
  </head>
  <body>
    <article>
      <h1>Policija in vojska iščeta oborožene roparje v Veržeju</h1>
      <address><time datetime="2019-11-20T18:50:12+00:00">20 Nov 2019, 18:50</time> by <a rel="author">STA</a></address>
      <p>
        <b>V Veržeju je oborožen neznanec okoli 16.30 oropal pošto. Po ugotovitvah policije je neznani storilec vstopil v prostore pošte, uslužbenki zagrozil s pištolo in zahteval denar. Ko mu ga je ta izročila, je s kraja dogodka pobegnil, so sporočili s Policijske uprave (PU) Murska Sobota.</b>
      </p>
      <figure>
        <img src="https://static.primorske.si/foto/highres/gnweb/720584_policija7.jpg"/>
        <figcaption>Foto: Leo Caharija</figcaption>
      </figure>
      <p><b>VERŽEJ</b> &gt; Storilec je bil po navedbah policije oblečen v jakno s kapuco maskirne barve, sive hlače in obut v črne čevlje.</p>
      <p>Policija naproša vse, ki bi karkoli vedeli o neznanem storilcu, ki se je po vsej verjetnosti kar nekaj časa zadrževal pred pošto, da to sporočijo na telefonsko številko 113 ali najbližjo policijsko postajo.</p>
      <p>Veržej je po poročanju spletnega Dela obkoljen s policijskimi blokadami, na vseh vpadnicah stoji policija in pregleduje avtomobile. Pri iskanju storilca policiji pomaga tudi vojska, še poroča spletno Delo.</p>
    </article>
  </body>
</html>