<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/tiziano-ferro-attacca-fedez-lui-si-scusa-instagram/658005/"/>
    <meta property="og:site_name" content="DiLei"/>
    <meta property="article:published_time" content="2019-11-20T18:43:36+00:00"/>
    <meta property="og:title" content="Tiziano Ferro, il duro attacco a Fedez. E lui si scusa su Instagram"/>
    <meta property="og:description" content="Tiziano Ferro, durante una conferenza stampa, attacca duramente Fedez. Il rapper si scusa su Instagram e rilancia con una proposta."/>
  </head>
  <body>
    <article>
      <h1>Tiziano Ferro, il duro attacco a Fedez. E lui si scusa su Instagram</h1>
      <h2>Durante una conferenza stampa Tiziano Ferro attacca Fedez per il testo di una sua canzone. Il rapper risponde e rilancia con una proposta</h2>
      <address>
        <time datetime="2019-11-20T18:43:36+00:00">20 Nov 2019, 18:43</time>
      </address>
      <p>La voce di <b>Tiziano Ferro</b>, da anni ormai, allieta gli appassionati di musica di tutto il mondo. Il cantante di Latina, vero e proprio baluardo della musica italiana, sta presentando il suo nuovo album “<i>Accetto Miracoli</i>”. Proprio durante una presentazione alla stampa, però, ha aperto un delicato dibattito sul bullismo e sull’omofobia, <b>accusando</b> alcuni dei suoi colleghi.</p>
      <p>Durante la presentazione di “<i>Accetto Miracoli</i>” a Milano, <a href="https://dilei.it/vip/tiziano-ferro-papa-risposta-instagram-gossip/638783/">Tiziano Ferro</a> si è, quindi, tolto qualche sassolino dalla scarpa, approfittando del momento per <b>trasmettere un messaggio</b> contro il bullismo. A essere inaspettatamente colpito dal suo discorso è stato, soprattutto, il marito di <a href="https://dilei.it/vip/fotonotizia/chiara-ferragni-diva-romana-unposted-allauditorium/657958/">Chiara Ferragni</a>.</p>
      <p><a href="https://dilei.it/vip/fedez-chiara-ferragni-denunciano-follower-instagram-motivo-grave/655669/">Fedez</a>, infatti, in una sua canzone del 2011, “<i>Tutto il contrario”</i>, <b>aveva ironizzato</b> su <a href="https://dilei.it/vip/tiziano-ferro-instagram-foto-marito/628946/">Tiziano Ferro</a>, che ha così dichiarato:</p>
      <blockquote>Mi si tira in ballo e io sono ironico, finché si scherza va bene. Mi spiace solo quando queste cose sono legate al sentimento e alla sessualità, perché una battuta può mettere un adolescente a disagio. Che un idolo dei ragazzini mi prenda in giro su questo è un atto di bullismo molto forte.</blockquote>
      <p>Sia chiaro, <a href="https://dilei.it/vip/morgan-attacca-fedez-ecco-cosa-faceva-di-nascosto-x-factor/652653/">Fedez</a> non è stato di certo l’unico. <a href="https://dilei.it/vip/tiziano-ferro-instagram-foto-marito/628946/">Tiziano</a> lo definisce “uno dei tanti”. Il riferimento a lui viene però colto da tutti: si tratta di parole dure che, nell’immediato, scatenano un vespaio e <b>la reazione del rapper</b>. Il marito della <a href="https://dilei.it/vip/chiara-ferragni-svela-instagram-grande-paura/652161/">Ferragni</a>, così, si trova costretto a giustificarsi tramite il suo profilo Instagram:</p>
      <blockquote>Sembrerebbe che in una conferenza stampa Tiziano Ferro mi abbia accusato di omofobia e bullismo facendo riferimento a un testo che io ho scritto una decina di anni fa. Mi stupisce il tempismo di questa dichiarazione. Io questo testo l’ho scritto che avevo 19 o 20 anni, non avevo una casa discografica e non avevo un pubblico. Poi è diventata la mia prima canzone famosa. Mi fa un pochino strano dover rendere conto di una cosa che ho scritto dieci anni fa. A diciannove anni si è persone completamente diverse e ci si esprime con toni completamente diversi. Non riesco a capire questa polemica oggi.</blockquote>
      <p>Poi <b>aggiunge delle scuse</b> per <a href="https://dilei.it/vip/tiziano-ferro-segreti-nozze-proposta-bouquet/619251/">Tiziano Ferro</a> e gli fa un’interessante proposta:</p>
      <blockquote>Non ho mai pensato che quella canzone potesse aver offeso Tiziano. Ora che lo so, mi sento di dire che non era quella l’intenzione. Probabilmente poteva prestarsi a una cattiva interpretazione. Mi dispiace questa cosa. Sul tema dell’omofobia e del bullismo io e Tiziano possiamo trovarci d’accordo e fare tante cose belle. Cerchiamo di rendere costruttiva questa parentesi piuttosto che litigare tramite interviste. Se Tiziano vuole fare qualcosa per sensibilizzare le persone su queste tematiche, mi trova a disposizione.</blockquote>
      <p><a href="https://dilei.it/vip/fedez-critica-veline-striscia-costanza-caracciolo-risponde-instagram/644937/">Fedez</a>, così, smorza i toni e invita il cantante a lavorare insieme per costruire qualcosa di bello e nobile. <a href="https://dilei.it/vip/tiziano-ferro-prime-commoventi-parole-dopo-matrimonio-instagram/618939/">Tiziano Ferro</a> <b>accetterà le scuse e la proposta del rapper?</b></p>
      <related>
        <h4>Leggi anche</h4>
        <a href="https://dilei.it/vip/tiziano-ferro-papa-risposta-instagram-gossip/638783/"/>
        <a href="https://dilei.it/vip/tiziano-ferro-instagram-foto-marito/628946/"/>
        <a href="https://dilei.it/vip/tiziano-ferro-segreti-nozze-proposta-bouquet/619251/"/>
        <a href="https://dilei.it/vip/chi-e-victor-allen-marito-tiziano-ferro/618876/"/>
        <a href="https://dilei.it/vip/tiziano-ferro-dopo-nozze-con-victor-pronto-per-figlio/619526/"/>
      </related>
    </article>
  </body>
</html>