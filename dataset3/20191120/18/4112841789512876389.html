<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77579-Ludsky-vek-psa-vraj-nezistis-tak-ze-ten-skutocny-vynasobis-siedmimi-Vedci-zistili-ako-ho-vypocitat-presne"/>
    <meta property="og:site_name" content="REFRESHER"/>
    <meta property="article:published_time" content="2019-11-20T18:07:00+00:00"/>
    <meta property="og:title" content="„Ľudský vek“ psa vraj nezistíš tak, že ten skutočný vynásobiš siedmimi. Vedci zistili, ako ho vypočítať presne"/>
    <meta property="og:description" content="Vedci zaoberajúci sa genetikou zvierat predstavujú vzorec, ktorý by mal skoro presne reflektovať vek psa v ľudských rokoch. Vek sa však môže líšiť na základe plemena."/>
  </head>
  <body>
    <article>
      <h1>„Ľudský vek“ psa vraj nezistíš tak, že ten skutočný vynásobiš siedmimi. Vedci zistili, ako ho vypočítať presne</h1>
      <address><time datetime="2019-11-20T18:07:00+00:00">20 Nov 2019, 18:07</time> by <a rel="author">Viktor Kniš</a></address>
      <p>
        <b>Vedci zaoberajúci sa genetikou zvierat predstavujú vzorec, ktorý by mal skoro presne reflektovať vek psa v ľudských rokoch. Vek sa však môže líšiť na základe plemena.</b>
      </p>
      <p>Hovorí sa, že ak chceme vypočítať vek psa v „ľudských rokoch,“ mali by sme jeho skutočný vek vynásobiť číslom 7. Vedci z <a href="https://www.biorxiv.org/content/10.1101/829192v1?ct=">Biorxiv</a> zistili, že vzorec nie je taký jednoduchý, zároveň z ich výskumu vyplýva, že výrazne záleží aj od plemena, informuje <a href="https://tech.sme.sk/c/22264449/ako-vypocitat-vek-psa-v-ludskych-rokoch-nasli-presnejsi-vzorec.html?ref=FB">SME</a>.</p>
      <p>Najdlhšie vraj žijú čivavy, ktoré sa môžu dožiť až 20 rokov, naopak bordeauxské dogy zomierajú v priemere po 5 až 8 rokoch. </p>
      <p>Vedci zaoberajúci sa genetikou zvierat zistili, že podobne ako ľudia, aj psy prechádzajú míľnikmi v súvislosti s vekom, ako napríklad rast zubov, puberta alebo dospelosť. </p>
      <related>
        <a href="https://refresher.sk/69775-Tvoj-pes-moze-byt-influencer-Za-tisicky-eur-bude-recenzovat-hotely-naklady-preplatia-aj-majitelovi"/>
      </related>
      <p>Nový vzorec na výpočet psieho veku sa podarilo odborníkom zostaviť na základe skúmania DNA ľudí aj psov. Zatiaľ vedci zverejnili len vzorec, ktorý by mal čo najpresnejšie určiť vek labradorov. Výskumu sa zúčastnilo 104 psov tohto plemena a 320 ľudí, na základe čoho bol vyvodený –<b> vzorec vek psa v ľudských rokoch = 16*ln(vek_psa)+31</b>.</p>
      <p>Vo vzorci nájdeme „ln“ ako prirodzený logaritmus, jeho hodnoty je možné nájsť na <a href="https://www.rapidtables.com/calc/math/Ln_Calc.html">rapidtables.com</a>. Na základe zistení vieme určiť, že 4-ročný labrador má vek približne 53 ľudských rokov. Výskumníci z Kalifornskej univerzity v San Diegu tvrdia, že nie je možné generalizovať tento vzorec na všetky plemená, je však možné, že v dohľadnej dobe sa im podarí objaviť kľúč k univerzálnejšiemu vzorcu. </p>
      <related>
        <a href="https://refresher.sk/69708-Muza-oblizal-pes-museli-mu-amputovat-vsetky-koncatiny-a-nos-Svojho-domaceho-milacika-ma-stale-rad"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/52621-V-akom-veku-minieme-najviac-penazi-Priemerny-clovek-v-tomto-roku-zivota-utrati-takmer-70-000"/>
        <a href="https://refresher.sk/54848-106rocna-starenka-za-dlhovekost-vdaci-vyhybaniu-sa-muzom-Nikdy-v-zivote-nemala-rande-a-vztahy-su-podla-nej-stresujuce"/>
        <a href="https://refresher.sk/59973-Holandsky-dochodca-ziada-aby-mu-uradne-znizili-vek-o-20-rokov-pretoze-chce-na-Tinderi-zvysit-svoje-sance-u-zien"/>
        <a href="https://refresher.sk/60284-Vystahovani-najomnici-pohodili-svojich-psikov-k-odpadkom-Opustene-zvierata-pre-nich-nemali-vacsiu-cenu-ako-smeti"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
      </related>
    </article>
  </body>
</html>