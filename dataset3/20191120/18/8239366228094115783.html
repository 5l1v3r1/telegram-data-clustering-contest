<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/yunyh_talantiv_zaproshuyut_do_uchasti_u_vseukrainskiy_premii_dyvodytyna_2020_331253.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T18:48:00+00:00"/>
    <meta property="og:title" content="Юних талантів запрошують до участі у Всеукраїнській премії ʺДиво-Дитина 2020ʺ"/>
    <meta property="og:description" content="У травні 2020 року Всеукраїнська премія ʺДиво-Дитинаʺ 12-ий рік поспіль нагороджуватиме найталановитіших дітей нашої країни. Про це Гал-інфо повідомили у прес-службі ЛОДА."/>
  </head>
  <body>
    <article>
      <h1>Юних талантів запрошують до участі у Всеукраїнській премії ʺДиво-Дитина 2020ʺ</h1>
      <h2>У травні 2020 року Всеукраїнська премія ʺДиво-Дитинаʺ 12-ий рік поспіль нагороджуватиме найталановитіших дітей нашої країни. Про це Гал-інфо повідомили у прес-службі ЛОДА.</h2>
      <address>
        <time datetime="2019-11-20T18:48:00+00:00">20 Nov 2019, 18:48</time>
      </address>
      <figure>
        <img src="https://galinfo.com.ua/media/gallery/intxt/d/y/dyvodytyna.jpeg"/>
        <figcaption>Юних талантів запрошують до участі у Всеукраїнській премії ʺДиво-Дитина 2020ʺ</figcaption>
      </figure>
      <p>Премія вже стала найбільш очікуваною подією для дітей України і щороку визначає найобдарованіших представників підростаючого покоління, надаючи їм звання ʺДитина рокуʺ.</p>
      <p>Кожен рік участь у премії беруть близько 3000 талановитих та обдарованих дітей з усіх областей України.</p>
      <p>Премія вручається на основі експертної оцінки та за встановленими номінаціями дітям, які мають досягнення у науці, спорті, мистецтві; володіють унікальними розумовими або фізичними здібностями; дітям-рятівникам.</p>
      <p>Номінації премії: ʺНайрозумніша дитинаʺ, ʺНайспортивніша дитинаʺ, ʺНайтворча дитинаʺ, ʺНайдивовижніша дитинаʺ, ʺНайгероїчніша дитинаʺ.</p>
      <p>Для здобуття премії ʺДиво-Дитинаʺ запрошуються діти віком від 4-х до 13 років (включно), які мають досягнення або відкриття у науко-технічній сфері, переможці та призери обласних, республіканських і міжнародних інтелектуальних ігор, шкільних олімпіад, спортивних або творчих змагань, фестивалів та конкурсів, діти, що зробили героїчний вчинок, а також мають феноменальну інтуїцію та пам’ять, володіють даром передбачення або чутливістю до енергетики та ін.</p>
      <p>Аби спробувати здобути Всеукраїнську премію ʺДиво-Дитинаʺ, необхідно:</p>
      <p>- правильно заповнити анкету за підписом батьків або уповноважених осіб;</p>
      <p>- копію свідоцтва про народження;</p>
      <p>- матеріали, які свідчать про досягнення учасника (копії дипломів, свідоцтв, грамот, фото-, відео-, статті та інші матеріали).</p>
      <p>Всі ці документи необхідно відправити за адресою: ТОВ ʺПремія ʺДиво-Дитина" 03186, м. Київ, вул. Авіаконструктора Антонова, 5-Б, оф. 712. тел.: (044)-490-92-63(68) або (063) 709 99 16; e-mail: divo.dutuna@gmail.com</p>
    </article>
  </body>
</html>