<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/un-medic-stomatolog-din-iasi-s-a-urcat-baut-la-volan-si-a-lovit-patru-masini-20096683"/>
    <meta property="og:site_name" content="Cancan.ro"/>
    <meta property="article:published_time" content="2019-11-20T18:09:36+00:00"/>
    <meta property="og:title" content="Un medic stomatolog din Iași s-a urcat băut la volan și a lovit patru mașini"/>
    <meta property="og:description" content="O femeie de 33 de ani din Iași, stomatolog, aflată la volanul mașinii sale, a lovit patru autoturisme parcate. Când au ajuns polițiștii și au pus-o să"/>
  </head>
  <body>
    <article>
      <h1>Un medic stomatolog din Iași s-a urcat băut la volan și a lovit patru mașini</h1>
      <address><time datetime="2019-11-20T18:09:36+00:00">20 Nov 2019, 18:09</time> by <a rel="author">A.N.</a></address>
      <p>
        <b>O femeie de 33 de ani din Iași, stomatolog, aflată la volanul mașinii sale, a lovit patru autoturisme parcate. Când au ajuns polițiștii și au pus-o să sufle în alcooltest, a reieșit o alcoolemie de 0,63 mg/l alcool pur în aerul expirat.</b>
      </p>
      <p>Accidentul provocat de femeia de 33 de ani din Iași, medic stomatolog, s-a produs în zona Gării din Iași.</p>
      <p><i><b>„Din investigațiile efectuate până în prezent, s-a constatat faptul că, la data de 18 noiembrie a.c., o femeie, în timp ce conducea un autoturism, pe raza municipiului Iași, ar fi pierdut controlul asupra direcției de deplasare și ar fi intrat în coliziune cu patru autoturisme parcate”</b></i>, a declarat purtătorul de cuvânt al IPJ Iași, Ioana Bîlea.</p>
      <p>Femeia este acum cercetată pentru conducerea unui vehicul sub influența alcoolului sau a altor substanțe, pentru că, potrivit unor surse din anchetă, când a fost pusă să sufle în alcooltest, aparatul a arătat o alcoolemie de 0.63 mg/l alcool pur în aerul expirat.</p>
      <p>Aceast a fost condusă la spital pentru prelevare de sânge, în vederea stabilirii alcoolemiei.</p>
    </article>
  </body>
</html>