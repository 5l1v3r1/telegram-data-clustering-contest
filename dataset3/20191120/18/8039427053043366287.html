<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960020"/>
    <meta property="og:site_name" content="Andhrajyothy"/>
    <meta property="article:published_time" content="2019-11-20T18:35:23+00:00"/>
    <meta property="og:title" content="పింక్ టెస్ట్ టికెట్లన్ని బుక్ అయిపోయాయి: గంగూలీ"/>
    <meta property="og:description" content="ADVT"/>
  </head>
  <body>
    <article>
      <h1>పింక్ టెస్ట్ టికెట్లన్ని బుక్ అయిపోయాయి: గంగూలీ</h1>
      <address>
        <time datetime="2019-11-20T18:35:23+00:00">20 Nov 2019, 18:35</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>కోల్‌కతా:</b> టీం ఇండియా చరిత్రలో నవంబర్ 22న చరిత్రాత్మక ఘటన చోటు చేసుకోనుంది. టీం తొలిసారిగా బంగ్లాదేశ్‌తో డే అండ్‌ నైట్ టెస్ట్ మ్యాచ్ ఆడనుంది. ఈడెన్ గార్డెన్స్ వేదికగా జరిగే ఈ టెస్ట్ కోసం టీం ఇండియా ఆటగాళ్లతో పాటు అభిమానులు ఎంతో ఆతృతగా ఎదురుచూస్తున్నారు.</p>
      <p> </p>
      <p>బీసీసీఐ అధ్యక్షుడిగా ఇటీవలే బాధ్యతలు చేపట్టిన గంగూలీ ఈ టెస్ట్ జరగడం ఎంతో ఆనందంగా ఉందని తెలిపారు. ఫ్లెడ్ లైట్ల వెలుగులో జరిగే ఈ టెస్ట్ తొలి నాలుగు రోజుల టికెట్లు అన్ని అమ్ముడుపోయాయి అని ఆయన తెలిపారు. ఈ టెస్ట్ మ్యాచ్‌కి బంగ్లాదేశ్ ప్రధాని షేక్ హసీనా, పశ్చిమ బెంగాల్ ముఖ్యమంత్రి మమతా బెనర్జీ ప్రధాన అతిథులుగా హాజరుకానున్నట్లు సమాచారం. ఈడెన్ గార్డెన్స్‌లో ఉన్న బెల్‌ని వీరిద్దరు మోగించి మ్యాచ్‌ని ప్రారంభిస్తారని తెలుస్తోంది.</p>
      <p> </p>
      <p>తొలి రోజు బ్రేక సమయంలో టీం ఇండియా మాజీ కెప్టెన్లు మైదానంలో సందడి చేయనున్నారు. క్రికెట్ అసోసియేషన్ ఆఫ్ బెంగాల్ ఆధ్యర్యంలో సచిన్ టెండూల్కర్, రాహుల్ ద్రవిడ్, అనిల్ కుంబ్లే, వీవీఎస్ లక్షణ్‌లతో కలిసి ఓ టాక్ షో నిర్వహిస్తారు. అంతేకాక.. టెండూల్కర్, అభినవ్ బింద్రా, సానియా మీర్జా, పీవీ సింధు, మేరీ కోమ్ తదితరులకు సన్మానం చేసేందుకు సన్నాహాలు జరుగుతున్నాయి.</p>
    </article>
  </body>
</html>