<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191120-arahamiya-proponuye-tymchasovo-vyklyuchyty-ivanisova-z-fraktsiyi-ta-partiyi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-20T18:40:01+00:00"/>
    <meta property="og:title" content="Арахамія пропонує тимчасово виключити Іванісова з фракції та партії"/>
    <meta property="og:description" content="Давид Арахамія заявив, що нардеп Слуги народу Роман Іванісов повинен бути тимчасово виключений з партії та фракції через інформацію про його судимість."/>
  </head>
  <body>
    <article>
      <h1>Арахамія пропонує тимчасово виключити Іванісова з фракції та партії</h1>
      <address>
        <time datetime="2019-11-20T18:40:01+00:00">20 Nov 2019, 18:40</time>
      </address>
      <p>Давид Арахамія заявив, що нардеп Слуги народу Роман Іванісов повинен бути тимчасово виключений з партії та фракції через інформацію про його судимість.</p>
      <p>Нардепа Романа Іванісова хочуть виключити з партії та фракції Слуга народу на час перевірки інформації щодо його судимості.</p>
      <p>Про це заявив голова фракції Слуга народу Давид Арахамія.</p>
      <p>
        <b>Читайте: </b>
        <a href="https://fakty.com.ua/ua/ukraine/20191114-arahamiya-skazav-hto-proponuvav-groshi-nardepam-slugy-narodu/">Арахамія сказав, хто пропонував гроші нардепам Слуги народу</a>
      </p>
      <blockquote>– Як лідер фракції я вважаю, що йому потрібно призупинити членство у партії Слуга народу і фракції на час проведення всебічної перевірки та з’ясування всіх обставин даного інциденту.<br/>У разі спростування цієї інформації відповідне перебування у фракції буде відновлено, – написав він на своїй сторінці у Facebook.</blockquote>
      <p>Нагадаємо, що генпрокурор України Руслан <a href="https://fakty.com.ua/ua/ukraine/20191120-ryaboshapka-pidtverdyv-sudymist-za-zgvaltuvannya-deputata-slugy-narodu/">Рябошапка підтвердив судимість депутата</a> від фракції Слуга народу Романа Іванісова. Проте пізніше у Генпрокуратурі спростували цю інформацію та повідомили, що перевірка ще не закінчена.</p>
      <p><b>Джерело:</b> <a href="https://www.facebook.com/david.braun.50951/posts/10206485509093943">Давид Арахамія</a></p>
    </article>
  </body>
</html>