<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/20/huawei-mate-x-sostituzione-display-683731/"/>
    <meta property="og:site_name" content="AndroidWorld"/>
    <meta property="article:published_time" content="2019-11-20T18:18:42+00:00"/>
    <meta property="og:title" content="Huawei Mate X: siete proprio sicuri di voler sapere quanto costerebbe sostituire il display pieghevole?"/>
    <meta property="og:description" content="Samsung Galaxy Fold sta finalmente per debuttare sul mercato italiano, dopo una gestazione a dir poco travagliata. Huawei Mate X..."/>
  </head>
  <body>
    <article>
      <h1>Huawei Mate X: siete proprio sicuri di voler sapere quanto costerebbe sostituire il display pieghevole?</h1>
      <h2>Spoiler: vicino al prezzo di listino di un po' tutti gli smartphone top di gamma attuali.</h2>
      <address><time datetime="2019-11-20T18:18:42+00:00">20 Nov 2019, 18:18</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p><a href="https://www.androidworld.it/tag/samsung-galaxy-fold/">Samsung Galaxy Fold</a> sta finalmente per debuttare sul mercato italiano, dopo una gestazione a dir poco travagliata. <a href="https://www.androidworld.it/tag/huawei-mate-x/">Huawei Mate X</a> invece, ovvero quello che sarebbe dovuto essere il suo rivale diretto, per il momento rimarrà un’esclusiva del mercato cinese. Ed <b>esclusivi saranno anche i costi di manutenzione</b>, specialmente per la sua peculiarità indiscussa: il <b>display pieghevole</b>.</p>
      <p>Sul proprio sito cinese infatti, Huawei ha pubblicato i costi di riparazione delle varie componenti di Mate X, tra cui figurano la <b>batteria</b> (278 yuan,<b> circa 36€</b>), la <b>scheda madre</b> (3.579 yuan, <b>circa 460€</b>) e appunto il pezzo pregiato, che rende unico e rivoluzionario il dispositivo del colosso orientali. Pronti a conoscerne i costi di sostituzione? <b>Tenetevi forte</b>.</p>
      <p>Si parla infatti di <b>7.080 yuan</b>, che al cambio attuale equivalgono a <b>circa 910€</b>! Un prezzo da capogiro, specialmente se si pensa alle cifre più concorrenziali che girano in Cina nel settore smartphone, rispetto a quanto siamo abituati sul mercato occidentale.</p>
      <p>Per evitare mancamenti generali, evitiamo di pensare a quanto potrebbe mai costare la sostituzione del display di Mate X se mai sbarcasse dalle nostre parti, ma anche solo prendendo in considerazione i quasi mille euro richiesti in Cina, fa impressione constatare che, con la stessa cifra, <b>ci si potrebbe permettere uno qualunque dei top di gamma attualmente in commercio</b>. Un altro indizio di come la tecnologia dei display pieghevoli necessiti ancora di un lungo periodo di <b>rodaggio</b> per essere alla portata di tutti.</p>
      <p>Via: <a href="https://www.androidauthority.com/huawei-mate-x-screen-repair-costs-1056513/">Android Authority</a></p>
      <p>Fonte: <a href="https://consumer.huawei.com/cn/support/sparepart-price/">Huawei</a></p>
    </article>
  </body>
</html>