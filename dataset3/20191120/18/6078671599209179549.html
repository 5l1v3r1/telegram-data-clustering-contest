<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/gerdzhikov-prepodavatelite-rektor-1618445.html"/>
    <meta property="og:site_name" content="Cross"/>
    <meta property="article:published_time" content="2019-11-20T18:00:00+00:00"/>
    <meta property="og:title" content="Преизбраха проф. Атанас Герджиков за ректор на СУ „Св.Климент Охридски“"/>
    <meta property="og:description" content="/КРОСС/ Проф. Анастас Герджиков е преизбран за ректор на СУ „Св. Кл. Охридски“."/>
  </head>
  <body>
    <article>
      <h1>Преизбраха проф. Атанас Герджиков за ректор на СУ „Св.Климент Охридски“</h1>
      <address>
        <time datetime="2019-11-20T18:00:00+00:00">20 Nov 2019, 18:00</time>
      </address>
      <p>/КРОСС/ Проф. Анастас Герджиков е преизбран за ректор на СУ „Св. Кл. Охридски“.</p>
      <p>За него гласуваха 254 от членовете на Общото събрание.</p>
      <p>Герджиков беше единственият кандидат, който направи отчет за свършеното през изминалия мандат и начерта целите пред университета. Изслушването и дискусията в Алма матер продължи над 6 часа.</p>
      <p>Старият-нов ректор заяви, че целите в новия 4-годишен мандат са свързани с повишаването на държавната субсидия, собствените приходи на висшето училище, оптимизиране на разходите, осигуряване на допълнителни средства за 60% увеличение на заплатите, средства за ремонти и поддръжка на сградния фонд.</p>
      <p>Герджиков направи равносметка за постигнатото по време на мандата му. Той посочи, че за периода от 1 януари 2016 г. до 1 януари 2019 г. средната брутна работна заплата е увеличена с 53% – от 1119 лв. на 1713 лв.</p>
      <p>През 2015-2016 г. студентите – бакалаври и магистри са били 23 330, а преподавателите 1705. През 2019 г. студентите намалели до 20 616, а преподавателите са 1300. В тази връзка Герджиков уверява, че няма да намалява броя на служителите в централната администрация и преподавателите.</p>
    </article>
  </body>
</html>