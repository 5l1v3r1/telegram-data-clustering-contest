<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836904-vodolazi-perevirili-poverneni-rosiyeyu-ukrayinski-korabli-na-nayavnist-vibukhivki"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T18:40:00+00:00"/>
    <meta property="og:title" content="Водолази перевірили повернені Росією українські кораблі на наявність вибухівки"/>
    <meta property="og:description" content="КИЇВ. 20 листопада. УНН. Українські катери &quot;Нікополь&quot;, &quot;Бердянськ&quot; та &quot;Яни Капу&quot; повернулися з полону в анексованому Росією Криму перевірили на наявність …"/>
  </head>
  <body>
    <article>
      <h1>Водолази перевірили повернені Росією українські кораблі на наявність вибухівки</h1>
      <address><time datetime="2019-11-20T18:40:00+00:00">20 Nov 2019, 18:40</time> by <a rel="author">Валерія Гуржий</a></address>
      <p><b>КИЇВ. 20 листопада. УНН. </b>Українські катери "Нікополь", "Бердянськ" та "Яни Капу" повернулися з полону в анексованому Росією Криму перевірили на наявність вибухівки. Про це на своїй сторінці у Facebook написав журналіст Андрій Цаплієнко, передає <b>УНН</b>.</p>
      <p>“... відбувалося водолазне обстеження кораблів під час приймання. Українські водолази оглядали ушкодження кораблів. І, про всяк випадок, наявність вибухових пристроїв. Може, хто з росіян забув”, — написав Цаплієнко, додавши фото.</p>
      <p>Як раніше повідомляв <b>УНН</b>, в Очаків зайшли українські катери “Нікополь”, “Бердянськ” та “Яни Капу”, які <a href="https://www.unn.com.ua/uk/news/1836898-zyavilis-foto-yak-nikopol-berdyansk-ta-yani-kapu-zakhodyat-v-ochakiv">повертаються з полону</a> в анексованому Росією Криму. </p>
      <p>Нагадаємо, 18 листопада командувач ВМС ЗС України Ігор <a href="https://www.unn.com.ua/uk/exclusive/1836402-u-vms-pidtverdili-pochatok-protseduri-peredachi-ukrayini-zakhoplenikh-rosiyeyu-suden-1">Воронченко</a> повідомив <b>УНН</b>, що процедура передачі Україні двох катерів та буксира, які були захоплені РФ у 2018 році біля Керченської протоки, завершується, невдовзі почнеться буксирування суден до Одеси.</p>
      <p>До цього у МЗС РФ 18 листопада заявили, що Москва передала українській стороні кораблі.</p>
      <p>Нагадаємо, 25 листопада 2018 року прикордонні кораблі ФСБ РФ обстріляли і захопили три судна Військово-морських сил ЗС України у складі двох малих броньованих артилерійських катерів "Бердянськ" і "Нікополь" і рейдового буксира "Яни Капу", які здійснювали плановий перехід з порту Одеси в Чорному морі в порт Маріуполь в Азовському морі. Після цього 24 українських моряків заарештували в Криму, потім їх перемістили в російські СІЗО в Москві.</p>
      <p>7 вересня до Києва повернулися 35 заручників, у тому числі 24 моряки. Вони повернулися на батьківщину в межах обміну між Україною і РФ.</p>
    </article>
  </body>
</html>