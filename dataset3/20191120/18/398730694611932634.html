<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/karlberg-sakrade-tourplats-efter-kvaldrama/"/>
    <meta property="og:site_name" content="DN.SE"/>
    <meta property="article:published_time" content="2019-11-20T18:33:04+00:00"/>
    <meta property="og:title" content="Karlberg säkrade tourplats efter kvaldrama"/>
    <meta property="og:description" content="Rikard Karlberg, som i år har kommit tillbaka från sjukdom och depression, säkrade sin plats på Europatouren nästa säsong efter ett kvaldrama i Spanien."/>
  </head>
  <body>
    <article>
      <h1>Karlberg säkrade tourplats efter kvaldrama</h1>
      <address><time datetime="2019-11-20T18:33:04+00:00">20 Nov 2019, 18:33</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Rikard Karlberg kan andas ut. Den svenske golfaren, som har en tung tid bakom sig och som i år har kommit tillbaka från sjukdom och depression, säkrade sin plats på Europatouren nästa säsong efter ett kvaldrama i Spanien.</b>
      </p>
      <p>Karlberg satte en birdie på det sista hålet på den sjätte och sista kvalrundan på Lumine och slutade delad 25:a – den sista platsen för ett nytt tourkort.</p>
      <p>Efteråt var glädjen stor.</p>
      <p><b>Göteborgaren missade hela </b>fjolåret på grund av sjukdom och depression och har gjort en imponerande resa sedan comebacken i våras.</p>
      <p>– Du lär dig väldigt mycket om dig själv och speciellt med golf som är väldigt mentalt, att kunna slappna av på golfbanan har hjälpt mig mycket, sade Karlberg till SVT i augusti.</p>
      <p>Även Niklas Lemke säkrade ett nytt tourkort efter att ha slutat på samma plats som Karlberg.</p>
    </article>
  </body>
</html>