<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/tudosok-allitjak-leukemia-ihlette-a-vampirtorteneteket/187030"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-20T18:30:00+00:00"/>
    <meta property="og:title" content="Tudósok állítják: leukémia ihlette a vámpírtörténeteket"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Tudósok állítják: leukémia ihlette a vámpírtörténeteket</mark>
      </h1>
      <address><time datetime="2019-11-20T18:30:00+00:00">20 Nov 2019, 18:30</time> by <a rel="author">Bors</a></address>
      <p>
        <b>Meglepő felfedezést tettek a kutatók: úgy sejtik, hogy rákos betegeknek köszönhető Drakula mítosza. </b>
        <b>Meglepő felfedezést tettek a kutatók: úgy sejtik, hogy rákos betegeknek köszönhető Drakula mítosza.</b>
      </p>
      <p>Dán tudósok több viktoriánus vámpírregény vizsgálata során arra jutottak: azok a tünetek, amiket az írásokban a vámpírok áldozatai mutattak, szinte tankönyvszerűen megidézik a leukémiás betegek tüneteit. A fakó bőrt, az étvágytalanságot, a kimerültséget, valamint a bőrön megjelenő vörös foltokat manapság egyértelműen a vérrákhoz kötik, az 1800-as években azonban még nem ismerte ezt a betegséget az orvostudomány, így valóban ugyanolyan tanácstalanok lehettek, mint Bram Stoker regényében Drakula fő áldozatát, Lucy Westenrát vizsgáló doktorok.</p>
      <figure>
        <img src="http://media.borsonline.hu/cikk/20/192637/big-lead/650x360/2029803_010-a7b11a03-080.jpg"/>
        <figcaption>Lugosi Béla Drakulaként. Dán tudósok szerint a vámpírok áldozatainak pont olyan tüneteket írtak, mint amilyeneket a leukémiások mutattak © AFP</figcaption>
      </figure>
      <p>A Dél-dániai Egyetem kutatói három klasszikus írást, Stoker Drakuláját, Joseph Sheridan Le Fanu Carmilláját és John William Polidori A vámpír című művét vetették össze a leukémiás betegek tüneteivel, és szinte teljes egyezést találtak, már ami a vámpírok áldozatait illeti.</p>
      <p>Felfedezésüket egyébként az is alátámasztja, hogy Stoker maga is hozzáférhetett rejtélyesnek tűnő orvosi esetek leírásaihoz, hiszen testvére, Sir William Thornley Stoker korának ismert agysebésze volt - írja a Daily Mail.</p>
    </article>
  </body>
</html>