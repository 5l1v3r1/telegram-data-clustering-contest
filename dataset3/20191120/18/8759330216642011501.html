<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904530/krc-genk-haalt-bekende-naam-terug-naar-de-club-hij-ademt-ons-dna-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-20T18:46:00+00:00"/>
    <meta property="og:title" content="KRC Genk haalt bekende naam terug naar de club: “Hij ademt ons DNA”"/>
    <meta property="og:description" content="KRC Genk heeft Michel Ribeiro terug naar de club gehaald. Hij zal instaan voor de individuele ontwikkeling van de jongeren in de selectie en zal als brug fungeren tussen de jeugdacademie en de A-kern."/>
  </head>
  <body>
    <article>
      <h1>KRC Genk haalt bekende naam terug naar de club: “Hij ademt ons DNA”</h1>
      <address>
        <time datetime="2019-11-20T18:46:00+00:00">20 Nov 2019, 18:46</time>
      </address>
      <p>
        <b>KRC Genk heeft Michel Ribeiro terug naar de club gehaald. Hij zal instaan voor de individuele ontwikkeling van de jongeren in de selectie en zal als brug fungeren tussen de jeugdacademie en de A-kern.</b>
      </p>
      <p>Ribeiro was jaar lang actief als techniektrainer in de acadamie van KRC Genk tot hij midden 2017 naar de MLS en Kansas City trok. ‘Hij heeft in die rol een belangrijke bijdrage geleverd aan de technische ontwikkeling van toppers als Kevin De Bruyne, Divock Origi, Leon Bailey, Leandro Trossard en anderen’, klinkt het op de <a href="https://www.krcgenk.be/nl/nieuws/3762/michel-ribeiro-keert-terug-naar-krc-genk">website</a> van KRC Genk.</p>
      <p>Dimitri De Condé is in de wolken: “Michel ademt het DNA van KRC Genk. Hij heeft in het verleden bewezen dat hij voor een grote meerwaarde kan zorgen in de ontwikkeling van jonge talenten. Samen met andere jeugdtrainers heeft hij ruwe diamanten in onze academie geslepen tot internationale toppers. De doorstroming van talenten, zoals de spelers die het nu uitstekend doen in de UEFA Youth League, wordt in de toekomst alleen nog belangrijker.”</p>
      <p>Ook Ribeiro zelf staat te popelen. “Ik ben KRC Genk dankbaar dat ik de kans krijg om terug te keren naar wat ik altijd als mijn thuis heb beschouwd. Er wacht mij een prachtig sportief project en ik ga er alles aan doen om te helpen onze jonge talenten beter te maken. Ik kijk er enorm naar uit en kan niet wachten om eraan te beginnen.”</p>
      <aside>Lees meer<br/><a href="https://www.voetbalprimeur.be/nieuws/904484/wolf-maakt-meteen-indruk-bij-genk-bestuurders-glommen-van-trots-.html?itm_source=www.voetbalprimeur.be&amp;itm_medium=highlighted-content">Wolf maakt meteen indruk bij Genk: "Bestuurders glommen van trots"</a></aside>
    </article>
  </body>
</html>