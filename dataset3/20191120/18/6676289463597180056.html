<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/copil-14-ani-injunghiat-coleg-bucuresti-326521.html"/>
    <meta property="og:site_name" content="Observator"/>
    <meta property="article:published_time" content="2019-11-20T18:07:00+00:00"/>
    <meta property="og:title" content="Un copil de 14 ani și-a înjunghiat colegul de clasă, în Constanța"/>
    <meta property="og:description" content="Un copil de 14 ani de la Școala Gimnazială nr. 5 din București și-a înjunghiat cu un cuțit colegul de clasă, de aceeași vârstă, pe fondul unui conflict pornit de la jocuri online."/>
  </head>
  <body>
    <article>
      <h1>Un copil de 14 ani și-a înjunghiat colegul de clasă, în Constanța</h1>
      <address><time datetime="2019-11-20T18:07:00+00:00">20 Nov 2019, 18:07</time> by <a rel="author">Daniel Murărescu</a></address>
      <p>
        <b>
          <b>Un copil de 14 ani de la Școala Gimnazială nr. 5 din Constanța și-a înjunghiat cu un cuțit colegul de clasă, de aceeași vârstă, pe fondul unui conflict pornit de la jocuri online.</b>
        </b>
      </p>
      <p>Incidentul s-a petrecut miercuri, în jurul orei 10:00 dimineața. Deplasați la fața locului, polițiștii au constatat faptul că un minor, de 14 ani, în urma unui conflict mai vechi, a fost agresat, fiind înțepat cu un obiect tăietor înțepător (cuțit), în coapsa piciorului drept, de către un alt coleg de clasă, în vârstă de 14 ani, în timp ce se aflau în pauză, pe holul școlii.</p>
      <p>Copilul rănit a fost preluat imediat de un echipaj de ambulanță, iar în urma verificărilor medicale s-a constatat faptul că nu i-a fost pusă viața în pericol, acesta nefiind internat. </p>
      <p>Polițiștii au deschis un dosar penal sub aspectul săvârșirii infracțiunilor de loviri sau alte violențe și portul sau folosirea fără drept de obiecte periculoase.</p>
      <h3>Un băiat de 13 ani a înjunghiat un tânăr în faţa unui supermarket din Bucureşti</h3>
      <p>Este al doilea caz de acest gen în doar două zile. Marţi după-amiază, în faţa unui supermarket din sectorul 3 al Capitalei, un băiat de 13 ani a înjunghiat un tânăr de 22 de ani, alerta fiind dată printr-un apel la 112.</p>
      <p><a href="https://observator.tv/eveniment/baiat-injunghiat-tanar-lidl-auchan-bucuresti-video-326448.html">Tânărul ar fi fost înjunghiat în plămân</a>, gât şi în mână, fiind transportat în stare gravă la Spitalul Clinic de Urgenţă "Bagdasar-Arseni".</p>
    </article>
  </body>
</html>