<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/apple-novaci-razvijalce.html?RSS20fc42c5b2e243fe3f6c85b9f657b311"/>
    <meta property="og:site_name" content="Računalniške novice"/>
    <meta property="article:published_time" content="2019-11-20T18:00:00+00:00"/>
    <meta property="og:title" content="Apple novači razvijalce"/>
    <meta property="og:description" content="Trenutne Applove aplikacije za Windows, denimo iTunes in iCloud, so precej zastarele. Na začtku letošnjega leta so pri vlikem jabolku razglasili ločevanje storitve iTunes na podkas"/>
  </head>
  <body>
    <article>
      <h1>Apple novači razvijalce</h1>
      <address>
        <time datetime="2019-11-20T18:00:00+00:00">20 Nov 2019, 18:00</time>
      </address>
      <p>
        <b>Pri tem tehnološkem velikanu pospešeno iščejo strokovnjake za izdelavo aplikacij za Windows. Tiskovni predstavnik za iPhone je pred dnevi sporočil načrte za zaposlovanje potencialnih kandidatov, ki bi jim lahko pomagali zgraditi novo generacijo medijskih aplikacij za Okna.</b>
      </p>
      <p>Trenutne Applove aplikacije za Windows, denimo iTunes in iCloud, so precej zastarele. Na začetku letošnjega leta so pri "jabolku" razglasili ločevanje storitve iTunes na podkaste, TV in glasbo. Nobena od novosti pa ni dohitela Windowsovih uporabnikov, ki imajo na svojih PC-jih še vedno le iTunes. Ti morajo za uživanje v glasbenih in televizijskih vsebinah namesto aplikacije še vedno odpirati njihove spletne verzije.</p>
      <p>Razpisi za delovna mesta kot veliko prednost omenjajo znanje UWP, kar nakazuje, da se pri Appleu ozirajo po verziji aplikacije na univerzalni Windowsovi platformi za Win 10. To bi bilo vsekakor dobrodošlo, da svoje aplikacije približajo uporabnikom Oken verzije 10 in Xbox One, kar bi še posebej koristilo storitvi Apple TV Plus. Njegovih vsebin trenutno na Xboxu One sploh ne moremo spremljati.</p>
      <p>Ni jasno, kdaj bodo nove medijske aplikacije za Windows tudi dejansko razvili, toda dejstvo, da pri Appleu vlagajo v Windows 10, je dobra novica za lastnike Windowsovih tabličnih naprav. Ti bodo na njih tako lažje spremljali Appleov pester nabor storitev.</p>
    </article>
  </body>
</html>