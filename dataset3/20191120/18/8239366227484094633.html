<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ukraina_pokrashchyla_pozytsii_v_indeksi_gromadyanstv_svitu_331252.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-20T18:36:00+00:00"/>
    <meta property="og:title" content="Україна покращила позиції в Індексі громадянств світу"/>
    <meta property="og:description" content="Серед 135 країн в Індексі громадянств світу QNI Україна цього року зайняла 75 місце з оцінкою 38,2%. Тепер вона знаходиться між Республікою Нікарагуа та Туреччиною."/>
  </head>
  <body>
    <article>
      <h1>Україна покращила позиції в Індексі громадянств світу</h1>
      <h2>Серед 135 країн в Індексі громадянств світу QNI Україна цього року зайняла 75 місце з оцінкою 38,2%. Тепер вона знаходиться між Республікою Нікарагуа та Туреччиною.</h2>
      <address>
        <time datetime="2019-11-20T18:36:00+00:00">20 Nov 2019, 18:36</time>
      </address>
      <figure>
        <img src="https://galinfo.com.ua/media/gallery/intxt/i/n/index_fa918.jpg"/>
        <figcaption>Індекс громадянств світу</figcaption>
      </figure>
      <p>Оновлений рейтинг компанія Henley&amp;Partners представила 20 листопада, - передає <a href="https://hromadske.ua/">Громадське</a>.</p>
      <p>Згідно з даними, за останній рік Україна піднялася на п’ять позицій, а за останні три роки — на 30. Вона розмістилася між Республікою Нікарагуа та Туреччиною.</p>
      <p>У компанії зазначили, що це один із найпомітніших стрибків за всю історію Індексу, а пов’язано це насамперед з отриманням безвізового режиму з країнами Шенгенської зони.</p>
      <p>Кілька років поспіль перше місце займає громадянство Франції з оцінкою 83,5%. Далі з однаковими показниками у 82,8% — Німеччина й Нідерланди, за ними слідує Данія. Найнижчі показники в Афганістану (15,4%) і Сомалі (13,8%).</p>
      <p>Нагадаємо, Форум громадянського суспільства ʺСхідного партнерстваʺ представив у Брюсселі індекс, згідно з яким, Україна та Грузія лідирують за демократичними реформами та євроінтеграцією. За даними індексу, Україна та Молдова залишаються позаду у питаннях бізнес-клімату.</p>
      <p>А в Індексі демократії, складеному дослідницькою агенцією Economist Intelligence Unit, Україна потрапила до категорії ʺгібридних режимівʺ. Також у цю категорію потрапили західні балканські держави, Молдова, Вірменія, Грузія та Киргизстан. Загалом всі країни Східної Європи залишились у своїх старих категоріях.</p>
    </article>
  </body>
</html>