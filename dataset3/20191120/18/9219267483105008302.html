<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391769-%d7%a0%d7%aa%d7%a0%d7%99%d7%94%d7%95-%d7%9c%d7%92%d7%a0%d7%a5-%d7%9e%d7%95%d7%9b%d7%9f-%d7%9c%d7%a9%d7%99%d7%97-%d7%9e%d7%99%d7%93%d7%99-%d7%9c%d7%9e%d7%95%d7%9e-%d7%91%d7%9c%d7%99-%d7%aa%d7%a0"/>
    <meta property="og:site_name" content="סרוגים"/>
    <meta property="article:published_time" content="2019-11-20T18:36:32+00:00"/>
    <meta property="og:title" content="נתניהו לגנץ: מוכן לשיח מידי למו&quot;מ בלי תנאים מוקדמים"/>
    <meta property="og:description" content="לאחר הכישלון של גנץ בהקמת ממשלת האחדות והנאום שנשא הערב, נתניהו מגיב לו בסרטון ששיגר ואומר: &quot;אני מוכן בלי תנאים מוקדמים להיכנס איתך עוד הערב לשיח של.."/>
  </head>
  <body>
    <article>
      <h1>נתניהו לגנץ: מוכן לשיח מידי למו"מ בלי תנאים מוקדמים</h1>
      <h2>לאחר הכישלון של גנץ בהקמת ממשלת האחדות והנאום שנשא הערב, נתניהו מגיב לו בסרטון ששיגר ואומר: "אני מוכן בלי תנאים מוקדמים להיכנס איתך עוד הערב לשיח של אחדות. אם נלך יחד נצליח"</h2>
      <address><time datetime="2019-11-20T18:36:32+00:00">20 Nov 2019, 18:36</time> by <a rel="author">, חדשות סרוגים</a></address>
      <p>לאחר ש<u><a href="https://www.srugim.co.il/391732-%d7%a9%d7%99%d7%93%d7%95%d7%a8-%d7%97%d7%99-%d7%91%d7%a0%d7%99-%d7%92%d7%a0%d7%a5-%d7%9e%d7%aa%d7%99%d7%99%d7%97%d7%a1-%d7%9c%d7%a4%d7%9c%d7%95%d7%a0%d7%98%d7%a8-%d7%94%d7%a4%d7%95%d7%9c%d7%99%d7%98">גנץ האשים</a></u> את נתניהו, נתניהו משיב לגנץ: "בני גנץ אני לא אתייחס לכל הדברים המופרכים שאמרת עלי הערב, וגם על הכישלון שלך להקים ממשלת אחדות, זה לא כי התעקשת לפרק את הבלוק, הרי כפי שחשף אריה דרעי אתם הייתם מוכנים לתת להם הכל כדי שיצטרפו אליכם לבלוק. חוץ מזה הייתם מוכנים להיכנס לממשלה עם תומכי טרור", פתח נתניהו.</p>
      <p>"אבל דבר אחד אמרת נכון, ישראל מוכרחה ממשלת אחדות. יש לנו הזדמנויות. אני מוכן בלי תנאים מוקדמים להיכנס איתך עוד הערב לשיח של אחדות. אם נלך יחד נצליח."</p>
      <figure>
        <img src="https://www.srugim.co.il/i/wp-content/uploads/2019/11/%D7%92%D7%A0%D7%A5-%D7%A0%D7%AA%D7%A0%D7%99%D7%94%D7%95-%D7%94%D7%93%D7%A1-%D7%A4%D7%A8%D7%95%D7%A9__w1980.jpg"/>
      </figure>
      <h4>עוד באותו נושא</h4>
      <h3>גנץ תוקף את נתניהו: "מוביל להתנגשות מסוכנת"</h3>
      <p>לכתבה המלאה בסרוגים &gt;<br/>11</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>4 שעות לפני פקיעת המנדט שלו להרכבת הממשלה, יו"ר כחול לבן בני גנץ הודיע הערב (רביעי) כי החזיר את המנדט לנשיא המדינה ראובן ריבלין ואמר כי הוא לא הצליח להרכיב ממשלה. כתוצאה, הכנסת תיכנס ל-21 ימים שבהם כל אחד יוכל לקבל את המנדט במידה וישיג רוב של 61 ח"כים.</p>
      <p>בנאומו הראשון לאחר החזרת המנדט גנץ תקף בחריפות את נתניהו: "ראש המפלגה שהפסיד מולי בבחירות. ביקשתי לנהל מולו מו"מ ענייני, בתגובה קיבלתי ממנו וממקורביו סרטוני נאצה ודברים ילדותיים שלא מתאימים למוסר היהודי, שהם חלק ממנת רעל יומי שמוזרקת לחברה הישראלית יום יום. היה עליו להפנים שתוצאות הבחירות מחייבות אותו לנהל משא ומתן ישיר ללא בלוקים וניסיונות הפרדה. זהו ניסיון בוטה להתעלם מהחלטתו של הבוחר הדמוקרטי, רוב העם בחר להחליש את הכוח של הקיצוניים, ורוב העם בחר ללכת בדרך שונה מזו שהנהיג נתניהו".</p>
    </article>
  </body>
</html>