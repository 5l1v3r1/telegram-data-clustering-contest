<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361607/vatikan-kritikovao-sad-zbog-izraelskih-naselja-na-zapadnoj-obali-mir-na-bliskom-istoku-na-staklenim-nogama-i-bez-ovoga"/>
    <meta property="og:site_name" content="kurir.rs"/>
    <meta property="article:published_time" content="2019-11-20T18:34:00+00:00"/>
    <meta property="og:title" content="VATIKAN KRITIKOVAO SAD ZBOG IZRAELSKIH NASELJA NA ZAPADNOJ OBALI: Mir na Bliskom istoku na staklenim nogama i bez ovoga"/>
    <meta property="og:description" content="Vatikan je danas izrazio zabrinutost da bi nedavne odluke mogle da naruše regionalnu stabilnost na Bliskom Istoku."/>
  </head>
  <body>
    <article>
      <h6 class="kicker">kritika</h6>
      <h1>VATIKAN KRITIKOVAO SAD ZBOG IZRAELSKIH NASELJA NA ZAPADNOJ OBALI: Mir na Bliskom istoku na staklenim nogama i bez ovoga</h1>
      <address>
        <time datetime="2019-11-20T18:34:00+00:00">20 Nov 2019, 18:34</time>
      </address>
      <p>
        <b>Vatikan je danas izrazio zabrinutost da bi "nedavne odluke" mogle da naruše regionalnu stabilnost na Bliskom Istoku.</b>
      </p>
      <p>On nije posebno naveo američki zaključak da izraelska naselja na Zapadnoj obali ne krše međunarodno pravo, ali se činilo jasnim da je reč o tome kada je govorio o "nedavnim odlukama koje rizikuju da dodatno podriju izraelsko-palestinski mirovni proces i ionako krhku regionalnu stabilnost" na Bliskom istoku, preneo je AP.</p>
      <p>Vatikan je ponovio svoju podršku rešenju dve države za dva naroda, kao jedinom načinu da se postigne celovito rešenje ovog dugogodišnjeg sukoba.</p>
      <p>On je naveo da podržava pravo Izraela da živi u miru i sigurnosti unutar granica koje je priznala međunarodna zajednica i da podržava isto pravo koje pripada palestinskom narodu, a koje se mora priznati, poštovati i sprovesti.</p>
      <p>
        <b>(Kurir.rs/Tanjug/Foto: Profimedia)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3361429/izrael-svom-silinom-bombardovao-siriju-asadov-pvo-im-zestoko-uzvratio-video"/>
        <a href="https://www.kurir.rs/planeta/3361079/sad-priznale-jevrejska-naselja-na-zapadnoj-obali-tramp-gura-bliski-istok-u-novi-rat-foto-video"/>
        <a href="https://www.kurir.rs/planeta/3361073/sok-americki-obavestajci-objavili-iran-ima-najbolji-balisticke-projektile-na-bliskom-istoku-jaci-su-i-od-izraela"/>
        <a href="https://www.kurir.rs/planeta/3359577/sta-da-radi-americki-ponos-kada-zapuca-ruski-pvo-ovako-su-piloti-americkih-aviona-vezbali-odbranu-od-ruskog-s-400-video"/>
      </related>
    </article>
  </body>
</html>