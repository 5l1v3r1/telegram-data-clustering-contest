<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/198058/lavraki-aade-entopise-forodiafygi-meso-diadiktyoy-ypsoys-peripoy-6-ekat-eyro"/>
    <meta property="og:site_name" content="CNN.gr"/>
    <meta property="article:published_time" content="2019-11-20T18:58:47+00:00"/>
    <meta property="og:title" content="«Λαβράκι» ΑΑΔΕ: Εντόπισε φοροδιαφυγή μέσω διαδικτύου ύψους περίπου 6 εκατ. ευρώ"/>
    <meta property="og:description" content="Το σκανάρισμα της εφορίας σε Facebook, Instagram, Twitter και οι μεθοδικοί έλεγχοι στο διαδίκτυο οδήγησαν στην αποκάλυψη υποθέσεων μεγάλης φοροδιαφυγής."/>
  </head>
  <body>
    <article>
      <h1>«Λαβράκι» ΑΑΔΕ: Εντόπισε φοροδιαφυγή μέσω διαδικτύου ύψους περίπου 6 εκατ. ευρώ</h1>
      <h2>Το σκανάρισμα της εφορίας σε Facebook, Instagram, Twitter και οι μεθοδικοί έλεγχοι στο διαδίκτυο οδήγησαν στην αποκάλυψη υποθέσεων μεγάλης φοροδιαφυγής. </h2>
      <figure>
        <img src="https://cdn.cnngreece.gr/media/com_news/users/632/thanasis-koukakis-avatar.jpg"/>
      </figure>
      <p>Θανάσης Κουκάκης, CNN Greece 20:58 , 20 November 2019 - 21:07</p>
      <p>Οι ελεγκτές της <a href="https://www.cnn.gr/eidhseis/tag/27628/anexarthth-arxh-dhmosiwn-esodwn"><b>Ανεξάρτητης Αρχής Δημοσίων Εσόδων</b></a> συγκέντρωσαν και συνδύασαν στοιχεία από το διαδίκτυο, τις βάσεις δεδομένων της ΑΑΔΕ και τρίτες πηγές για τον εντοπισμό αδήλωτων πωλήσεων μέσω διαδικτύου. Σε πρώτη φάση ελέχθησαν 18 περιπτώσεις με ενδείξεις υψηλής φοροδιαφυγής.</p>
      <p>Από τις οκτώ πρώτες υποθέσεις, που ολοκληρώθηκαν, προκύπτει εντοπισμός σημαντικού ύψους φοροδιαφυγής από αδήλωτες πωλήσεις μέσω διαδικτύου, η συνολική αξία των οποίων <b>υπερβαίνει τα 5,7 εκατ. ευρώ.</b></p>
      <p>
        <b>Αναλυτικά:</b>
      </p>
      <ul>
        <li>Στην <b>Αττική</b>, από έρευνα σε φυσικό πρόσωπο με αντικείμενο δραστηριότητας την άσκηση ατομικής επιχείρησης καφετέριας, προέκυψε η μέσω διαδικτύου διάθεση υποδημάτων, κατά τις χρήσεις 2016 και 2017, χωρίς η ως άνω δραστηριότητα να έχει δηλωθεί στη φορολογική αρχή και χωρίς να έχουν εκδοθεί 16.378 αποδείξεις λιανικής πώλησης, συνολικής αξίας <b>1,25 εκατ. ευρώ.</b></li>
      </ul>
      <ul>
        <li>Στην Ήπειρο, από έρευνα σε προσωπική εταιρεία με αντικείμενο δραστηριότητας το λιανικό εμπόριο ειδών πληροφορικής μέσω διαδικτύου, προέκυψαν, κατά τις χρήσεις 2016, 2017 και 2018, αδήλωτες <b>πωλήσεις συνολικής αξίας 1,08 εκατ. ευρώ ως εξής:</b></li>
      </ul>
      <p>-Μη εκδόσεις 5.288 αποδείξεων λιανικής πώλησης, συνολικής αξίας 1,036 εκατ. ευρώ.</p>
      <p>-Ανακριβείς εκδόσεις 4.504 αποδείξεων λιανικής πώλησης, συνολικής αξίας 44.200 ευρώ.</p>
      <ul>
        <li>Σε νησί του Ιονίου, από έρευνα σε ατομική επιχείρηση με αντικείμενο δραστηριότητας το λιανικό εμπόριο με αλληλογραφία ή μέσω διαδικτύου, προέκυψαν κατά τις χρήσεις 2016, 2017 και 2018 μη εκδόσεις 4.483 αποδείξεων λιανικής πώλησης, που αφορούσαν κατά κύριο λόγο σε γυαλιά ηλίου, συνολικής αξίας 172.980 ευρώ.</li>
      </ul>
      <ul>
        <li>Στη Θράκη, από έρευνα σε ατομική επιχείρηση με αντικείμενο δραστηριότητας τις υπηρεσίες εκμετάλλευσης καντίνας και ενοικίασης εξοπλισμού θαλασσίων σπορ, προέκυψαν κατά τις χρήσεις 2016,2017 μη εκδόσεις 21.298 αποδείξεων λιανικής πώλησης, που αφορούσαν σε είδη ιματισμού και υποδήματα, συνολικής αξίας 889.800 ευρώ. Η ως άνω υπόθεση οδήγησε σε κατάσχεση 3.637 τεμαχίων ενδυμάτων εκ των οποίων τα 2.057 ήταν παραποιημένα.</li>
      </ul>
      <ul>
        <li>Στη Θράκη, από έρευνα σε φυσικό πρόσωπο χωρίς έναρξη δραστηριότητας, προέκυψαν κατά τις χρήσεις 2016, 2017 μη εκδόσεις 23.158 αποδείξεων λιανικής πώλησης, που αφορούσαν σε είδη ιματισμού και υποδήματα, συνολικής αξίας 1,76 εκατ. ευρώ.</li>
      </ul>
      <ul>
        <li>Στη Θράκη, από έρευνα σε ατομική επιχείρηση με αντικείμενο δραστηριότητας το λιανικό εμπόριο ειδών ιματισμού, καλλωπισμού, λουλουδιών κλπ., προέκυψε κατά τις χρήσεις 2016, 2017 και 2018 η μη έκδοση φορολογικών στοιχείων, συνολικής αξίας 339.000 ευρώ, από πωλήσεις ειδών ιματισμού μέσω διαδικτύου.</li>
      </ul>
      <ul>
        <li>Στη Θεσσαλονίκη, από έρευνα σε ατομική επιχείρηση με αντικείμενο δραστηριότητας το λιανικό εμπόριο απομιμήσεων κοσμημάτων, προέκυψαν πωλήσεις μέσω διαδικτύου για τις οποίες, κατά τις χρήσεις 2015, 2016 και 2017, δεν είχαν εκδοθεί 4.610 αποδείξεις λιανικής πώλησης, συνολικής αξίας 157.300 ευρώ.</li>
      </ul>
      <ul>
        <li>Στην Ήπειρο, από έρευνα σε νομικό πρόσωπο με αντικείμενο δραστηριότητας την παροχή επιχειρηματικών συμβουλών, κατά τις χρήσεις 2016 και 2017 προέκυψε η μη έκδοση 1.643 αποδείξεων παροχής υπηρεσιών διαφήμισης, συνολικής αξίας 72.000 ευρώ. Επιπροσθέτως, διαπιστώθηκε η μη υποβολή δηλώσεων φορολογίας εισοδήματος για τα φορολογικά έτη 2016 έως 2018.</li>
      </ul>
      <p>Οι έλεγχοι συνεχίζονται όπως σημειώνει η ΑΑΔΕ.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/197986/ktimatologio-1-3-ekat-idioktites-tha-lavoyn-email-se-poies-perioxes-ligei-i-prothesmia">Κτηματολόγιο: 1,3 εκατ. ιδιοκτήτες θα λάβουν email - Σε ποιες περιοχές λήγει η προθεσμία</a>
        </li>
        <li>
          <a href="https://www.cnn.gr/tech/story/197975/perittes-oi-konsoles-gia-ti-google-paroysiazei-ti-nea-tis-platforma-game-streaming-stadia">Περιττές οι κονσόλες για τη Google: Παρουσιάζει τη νέα της πλατφόρμα game streaming, Stadia</a>
        </li>
        <li>
          <a href="https://www.cnn.gr/oikonomia/story/197683/giorgos-pitsilis-sto-cnn-greece-h-axiologisi-toy-prosopikoy-tis-aade-einai-praxi-eythynis">Γιώργος Πιτσιλής στο CNN Greece: Η αξιολόγηση του προσωπικού της ΑΑΔΕ είναι πράξη ευθύνης</a>
        </li>
      </ul>
      <p>
        <a href="http://www.facebook.com/sharer.php?u=https%3A%2F%2Fwww.cnn.gr%2Foikonomia%2Fstory%2F198058%2Flavraki-aade-entopise-forodiafygi-meso-diadiktyoy-ypsoys-peripoy-6-ekat-eyro">14</a>
      </p>
      <ul>
        <li>
          <a href="https://www.cnn.gr/eidhseis/tag/28174/aade">ΑΑΔΕ</a>
        </li>
        <li>
          <a href="https://www.cnn.gr/eidhseis/tag/704/forodiafygi">ΦΟΡΟΔΙΑΦΥΓΗ</a>
        </li>
        <li>
          <a href="https://www.cnn.gr/eidhseis/tag/3180/diadiktyo">ΔΙΑΔΙΚΤΥΟ</a>
        </li>
        <li>
          <a href="https://www.cnn.gr/eidhseis/tag/16865/pwlhseis">ΠΩΛΗΣΕΙΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/20/198058/snapshot/414569.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198076/snapshot/apodrasi-kakopoiou-kypselis.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198049/snapshot/2761754.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/20/198036/snapshot/telesigrafo-katalipsies.jpg"/>
      </figure>
    </article>
  </body>
</html>