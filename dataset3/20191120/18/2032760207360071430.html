<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90117"/>
    <meta property="og:site_name" content="Denník politika"/>
    <meta property="article:published_time" content="2019-11-20T18:35:20+00:00"/>
    <meta property="og:title" content="Politické boje v USA odviedli pozornosť od podozrení z ruského vplyvu, pochvaľuje si Putin"/>
    <meta property="og:description" content="20.11.2019 (Webnoviny.sk) – Ruského prezidenta Vladimira Putina teší, že „politické boje“ vo Washingtone odviedli pozornosť od obvinení, že Rusko zasahovalo do amerických volieb. „Vďaka Bohu,“ povedal Putin v stredu na ekonomickom fóre v ruskej metropole, „nikto nás viac neobviňuje zo zasahovania do amerických volieb, teraz obviňujú Ukrajinu“."/>
  </head>
  <body>
    <article>
      <h1>Politické boje v USA odviedli pozornosť od podozrení z ruského vplyvu, pochvaľuje si Putin</h1>
      <address><time datetime="2019-11-20T18:35:20+00:00">20 Nov 2019, 18:35</time> by <a rel="author">Webnoviny</a></address>
      <p>20.11.2019 (Webnoviny.sk) – Ruského prezidenta Vladimira Putina teší, že <i>„politické boje“</i> vo Washingtone odviedli pozornosť od obvinení, že Rusko zasahovalo do amerických volieb.<i> „Vďaka Bohu,“</i> povedal Putin v stredu na ekonomickom fóre v ruskej metropole, <i>„nikto nás viac neobviňuje zo zasahovania do amerických volieb, teraz obviňujú Ukrajinu“.</i></p>
      <p>Niektorí republikáni využili verejné vypočúvania na šírenie konšpiračnej teórie, na základe ktorej nezasahovalo do prezidentských volieb v roku 2016 Rusko, ale Ukrajina.</p>
      <p>Vo vypočúvaniach vo veci impeachmentu demokrati z Kongresu tvrdia, že prezident Donald Trump tlačil na ukrajinského prezidenta Volodymyra Zelenského, aby dal vyšetrovať bývalého amerického viceprezidenta Joea Bidena, pričom zadržal Kyjevu pomoc.</p>
      <p>Demokrati to považujú za možný dôvod na to, aby bol Trump odstránený z funkcie.</p>
      <p>Viac k témam: <a href="https://www.webnoviny.sk/tag/impeachment/"><u>impeachment</u></a>, <a href="https://www.webnoviny.sk/tag/prezidentske-volby-v-usa/"><u>prezidentské voľby v USA</u></a><br/>Zdroj: Webnoviny.sk – <a href="https://www.webnoviny.sk/politicke-boje-v-usa-odviedli-pozornost-od-podozreni-z-ruskeho-vplyvu-pochvaluje-si-putin/"><u>Politické boje v USA odviedli pozornosť od podozrení z ruského vplyvu, pochvaľuje si Putin</u></a> © SITA Všetky práva vyhradené.</p>
    </article>
  </body>
</html>