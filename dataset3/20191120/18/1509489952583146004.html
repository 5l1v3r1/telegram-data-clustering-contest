<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/basket/euroleague/story/655358/kemzoyra-na-kanoyme-ligotera-lathi"/>
    <meta property="og:site_name" content="OnSports"/>
    <meta property="article:published_time" content="2019-11-20T18:17:10+00:00"/>
    <meta property="og:title" content="Κεμζούρα: «Να κάνουμε λιγότερα λάθη»"/>
    <meta property="og:description" content="Λιγότερα λάθη από αυτά που υπέπεσε στην ήττα από την Μπάγερν Μονάχου, είναι το ζητούμενο για τον Κεστούτις Κεμζούρα, ενόψει της αυριανής (21/11) αναμέτρησης του Ολυμπιακού με την Άλμπα στο Βερολίνο, για τη 10η αγωνιστική της Euroleague."/>
  </head>
  <body>
    <article>
      <h1>Κεμζούρα: «Να κάνουμε λιγότερα λάθη»</h1>
      <address><time datetime="2019-11-20T18:17:10+00:00">20 Nov 2019, 18:17</time> by <a rel="author">Onsports team</a></address>
      <p>Λιγότερα λάθη από αυτά που υπέπεσε στην ήττα από την Μπάγερν Μονάχου, είναι το ζητούμενο για τον Κεστούτις Κεμζούρα, ενόψει της αυριανής (21/11) αναμέτρησης του Ολυμπιακού με την Άλμπα στο Βερολίνο, για τη 10η αγωνιστική της Euroleague.</p>
      <p>«Είναι ομάδα με έφεση στον αιφνιδιασμό, ειδικά στην γραμμή του τριπόντου. Οπότε η άμυνα στο transition παιχνίδι θα είναι καθοριστικής σημασίας. Θα πρέπει είμαστε πολύ προσεκτικοί στην άμυνα, ειδικά στο μαρκάρισμα των σουτέρ της, όπως οι Έρικσον και Γκιεντράιτις. Τα γκαρντ τους είναι δημιουργικά και εμείς πρέπει να σταματήσουμε την δημιουργικότητά τους. Θα πρέπει να τους αναγκάσουμε να παίξουν περισσότερο πέντε εναντίον πέντε», είπε αρχικά ο τεχνικός του Ολυμπιακού και συνέχισε μιλώντας για το τι πρέπει να κάνουν οι παίκτες του διαφορετικά σε σχέση με τον αγώνα, απέναντι στην Μπάγερν: «Θα πρέπει να κάνουμε λιγότερα λάθη. Από εκεί και πέρα θα πρέπει να παίξουμε σκληρά και να κάνουμε λίγα περισσότερα φάουλ πριν το μπόνους. Να μην δώσουμε τίποτα εύκολα στον αντίπαλό μας».</p>
      <p>Για τη χθεσινή ήττα στο Μόναχο, δήλωσε: «Είχαμε στιγμές που παίξαμε καλό μπάσκετ. Κάναμε εξαιρετικό τρίτο δεκάλεπτο και είναι κρίμα που στην 4η περίοδο χάσαμε το μονοπάτι μας, τον ρυθμό μας. Εκείνοι από την άλλη πλευρά έβαλαν κάποια πολύ δύσκολα σουτ, την ώρα που εμείς κολλήσαμε επιθετικά. Αυτό είναι άσχημο. Θεωρώ πως στην μεγαλύτερη διάρκεια της αναμέτρησης παίξαμε καλά».</p>
      <p>Για την ποιοτική εμφάνιση του Ουέιντ Μπάλντγουιν, απάντηξσε: «Είμαστε χαρούμενοι. Είδαμε την ποιότητα του και θεωρούμε πως μπορούμε αν τον βάλουμε σε μια σειρά. Τον βοήθησε το ότι έπαιξε μαζί με τον Ρότσεστι. Το να τρέχει την ομάδα και να παίζει ως πλέι μέικερ δεν του ταιριάζει τόσο. Αντίθετα ταιριάζει στον Ρότσεστι και μαζί έπαιξαν καλά».</p>
      <p>Από την πλευρά του, ο Όγκουστιν Ρούμπιτ, είπε: «Η Άλμπα είναι σκληρή ομάδα και πολύ επιθετική. Εμείς θα πρέπει να είμαστε ακριβείς στις αποφάσεις μας στην επίθεση, να προστατεύσουμε την μπάλα και να περιορίσουμε το transition παιχνίδι τους. Αν παίξουμε με το δικό μας στυλ, θα τα καταφέρουμε. Έχουμε κάποιους καλούς παίκτες. Και εκείνοι έχουν καλούς παίκτες, όμως, εμείς έχουμε παίκτες όπως είναι οι Πρίντεζης και Μιλουτίνοβ, που θεωρώ πως μπορούν να έχουν το αβαντάζ στις θέσεις τους. Οπότε αν παίξουμε με το δικό μας στυλ και παίξουμε σκληρά καθ’ όλη την διάρκεια του αγώνα, θα τα πάμε καλά. Εχουμε βελτιωθεί. Σε πολλά παιχνίδια προηγηθήκαμε και στη συνέχεια δε βρήκαμε τον τρόπο να κρατήσουμε την διαφορά. Οπότε ναι βελτιωθήκαμε, αλλά έχουμε ακόμη δρόμο να καλύψουμε. Αύριο θα πρέπει να μείνουμε συγκεντρωμένοι και να τελειώσουμε το παιχνίδι».</p>
    </article>
  </body>
</html>