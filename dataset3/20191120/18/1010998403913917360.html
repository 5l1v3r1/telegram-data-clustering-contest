<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/predavania/lice-v-lice/rumen-ovcharov-kupenijat-vot-i-subsidijata-sa-chast-ot-prichinite-za-zagubata-na-bsp-na-mestnija-vot.html"/>
    <meta property="og:site_name" content="bTV Новините"/>
    <meta property="article:published_time" content="2019-11-20T18:15:00+00:00"/>
    <meta property="og:title" content="Румен Овчаров: Купеният вот и субсидията са част от причините за загубата на БСП на местния вот"/>
    <meta property="og:description" content="Той потърси причината и в гласуването от страх да не се изгуби позиция в общинската и институционална администрация"/>
  </head>
  <body>
    <article>
      <h1>Румен Овчаров: Купеният вот и субсидията са част от причините за загубата на БСП на местния вот</h1>
      <h2>Той потърси причината и в гласуването от страх да не се изгуби позиция в общинската и институционална администрация</h2>
      <address><time datetime="2019-11-20T18:15:00+00:00">20 Nov 2019, 18:15</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Загубата на БСП на местния вот в София е резултат от взетите мерки от ГЕРБ като купения вот, намаляването на субсидията за партиите до един лев, както и заради корпоративния и институционален вот. Това коментира в студиото на „Лице в лице” бившият министър на икономиката и енергетиката Румен Овчаров.</p>
      <p>„ГЕРБ си изиграха играта, взеха всички мерки за предотвратяване на провала, започнаха от лишаване на опозицията от субсидия. Този акт удари директно БСП. С един лев субсидия, партия, която иска да прави избори в цялата страна като БСП, просто не може да ги направи. Не засегна ГЕРБ, не засегна ДПС, но засегна и демократичните сили в някакъв смисъл”, обясни той.</p>
      <p>По думите му е имало вот от страх да не се изгуби позиция в държавната и общинска администрация.</p>
      <p>„Той реши изхода от изборите в София(…) Купения вот също има някаква сила, той тотално преобърна резултатите в Красна поляна и Искър, без този вот БСП печелеше изборите там”, заяви още Овчаров.</p>
      <p>Според него много от районите с балотаж в столицата са щели да спечелят, ако десни избиратели са дали гласа си за БСП.</p>
      <p>Той коментира и избора на Мая Манолова за кандидат-кмет като правилна стъпка и заяви, че за първи път БСП е призовала да се гласува за десни избиратели.</p>
      <p>Овчаров обясни и че левицата сега трябва да се обединява, а не разделя, както се случва в момента и че според него зад искането на оставката на Корнелия Нинова от вътрешнопартийната опозиция се крие желанието на Станишев да стане отново лидер на левицата.</p>
      <p>
        <i>
          <b>Вижте целия разговор във видеото.</b>
        </i>
      </p>
    </article>
  </body>
</html>