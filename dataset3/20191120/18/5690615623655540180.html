<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836905-ryaboshapka-rozpoviv-scho-spravi-zlochevskogo-peredadut-do-nabu-dbr-sbu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-20T18:47:00+00:00"/>
    <meta property="og:title" content="Рябошапка розповів, що справи Злочевського передадуть до НАБУ, ДБР, СБУ"/>
    <meta property="og:description" content="КИЇВ. 20 листопада. УНН. Справи, у яких фігурує ексміністр природних ресурсів України Микола Злочевський, частково передадуть до НАБУ, ДБР і СБУ. Про це …"/>
  </head>
  <body>
    <article>
      <h1>Рябошапка розповів, що справи Злочевського передадуть до НАБУ, ДБР, СБУ</h1>
      <address><time datetime="2019-11-20T18:47:00+00:00">20 Nov 2019, 18:47</time> by <a rel="author">Антоніна Карташева</a></address>
      <p><b>КИЇВ. 20 листопада. УНН.</b> Справи, у яких фігурує ексміністр природних ресурсів України Микола Злочевський, частково передадуть до НАБУ, ДБР і СБУ. Про це повідомив Генеральний прокурор України Руслан Рябошапка на брифінгу стосовно припинення функції досудового розслідування органами прокуратури, передає кореспондент <b>УНН</b>.</p>
      <p>“Що буде далі із цими кейсами (провадження щодо Злочевського і компанію Burisma — ред.)? Оскільки ми вже не можемо розслідувати вони будуть передані за підслідністю. Деякі з них будуть передані до НАБУ, деякі можливо в ДБР, можуть бути навіть ті, які пов’язані з СБУ, там де це пов’язано з фінансуванням тероризму чи з терористичними актами”, — сказав Рябошапка.</p>
      <p>Нагадаємо, <a href="https://www.unn.com.ua/uk/news/1832734-zlochevskogo-pidozryuvali-u-nezakonnomu-zbagacheni-gorbatyuk">раніше у Генпрокуратурі повідомили</a> про долю трьох кримінальних проваджень, які розслідувалися щодо Злочевського. Перше провадження про ухиляння від сплати податків було закрите після того, як компанія Burisma Злочевського сплатила 180 млн грн штрафу. Ще в одному провадженні, яке стосувалося відмивання коштів, розслідування було закрите після рішення Лондонського суду, в якому було визнано, що гроші Злочевський отримав на свій рахунок від продажу однієї з нафтобаз. ГПУ не змогла навести в Лондонському суді контраргументи, провадження врешті було закрито.</p>
    </article>
  </body>
</html>