<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/husiler-alikoyduklari-gemileri-serbest-birakti-1209531.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-20T18:46:00+00:00"/>
    <meta property="og:title" content="Husiler, alıkoydukları gemileri serbest bıraktı"/>
    <meta property="og:description" content="Güney Kore, Yemen'deki Husiler'in alıkoyduğu 2'si Güney Kore'ye ait 3 gemiyi serbest bıraktığını bildirdi."/>
  </head>
  <body>
    <article>
      <h1>Husiler, alıkoydukları gemileri serbest bıraktı</h1>
      <h2>Güney Kore, Yemen'deki Husiler'in alıkoyduğu 2'si Güney Kore'ye ait 3 gemiyi serbest bıraktığını bildirdi.</h2>
      <address>
        <time datetime="2019-11-20T18:46:00+00:00">20 Nov 2019, 18:46</time>
      </address>
      <p>Yonhap'ın haberine göre, <b>Güney Kore Dışişleri Bakanlığından</b> yapılan açıklamada, <b>Husilerin </b>karasularını ihlal ettiği gerekçesiyle <b>Kızıldeniz</b>'de alıkoyduğu biri <b>Suudi Arabistan'a </b>ait 3 gemiyi ve 16 mürettebatı salıverdiği belirtildi.</p>
      <p>Serbest bırakılanlar arasında 2 Güney Kore vatandaşı bulunduğu, sağlık durumlarının iyi olduğu, ailelerine gerekli bilginin verildiği ifade edilen açıklamada, gelecekte benzer olaylar yaşanmaması için Seul yönetiminin güvenlik önlemlerini artıracağı vurgulandı.</p>
      <p>
        <b>Gemiler dün alıkonulmuştu</b>
      </p>
      <p><b>Husiler, </b>dün yaptıkları açıklamada, Kızıldeniz'de Yemen'in Ukban Adası'nın 3 mil açığında 3 geminin alıkonulduğunu duyurmuştu.</p>
      <p>Grubun üst düzey yöneticilerinden<b> Muhammed Ali el-Husi, Twitter</b>'dan paylaştığı mesajda, gemileri <b>Suudi Arabistan </b>öncülüğündeki koalisyon güçlerine ait olduğu düşüncesiyle alıkoyduklarını,<b> Güney Kore</b>'ye ait olduğunun ortaya çıkması durumunda gemilerin serbest bırakılacağını bildirmişti.</p>
    </article>
  </body>
</html>