<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/20/ryaboshapka-zayavyv-pro-perevirku-vsih-skandalnyh-vytokiv-u-telegram/"/>
    <meta property="og:site_name" content="Рубрика"/>
    <meta property="article:published_time" content="2019-11-20T18:05:30+00:00"/>
    <meta property="og:title" content="Рябошапка заявив про перевірку всіх скандальних витоків у Telegram"/>
    <meta property="og:description" content="Українські правоохоронці перевіряють усі скандальні витоки в Telegram, у тому числі останній злив записів розмов у кабінеті директора Держбюро розслідувань Романа Труби. Про це на брифінгу в Києві заявив генпрокурор Руслан Рябошапка. За його словами, правоохоронці повинні визначити, наскільки автентичними є злиті записи, на яких Труба координує свою роботу з ГПУ і керівником Офісу президента […]"/>
  </head>
  <body>
    <article>
      <h1>Рябошапка заявив про перевірку всіх скандальних витоків у Telegram</h1>
      <address><time datetime="2019-11-20T18:05:30+00:00">20 Nov 2019, 18:05</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/ryaboshapka-1-860x580-c-1.jpg"/>
      </figure>
      <p>
        <b>
          <b>Українські правоохоронці перевіряють усі скандальні витоки в Telegram, у тому числі останній злив записів розмов у кабінеті директора Держбюро розслідувань Романа Труби.</b>
        </b>
      </p>
      <p>Про це на брифінгу в Києві заявив генпрокурор Руслан Рябошапка.</p>
      <p>За його словами, правоохоронці повинні визначити, наскільки автентичними є злиті записи, на яких Труба координує свою роботу з ГПУ і керівником Офісу президента Андрієм Богданом. Він також не виключив, що це може виявитися фейком.</p>
      <p>“Є кримінальне провадження, яке відкрито і пов’язане з дослідженням законності проведення цих записів. Тут є кілька складових, кілька нюансів і вони між собою пов’язані. Їх треба поєднати, тоді ми зможемо зробити висновки”, – заявив Рябошапка.</p>
      <figure>
        <iframe src="https://www.youtube.com/embed/T6C1TMMJ50A" width="560" height="315" data-service="Youtube" scrolling="no"/>
      </figure>
      <p>Відзначимо, що восени 2019 року різкої популярності набрали кілька анонімних Telegram-каналів, які позиціонують себе викривачами влади.</p>
      <p>Зокрема, пранкер “Джокер” від імені генпрокурора Рябошапки листувався з нардепами від “Слуги народу” та іншими представниками влади. Своє листування він публікує у Telegram-каналі, але інформацію пропонує в обмін на розширення аудиторії. Наразі на його канал підписалися понад 50 тисяч користувачів.</p>
    </article>
  </body>
</html>