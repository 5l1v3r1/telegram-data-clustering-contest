<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/agresti-milan-napoli-gara-drammatica-parole-edl-evidenziano-crepa-tra-societa-e-squadra-415238"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-20T18:20:00+00:00"/>
    <meta property="og:title" content="Agresti: &quot;Milan-Napoli gara drammatica. Parole EDL? Evidenziano crepa tra società e squadra&quot;"/>
    <meta property="og:description" content="Nel corso di Marte Sport Live, è intervenuto il giornalista Stefano Agresti in merito alle parole di EDL e sulla partita Milan-Napoli"/>
  </head>
  <body>
    <article>
      <h1>Agresti: "Milan-Napoli gara drammatica. Parole EDL? Evidenziano crepa tra società e squadra"</h1>
      <h2>Nel corso di Marte Sport Live, è intervenuto il giornalista Stefano Agresti in merito alle parole di EDL e sulla partita Milan-Napoli</h2>
      <address><time datetime="2019-11-20T18:20:00+00:00">20 Nov 2019, 18:20</time> by <a rel="author">Redazione Tutto Napoli.net</a></address>
      <p>Nel corso di Marte Sport Live, è intervenuto il giornalista <b>Stefano Agresti </b>che ha commentato le parole di Edo De Laurentiis e ha detto la sua su Milan-Napoli: “<i>Le dichiarazioni di Edo De Laurentiis sono destinate a far discutere ed evidenziano la crepa che c’è tra dirigenza e squadra. Non andando in ritiro, i calciatori hanno tradito il legame con la maglia, la frattura li ha portati ad avere un comportamento non corretto perché i calciatori possono dissentire dalla scelta della società, ma accettare le decisioni del club è obbligatorio per dei professionisti ben pagati. </i></p>
      <p><b>Milan-Napoli? </b><i>E' una gara drammatica dal punto di vista sportivo perché chi perde va in grande difficoltà. Sul piano tecnico il Napoli è nettamente superiore, ma sabato sarà la testa a fare la differenza</i>”. </p>
    </article>
  </body>
</html>