<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmilanista.it/gazzanet/sky-sport-ibrahimovic-milan-il-problema-e-sempre-lingaggio/"/>
    <meta property="og:site_name" content="IlMilanista.it"/>
    <meta property="article:published_time" content="2019-11-20T18:02:53+00:00"/>
    <meta property="og:title" content="SKY SPORT – Ibrahimovic-Milan: il problema è sempre l’ingaggio"/>
    <meta property="og:description" content="Ecco cosa è emerso dall'incontro di oggi tra Raiola e il Milan"/>
  </head>
  <body>
    <article>
      <h1>SKY SPORT – Ibrahimovic-Milan: il problema è sempre l’ingaggio</h1>
      <h2>Ecco cosa è emerso dall’incontro di oggi tra Raiola e il Milan</h2>
      <address><time datetime="2019-11-20T18:02:53+00:00">20 Nov 2019, 18:02</time> by <a rel="author" href="https://www.ilmilanista.it/author/radazioneilmilanista/" target="_blank">Redazione Il Milanista</a></address>
      <p><b>MILANO</b> – La notizia delle ultime ore è la presenza di Mino Raiola a Casa Milan. Il super agente si è incontrato con Maldini, Boban e Massara. Nel meeting non si è parlato del contratto di Donnarumma, ma del possibile arrivo di Zlatan Ibrahimovic.</p>
      <p>Il giornalista di Sky Sport Peppe Di Stefano ha riferito che il problema non sarebbe la durata del contratto, nonostante lo svedese voglia 18 mesi, ma il compenso. Il Milan ha voluto sapere quale fosse la volontà dell’ex Manchester United che potrebbe dare il suo ok al trasferimento, ma resta il nodo dell’ingaggio. Secondo quanto riferito dall’inviato dell’emittente satellitare le parti si riaggiorneranno ma i rossoneri dovranno alzare la loro offerta e Ibrahimovic, se vuole vestire nuovamente la maglia rossonera, dovrà abbassare le sue pretese economiche. Di Stefano chiosa sottolineando che se le volontà coincidono, basterà poco per la fumata bianca.</p>
      <figure>
        <video src="http://cittaceleste.tv/appoggiotv/milan.gif" autoplay="" loop=""/>
      </figure>
    </article>
  </body>
</html>