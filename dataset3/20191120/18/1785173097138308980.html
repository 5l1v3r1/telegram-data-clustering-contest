<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/mihai-sora-mergeti-la-vot-dragi-prieteni-altminteri-ne-vor-scoate-si-din-matematica-nu-doar-din-europa-1922403520002019111819175991"/>
    <meta property="og:site_name" content="News.ro"/>
    <meta property="article:published_time" content="2019-11-20T18:35:00+00:00"/>
    <meta property="og:title" content="Mihai Şora: Mergeţi la vot, dragi prieteni! Altminteri ne vor scoate şi din matematică, nu doar din Europa"/>
    <meta property="og:description" content="Filosoful Mihai Şora îndeamnă românii să participe la vot, în 24 noiembrie, ”altminteri ne vor scoate şi din matematică, nu doar din Europa”."/>
  </head>
  <body>
    <article>
      <h1>Mihai Şora: Mergeţi la vot, dragi prieteni! Altminteri ne vor scoate şi din matematică, nu doar din Europa</h1>
      <address><time datetime="2019-11-20T18:35:00+00:00">20 Nov 2019, 18:35</time> by <a rel="author">News.ro</a></address>
      <p>
        <b>Filosoful Mihai Şora îndeamnă românii să participe la vot, în 24 noiembrie, ”altminteri ne vor scoate şi din matematică, nu doar din Europa”.</b>
      </p>
      <p>”Farmecul subtil al diferenţei: românii caută expresia «aria cercului», după cum britanicii, cu al lor Brexit, se întrebau: «What is the EU?». Nimic nu ar putea opri această arzătoare sete de cunoaştere. Mergeţi la vot, dragi prieteni! Altminteri ne vor scoate şi din matematică, nu doar din Europa”, a scris, miercuri seară, Mihai Şora pe Facebook.</p>
      <p>Mihai Şora este observator independent la alegerile prezidenţiale. Ca şi la primul tur de scrutin, el va fi în Secţia de votare 360 din Florenţa.</p>
      <p>Candidatul PSD la alegerile prezidenţiale, Viorica Dăncilă, care a susţinut că a dat medicaţii la matematică, a fost întrebată, marţi, cum se calculează aria cercului şi a spus: ”Raza la pătrat”.</p>
      <p>Jurnalistul i-a atras atenţia că este PI înmulţit cu raza la pătrat.</p>
      <p>”Credeţi-mă că ştiu. Sunt inginer, inginerii fac până în anul 3 matermatică. Am terminat cu media 9”, a răspuns Viorica Dăncilă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>