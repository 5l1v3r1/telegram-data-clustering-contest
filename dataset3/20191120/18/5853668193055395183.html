<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/pordenone/tesser-speravo-in-questo-avvio-positivo-castrovilli-mi-colpi-gia-quando-lo-avevo-a-cremona-72102"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-20T18:36:06+00:00"/>
    <meta property="og:title" content="Tesser: &quot;Speravo in questo avvio positivo. Castrovilli? Mi colpì già quando lo avevo a Cremona&quot;"/>
    <meta property="og:description" content="Nel pomeriggio di TMW Radio, durante Stadio Aperto, è stato intervistato Attilio Tesser: &quot;La sosta è salutare se occorre recuperare i giocatori, altrimenti rischia di essere deleteria se si è in un buon momento. Dopo la pausa c'è un po' di timore, ma il Pordenone saprà farsi trovare pronto. La speranza è sempre di fare bene, consapevoli delle difficoltà del campionato. Speravo in un avvio positivo che permettesse di darci da subito fiducia per giocarci le nostre chances&quot;."/>
  </head>
  <body>
    <article>
      <h1>Tesser: "Speravo in questo avvio positivo. Castrovilli? Mi colpì già quando lo avevo a Cremona"</h1>
      <address><time datetime="2019-11-20T18:36:06+00:00">20 Nov 2019, 18:36</time> by <a rel="author">Davide Marchiol</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/04/040f07d170d19d5b2b51f8a7e6bcb443-90795-d41d8cd98f00b204e9800998ecf8427e.jpeg"/>
      </figure>
      <p>Nel pomeriggio di TMW Radio, durante Stadio Aperto, è stato intervistato Attilio Tesser: <i>"La sosta è salutare se occorre recuperare i giocatori, altrimenti rischia di essere deleteria se si è in un buon momento. Dopo la pausa c'è un po' di timore, ma il Pordenone saprà farsi trovare pronto. La speranza è sempre di fare bene, consapevoli delle difficoltà del campionato. Speravo in un avvio positivo che permettesse di darci da subito fiducia per giocarci le nostre chances".</i></p>
      <p>Sulla Nazionale: <i>"2 anni fa eravamo in un momento di grande depressione, che ci ha portato a doverose riflessioni. Mancini ha avuto lo straordinario merito di dare subito un indirizzo chiaro a una squadra giovane e propositiva. Il blasone delle altre non è importante, gli Azzurri stanno dando continuità di rendimento e prestazione. Stiamo mettendo in mostra tutta la qualità dei nostri giocatori".</i></p>
      <p>Su Barella: <i>"Ha fatto un grande salto di qualità con grande personalità. Come Zaniolo mi ha molto colpito"</i></p>
      <p>Su Castrovilli: <i>"Lo ho avuto a Cremona, ha qualità straordinarie. Sono molto felice per lui. Non avrei scommesso sul fatto che arrivasse a così alti livelli. Il salto di qualità, dopo 2 anni di formazione in B, lo si fa grazie alla mentalità. A Firenze ha senatori come Ribery che possono aiutarlo a crescere e a continuare così".</i></p>
      <p>Sul Napoli: <i>"Mi dispiace molto di questa situazione, è una grande squadra con giocatori di alto livello. Pensavo potesse continuare ad essere l'antagonista della Juventus. Purtroppo, se un ambiente non è sereno, la squadra non può rendere al meglio. Soltanto Ancelotti può riportare alla normalità questa situazione"</i></p>
    </article>
  </body>
</html>