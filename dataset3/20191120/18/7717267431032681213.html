<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/imet-anichtes-imeres-gia-to-anatreptiko-mellon-ton-metaforon"/>
    <meta property="og:site_name" content="Voria.gr"/>
    <meta property="article:published_time" content="2019-11-20T18:27:00+00:00"/>
    <meta property="og:title" content="ΙΜΕΤ: ΑΝΟΙΧΤΕΣ ΗΜΕΡΕΣ ΓΙΑ ΤΟ ΑΝΑΤΡΕΠΤΙΚΟ ΜΕΛΛΟΝ ΤΩΝ ΜΕΤΑΦΟΡΩΝ"/>
    <meta property="og:description" content="Με το Γενικό Τίτλο «Προετοιμαζόμαστε για το ανατρεπτικό μέλλον των μεταφορών» οργανώνονται στη Θεσσαλονίκη εκδηλώσεις με ειδική στόχευση"/>
  </head>
  <body>
    <article>
      <h1>ΙΜΕΤ: ΑΝΟΙΧΤΕΣ ΗΜΕΡΕΣ ΓΙΑ ΤΟ ΑΝΑΤΡΕΠΤΙΚΟ ΜΕΛΛΟΝ ΤΩΝ ΜΕΤΑΦΟΡΩΝ</h1>
      <h2>Με το Γενικό Τίτλο «Προετοιμαζόμαστε για το ανατρεπτικό μέλλον των μεταφορών» οργανώνονται στη Θεσσαλονίκη εκδηλώσεις με ειδική στόχευση</h2>
      <address><time datetime="2019-11-20T18:27:00+00:00">20 Nov 2019, 18:27</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Με συνέπεια στο φθινοπωρινό ραντεβού του με τους φορείς και την κοινωνία <b>της Θεσσαλονίκης και της Β. Ελλάδας</b> το Ινστιτούτο Βιώσιμης Κινητικότητας και Δικτύων Μεταφορών (<b>ΙΜΕΤ</b>) του Εθνικού Κέντρου Έρευνας και Τεχνολογικής Ανάπτυξης (<b>ΕΚΕΤΑ)</b> οργανώνει και φέτος τις Ανοιχτές Ημέρες.</p>
      <p>Τη<b> Δευτέρα 25 και την Τρίτη 26 Νοεμβρίου</b> οι ερευνητικές υποδομές και τα αποτελέσματα της έρευνας του Ινστιτούτου, που διακρίνεται εντός και εκτός Ευρώπης στο τομέα του, θα είναι προσβάσιμα στο κοινό.</p>
      <p>Με το Γενικό Τίτλο «Προετοιμαζόμαστε για το ανατρεπτικό μέλλον των μεταφορών» οργανώνονται στο διήμερο αυτό εκδηλώσεις με ειδική στόχευση:<br/><br/>Α) <b>Για μαθητές Γυμνασίων και Λυκείων:</b></p>
      <ul>
        <li>επισκέψεις και εκπαιδεύσεις σε σύγχρονες τεχνολογίες έξυπνης κινητικότητας για τις έξυπνες πόλεις του μέλλοντος και</li>
        <li>ειδική πρωινή συμμετοχική διαδικασία «ΤΟ ΚΟΥΤΙ ΤΗΣ ΠΑΝΔΩΡΑΣ» όπου <b>την πρώτη ημέρα</b> μαθητές προτείνουν αλλαγές στις μεταφορές και την κινητικότητα στην πόλη τους -<b> Μια ημέρα Δήμαρχος</b> - και μαθαίνουν από εκπροσώπους της τοπικής αυτοδιοίκησης και αρμοδίων φορέων για την εφικτότητα των προτάσεων τους και τη <b>δεύτερη ημέρα</b> οι μαθητές ενημερώνονται από ερευνητές και στελέχη καινοτόμων επιχειρήσεων για τα επαγγέλματα του μέλλοντος στις μεταφορές και τα logistics .</li>
      </ul>
      <p>Β) <b>Για τα στελέχη της τοπικής αυτοδιοίκησης</b> που σχεδιάζουν και υλοποιούν τα μέτρα και τις παρεμβάσεις για τη βιώσιμη αστική κινητικότητα έχει προετοιμαστεί:</p>
      <ul>
        <li>Κέντρο τεχνικής υποστήριξης ΣΒΑΚ και υλοποίησης των γενναίων αλλαγών που απαιτούνται για να αλλάξουμε τις πόλεις.</li>
        <li>Ειδικό Ζωντανό Εργαστήριο για μεθόδους και εργαλεία συμμετοχής των πολιτών στο σχεδιασμό της βιώσιμης αστικής κινητικότητας.</li>
      </ul>
      <p>Γ) <b>Για τις επιχειρήσεις που δραστηριοποιούνται στις μεταφορές</b> σαν πάροχοι υπηρεσιών ή προμηθευτές τεχνολογικών λύσεων έχει προετοιμαστεί ειδικό workshop για τις μελλοντικές εξελίξεις στην έρευνα και τη βιομηχανία στο κλάδο των μεταφορών και της αστικής κινητικότητας. Ο στόχος είναι η σύνθεση προτάσεων και απαιτήσεων σε υποδομές και κίνητρα για να υποστηριχτεί η επιχειρηματική καινοτομία στο τομέα των μεταφορών και της πράσινης κινητικότητας.</p>
      <p>Δ) <b>Για την κοινωνία και όλους του πολίτες</b> έχουν προβλεφθεί επισκέψεις σε όλες τις ερευνητικές υποδομές ανοιχτές στο κοινό, αλλά και ειδική ανοικτή εκδήλωση για την απονομή του Βραβείου Καλύτερης Δράσης Οδικής Ασφάλειας.</p>
      <p>Περισσότερες πληροφορίες στο <a href="http://www.imet.gr/openday2019/">www.imet.gr/openday2019/</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/i-thesis-tou-imet-gia-tis-nees-technologies-stis-prasines-metafores"/>
        <a href="https://www.voria.gr/article/ta-epitevgmata-tou-imet-gia-ti-viosimi-astiki-kinitikotita"/>
        <a href="https://www.voria.gr/article/i-thessaloniki-apokta-ke-deftero-zontano-ergastirio-video"/>
      </related>
    </article>
  </body>
</html>