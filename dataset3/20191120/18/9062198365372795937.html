<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382206/hakan-calhanoglundan-flas-transfer-aciklamasi-hayir-diyemem"/>
    <meta property="og:site_name" content="Milli Gazete"/>
    <meta property="article:published_time" content="2019-11-20T18:34:00+00:00"/>
    <meta property="og:title" content="Hakan Çalhanoğlu'ndan flaş transfer açıklaması: &quot;Hayır diyemem&quot;"/>
    <meta property="og:description" content="Hakan Çalhanoğlu'ndan flaş transfer açıklaması: &quot;Hayır diyemem&quot;"/>
  </head>
  <body>
    <article>
      <h1>Hakan Çalhanoğlu'ndan flaş transfer açıklaması: "Hayır diyemem"</h1>
      <h2>Milli futbolcumuz Hakan Çalhanoğlu, Alman Bild Gazetesi'ne açıklamalar yaptı. Transferi hakkında konuşan yıldız futbolcu, Bundesliga'ya dönme konusunda önemli sinyaller verdi.</h2>
      <address>
        <time datetime="2019-11-20T18:34:00+00:00">20 Nov 2019, 18:34</time>
      </address>
      <p>Hakan Çalhanoğlu, "Almanya'da büyüdüm ama insanlarla İtalyanca konuşmak hoşuma gidiyor. Benim için Almanya'da Borussia Dortmund, Bayern Münih gibi büyük takımlarda oynamak sportif açıdan iyi bir hedef" diye konuştu.</p>
      <p>Bayern Münih'in bir dönem kendisiyle ilgilenmesinin onu mutlu ettiğini söyleyen Çalhanoğlu, "O zaman Robben ve Ribery'nin yeri bankoydu ve taraftarlar onları çok seviyorlardı. Bayern'i reddetmek benim için zordu; fakat gelecekte böyle bir fırsat gelirse hayır diyemem" ifadelerini kullandı.</p>
      <p>2017'de Bayer Leverkusen'den Milan'a 24 milyon Euro bonservis bedeliyle transfer olan Hakan Çalhanoğlu, 103 maçta 14 gol ve 25 asistlik performans gösterdi.</p>
    </article>
  </body>
</html>