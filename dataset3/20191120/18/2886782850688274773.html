<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/20/donal-tusk-a-neppart-uj-vezetoje-es-rogton-megoldas-is-kell-talalnia-a-fidesz-ugyre"/>
    <meta property="og:site_name" content="euronews"/>
    <meta property="article:published_time" content="2019-11-20T18:56:11+00:00"/>
    <meta property="og:title" content="Donald Tusk a Néppárt új vezetője, és rögtön megoldást is kell találnia a Fidesz-ügyre"/>
    <meta property="og:description" content="Ha kiteszik őket a pártcsaládból, lecsökken a többségük, ha nem, a benelux és skandináv képviselők hagyhatják ott a pártcsaládot, amivel szintén elveszítik többségüket."/>
  </head>
  <body>
    <article>
      <h1>Donald Tusk a Néppárt új vezetője, és rögtön megoldást is kell találnia a Fidesz-ügyre</h1>
      <address><time datetime="2019-11-20T18:56:11+00:00">20 Nov 2019, 18:56</time> by <a rel="author">Noemi Mrav</a></address>
      <p>Az Európai Tanács leköszönő elnökét, korábbi volt lengyel miniszterelnököt, Donald Tuskot választották meg az Európai Néppárt új elnökének élére a pártcsalád zágrábi kongresszusán szerda délután. Tusk volt az egyetlen induló, nem akadt kihívója.</p>
      <p>Az új vezetőnek azonban máris fájhat a feje, mit kezdjen a Fidesz felfüggesztésével. Ha ugyanis a Fideszt kizárják a frakcióból, akkor a 13 elvesző mandátum miatt 169-re csökkenhet a frakció létszáma, ami vészesen közel van a szocialisták 154 mandátumához.</p>
      <p>Amennyiben viszont marad a Fidesz, úgy jó esély van rá, hogy a Benelux államokból és a skandináv országokból mandátumot nyert pártok képviselői átülnek a liberális-konzervatív Renew Europe frakcióba - ez viszont több mint 20 fővel csökkentené a néppárti frakció létszámát. Bármit is lép ez ügyben Tusk, valószínűleg új szövetségesek után kell néznie.</p>
      <p>Emellett a német és lengyel szavazók hite is megrendülhet a Néppártban, ha nem történik semmi Fidesz-ügyben. A felfüggesztés ügyében előreláthatólag már csak januárban lesz döntés, az Európai Néppárt január 15-re tervezett választmányi ülésén, így addig még van ideje Tusknak gondolkozni.</p>
    </article>
  </body>
</html>