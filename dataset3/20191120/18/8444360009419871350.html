<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/prigkipas-antriou-paraiteitai-apo-ta-dimosia-kathikonta-tou-meta-to-salo-gia-roz-skandalo/2920037/"/>
    <meta property="og:site_name" content="Newsit.gr"/>
    <meta property="article:published_time" content="2019-11-20T18:23:10+00:00"/>
    <meta property="og:title" content="Πρίγκιπας Άντριου: Παραιτείται από τα δημόσια καθήκοντά του μετά το σάλο για ροζ σκάνδαλο!"/>
    <meta property="og:description" content="Ο πρίγκιπας Άντριου έκανε γνωστό ότι του ζητήθηκε από το Παλάτι να παραιτηθεί από τα δημόσια καθήκοντά του για το άμεσο μέλλον. Αφορμή, η εμπλοκή του ονόματός του στο σεξουαλικό σκάνδαλο που πρωταγωνιστούσε ο Αμερικανός χρηματιστής Τζέφρι Έπσταϊν."/>
  </head>
  <body>
    <article>
      <h1>Πρίγκιπας Άντριου: Παραιτείται από τα δημόσια καθήκοντά του μετά το σάλο για ροζ σκάνδαλο!</h1>
      <h2>Ο πρίγκιπας Άντριου έκανε γνωστό ότι του ζητήθηκε από το Παλάτι να παραιτηθεί από τα δημόσια καθήκοντά του για το άμεσο μέλλον. Αφορμή, η εμπλοκή του ονόματός του στο σεξουαλικό σκάνδαλο που πρωταγωνιστούσε ο Αμερικανός χρηματιστής Τζέφρι Έπσταϊν.</h2>
      <address><time datetime="2019-11-20T18:23:10+00:00">20 Nov 2019, 18:23</time> by <a rel="author">Newsit Newsroom</a></address>
      <p>“Φυσικά, είμαι διατεθειμένος να βοηθήσω οποιαδήποτε αρχή επιβολής του νόμου στις έρευνές της, εφόσον καταστεί αναγκαίο”, σημειώνει ο πρίγκιπας Άντριου σε μια ανακοίνωση που εξέδωσε το Ανάκτορο του Μπάκιγχαμ.</p>
      <figure>
        <iframe data-src="https://twitter.com/EDDYDON9/status/1197215770637426689?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/AllBRKNews/status/1197219555803828225?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/WsSlim716/status/1197219524056977410?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Πρίγκιπας Άντριου: Η συνέντευξη που τον “έκαψε”</h3>
      <p>Δεν κόπασε ο σάλος στη Βρετανία, μετά την συνέντευξη του πρίγκιπα Άντριου στο BBC για την φιλία του με τον παιδόφιλο Αμερικανό εκατομμυριούχο Τζέφρι Επστάιν, ο οποίος αυτοκτόνησε μέσα στο κελί του τον περασμένο Αύγουστο εν αναμονή της δίκης του για σωματεμπορία ανήλικων κοριτσιών.</p>
      <p>Έτσι, αναγκάστηκε να εκδώσει την σχετική ανακοίνωση στην οποία, μεταξύ άλλων, αναφέρει πως εγκαταλείπει τα δημόσια καθήκοντά του για το άμεσο μέλλον με την άδεια της Βασίλισσας.</p>
      <p>  Οδευτερότοκος γιος της Ελισάβετ παραδέχεται ότι “η φιλία του με τον Επστάιν έχει δημιουργήσει μεγάλη αναστάτωση στο έργο της βασιλικής οικογένειας”.</p>
      <p>Στην ανακοίνωσή του ο πρίγκιπας Άντριου εκφράζει την συμπάθειά του στα θύματα του Επστάιν, κάτι που δεν είχε κάνει στην συνέντευξη που παραχώρησε στο BBC με αποτέλεσμα να δεχθεί δριμεία κριτική από τα βρετανικά ΜΜΕ.</p>
      <p>Μάλιστα, δημοσιεύματα ανέφεραν πως ο σάλος που δημιούργησε η “καταστροφική” συνέντευξη του πρίγκιπα έχει επισκιάσει ακόμα και την προεκλογική εκστρατεία στη χώρα.</p>
    </article>
  </body>
</html>