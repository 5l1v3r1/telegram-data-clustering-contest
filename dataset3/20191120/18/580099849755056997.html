<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/dunya/gallupin-anketine-gere-azil-sorusturmasi-trumpa-puan-kazandiriyor/haber-1023639"/>
    <meta property="og:site_name" content="Akşam"/>
    <meta property="article:published_time" content="2019-11-20T18:11:00+00:00"/>
    <meta property="og:title" content="Gallup'ın anketine gere, azil soruşturması Trump'a puan kazandırıyor"/>
    <meta property="og:description" content="ABD'de yapılan bir anket, devam eden azil soruşturmasının Başkan Donald Trump'a puan kazandırdığını gösterdi."/>
  </head>
  <body>
    <article>
      <h1>Gallup'ın anketine gere, azil soruşturması Trump'a puan kazandırıyor</h1>
      <h2>ABD'de yapılan bir anket, devam eden azil soruşturmasının Başkan Donald Trump'a puan kazandırdığını gösterdi.</h2>
      <address>
        <time datetime="2019-11-20T18:11:00+00:00">20 Nov 2019, 18:11</time>
      </address>
      <p>Küresel araştırma şirketi Gallup'ın, bin 15 yetişkin Amerikalı üzerinde yaptığı anket sonucunda, Trump'ın onay oranının yüzde 2 arttığı ortaya çıktı.</p>
      <p>Aynı şirketin ekimde yaptığı ankette ise Trump'ın onay oranının yüzde 41 olduğuna dikkati çekilen anket raporunda, bu rakamın 1-14 Kasım'da yüzde 43'e çıktığı vurgulandı.</p>
      <p>Ayrıca, ankete katılanlardan yüzde 48'i Trump'ın azlini desteklediğini vurgularken, yüzde 50'si Başkanın azline karşı çıktığı yönünde fikir bildirdi.</p>
      <p>Trump'ın, Cumhuriyetçi Parti destekçileri arasındaki onay rakamının, azil sürecinde değişmediği ve yüzde 90'da kaldığı vurgulandı.</p>
      <p>Öte yandan raporda, 1970'lerde azil soruşturması açılan eski ABD Başkanı Richard Nixon'ın azil soruşturmasının ardından onay oranlarında ciddi bir azalma gözlendiği anımsatıldı. (AA)</p>
    </article>
  </body>
</html>