<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/officieel-fast-furious-serie-komt-naar-netflix-33189"/>
    <meta property="og:site_name" content="Apparata"/>
    <meta property="article:published_time" content="2019-11-20T18:06:00+00:00"/>
    <meta property="og:title" content="Officieel: Fast &amp; Furious serie komt naar Netflix"/>
    <meta property="og:description" content="En dit moet je weten."/>
  </head>
  <body>
    <article>
      <h1>Officieel: Fast &amp; Furious serie komt naar Netflix</h1>
      <h2>En dit moet je weten.</h2>
      <address><time datetime="2019-11-20T18:06:00+00:00">20 Nov 2019, 18:06</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>De Fast &amp; Furious-saga krijgt er een nieuwe spin-off bij. Dit keer geen film zoals <a href="https://www.apparata.nl/nieuws/trailer-fast-furious-spin-off-hobbs-and-shaw-is-hier-29914">Hobbs &amp; Shaw</a>, maar een animatieserie op Netflix. De serie heet Fast &amp; Furious: Spy Racers en verschijnt met kerst op de Amerikaanse streamingdienst.</p>
      <p>De serie zal worden gemaakt door Universal Pictures en DreamWorks Animation. De uitvoerende productie is in handen van Vin Diesel. De sere draait om Tony Toretto, de jongere neef van Dom. Samen met zijn vrienden werken ze voor een agentschap van de overheid. Ze moeten infiltreren als straatracers in een criminele organisatie. Klinkt allemaal heel bekend voor de F&amp;F-fan, alleen dan in <a href="https://www.apparata.nl/nieuws/fast-furious-krijgt-animatieserie-op-netflix-26659">een animatie-sausje</a>.</p>
      <p>De cast voor de serie bestaat uit Tyler Posey (Teen Wolf) als Tony Toretto, Camille Ramsey (American Vandal) als Layla Gray, Luke Youngblood (Harry Potter) als Frostee Benson, Charlet Chung (Overwatch) als Echo, Jorge Diaz (Jane the Virgin) als Cisco Renaldo en Manish Dayal (The Resident) als Shashi Dhar. Fast &amp; Furious: Spy Racers is vanaf 26 december te zien op Netflix.</p>
    </article>
  </body>
</html>