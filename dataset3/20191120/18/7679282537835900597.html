<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-akhilesh-targeted-the-yogi-government-for-uttar-pradesh-roads-pits-2860325.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-20T18:20:28+00:00"/>
    <meta property="og:title" content="अखिलेश बोले- योगी सरकार ने उत्तर प्रदेश की सड़कों को बर्बाद कर दिया"/>
    <meta property="og:description" content="समाजवादी पार्टी (सपा) के राष्ट्रीय अध्यक्ष अखिलेश यादव ने बुधवार को उत्तर प्रदेश में सड़कों की हालत को लेकर योगी सरकार पर निशाना साधते हुए कहा कि भारतीय जनता पार्टी (भाजपा) के कार्यकाल में सड़कें..."/>
  </head>
  <body>
    <article>
      <h1>अखिलेश बोले- योगी सरकार ने उत्तर प्रदेश की सड़कों को बर्बाद कर दिया</h1>
      <address><time datetime="2019-11-20T18:20:28+00:00">20 Nov 2019, 18:20</time> by <a rel="author">आईएएनएस।,लखनऊ।</a></address>
      <p>समाजवादी पार्टी (सपा) के राष्ट्रीय अध्यक्ष अखिलेश यादव ने बुधवार को उत्तर प्रदेश में सड़कों की हालत को लेकर योगी सरकार पर निशाना साधते हुए कहा कि भारतीय जनता पार्टी (भाजपा) के कार्यकाल में सड़कें बबार्द हो गईं हैं।अखिलेश ने बुधवार को बयान जारी कर कहा कि सड़कों की दुर्दशा के कारण रोजाना प्रदेश की राजधानी सहित तमाम जनपदों में हजारों मौतें हो रही हैं। उन्होंने कहा, 'भाजपा सरकार के कार्यकाल में यह कहना मुश्किल है कि प्रदेश में सड़कों में गड्ढे हैं या गड्ढों में सड़कें हैं। सड़कों की दुर्दशा के कारण रोजाना राजधानी सहित तमाम जनपदों में हजारों मौतें होती रहती हैं। रोज तमाम लोग सड़क दुर्घटनाओं में घायल होते हैं। सपा सरकार ने गुणवत्ता के साथ सड़कें बनवाई थीं और उनको गड्ढामुक्त कराया था। सपा सरकार के सत्ता काल में किए गए कार्यों को भाजपा सरकार ने बबार्द कर दिया।'</p>
      <h3>Read Also: <a href="https://www.livehindustan.com/uttar-pradesh/story-yogi-adityanath-will-give-special-gift-to-30-thousand-sugarcane-farmers-munderava-sugar-mill-inauguration-2859304.html">सीएम योगी आदित्यनाथ कल 30 हजार गन्ना किसानों को देंगे ये खास तोहफा</a></h3>
      <p>अखिलेश ने कहा, 'कैसी विडंबना है कि भाजपा सरकार में मुख्यमंत्री और लोकनिमार्ण मंत्री के सुर अलग-अलग निकलते हैं। लोक निमार्ण मंत्री सड़कों को गड्ढामुक्त करार देते हैं, किंतु मुख्यमंत्री को लगातार बार-बार गड्ढों से सड़कों को मुक्त करने का आदेश देना पड़ रहा है। मुख्यमंत्री खुद पिछले दिनों अपनी सड़क यात्रा में सड़कों की दुर्दशा के भुक्तभोगी रह चुके हैं। अब उन्होंने 30 नवंबर 2०19 तक सड़कों में सुधार का आदेश दिया है। भाजपा सरकार का आधे से ज्यादा समय बीत चुका है, अब उनको दो वर्ष से कम समय सत्ता में रहने के लिए मिलेगा। एक लंबी कायार्वधि में भाजपा का प्रदर्शन निहायत घटिया और स्तरहीन रहा है। ऐसा लगता है कि लोक निमार्ण विभाग में मंत्री जी का आदेश नहीं चलता है या फिर मंत्री जी को लगातार गलत सूचनाएं देकर भ्रमित किया जाता रहा है।'</p>
      <p>
        <b>Read Also: <a href="https://www.livehindustan.com/uttar-pradesh/story-person-was-wandering-for-nine-years-with-fake-sticker-of-police-gunner-and-mp-arrested-by-noida-police-2859854.html">नौ साल से 'पुलिस-गनर' व 'सांसद' का फर्जी स्टीकर लिए घूम रहा था शख्स</a></b>
      </p>
      <p>अखिलेश यादव ने कहा कि विभागीय मंत्री का तो पता नहीं पर मुख्यमंत्री को सड़क पर चलने का जो अवसर मिला, उसमें लगे हिचकोलों से उन्हें जरूर अंदाज हो गया कि हकीकत क्या है और फसाना क्या है। अखिलेश ने कहा कि समाजवादी सरकार में आगरा-लखनऊ एक्सप्रेस-वे जैसी शानदार सड़क बनी जिस पर वायुसेना का युद्धक और मालवाहक विमान भी उतर चुका है। गाजियाबाद में एलीवेटेड सड़क बनाने का काम भी सपा सरकार में हुआ। भाजपा के पास गिनाने को कुछ भी नहीं है। वे बस समाजवादी सरकार के कामों को ही अपना बताने का झूठ बोलते चले जाएंगे।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।   </b>
      </p>
    </article>
  </body>
</html>