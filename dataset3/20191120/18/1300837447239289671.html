<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/musica/2019/11/20/musica-bocelli-unico-italiano-candidato-ai-grammy_c843dfa5-33b4-4bb7-8735-6991f09cd45d.html"/>
    <meta property="og:site_name" content="ANSA.it"/>
    <meta property="article:published_time" content="2019-11-20T18:23:29+00:00"/>
    <meta property="og:title" content="Bocelli candidato ai Grammy e anche il trio dei produttori Meduza"/>
    <meta property="og:description" content="Andrea Bocelli è l'unico italiano nelle nomination ai Grammy 2020. (ANSA)"/>
  </head>
  <body>
    <article>
      <h1>Bocelli candidato ai Grammy e anche il trio dei produttori Meduza</h1>
      <h2>Nella cinquina con Streisand, Bublè, Costello, Legend</h2>
      <address><time datetime="2019-11-20T18:23:29+00:00">20 Nov 2019, 18:23</time> by <a rel="author">Redazione ANSA</a></address>
      <p>Andrea Bocelli è candidato nelle nomination ai Grammy 2020. L'artista con il suo album "Sì" (Sugar) è stato candidato nella cinquina dei "Best Traditional Pop Vocal Album" in compagnia di Barbara Streisand, Michael Bublé, Elvis Costello &amp; The Imposters, John Legend.<br/>    Bocelli, che è contemporaneamente il n.1 della classifica Usa e Uk, segna così un traguardo mai raggiunto prima da un artista italiano.<br/>    Una candidatura importante , la sesta nella sua carriera. "Ho appena ricevuto l'annuncio della nomination - ha commentato Bocelli - E' una notizia fantastica che ancora una volta testimonia il grande affetto e la stima che l'America mi riserva da più di 20 anni, ma è anche un'occasione fantastica per ringraziare tutti i miei sostenitori e chi ha creduto in me fin dall'inizio. Un avvenimento importante più unico che raro.  Voglio anche ringraziare la Recording Academy e tutti coloro che, come la Sugar, hanno lavorato a questo progetto incredibile".</p>
      <p>E in nomination anche, con un singolo di debutto tra i più grandi successi internazionali del 2019, Meduza (feat. Goodboys) il trio di produttori italiani, nella categoria Best dance recording con il brano Piece of Your Heart . Meduza sono l’iconica firma sonora dietro alla hit mondiale multi-platino Piece Of Your Heart che ha registrato un record di streaming - 600 milioni di stream e certificazioni in 21 paesi, 10 dischi d’oro, 5 di platino (2 due quali in Italia), 4 doppio platino, 1 triplo platino e un diamante </p>
      <p>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>