<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/viral-video-a-woman-rushes-into-bush-fire-to-rescue-koala-in-austrelia-dgtl-1.1073179"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-20T18:32:03+00:00"/>
    <meta property="og:title" content="নিজের টি-শার্ট খুলে আগুনে ঝাঁপিয়ে কোয়ালাকে উদ্ধার করছেন মহিলা, ভাইরাল ভিডিয়ো"/>
    <meta property="og:description" content="সম্প্রতি নিউ সাউথ ওয়েলসের জঙ্গলে আগুন লাগে। ওই এলাকায় প্রচুর কোয়ালার বাস। আগুনে বেশ কয়েটি কোয়ালার মৃত্যু হয়েছে বলে জানিয়েছে স্থানীয় সংবাদমাধ্যমগুলি।এলাকার মানুষ নিজের জীবনে ঝুঁকি নিয়ে বন্যপ্রাণীদের উদ্ধার করার চেষ্টাও চালিয়ে যাচ্ছেন।"/>
  </head>
  <body>
    <article>
      <h1>নিজের টি-শার্ট খুলে আগুনে ঝাঁপিয়ে কোয়ালাকে উদ্ধার করছেন মহিলা, ভাইরাল ভিডিয়ো</h1>
      <address><time datetime="2019-11-20T18:32:03+00:00">20 Nov 2019, 18:32</time> by <a rel="author">সংবাদ সংস্থা</a></address>
      <p>নিজের প্রাণে ঝুঁকি নিয়ে আগুনের মধ্যে গিয়েএকটি কোয়ালাকে বাঁচালেন এক <a href="https://www.anandabazar.com/topic/woman">মহিলা</a>। কোয়ালাটির গায়ে যাতে আগুনের তাপ কম লাগে সেজন্যনিজের টি-শার্ট খুলে কোয়ালাটির গায়ে জড়িয়ে দেন তিনি। <a href="https://www.anandabazar.com/topic/austrelia">অস্ট্রেলিয়া</a>র নিউ সাউথ ওয়েলসের ঘটনা। ইউটিউবে আপলোড হওয়া ভিডিয়োটি ইতিমধ্যেই ভাইরাল হয়ে গিয়েছে।</p>
      <p>সম্প্রতি নিউ সাউথ ওয়েলসের জঙ্গলে আগুন লাগে। ওই এলাকায় প্রচুর কোয়ালার বাস। আগুনে বেশ কয়েটি কোয়ালার মৃত্যু হয়েছে বলে জানিয়েছে স্থানীয় সংবাদমাধ্যমগুলি।এলাকার মানুষ নিজের জীবনে ঝুঁকি নিয়ে বন্যপ্রাণীদের উদ্ধার করার চেষ্টাও চালিয়ে যাচ্ছেন।</p>
      <p>ব্রিটিশ ট্যাবলয়েড ‘দ্য সান’-এর ইউটিউব চ্যানেলে ১ মিনিট ১৩ সেকেন্ডেরভিডিয়োটিপ্রকাশ পেয়েছে। তাতে দেখা যাচ্ছে, সাদা পোশাকে এক মহিলা নিজের টি-শার্ট দিয়ে জড়িয়ে নিয়ে একটি কোয়ালাকে আগুনের হাত থেকে বাঁচাতে ছুটছেন।নিরাপদ দূরত্বে এনে তাকে জল খাওয়াচ্ছেন।কোয়ালাটির গায়ে আগুনের আঁচ লেগেছে, জ্বালায় সে অস্থির হচ্ছিল। মহিলা তাকে জল খাওয়ানোর পর কোয়ালাটির গায়েও জল ঢেলে দেন। এতে কিছুটা শান্ত হয় কোয়ালাটি। আরও এক ব্যক্তি একটি কম্বল নিয়ে তাঁর দিকে আসেন। দু’জনে মিলে কোয়ালাটিকে সরিয়ে নিয়ে যান।</p>
      <p>
        <b>আরও পড়ুন: <a href="https://www.anandabazar.com/international/viral-video-vietnamese-children-joyfully-play-using-a-long-dead-snake-as-skipping-rope-dgtl-1.1073128">বিশাল সাপকে ‘লাফদড়ি’ বানিয়ে খেলছে তিন শিশু, ভাইরাল ভিডিয়ো</a></b>
      </p>
      <p>কোয়ালাটিকে উদ্ধার করেপোর্ট ম্যাকোয়ারি কোয়ালা হাসপাতালে নিয়ে যাওয়া হয় বলে জানিয়েছে সংবাদমাধ্যম সিএনএন। সেখানে তার চিকিত্সা চলছে।</p>
      <p>
        <b>আরও পড়ুন: <a href="https://www.anandabazar.com/international/viral-anyone-can-now-own-an-original-picasso-painting-for-100-euros-dgtl-1.1073121">পিকাসোর আঁকা ছবির ‘মালিক’ হতে খরচ মাত্র ৮ হাজার টাকা!</a></b>
      </p>
      <p>এই ভিডিয়োটি ১৯ নভেম্বর রেকর্ড হয়েছে বলে জানিয়েছে দ্য সান। কয়েক ঘণ্টার মধ্যেই ভিডিয়োটি প্রায় ৩৪ হাজার বার দেখা হয়েছে।</p>
      <p>
        <b>দেখুন সেই ভিডিয়ো:</b>
      </p>
      <figure>
        <iframe src="https://www.youtube.com/embed/KHGgKRDHHvU" width="640" height="360" data-service="Youtube" scrolling="no"/>
      </figure>
    </article>
  </body>
</html>