<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/20/world/ologymnos-antras-kyniga-gynaika-sti-vroxi-na-ti-viasei/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-20T18:18:16+00:00"/>
    <meta property="og:title" content="Ολόγυμνος άντρας κυνηγά γυναίκα στη βροχή να τη βιάσει"/>
    <meta property="og:description" content="Η γυναίκα περπατούσε μόνη της μέσα στη βροχή στο Μπούζιος, ένα παραθαλάσσιο θέρετρο και ήταν σε κοντινή απόσταση από το σπίτι της όταν δέχτηκε την επίθεση"/>
  </head>
  <body>
    <article>
      <h6 class="kicker">Σοκαριστικό βίντεο</h6>
      <h1>Ολόγυμνος άντρας κυνηγά γυναίκα στη βροχή να τη βιάσει</h1>
      <h2>Η γυναίκα περπατούσε μόνη της μέσα στη βροχή στο Μπούζιος, ένα παραθαλάσσιο θέρετρο και ήταν σε κοντινή απόσταση από το σπίτι της όταν δέχτηκε την επίθεση</h2>
      <address><time datetime="2019-11-20T18:18:16+00:00">20 Nov 2019, 18:18</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σοκάρουν τα πλάνα που δείχνουν έναν άνδρα να κατεβαίνει γυμνός από το αυτοκίνητό του και να κυνηγάει μια γυναίκα για να τη βιάσει στη μέση του δρόμου στη Βραζιλία.</p>
      <p>Η γυναίκα περπατούσε μόνη της μέσα στη βροχή στο Μπούζιος, ένα παραθαλάσσιο θέρετρο και ήταν σε κοντινή απόσταση από το σπίτι της όταν δέχτηκε την επίθεση.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Στα πλάνα που καταγράφηκαν από κάμερα ασφαλείας, σύμφωνα με την DailyMail, διακρίνεται ο δράστης να οδηγεί το αυτοκίνητό του, έπειτα σταματά και βγαίνει έξω τελείως γυμνός.</p>
      <p>Η γυναίκα, η οποία είχε μαζί της ομπρέλα για να προστατευτεί από τη βροχή, αρχίζει να περπατάει πιο γρήγορα για να τον αποφύγει.</p>
      <figure>
        <img src="https://www.in.gr/wp-content/uploads/2019/11/1-802-600x311.jpg"/>
      </figure>
      <h3>Αρχίζει να την κυνηγά</h3>
      <p>Ο δράστης φαίνεται να διστάζει για λίγα δευτερόλεπτα όταν βγαίνει από το αυτοκίνητο και έπειτα αρχίζει να τρέχει προς την κατεύθυνσή της γυναίκας.</p>
      <p>Η κάμερα δεν έχει καταγράψει τη στιγμή της συνάντησής τους και το πώς η γυναίκα γλίτωσε, αλλά η ίδια είπε ότι έτρεξε έντρομη και άρχισε να φωνάζει ζητώντας βοήθεια.</p>
      <p>Σύμφωνα με τις Αρχές, ο δράστης την άρπαξε από τη μέση, αλλά η γυναίκα κατάφερε να ξεφύγει από τα χέρια του. Επειδή έβρεχε τη στιγμή της επίθεσης, οι αστυνομικοί πιστεύουν ότι ο δράστης, επειδή είχε αφήσει ανοιχτή την πόρτα του οδηγού, ταράχτηκε και εγκατέλειψε τα σχέδιά του.</p>
      <p>Ο δράστης ταυτοποιήθηκε από τις πινακίδες του οχήματός του, συνελήφθη λίγες ώρες αργότερα και του αποδόθηκαν κατηγορίες για σεξουαλική επίθεση.</p>
      <figure>
        <iframe src="https://www.youtube.com/embed/amibFuqJdNo" width="640" height="360" data-service="Youtube" scrolling="no"/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>