<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/ispektoratt-na-mms-proveryava-bfs-407217.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-20T18:11:00+00:00"/>
    <meta property="og:title" content="Проверяват БФС как харчи държавните пари"/>
    <meta property="og:description" content="Министър Кралев е разпоредил да се установи как са изразходвани отпуснатите от министерството пари от 2015-а до 2018-а"/>
  </head>
  <body>
    <article>
      <h1>Проверяват БФС как харчи държавните пари</h1>
      <address><time datetime="2019-11-20T18:11:00+00:00">20 Nov 2019, 18:11</time> by <a rel="author">Пламен Вълков</a></address>
      <p>Министърът на младежта и спорта Красен Кралев е разпоредил да се направи проверка на Българския футболен съюз - на документите за разходване на финансовите средства, предоставени от ММС, за периода 2015 г. до декември 2018 г., разкри <b>Nov</b><b>sport.com</b>.</p>
      <p>Това е станало със заповед от 28.10.2019 година, с която се разпорежда на Инспектората да провери изрядно ли от БФС са похарчили средствата, отпуснати от спортното министерство.</p>
      <p>Проверката се извършва на основание член 25, алинея 4 от Закона за администрацията и член 141, ал 1 от Закона за физическото възпитание и спорта. Ден по-рано разследване на bTV установи, че отпуснатите от ММС милиони за развитието на детско-юношеския футбол са били харчени странно и то чрез афганистанска фирма, която е осигурявала екипировката за младите таланти.</p>
    </article>
  </body>
</html>