<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/519069/safawi-digugurkan"/>
    <meta property="og:site_name" content="HM Online"/>
    <meta property="article:published_time" content="2019-11-20T18:31:36+00:00"/>
    <meta property="og:title" content="Safawi digugurkan"/>
    <meta property="og:description" content="PENJARING dua gol cantik Harimau Malaya, Safawi Rasid ketika menentang Indonesia semalam sah digugurkan daripada skuad B-22 tahun negara ke Sukan SEA di Filipina, Isnin ini."/>
  </head>
  <body>
    <article>
      <h1>Safawi digugurkan</h1>
      <address><time datetime="2019-11-20T18:31:36+00:00">20 Nov 2019, 18:31</time> by <a rel="author">Firdaus Hashim</a></address>
      <p>PENJARING dua gol cantik Harimau Malaya, Safawi Rasid ketika menentang Indonesia semalam sah digugurkan daripada skuad B-22 tahun negara ke Sukan SEA di Filipina, Isnin ini.</p>
      <figure>
        <img src="https://assets.hmetro.com.my/images/articles/saf21_1574245885.jpg"/>
        <figcaption>Kim Swee sahkan Safawi digugurkan. FOTO NSTP/AIZUDDIN SAAD</figcaption>
      </figure>
      <p>Ia disahkan pengendali pasukan Datuk Ong Kim Swee pada sesi latihan, hari ini atas alasan pemain sayap berkenaan sudah mengharungi jadual padat sepanjang musim.</p>
      <p>Safawi sebelum ini beraksi cemerlang ketika meledak jaringan skuad negara menang ke atas Tajikistan 1-0 pada perlawanan persahabatan di Kuala Lumpur.</p>
      <p>Gol itu mengembalikan keyakinan pemain sayap JDT itu yang kembali menemui sentuhan berbisa selepas tidak menjaringkan gol dalam lapan perlawanan sejak kali terakhir melakukannya sewaktu berdepan Timor Leste pada 7 Jun lalu.</p>
      <p>Jaringan sepakan percuma pada babak pertama serta rembatan bak peluru di babak kedua menentang Indonesia, semalam pada perlawanan Kelayakan Piala Dunia 2022/Piala Asia 2023 membolehkan Malaysia meraih kemenangan kedua berturut selepas menewaskan Thailand 2-1 pada Kelayakan Piala Dunia, minggu lalu.</p>
      <p>
        <b>Berita lanjut menyusul</b>
      </p>
      <related>
        <h4>Berita Berkaitan</h4>
        <a href="https://www.hmetro.com.my/arena/2019/03/437307/terima-kasih-safawi"/>
        <a href="https://www.hmetro.com.my/utama/2018/08/366906/dah-kalah-nak-bertumbuk-pulak-metrotv"/>
        <a href="https://www.hmetro.com.my/arena/2018/01/303294/kami-tak-rela-diperlekehkan"/>
        <a href="https://www.hmetro.com.my/arena/2017/12/293956/lima-pemain-hodak-ke-mokpo"/>
        <a href="https://www.hmetro.com.my/arena/2019/05/456549/pemain-sandaran-harimau-malaya"/>
        <a href="https://www.hmetro.com.my/arena/2018/01/302134/saya-sedih-melihat-kepada-keputusan-kekalahan-ini"/>
        <a href="https://www.hmetro.com.my/arena/2019/03/436706/patutnya-lebih-banyak-gol-lagi"/>
        <a href="https://www.hmetro.com.my/arena/2019/02/425769/pemain-harus-fokus-kim-swee"/>
      </related>
    </article>
  </body>
</html>