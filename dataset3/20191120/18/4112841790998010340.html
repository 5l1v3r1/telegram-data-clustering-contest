<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76952-Medzinarodna-nadielka-v-Novej-Cvernovke-Od-ceskeho-Ventolina-az-povenezuelskoberlinsku-DJku-Hyperaktivist"/>
    <meta property="og:site_name" content="REFRESHER"/>
    <meta property="article:published_time" content="2019-11-20T18:21:00+00:00"/>
    <meta property="og:title" content="Medzinárodná nádielka v Novej Cvernovke: Od českého Ventolina až povenezuelsko-berlínsku DJku Hyperaktivist"/>
    <meta property="og:description" content="Predstavujeme ti bohatý program Novej Cvernovky na nasledujúce dni."/>
  </head>
  <body>
    <article>
      <h1>Medzinárodná nádielka v Novej Cvernovke: Od českého Ventolina až povenezuelsko-berlínsku DJku Hyperaktivist</h1>
      <address><time datetime="2019-11-20T18:21:00+00:00">20 Nov 2019, 18:21</time> by <a rel="author">Viktor Kniš</a></address>
      <p>
        <b>Predstavujeme ti bohatý program Novej Cvernovky na nasledujúce dni.</b>
      </p>
      <p><b>Kultúrne a kreatívne centrum Nová Cvernovka</b> je miestom, kde pod jednou strechou nájdeš umelcov a kreatívcov, dizajn shopy, kaviareň i pestrý kultúrny program. Ten je zložený z diskusií o aktuálnych kultúrno-spoločenských témach, prednášok o vede alebo architektúre, filmových premietaní, divadla, koncertov slovenských aj zahraničných interpretov či techno, house alebo oriental parties.</p>
      <p>Záver predposledného novembrového týždňa sa bude v Novej Cvernovke, od štvrtka až do skorého nedeľného rána, niesť v znamení hudby. Odštartuje ho performer v úlohe producenta, hudobníka a DJa - David Doubek aka <b>Ventolin</b>. Umelec používa najrôznorodejšie ,,krabičky", efekty, hračky, synťáky a naživo s nimi vytvára nevyspytateľnú hudobnú show. <a href="https://www.facebook.com/events/684834198693155/">Štvrtkový koncert</a> je poslednou možnosťou vidieť aktuálny repertoár Ventolina naživo.</p>
      <figure>
        <img src="https://i.refresher.sk/public/vik/nov_2019/71698338_2228670500589609_5157315786083139584_o.jpg"/>
        <figcaption>
          <cite>Mikuláš Bado</cite>
        </figcaption>
      </figure>
      <p>Ak ešte nemáš plány na piatkovú noc <a href="https://www.facebook.com/events/419562405409639/">Nočná</a> bude tou správnou voľbou. Nočná je technoparty s presahom, ktorá ponúka široký hudobný záber industrial techno, východoeurópsky warehouse a spája ho so stage designom, umeleckými inštaláciami v priestore, ktoré reagujú na aktuálne kultúrno-spoločenské témy. Predstaví sa francúzsky modulárny liveact <b>Crystal Geometry</b>, venezuelsko-berlínska eklektická techno DJka <b>Hyperaktivist</b>, pražský techno/tranceový projekt<b> Trance Kafka</b> a lokálni DJs - Peal, Matwe a Detekm.</p>
      <p>V rytmoch elektronickej hudby bude program pokračovať aj v sobotu, tentokrát v štýle house music. Hlavným hosťom poslednej tohtoročnej <a href="https://www.facebook.com/events/2627479307310408/">Popular Night </a>bude dj Guri zo slnečnej Malorky a labelu Sub_Urban. Guri patrí k eklektickým djom a je veľmi aktívny aj na producentskom poli, či v kapele Round Shaped Triangles. </p>
      <p>Nedeľa bude patriť divadlu a druhej repríze inscenácie <a href="https://www.facebook.com/events/3097521213806931/">Richard III</a>. Pod netradičné spracovanie tradičnej shakespearovskej tragédie sa podpísali tvorcovia- dramaturg Mário Drgoňa a rumunský režisér Silviu Debu. Predstavenie ponúka zo Shakespeara presne to, čo by ste možno nečakali – iróniu, sarkazmus a ten správny humor, no najmä zrkadlo všetkým, ktorí bažia po moci, ktorú sami nie sú schopní zvládnuť.</p>
      <figure>
        <img src="https://i.refresher.sk/public/vik/nov_2019/72339038_2228671480589511_5120184943405694976_o.jpg"/>
        <figcaption>
          <cite>Mikuláš Bado</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/67865-Leto-pod-Palmou-v-Novej-Cvernovke-prinasa-hudobne-zazitky"/>
        <a href="https://refresher.sk/66528-Nova-Cvernovka-privita-legendarneho-Craiga-Smitha-Prid-si-uzit-multizanrovy-set-pri-zapade-slnka"/>
        <a href="https://refresher.sk/70730-Do-Novej-Cvernovky-v-piatok-zavita-poriadny-kus-Berlina-Prid-si-uzit-poriadnu-davku-elektroniky-a-experimentalnych-zvukov"/>
        <a href="https://refresher.sk/66364-Nadsenci-experimentalnej-hudby-organizuju-prespavaciu-koncertnu-snuru-v-Novej-Cvernovke-Ambientnu-hudbu-si-vychutnas-poleziacky"/>
        <a href="https://refresher.sk/70480-Pestra-hudobna-jesen-v-Novej-Cvernovke-Na-co-sa-mozes-tesit"/>
        <a href="https://refresher.sk/76691-Premieru-graffiti-dokumentu-Show-Must-Go-On-5-budu-sprevadzat-najlepsi-slovenski-raperi-aj-tanecnici"/>
        <a href="https://refresher.sk/70622-Na-Slovensko-prichadza-svetoznamy-komik-Louis-CK-na-predstavenie-sa-s-telefonom-nedostanes"/>
        <a href="https://refresher.sk/69876-Stan-sa-superhrdinom-na-IBM-Fest-Heroes-2019"/>
      </related>
    </article>
  </body>
</html>