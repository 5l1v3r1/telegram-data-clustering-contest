<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/20/7232572/"/>
    <meta property="og:site_name" content="Українська правда"/>
    <meta property="article:published_time" content="2019-11-20T18:25:44+00:00"/>
    <meta property="og:title" content="Трамп відповів на свідчення Сондленда: я його не знаю, а від України нічого не хотів"/>
    <meta property="og:description" content="Президент США Дональд Трамп заявив, що нічого не вимагав від України і зазначив, що не дуже добре знає посла в ЄС Гордона Сондленда, який давав сьогодні свідчення у справі про імпічмент."/>
  </head>
  <body>
    <article>
      <h1>Трамп відповів на свідчення Сондленда: я його не знаю, а від України нічого не хотів</h1>
      <address>
        <time datetime="2019-11-20T18:25:44+00:00">20 Nov 2019, 18:25</time>
      </address>
      <p>Президент США Дональд Трамп заявив, що нічого не вимагав від України і зазначив, що не дуже добре знає посла в ЄС Гордона Сондленда, який давав сьогодні свідчення у справі про імпічмент.</p>
      <p>Про це повідомляє "<a href="https://www.eurointegration.com.ua/news/2019/11/20/7103296/">Європейська правда</a>" з посиланням на <a href="https://www.bbc.com/">ВВС</a>.</p>
      <p>Трамп звернувся до журналістів перед Білим домом. Він не відповідав на питання, а замість цього читав  уривки зі свідчень і свою письмову заяву із блокнота.</p>
      <p>"Що ви хочете від України?" - він питає мене. "Я продовжую чути всі ці різні ідеї і теорії". Це - посол Сондленд говорить зі мною ... Чого ви хочете, чого ви хочете? Це була дуже коротка і різка розмова, яка у нього була зі мною", - сказав Трамп.</p>
      <p>"Він продовжує, "чого ви хочете?". Ось моя відповідь. Ви готові? У вас є камера? "Я нічого не хочу. Це те, що я хочу від України". "Я нічого не хочу". Я сказав це двічі", - додав він.</p>
      <p>Президент США також заявив, що насправді він не дуже добре знає Сондленда: "Я не дуже добре його знаю. Хоча, схоже, він хороший хлопець".</p>
      <p>Сондленд сьогодні заявив <a href="https://www.eurointegration.com.ua/news/2019/11/20/7103289/"><b>про пряму вказівку президента Дональда Трампа</b></a> працювати з його адвокатом Руді Джуліані, щоб змусити українське керівництво почати справу проти Джо Байдена.</p>
      <related>
        <a href="https://www.pravda.com.ua/news/2019/11/20/7232558/"/>
        <a href="https://www.pravda.com.ua/news/2019/11/20/7232546/"/>
        <a href="https://www.pravda.com.ua/news/2019/11/20/7232468/"/>
      </related>
    </article>
  </body>
</html>