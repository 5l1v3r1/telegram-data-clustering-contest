<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/20/samsung-razer-arrivo-un-galaxy-schermo-120-hz-foto-683719/"/>
    <meta property="og:site_name" content="AndroidWorld"/>
    <meta property="article:published_time" content="2019-11-20T18:03:34+00:00"/>
    <meta property="og:title" content="Samsung come Razer: in arrivo un Galaxy con schermo a 120 Hz? (foto)"/>
    <meta property="og:description" content="Il prossimo top di gamma di Samsung, Galaxy S11, sembra portare con sé molte novità. Una di queste potrebbe essere..."/>
  </head>
  <body>
    <article>
      <h1>Samsung come Razer: in arrivo un Galaxy con schermo a 120 Hz? (foto)</h1>
      <address><time datetime="2019-11-20T18:03:34+00:00">20 Nov 2019, 18:03</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Il prossimo top di gamma di <a href="https://www.androidworld.it/tag/samsung/">Samsung</a>, <a href="https://www.androidworld.it/tag/samsung-galaxy-s11/">Galaxy S11</a>, sembra portare con sé <a href="https://www.androidworld.it/2019/11/04/galaxy-s11-sara-primo-samsung-fotocamera-108-mp-677959/">molte novità</a>. Una di queste potrebbe essere stata svelata dalla <a href="https://www.androidworld.it/2019/11/18/la-beta-android-10-arriva-galaxy-note-9-ed-s9-si-aggiorna-note-10-foto-682570/">nuova beta</a> di One UI 2.0 di <a href="https://www.androidworld.it/tag/samsung-galaxy-note-9/">Galaxy Note 9</a>: la frequenza di aggiornamento del display aumentata.</p>
      <p>Nascosta nella nuova versione sembra esserci una opzione per aumentare il refresh rate del display da 60 Hz a <b>120 Hz</b>. Saltati a piè pari i 90 Hz di <a href="https://www.androidworld.it/recensioni/oneplus-7t/">OnePlus 7T</a> e <a href="https://www.androidworld.it/recensioni/google-pixel-4/">Pixel 4</a>, per raggiungere direttamente i valori più alti finora raggiunti solo da ASUS con <a href="https://www.androidworld.it/tag/razer-phone-2/">Razer Phone 2</a>.</p>
      <p>Ovviamente quella voce, con l’hardware di Note 9, è completamente inutile, ma ci suggerisce che <b>Samsung sta lavorando ad un nuovo smartphone dotato di questa tecnologia</b>. Questo non deve stupirci: la stessa Samsung produce la maggior parte dei display ad alto refresh rate, ed era ovvio che prima o poi sarebbero arrivati anche negli smartphone Galaxy.</p>
      <p>Maggiori informazioni arrivano anche dal tweet di Ice Universe: questa frequenza di aggiornamento può essere impostata in modo tale che <b>rimanga costante</b> (a 60 Hz o 120 Hz) <b>o che</b> <b>cambi automaticamente</b> in base al contesto (speriamo <a href="https://www.androidworld.it/2019/10/28/display-google-pixel-4-va-90-hz-solo-impostando-luminosita-alta-674690/">non in maniera limitata come con Pixel 4</a>).</p>
      <figure>
        <iframe data-src="https://twitter.com/UniverseIce/status/1197185001684701185?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Via: <a href="https://ww.9to5google.com/2019/11/20/samsung-120hz-display-android-hint/">9to5Google</a></p>
    </article>
  </body>
</html>