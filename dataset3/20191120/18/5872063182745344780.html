<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kosmos-nea/1560864/konstadinoupoli-maskoforoi-dierrixan-tin-oikeia-tou-patriarhi-vartholomaiou/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-20T18:37:00+00:00"/>
    <meta property="og:title" content="Κωνσταντινούπολη: Μασκοφόροι διέρρηξαν την οικεία του Πατριάρχη Βαρθολομαίου"/>
    <meta property="og:description" content="Διάρρηξη στην οικία του Οικουμενικού Πατριάρχη"/>
  </head>
  <body>
    <article>
      <h1>Κωνσταντινούπολη: Μασκοφόροι διέρρηξαν την οικεία του Πατριάρχη Βαρθολομαίου</h1>
      <address>
        <time datetime="2019-11-20T18:37:00+00:00">20 Nov 2019, 18:37</time>
      </address>
      <p>
        <b>Διάρρηξη στην οικία του Οικουμενικού Πατριάρχη</b>
      </p>
      <p>Παραμένει αναπάντητο το ερώτημα για το πώς κατάφεραν οι διαρρήκτες να δράσουν χωρίς να γίνουν αντιληπτοί από το προσωπικό της ιδιωτικής ασφάλειας.</p>
      <p>Τρεις μασκοφόροι διέρρηξαν το περασμένο Σάββατο την οικία του Οικουμενικού Πατριάρχη Βαρθολομαίου στην Κωνσταντινούπολη, την ώρα που εντός του σπιτιού βρισκόταν η οικονόμος, η οποία και αντιλήφθηκε τους διαρρήκτες.</p>
      <p>Σύμφωνα με πηγές του Πατριαρχείου, η διάρρηξη έγινε το Σάββατο 16/11/2019 το απόγευμα και ο περιστατικό καταγγέλθηκε αμέσως στην αστυνομία, η οποία έσπευσε άμεσα στην οικία του Οικουμενικού Πατριάρχη και ξεκίνησε έρευνες για τον εντοπισμό και τη σύλληψη των διαρρηκτών.</p>
      <p>Πληροφορίες της ομογενειακής εφημερίδας «Ανατολή» αναφέρουν ότι η διάρρηξη έγινε την ώρα που ο Οικουμενικός Πατριάρχης Βαρθολομαίος συμμετείχε σε κοινωνική εκδήλωση το απόγευμα του Σαββάτου στο κέντρο της Κωνσταντινούπολης.</p>
      <p>Οι μασκοφόροι διαρρήκτες έψαξαν τους χώρους της οικίας, χωρίς ωστόσο να αφαιρέσουν κάποιο αντικείμενο, σύμφωνα με τις μέχρι στιγμής πληροφορίες.</p>
      <p>Η οικία του Οικουμενικού Πατριάρχη βρίσκεται σε συγκρότημα κατοικιών φυλασσόμενων από ιδιωτική ασφάλεια και εύλογα προκαλείται το ερώτημα για τον τρόπο που κατάφεραν οι διαρρήκτες να δράσουν χωρίς να γίνουν αντιληπτοί από το προσωπικό της ιδιωτικής ασφάλειας.</p>
      <p>Δεδομένου μάλιστα ότι ο Οικουμενικός Πατριάρχης Βαρθολομαίος είναι ένας θρησκευτικός ηγέτης παγκόσμιου βεληνεκούς, η παραβίαση του οικιακού ασύλου του προκαλεί σοβαρή ανησυχία και οι τουρκικές αστυνομικές αρχές διερευνούν την υπόθεση ενδελεχώς.</p>
      <p>Πηγή: <b><a href="https://www.ethnos.gr/ekklisia/73225_konstantinoypoli-diarrixi-stin-oikia-toy-oikoymenikoy-patriarhi?utm_source=push&amp;utm_medium=os">ethnos.gr </a></b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/hania/1522867/theia-leitourgia-proexahodos-tou-patriarhi-vartholomaiou-sto-kolubari/"/>
        <a href="https://www.neakriti.gr/article/ellada-nea/1552900/o-oikoumenikos-patriarhis-vartholomaios-lamvanei-to-perivallodiko-vraveio-ecos-award-2019/"/>
        <a href="https://www.neakriti.gr/article/kriti/hania/1523051/den-milise-gia-to-oukraniko-apo-tin-kriti-o-oikoumenikos-patriarhis-vartholomaios/"/>
      </related>
    </article>
  </body>
</html>