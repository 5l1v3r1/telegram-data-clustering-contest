<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/cosa%20fare/mercatini-natale-toscana-1.4897350"/>
    <meta property="og:site_name" content="La Nazione"/>
    <meta property="article:published_time" content="2019-11-20T18:15:00+00:00"/>
    <meta property="og:title" content="Natale, la guida a feste e mercatini in Toscana"/>
    <meta property="og:description" content="Una selezione di iniziative natalizie provincia per provincia"/>
  </head>
  <body>
    <article>
      <h1>Natale, la guida a feste e mercatini in Toscana</h1>
      <h2>Una selezione di iniziative natalizie provincia per provincia</h2>
      <address><time datetime="2019-11-20T18:15:00+00:00">20 Nov 2019, 18:15</time> by <a rel="author">LUCA BOLDRINI</a></address>
      <p>Firenze, 20 novembre 2019 - Manca poco più di un mese a <b>Natale</b> e in <b>Toscana</b> si moltiplicano gli appuntamenti a tema. Ecco una selezione di eventi da non perdere.</p>
      <p>
        <b>
          <i>
            <u>Segnalate iniziative da inserire in questa guida a online@lanazione.net</u>
          </i>
        </b>
      </p>
      <p>
        <b>AREZZO</b>
      </p>
      <p>Sabato 23 e domenica 24 a <b>Montemignaio</b> c'è la <b>Mostra Mercato Aspettando il Natale</b>, tra gastronomia locale, artigianato e<b> </b>alberi di Natale. Orario: sabato dalle 14 alle 19 e domenica dalle 9 alle 19.</p>
      <p>A <b>Chiusi della Verna</b> i mercatini di Natale sono previsti nei giorni 24 novembre, 1, 8, 15, 22-23-24 dicembre con stand in legno organizzati dalla Pro loco di Chiusi della Verna al Parco Martiri della Libertà, dalle 10 alle 19,30.</p>
      <p>Ad <b>Arezzo</b> città ecco i mercatini: fino al <b>6 gennaio </b>in centro storico, ci sarà anche il <b>Villaggio Tirolese</b>, con 32 casette in <b>piazza Grande</b> fino al 26 dicembre. Mercatino, ruota panoramica, pista del ghiaccio e tanto altro per un'iniziativa voluta da Comune e Confcommercio che ogni anno richiama migliaia e migliaia di visitatori. Gli orari: dal lunedì al giovedì (fino al 22 dicembre) dalle 15 alle 21, dal lunedì al giovedì (dal 22 dicembre in poi) dalle 10 alle 21, il venerdì e sabato dalle 10 alle 1, la domenica dalle 10 alle 24.</p>
      <p>
        <b>FIRENZE</b>
      </p>
      <p>Immancabile il <b>Weihnachtsmarkt</b>, il <b>Mercato di Natale</b> tedesco, a <b>Firenze</b> dal 23 novembre al 22 dicembre in piazza Santa Croce, con le tipiche casette in legno. Organizzano Confesercenti, Anva e Camera di Commercio di Firenze e resterà aperto tutti i giorni dalle 10 alle 20.</p>
      <p>Domenica 24 novembre dalle 9 alle 19 a <b>San Godenzo </b>appuntamento con il <b>Mercatino di Natale</b> che animerà le vie del centro storico con bancarelle con prodotti gastronomici e oggetti natalizi.</p>
      <p>A <b>Signa</b> il <b>23 e 24 novembre</b> torna il tradizionale <b>Mercatino di Natale di Oberdrauburg</b>, nel centro storico il sabato dalle 14 alle 19 e la domenica dalle 9 alle 19.</p>
      <p>Il <b>1° dicembre </b>a<b> Ginestra Fiorentina</b>, frazione di Lastra a Signa, il mercatino <b>Natalando</b> animerà le vie del paese. Organizza il Centro Commerciale Naturale “In Centro alla Ginestra”, orario dalle 9 alle 19.</p>
      <p>Sempre il 1° dicembre a <b>Badia a Settimo</b>, frazione di Scandicci, torna il <b>Natale della Piana </b>ai divertimenti per i più piccoli. Organizza la Pro loco di Piana di Settimo.</p>
      <p>Nelle domeniche 1, 8 e 15 dicembre a <b>Palazzuolo sul Senio</b> i <b>Mercatini di Natale </b>proporranno mercatini, stand alimentari, articoli da regalo. Lo stand gastronomico sarà al coperto e riscaldato, quindi aperto anche in caso di maltempo. E in centro si troveranno cento presepi sparsi fino al 6 gennaio.</p>
      <p>Domenica 8 dicembre a<b> Donnini</b>, frazione di <b>Reggello</b>, il <b>Mercatino di Natale</b> dalle 9 alle 18.</p>
      <p>A <b>Fucecchio</b> Nei giorni 1, 8, 15, 22 dicembre e il 6 gennaio <b>Natalia</b>, nel chiostro francescano del convento La Vergine, tanti eventi dedicati a grandi e piccini. Tutte le date di dicembre è prevista la <b>Parata di Babbo Natale</b>. Il 6 gennaio si terrà invece il <b>Volo della Befana</b>. Organizza Contrada Capitana Porta Raimonda con il patrocinio del Comune di Fucecchio.</p>
      <p>
        <b>LIVORNO</b>
      </p>
      <p>Domenica 1 dicembre a <b>Sant'Ilario</b>, frazione di <b>Campo nell'Elba</b>, torna il Mercatino di Natale. Dalle 9,30 escursione gratuita con la Somareria dell'Elba, con ritrovo e partenza da Marina di Campo. Alle 11 l'apertura dei mercatini, dalle 12 aprono gli stand gastronomici.</p>
      <p>Sabato 14 e domenica 15 dicembre a<b> Castelnuovo della Misericordia</b>, frazione di <b>Rosignano Marittimo</b>, spazio ai Mercatini di Natale.</p>
      <p>
        <b>LUCCA</b>
      </p>
      <p>A <b>Lucca</b> nei giorni 30 novembre, 1, 7 e 8 dicembre alla Casa del Boia, lungo le mura che circondano il centro storico, ci sarà <b>Il Piccolo Regno di Babbo Natale</b> pensato per i più piccoli (immancabili le letterine a Babbo Natale). Organizza l’associazione Pubbli-Eventi, orario 9,30-18,30.</p>
      <p>A <b>Castiglione di Garfagnana  </b>domenica 1° dicembre i <b>Mercatini di Natale </b>con mercatino, enogastronomia, canti di Natale, la casa di Babbo Natale e tutto l'incasso in beneficenza.</p>
      <p>Avvicinandosi al mare, ecco a <b>Querceta </b>di <b>Seravezza</b> i <b>Mercatini di Natale</b> nei giorni 30 novembre, 7, 8, 14 e 21 dicembre. Orario 9-19 in piazza Pertini (solo il 14 dicembre in piazza Alessandrini).</p>
      <p>
        <b>PISA</b>
      </p>
      <p>Agli Arsenali Repubblicani di Pisa il 13-14-15 dicembre c'è la <b>Fabbrica di Babbo Natale</b>, iniziativa per i più piccoli con tanto di mercatini di Natale per i genitori. Aperta dalle 9,30 alle 19.</p>
      <p>Per chi ama il presepe, appuntamento a Cigoli, frazione di <b>San Miniato</b>, dal 7 dicembre al 12 gennaio con il <b>Presepe artistico</b>. Al Santuario Madre dei Bimbi di Cigoli un presepe di cento metri quadri aperto dalle 9,30 alle 12,30 e dalle 14,30 alle 19,30. Ci sarà anche un mercatino solidale.</p>
      <p>
        <b>PISTOIA</b>
      </p>
      <p>A <b>Porciano</b>, frazione di Lamporecchio, domenica 24 novembre il mercatino natalizio "<b>Porciano e i Sapori del Natale" </b>aperto dalle 10 alle 19 con mercatino natalizio, intrattenimento per bambini, presepe artistico e musica itinerante.</p>
      <p>Immancabile poi il villaggio di Babbo Natale di <b>Montecatini</b>, il più grande della Toscana (<a href="https://www.lanazione.it/montecatini/cosa%20fare/casa-babbo-natale-1.4897156">clicca qui per andare all'articolo</a>).</p>
      <p>"Natale in Valleriana" sbarca a <b>San Quirico </b>di <b>Pescia</b> domenica 8 dicembre. Mercato natalizio in piazza Garibaldi dalle 14,30 fino a sera.</p>
      <p>
        <b>SIENA</b>
      </p>
      <p>A <b>Montepulciano</b> dal 16 novembre al 6 gennaio sarà di scena <b>Natale a Montepulciano</b>, con i mercatini natalizi in piazza Grande e in via San Donato. Ci saranno laboratori per bambini e specialità gastronomiche.</p>
      <p>
        <b>
          <i>
            <u>Segnalate iniziative pubbliche da inserire in questa guida a online@lanazione.net</u>
          </i>
        </b>
      </p>
      <p>© Riproduzione riservata</p>
      <related>
        <a href="https://www.lanazione.it/montecatini/cosa%20fare/casa-babbo-natale-1.4897156"/>
        <a href="https://www.lanazione.it/prato/cronaca/natale-eventi-concerti-1.4895806"/>
        <a href="https://www.lanazione.it/firenze/cosa%20fare/open-day-four-seasons-1.4889283"/>
        <a href="https://www.lanazione.it/empoli/cronaca/la-magia-del-natale-a-castelfiorentino-arriva-con-il-trenino-1.4887130"/>
      </related>
    </article>
  </body>
</html>