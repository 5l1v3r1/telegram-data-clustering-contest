<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/190-teenlife/55576-4-zodii-koito-straniat-ot-dramite/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-20T18:00:00+00:00"/>
    <meta property="og:title" content="4 зодии, които странят от драмите"/>
    <meta property="og:description" content="Ето кои са те"/>
  </head>
  <body>
    <article>
      <h1>4 зодии, които странят от драмите</h1>
      <h2>Ето кои са те</h2>
      <address><time datetime="2019-11-20T18:00:00+00:00">20 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Тези зодиакални знаци трудно се шокират, очакват всичко, гледат да не приемат негативно нещата, дори когато става въпрос за изневери, раздели, предателства от близки и приятели. Опитват да не се намесват в конфликтите и стоят настрана от драмите. Вижте кои са те.</p>
      <p>
        <b>Козирог</b>
      </p>
      <p>Те са прекалено фокусирани над своите цели, амбиции, мечти, задачи, планове. Работят здраво, учат много, правят всичко, за да постигнат успех и да осъществят целите си. Затова не се занимават с клюки, интриги, не се интересуват много от проблемите на околните. Не са любопитни, нямат много свободно време, работят и не се интересуват от конфликтите и драмите около тях и приятелите им. Мъдри са, затова не се намесват в чуждите работи. Практични са и морални.</p>
      <p>
        <b>Везни</b>
      </p>
      <p>Везните мразят конфликтите и споровете. Не понасят хората около тях да се карат, да си крещят, да се обиждат. По природа са спокойни и търсят хармонията, затова не се чувстват комфортно в такава обстановка. Опитват да избягват такива среди и да не влизат в спорове. Не се месят, когато другите се карат, особено ако причината им се струва безсмислена. Мразят да се натоварват с негативни емоции. Опитват да видят нещата от различни гледни точки и не съдят хората, затова нямат много врагове. Проявяват разбиране, правят компромиси и помагат.</p>
      <p>
        <b>Стрелец</b>
      </p>
      <p>Едно от най-хубавите качества на Стрелците е, че могат да преглъщат гордостта си, да прощават бързо и да не таят злоба. Те се извиняват, когато грешат и не обичат дълго да се сърдят и да се карат с някого. За тях е по-важно да се веселят, затова не оставят негативните емоции да ги владеят. Гледат да са позитивни и оптимисти, не обичат драмата и дори не им се занимава с проблемите на околните. Адаптивни са и се разбират добре с много хора.</p>
      <p>
        <b>Водолей</b>
      </p>
      <p>Тези зодии мразят драмата, най-вече, защото прекалено емоционалните хора ги плашат. Дразнят се на изблици, плач, крясъците. Самите те крият емоциите си и си служат повече с логиката. Водолеите са креативни и се посвещават на работата си, на каузите, на творчеството - нямат време за спорове, интриги, караници, драми. Бързо махат от живота си хората, с които виждат, че нямат почти нищо общо и които не са техен тип. Изглеждат резервирани, но всъщност така се пазят и си спестяват негативните емоции. Говорят открито за проблемите, не клюкарят и не се месят в живота на околните.</p>
      <h3>
        <a href="https://www.teenproblem.net/a/190-teenlife/55511-4-zodii-koito-podceniavat-predatelstvata/">4 зодии, които подценяват предателствата</a>
      </h3>
    </article>
  </body>
</html>