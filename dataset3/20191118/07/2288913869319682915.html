<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191118_04723123"/>
    <meta property="og:site_name" content="De Standaard"/>
    <meta property="article:published_time" content="2019-11-18T07:05:00+00:00"/>
    <meta property="og:title" content="Oost-Vlaamse kandidaten vertegenwoordigen België op Bocuse d’Or"/>
    <meta property="og:description" content="In Gent zijn drie kandidaten voor de Belgische nationale selectie van de Bocuse d’Or bekendgemaakt, zeg maar het wereldkampioenschap van de gastronomie. De..."/>
  </head>
  <body>
    <article>
      <h1>Oost-Vlaamse kandidaten vertegenwoordigen België op Bocuse d’Or</h1>
      <address>
        <time datetime="2019-11-18T07:05:00+00:00">18 Nov 2019, 07:05</time>
      </address>
      <p>
        <b>In Gent zijn drie kandidaten voor de Belgische nationale selectie van de Bocuse d’Or bekendgemaakt, zeg maar het wereldkampioenschap van de gastronomie. De chefs komen allemaal uit Oost-Vlaamse restaurants.</b>
      </p>
      <p>Vlaams minister van Toerisme Zuhal Demir (N-VA) maakte zondag de drie kandidaten bekend die een ticket krijgen voor de Europese finale, die in het Estse Tallinn in 2020 wordt gehouden. Het gaat om Lode De Roover van Fleur de Lin in Zele, Peter Aesaert van Kelderman in Aalst en Sam Van Houcke van Maste in Gent.</p>
      <p>Patrick Bonne van Bistro Marie in Knokke en Fabian Bail van Paul de Pierre in Maarkedal grepen naast de selectie. Om de twee jaar selecteert Bocuse d’Or Belgium het beste team om ons land te vertegenwoordigen op de prestigieuze Bocuse d’Or-wedstrijd. De coaching van het team zal gebeuren door gerenommeerde chefs.</p>
    </article>
  </body>
</html>