<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640446/%D8%AA%D8%A8-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2-%D9%81%D8%B1%D9%88%DA%A9%D8%B4-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T07:01:00+00:00"/>
    <meta property="og:title" content="تب بازار ارز فروکش کرد"/>
    <meta property="og:description" content="همتی در خیابان فردوسی با مردم گفت‌وگو کرد و به آن ها اطمینان داد که بانک مرکزی اجازه سفته‌بازی مجدد در بازار ارز را نمی‌دهد."/>
  </head>
  <body>
    <article>
      <h1>
        <a href="https://www.bultannews.com/fa/news/640446/%D8%AA%D8%A8-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2-%D9%81%D8%B1%D9%88%DA%A9%D8%B4-%DA%A9%D8%B1%D8%AF">تب بازار ارز فروکش کرد</a>
      </h1>
      <h2>همتی در خیابان فردوسی با مردم گفت‌وگو کرد و به آن ها اطمینان داد که بانک مرکزی اجازه سفته‌بازی مجدد در بازار ارز را نمی‌دهد.</h2>
      <address><time datetime="2019-11-18T07:01:00+00:00">18 Nov 2019, 07:01</time> by <a rel="author">بولتن نیوز | bultannews.com</a></address>
      <p>به گزارش <b>بولتن نیوز</b> به نقل از خراسان، رئیس کل بانک مرکزی با حضور در <b>صرافی</b> های بانکی خیابان فردوسی و گفت و گو با برخی مردم از نزدیک در جریان روند بازار قرار گرفت. همزمان نرخ ارز نیز که تا ظهر روز گذشته، به روند صعودی ادامه داده و تا 12600 تومان افزایش یافته بود، روند نزولی یافت و به 12300 تومان رسید.<br/>به گزارش بانک مرکزی، <b>عبدالناصر همتی</b> روز گذشته با حضور در صرافی‌های بانکی و آزاد در خیابان فردوسی از نزدیک در جریان روند بازار ارز و قیمت ها قرار گرفت.<br/>همتی در خیابان فردوسی با مردم گفت‌وگو کرد و به آن ها اطمینان داد که بانک مرکزی اجازه سفته‌بازی مجدد در بازار ارز را نمی‌دهد.<br/>رئیس‌کل بانک مرکزی در این بازدید سرزده تأکید کرد که مردم باید مراقب باشند تا سرمایه‌های خود را از دست ندهند؛ هم‌اکنون در بازار فقط <b>دلال‌ها</b> به‌صورت لفظی قیمت‌ها را تعیین می‌کنند.<br/>همتی با تأکید بر این که جو بازار فقط توسط دلال‌ها ملتهب نشان داده می‌شود و اصلاً واقعیت بازار این‌طور نیست ادامه داد: از صبح قیمت ارز افزایش داشت که در صرافی‌های بانکی روند کاهشی را در پیش گرفته است. ضمن آن که بانک مرکزی مشکلی در تامین نیازهای ارزی مردم ندارد.<br/>صرافی‌های بانکی همزمان با افزایش کاذب قیمت دلار، نرخ‌ها را نسبت به دیروز افزایش دادند؛ بر همین اساس، از صبح دیروز قیمت ارز در صرافی ملی 12 هزار و 300 تومان تعیین شد و این افزایش قیمت مانع از خرید ارزان در صرافی‌های بانکی و فروش با قیمت بالا در بازار آزاد شد.</p>
    </article>
  </body>
</html>