<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/gambhir-tell-why-he-was-not-able-to-score-hundred-in-2011-world-cup-final-143379"/>
    <meta property="og:site_name" content="Wah Cricket"/>
    <meta property="article:published_time" content="2019-11-18T07:50:47+00:00"/>
    <meta property="og:title" content="गंभीर को वर्ल्ड कप फाइनल में शतक नहीं लगा पाने का मलाल, बताया क्यों हुई थी चूक"/>
    <meta property="og:description" content="गंभीर 2007 ट्वेंटी-ट्वेंटी वर्ल्ड कप फाइनल और 2011 वनडे वर्ल्ड कप फाइनल के हीरो रहे हैं."/>
  </head>
  <body>
    <article>
      <h1>गंभीर को वर्ल्ड कप फाइनल में शतक नहीं लगा पाने का मलाल, बताया क्यों हुई थी चूक</h1>
      <h2>गंभीर 2007 ट्वेंटी-ट्वेंटी वर्ल्ड कप फाइनल और 2011 वनडे वर्ल्ड कप फाइनल के हीरो रहे हैं.</h2>
      <address>
        <time datetime="2019-11-18T07:50:47+00:00">18 Nov 2019, 07:50</time>
      </address>
      <p><b>नई दिल्ली:</b> पूर्व क्रिकेटर गौतम गंभीर ने 2011 के वर्ल्ड कप फाइनल में 97 रन की पारी खेलकर टीम इंडिया को ऐतिहासिक जीत दिलाई थी. 8 साल बाद गंभीर ने अब शतक नहीं लगा पाने की वजह का खुलासा किया है. गंभीर का कहना है कि 97 रन तक उन्होंने शतक के बारे में नहीं सोचा था, लेकिन जब धोनी ने उन्हें इसके बारे में बताया तो वह गलत शॉट खेल बैठे.</p>
      <p>इंडिया टुडे ग्रुप से बात करते हुए गंभीर ने कहा, ''बहुत बार मेरे सामने यह सवाल आता है कि मैं 97 रन पर कैसे आउट हुआ. 97 रन से पहले मैंने अपने निजी स्कोर के बारे में नहीं सोचा था और मेरी नज़र सिर्फ श्रीलंका द्वारा दिए गए लक्ष्य को हासिल करने पर थी. लेकिन धोनी ने बताया की तीन बनाते ही तुम शतक पूरा कर सकते हो. उसी वक्त मैंने अपने निजी कीर्तिमान के बारे में सोचा और गलत शॉट खेल दिया.''</p>
      <p>गंभीर का कहना है कि अगर मेरे माइंड में टीम के बारे में बात रहती तो शायद शतक पूरा हो सकता था. गंभीर ने माना है कि हमेशा उन्हें फाइनल मुकाबले में शतक नहीं लगा पाने का मलाल रहता है. ना सिर्फ 2011 वनडे वर्ल्ड कप फाइनल में बल्कि गंभीर 2007 के ट्वेंटी-ट्वेंटी फाइनल में भी टीम के सबसे ज्यादा रन बनाने वाले बल्लेबाज थे.</p>
      <p>गंभीर ने बताया है कि दो वर्ल्ड कप फाइनल में उच्च स्कोरर रहने के बावजूद उन्हें वो सम्मान नहीं मिला जिसके वह हकदार थे. गंभीर का कहना है कि उन्हें इस बात का मलाल भी रहता है.</p>
      <p>
        <a href="https://www.wahcricket.com/news/afghanistan-beat-west-indies-in-three-match-twenty-twenty-series-by-2-1-143377">
          <b>WI Vs AFG: तीसरे T-20 में अफगानिस्तान ने वेस्टइंडीज को 29 रन से हराया, 2-1 से जीती सीरीज</b>
        </a>
      </p>
      <p>बता दें कि पिछले साल गंभीर ने लंबे समय तक अनदेखी के बाद पिछले साल क्रिकेट को अलविदा कह दिया था. गंभीर अब राजनीति में एंट्री कर चुके हैं और लोकसभा चुनाव में वह बीजेपी के टिकट पर दिल्ली से सांसद चुने गए.</p>
    </article>
  </body>
</html>