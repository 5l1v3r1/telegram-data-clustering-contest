<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-dale-steyn-happy-to-deliver-for-mumbai-indians-the-legendary-fast-bowler-has-shown-interest-in-the-upcoming-ipl-2020-2855596.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T07:46:14+00:00"/>
    <meta property="og:title" content="IPL 2020: डेल स्टेन ने जानिए क्यों कहा- 'मुंबई इंडियंस के लिए खेलकर खुशी होगी'"/>
    <meta property="og:description" content="दक्षिण अफ्रीका के स्टार तेज गेंदबाज डेल स्टेन को पिछले साल इंडियन प्रीमियर लीग (आईपीएल) में रॉयल चैलेंजर्स बेंगलोर (आरसीबी) की ओर से खेलने का मौका मिला था। आईपीएल इतिहास में ये दूसरा मौका था जब स्टेन..."/>
  </head>
  <body>
    <article>
      <h1>IPL 2020: डेल स्टेन ने जानिए क्यों कहा- 'मुंबई इंडियंस के लिए खेलकर खुशी होगी'</h1>
      <address><time datetime="2019-11-18T07:46:14+00:00">18 Nov 2019, 07:46</time> by <a rel="author">लाइव हिन्दुस्तान टीम,नई दिल्ली</a></address>
      <p>दक्षिण अफ्रीका के स्टार तेज गेंदबाज डेल स्टेन को पिछले साल इंडियन प्रीमियर लीग (आईपीएल) में रॉयल चैलेंजर्स बेंगलोर (आरसीबी) की ओर से खेलने का मौका मिला था। आईपीएल इतिहास में ये दूसरा मौका था जब स्टेन इस फ्रेंचाइजी टीम के लिए खेले थे। उन्हें ऑस्ट्रेलियाई तेज गेंदबाज नाथन कूल्टर नाइल के चोटिल होने के बाद रिप्लेसमेंट के तौर पर टीम से जोड़ा गया था। आने वाले सीजन से पहले रॉयल चैलेंजर्स बेंगलोर ने स्टेन को रिलीज कर दिया है।</p>
      <p>स्टेन ने दो मैच खेले थे और 17.25 की औसत और 8.62 के इकॉनमी रेट और 12 के स्ट्राइक रेट के साथ चार विकेट झटके थे। हालांकि फिर कंधे की चोट के चलते वो आईपीएल के बाकी बचे मैचों से बाहर हो गए थे, इसी चोट के चलते स्टेन विश्व कप 2019 में भी नहीं खेल सके थे। 36 वर्षीय स्टेन आरसीबी के उन 12 खालिड़ियों में शुमार है, जिन्हें रिलीज कर दिया गया है। स्टेन 92 आईपीएल मैचों में 24.73 की औसत, 21.93 के स्ट्राइक रेट और 6.76 के इकॉनमी रेट से रन खर्चकर 96 विकेट ले चुके हैं। स्टेन आरसीबी, डेक्कन चार्जर्स, सनराइजर्स हैदराबाद और गुजरात लायंस के लिए खेल चुके हैं।</p>
      <h3>
        <a href="https://www.livehindustan.com/cricket/story-gautam-gambhir-targets-ms-dhoni-blames-him-to-reminder-for-missed-century-in-2011-world-cup-final-2855508.html">धौनी ने याद न दिलाया होता तो आसानी से शतक पूरा कर लेता: गंभीर</a>
      </h3>
      <h3>
        <a href="https://www.livehindustan.com/cricket/story-hyderabad-cricketer-virendra-naik-dies-at-match-here-are-full-details-2855564.html">अंपायर के गलत फैसले पर क्रिकेटर को आया हार्ट-अटैक, पवेलियन में हुई मौत!</a>
      </h3>
      <p>
        <b>तो क्या मुंबई इंडियंस के लिए खेलना चाहते हैं स्टेन?</b>
      </p>
      <p>ट्विटर पर स्टेन ने अपने फैन्स के साथ 'सवाल-जवाब' सेशन में हिस्सा लिया। इस दौरान उनसे आईपीएल को लेकर भी सवाल किए गए, जिसका उन्होंने बहुत अच्छी तरह से जवाब भी दिया। इस दौरान एक फैन ने उनसे पूछा क्या वो डिफेंडिंग चैंपियन मुंबई इंडियंस के खिलाफ खेलने में रुचि रखते हैं, जिस पर उनका जवाब था, 'अगर मुंबई इंडियंस मुझे चाहता है, तो मैं उनके लिए खुशी से खेलूंगा।' एक फैन ने ये भी पूछा कि आप किस टीम के खिलाफ खेलना चाहेंगे, जिस पर उन्होंने जवाब दिया, 'जो भी टीम मुझे अफोर्ड कर पाएगी।'<br/> </p>
      <figure>
        <iframe data-src="https://twitter.com/DaleSteyn62/status/1195640862325301248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DaleSteyn62/status/1195656638331543552?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>