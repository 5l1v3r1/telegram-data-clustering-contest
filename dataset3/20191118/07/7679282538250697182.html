<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-bhartiya-mahila-team-ne-4th-t20i-mein-west-indies-ko-5-run-se-haraya-2855539.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T07:11:12+00:00"/>
    <meta property="og:title" content="INDvsWI: भारत की तरफ से हाइएस्ट स्कोर था 10 रन, फिर भी जीत लिया मैच"/>
    <meta property="og:description" content="India vs West Indies, 4th T20I, Women Cricket: भारतीय महिला क्रिकेट टीम ने अपना शानदार प्रदर्शन जारी रखते हुए वेस्टइंडीज को चौथे टी-20 मैच में भी जीत से दूर रख दिया। भारत ने बारिश के कारण नौ ओवरों तक..."/>
  </head>
  <body>
    <article>
      <h1>INDvsWI: भारत की तरफ से हाइएस्ट स्कोर था 10 रन, फिर भी जीत लिया मैच</h1>
      <address><time datetime="2019-11-18T07:11:12+00:00">18 Nov 2019, 07:11</time> by <a rel="author">लाइव हिन्दुस्तान टीम,गुयाना</a></address>
      <p><b>India vs West Indies, 4th T20I, Women Cricket: </b>भारतीय महिला क्रिकेट टीम ने अपना शानदार प्रदर्शन जारी रखते हुए वेस्टइंडीज को चौथे टी-20 मैच में भी जीत से दूर रख दिया। भारत ने बारिश के कारण नौ ओवरों तक किए गए इस मैच में पांच रन से जीत हासिल की। इसी के साथ भारत ने पांच मैचों की टी-20 सीरीज में 4-0 की बढ़त ले ली है। दोनों टीमों के बीच पांचवां टी-20 मैच 20 नवंबर को खेला जाएगा। </p>
      <p>वेस्टइंडीज की टीम मैच में टॉस जीतकर पहले गेंदबाजी का फैसला किया। मेजबान टीम ने भारतीय बल्लेबाजों को खुलकर खेलने का मौका नहीं दिया। भारत ने नौ ओवरों में सात विकेट खोकर 50 रन बनाए। विंडीज की टीम 51 रनों का पीछा करते हुए नौ ओवरों में पांच विकेट खोकर 50 रन ही बना सकी। </p>
      <h3>
        <a href="https://www.livehindustan.com/cricket/story-gautam-gambhir-targets-ms-dhoni-blames-him-to-reminder-for-missed-century-in-2011-world-cup-final-2855508.html">धौनी ने याद न दिलाया होता तो आसानी से शतक पूरा कर लेता: गंभीर</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-virat-kohli-posted-gym-session-skipper-6-pack-abs-video-set-internet-on-fire-2855515.html">विराट कोहली ने एब्स दिखाते हुए पोस्ट किया ये- VIDEO, आप भी देखिए</a>
      </h3>
      <p>भारत के लिए पूजा वस्त्राकर ने सबसे ज्यादा 10 रन बनाए। शेफाली वर्मा ने सात, जेमिमाह रोड्रिगेज ने छह, वेदा कृष्णमूर्ति ने पां च, कप्तान हरमनप्रीत कौर ने छह, तानिया भाटिया ने आठ रनों का योगदान दिया। पूजा को छोड़कर कोई भी खिलाड़ी दहाई का आंकड़ा नहीं छू पाई। </p>
      <p>विंडीज के लिए हेलन मैथ्यूज और चिनले हेनरी ने 11-11 रनों का योगदान दिया। नताशा मैक्लीन ने 10 रनों का योगदान दिया। तमाम कोशिशों के बाद भी टीम लक्ष्य हासिल करने से चूक गई। भारत के लिए अनुजा पाटिल ने दो ओवर में 8 रन देकर दो विकेट लिए। दीप्ति शर्मा और राधा यादव ने एक-एक विकेट लिया। राधा और दीप्ति ने भी आठ-आठ रन दिए। </p>
      <p>'मैन ऑफ द मैच' वेस्टइंडीज की हेली मैथ्यूज को मिला, जिन्होंने तीन विकेट लेने के अलावा 11 रन भी बनाए।</p>
      <p>(एजेंसी इनपुट के साथ)</p>
    </article>
  </body>
</html>