<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/szulak-andi-jo-korszakom-elem/186813"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Szulák Andi: Jó korszakom élem!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szulák Andi: Jó korszakom élem!</mark>
      </h1>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author">uv</a></address>
      <p>
        <b>Kifejezetten vidám és kiegyensúlyozott az 55 éves színésznő, aki a színház mellett újra belevágott a tévézésbe, és a Life TV-n futó Nyugi! Köztünk marad… című műsor háziasszonya lett. Szulák Andrea is úgy érzi, hogy most minden kerek körülötte, s ez látszik meg rajta. </b>
        <b>Kifejezetten vidám és kiegyensúlyozott az 55 éves színésznő, aki a színház mellett újra belevágott a tévézésbe, és a Life TV-n futó Nyugi! Köztünk marad… című műsor háziasszonya lett. Szulák Andrea is úgy érzi, hogy most minden kerek körülötte, s ez látszik meg rajta.</b>
      </p>
      <p>
        <b>A színház vagy a tévézés vonzza jobban?</b>
      </p>
      <p>A hivatásom nyilván a színpadhoz köt, de nagyon örültem, hogy van egy ilyen régi, új kihívás az életemben, mint a műsorvezetés. Ez egy másik szerelem, ahol nem kell más bőrébe bújnom, itt ezer százalékosan magamat tudom adni.</p>
      <p>
        <b>Miben más a Nyugi! Köztünk marad…, mint a korábbi műsorai?</b>
      </p>
      <p>Nagyon sokféle vendéget kaptam már, és azt érzem, hogy az eddig megszerzett tudásom, tapasztalataim tudom itt ötvözni.</p>
      <p>
        <b>Mennyire szól bele a műsorkészítésbe?</b>
      </p>
      <p>Abszolút nem. Van a csatornának egy fantasztikus alkotói csapata, ahol sokféle érdeklődés találkozik, sokféle kérdés merül fel, olyanok is, amik nekem eszembe sem jutnának, és ez megkönnyíti a helyzetemet. Lenne lehetőségem beleszólni, hogy kik legyenek a vendégek, de nincs rá szükség.</p>
      <figure>
        <img src="http://media.borsonline.hu/cikk/20/192410/big-lead/650x360/2026702_screen-shot-2019-11-17-at-172424.jpg"/>
        <figcaption>Végh István © Andi néha provokatív, pikáns kérdéseket is feltesz, de ezen még senki nem sértődött meg</figcaption>
      </figure>
      <p>
        <b>Sok a pikáns, provokatív kérdés, okozott ez bármikor nehézséget önnek vagy a vendégeknek?</b>
      </p>
      <p>Még senkinek soha. Mi úgy beszélgetünk itt, mintha nem is lennének kamerák körülöttünk. Mindenki laza, és abszolút saját magát tudja adni. Nem volt még olyan, hogy valaki úgy távozott volna, hogy nem akar visszajönni.</p>
      <p>
        <b>Feltűnően jó formában van. Mi a titok, netán új szerelem van a láthatáron?</b>
      </p>
      <p>Egyrészt rengeteg szeretetet és támogatást kapok a Life TV-nél, és van itt egy fantasztikus stylistom, sminkesem, fodrászom, akik figyelnek rá, hogy komfortosan, jól érez­zem magam. Ezek a körülmények egyrészt azonnal önazonosságot teremtenek, másrészt pedig én most jól érzem magam a bőrömben. A boldogságomnak több összetevője is van, most azt érzem, az eddigi legjobb életfázisomban vagyok.</p>
      <p>
        <b>Az előadások és a forgatások mellett mennyi ideje marad a szeretteire és önmagára?</b>
      </p>
      <p>Az egész életem egy kötéltánc ezer éve, amit már megszoktam, és ez nem okoz nehézséget. A munkakörülményeim pedig olyanok, hogy marad kellő időm, és az estéim nagy részét a gyerekemmel tudom tölteni.</p>
    </article>
  </body>
</html>