<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597847/pos-tha-einai-o-kairos-mexri-tin-pempti"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T07:31:00+00:00"/>
    <meta property="og:title" content="Πώς θα είναι ο καιρός μέχρι την Πέμπτη"/>
    <meta property="og:description" content="Ασθενής ψηλή πίεση επηρεάζει την περιοχή.   Σήμερα ο καιρός θα είναι κυρίως αίθριος, αλλά παροδικά θα εμφανίζονται αυξημένες ψηλές νεφώσεις. Οι..."/>
  </head>
  <body>
    <article>
      <h1>Πώς θα είναι ο καιρός μέχρι την Πέμπτη</h1>
      <address><time datetime="2019-11-18T07:31:00+00:00">18 Nov 2019, 07:31</time> by <a rel="author">SigmaLive</a></address>
      <p>Ασθενής ψηλή πίεση επηρεάζει την περιοχή.</p>
      <p>Σήμερα ο καιρός θα είναι κυρίως αίθριος, αλλά παροδικά θα εμφανίζονται αυξημένες ψηλές νεφώσεις. Οι άνεμοι θα πνέουν βορειοανατολικοί ως νοτιοανατολικοί, ασθενείς μέχρι μέτριοι, 3 με 4 μποφόρ, αλλά στα προσήνεμα παράλια και ορεινά μέχρι ισχυροί, 4 με 5 μποφόρ. Η θάλασσα θα είναι λίγο ταραγμένη μέχρι ταραγμένη, αλλά στα ανατολικά ταραγμένη. Η θερμοκρασία θα ανέλθει γύρω στους 26 βαθμούς στο εσωτερικό και τα παράλια και γύρω στους 15 βαθμούς στα ψηλότερα ορεινά.</p>
      <p>Απόψε ο καιρός θα είναι κυρίως αίθριος, ενώ αρχικά θα παρατηρούνται παροδικά αυξημένες ψηλές νεφώσεις. Οι άνεμοι θα καταστούν σύντομα βορειοδυτικοί ως βορειοανατολικοί και στα βόρεια νοτιοανατολικοί, ασθενείς, 3 μποφόρ. Η θάλασσα θα είναι αρχικά λίγο ταραγμένη και στα ανατολικά μέχρι ταραγμένη, για να καταστεί σταδιακά ήρεμη μέχρι λίγο ταραγμένη. Η θερμοκρασία θα πέσει γύρω στους 10 βαθμούς στο εσωτερικό, γύρω στους 13 στα παράλια και γύρω στους 7 βαθμούς στα ψηλότερα ορεινά.</p>
      <p>Την Τρίτη, την Τετάρτη και την Πέμπτη ο καιρός θα είναι κυρίως αίθριος. Η θερμοκρασία δεν θα σημειώσει αξιόλογη μεταβολή, για να κυμανθεί πιο πάνω από τις μέσες κλιματολογικές τιμές, αλλά στα δυτικά θα σημειώσει μικρή πτώση, παραμένοντας όμως λίγο πιο πάνω από τις μέσες κλιματολογικές τιμές.</p>
    </article>
  </body>
</html>