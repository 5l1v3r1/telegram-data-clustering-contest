<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/findiklik-bahcesinde-kavanoz-icinden-esrar-cikti"/>
    <meta property="og:site_name" content="CNN Türk"/>
    <meta property="article:published_time" content="2019-11-18T07:31:32+00:00"/>
    <meta property="og:title" content="Fındıklık bahçesinde kavanoz içinden esrar çıktı"/>
    <meta property="og:description" content="Sakarya'da jandarma ekipleri fındıklık bahçesinde..."/>
  </head>
  <body>
    <article>
      <h1>Fındıklık bahçesinde kavanoz içinden esrar çıktı</h1>
      <h2>Sakarya'da jandarma ekipleri fındıklık bahçesinde yapılan aramalarda kavanoz ve bidon içerisinde saklanmış 9 kilogram kubar esrar ele geçirdi.</h2>
      <address><time datetime="2019-11-18T07:31:32+00:00">18 Nov 2019, 07:31</time> by <a rel="author">İHA</a></address>
      <p><a href="https://www.cnnturk.com/haberleri/sakarya">Sakarya</a> İl Jandarma Komutanlığına bağlı ekipler şehrin güven ve huzurlu bir şehir haline getirmek için kendisine ait sorumluluk bölgesinde çalışmalarına hız kesmeden devam ediyor. Jandarma ekiplerinin suça ve suçlulara yönelik sürdürdüğü kararlı operasyonlar kapsamında istihbarat birimlerinin uzun süredir takip ettikleri <a href="https://www.cnnturk.com/haberleri/uyusturucu">uyuşturucu</a> satıcılarına yönelik 15 Kasım Cuma günü operasyon düzenlendi.<br/>Karasu İlçe Jandarma Komutanlığına bağlı asayiş timleri ile narkotik arama köpeğinin de katıldığı operasyon sonucunda Karasu ilçesi Üçoluk Mahallesi Uzundüz mevki'inde ikamet eden C.A. ile kardeşi M.A.'in evlerinin arkasında bulunan fındıklık bahçesinde yapılan aramalarda <a href="https://www.cnnturk.com/haberleri/kavanoz">kavanoz</a> ve bidon içerisinde saklanmış vaziyette 9 kilogram kubar esrar ele geçirildi. Operasyonda her iki şahısta gözaltına alınarak 16 Kasım Cumartesi günü mevcutlu olarak adliyeye sevk edildi. C.A. ve M.A. isimli 2 kardeş çıkarıldıkları mahkeme tarafından tutuklanarak Ferizli L Tipi Kapalı Ceza İnfaz Kurumu'na gönderildi.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/narkotik-operasyonu-kamerada"/>
        <a href="https://www.cnnturk.com/video/turkiye/geri-donusum-fabrikasi-cayir-cayir-yandi"/>
        <a href="https://www.cnnturk.com/turkiye/2-gun-sonra-ayni-yerde-ayni-olay"/>
      </related>
    </article>
  </body>
</html>