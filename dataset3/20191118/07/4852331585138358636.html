<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/18/windows-10-1909-problemi-driver-realtek/"/>
    <meta property="og:site_name" content="Webnews"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Windows 10 1909, problemi con i driver Realtek"/>
    <meta property="og:description" content="Chi possiede PC con vecchi driver Realtek Bluetooth Radio non potrà portare a termine l'installazione di Windows 10 November 2019 Update."/>
  </head>
  <body>
    <article>
      <h1>Windows 10 1909, problemi con i driver Realtek</h1>
      <h2>Chi possiede PC con vecchi driver Realtek Bluetooth Radio non potrà portare a termine l'installazione di Windows 10 November 2019 Update.</h2>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/recensioni/produttore/microsoft/">Microsoft</a> ha iniziato a distribuire <a href="https://www.webnews.it/2019/11/12/microsoft-rilascia-windows-10-november-2019-update/">Windows 10 November 2019 Update</a> a tutti i suoi utenti da quasi una settimana. Il rollout è globale, nel senso che l’aggiornamento è stato rilasciato immediatamente a tutti senza adottare una distribuzione a scaglioni. Questo perché Windows 10 November 2019 Update o <b>Windows 10 1909</b> è solamente un grande aggiornamento cumulativo di <a href="https://www.webnews.it/speciale/windows-10/">Windows 10</a>.</p>
      <p>Nelle note di rilascio, però, la casa di Redmond aveva specificato che nel caso gli utenti non vedessero l’update, significava che i loro PC presentavano un qualche problema bloccante di <b>compatibilità</b>. Tra i PC che al momento non potranno effettuare l’aggiornamento a Windows 10 November 2019 Update ci sono quelli che dispongono dei vecchi driver <b>Realtek Bluetooth Radio</b> (versione 1.5.1012 o precedente).</p>
      <p>Dunque, chi dispone di questi vecchi driver riceverà un avviso attraverso Windows Update che l’aggiornamento non è disponibile a causa dei driver Realtek Bluetooth Radio non compatibili.</p>
      <p>Questo blocco di compatibilità è stato esteso anche a <b>Windows 10 May 2019 Update</b> e a <b>Windows 10 October 2018 Update</b>. Dunque, anche per installare queste versioni di Windows 10 bisognerà risolvere il problema di compatibilità. In caso contrario Windows 10 non procederà con l’installazione di questi grandi aggiornamenti funzionali.</p>
      <p>Risolvere questo problema è facile. Microsoft raccomanda di <b>aggiornare i driver</b> se disponibili. Dunque, una volta completata questa operazione sarà possibile procedere con l’installazione di tutti gli aggiornamenti del sistema operativo menzionati in precedenza.</p>
      <p>Questi blocchi di compatibilità sono fatti per evitare che gli utenti si trovino con un PC con problemi di funzionamento. L’aggiornamento dei driver si può fare da <b>Windows Update</b> o dal sito di Realtek.</p>
      <p>Se vuoi aggiornamenti su <i>Windows 10</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>