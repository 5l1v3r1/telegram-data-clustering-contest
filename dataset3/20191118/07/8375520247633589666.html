<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/elektronni-tablo-na-stolichnomu-shose-fiksuyut-shvidkist-avtomobiliv-foto-640602.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T07:47:20+00:00"/>
    <meta property="og:title" content="Електронні табло на Столичному шосе фіксують швидкість автомобілів (фото)"/>
    <meta property="og:description" content="Результати вимірювання виводяться на цифровий екран у режимі реального часу"/>
  </head>
  <body>
    <article>
      <h1>Електронні табло на Столичному шосе фіксують швидкість автомобілів (фото)</h1>
      <address>
        <time datetime="2019-11-18T07:47:20+00:00">18 Nov 2019, 07:47</time>
      </address>
      <h4>Результати вимірювання виводяться на цифровий екран у режимі реального часу</h4>
      <p>У Києві на Столичному шосе працюють три електронні табло, які вимірюють швидкість та накопичують дані про інтенсивність руху автомобілів.</p>
      <p>Табло працюють на базі лазерного вимірювача швидкості TruSign, що дозволяє фіксувати швидкість у кожній смузі. Завдяки цьому пристрої можна використовувати на магістралях з багатосмуговим та інтенсивним рухом. Про це повідомляє Центр організації дорожнього руху.</p>
      <p>Результати вимірювання виводяться на цифровий екран у режимі реального часу. В залежності від швидкості цифри підсвічуються різними кольорами. Якщо швидкість близька до норми – спрацьовує зелене підсвічування, якщо перевищена – червоне. Таким чином водіїв інформують про перевищення, що мотивує їх дотримуватися дозволеного швидкісного режиму.</p>
      <p>1 з 3<br/><a href="https://glavcom.ua/kyiv/news/elektronni-tablo-na-stolichnomu-shose-fiksuyut-shvidkist-avtomobiliv-foto-640602.html#">на весь екран згорнути</a></p>
      <figure>
        <img src="https://glavcom.ua/img/gallery/6406/2/672254_big.jpg"/>
      </figure>
      <figure>
        <img src="https://glavcom.ua/img/gallery/6406/2/672255_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Відповідна технологія добре зарекомендувала себе як засіб для самоконтролю водіїв у багатьох країнах світу. Як свідчать дослідження, подібні системи зворотнього зв’язку з водієм у середньому уповільнюють трафік до 10%.</p>
      <p>Нагадаємо, з 1 листопада максимально допустима швидкість руху шляхами Києва становить 50 км/год.</p>
      <p>Обмеження запроваджується на семи столичних автошляхах, де в теплий період дозволялось їхати до 80 км/год:</p>
      <ul>
        <li>просп. Шухевича (від Північного мосту до вул. О. Бальзака)</li>
        <li>вул. Набережно-Рибальська (від Гаванського мосту до вул. Електриків)</li>
        <li>Наддніпрянське шосе</li>
        <li>Набережне шосе (від Поштової площі до Наддніпрянського шосе)</li>
        <li>Столичне шосе (до вул. Академіка Заболотного)</li>
        <li>вул. Саперно-Слобідська (від вул. М. Грінченка до Південного мосту)</li>
        <li>просп. М. Бажана (від Південного мостового переходу до Харківської площі)</li>
      </ul>
      <p>Столична влада <a href="https://glavcom.ua/kyiv/news/u-kijevi-zbilshitsya-perelik-vulic-de-mozhna-rozganyatisya-do-80-kmgod-592425.html">планує розширити перелік доріг, де буде дозволена швидкість руху 80 км/год</a>.</p>
      <p>До слова, Верховна Рада <a href="https://glavcom.ua/news/rada-vvela-shtraf-do-850-grn-za-porushennya-norm-perevezennya-ditey-636131.html">ввела штраф до 850 грн за порушення норм перевезення дітей</a>. </p>
      <related>
        <a href="https://glavcom.ua/kyiv/news/parkuvalniki-ochistili-bessarabsku-ploshchu-vid-avtohamiv-foto-video-640591.html"/>
        <a href="https://glavcom.ua/world/observe/zyavilosya-avto-shcho-zdatne-ruhatisya-zi-shvidkistyu-1-000-kmgod-video-640474.html"/>
        <a href="https://glavcom.ua/kyiv/news/u-kijevi-spalili-avto-vidomogo-gromadskogo-aktivista-video-640507.html"/>
      </related>
    </article>
  </body>
</html>