<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/ste-ga-cutili-slovenijo-je-streslo-250025"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T07:45:00+00:00"/>
    <meta property="og:title" content="Ste ga čutili? Slovenijo je streslo dvakrat v eni uri"/>
    <meta property="og:description" content="LJUBLJANA – Seizmografi državne mreže potresnih opazovalnic so ob 8.09 zabeležili potresni sunek magnitude 1,6. Po prvih podatkih je bilo žarišče potresa 76 kilometrov severozahodno od Ljublja..."/>
  </head>
  <body>
    <article>
      <h1>Ste ga čutili? Slovenijo je streslo dvakrat v eni uri</h1>
      <h2>Seizmografi državne mreže potresnih opazovalnic so zabeležili potresna sunka.</h2>
      <address><time datetime="2019-11-18T07:45:00+00:00">18 Nov 2019, 07:45</time> by <a rel="author">S. U.</a></address>
      <p>LJUBLJANA – Seizmografi državne mreže potresnih opazovalnic so ob 8.09 zabeležili potresni sunek magnitude 1,6. Po prvih podatkih je bilo žarišče potresa 76 kilometrov severozahodno od Ljubljane, v bližini Rateč.<br/><br/>Intenziteta potresa v širšem nadžariščnem območju ni presegla tretje stopnje po evropski potresni lestvici, potres pa so čutili posamezni prebivalci Rateč in okolice, so še sporočili iz Urada za seizmologijo in geologijo pri Agenciji RS za okolje.</p>
      <h3>Zmeren potresni sunek v bližini Črne na Koroškem</h3>
      <p>Seizmografi državne mreže potresnih opazovalnic so nato ob 9. uri zabeležili zmeren potresni sunek magnitude 2,0. Po prvih podatkih je bilo žarišče potresa 57 kilometrov severovzhodno od Ljubljane, v bližini Črne na Koroškem.<br/><br/>Intenziteta potresa v širšem nadžariščnem območju ni presegla četrte stopnje po evropski potresni lestvici, potres pa so čutili številni prebivalci Koroške.</p>
    </article>
  </body>
</html>