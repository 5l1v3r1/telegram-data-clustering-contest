<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/economics/za-parvi-pat-ot-desetiletie-poveche-polyatsi-sa-se-varnali-u-doma-otkolkoto-sa-napusnali-stranata.html"/>
    <meta property="og:site_name" content="Money.bg"/>
    <meta property="article:published_time" content="2019-11-18T07:50:03+00:00"/>
    <meta property="og:title" content="За първи път от десетилетие: Повече поляци са се върнали у дома, отколкото са напуснали страната"/>
    <meta property="og:description" content="Brexit и недостигът на работна ръка връщат поляците обратно"/>
  </head>
  <body>
    <article>
      <h1>За първи път от десетилетие: Повече поляци са се върнали у дома, отколкото са напуснали страната</h1>
      <address><time datetime="2019-11-18T07:50:03+00:00">18 Nov 2019, 07:50</time> by <a rel="author" href="https://money.bg/author/vasil-shushkov" target="_blank">Васил Шушков</a></address>
      <p>Повече поляци са се прибрали у дома, отколкото са напуснали страната за първи път от почти десетилетие. Тенденцията е движена от притесненията около Brexit и от горещия местен пазар на труда, пише Bloomberg, цитирайки данни на полската статистика.</p>
      <p>През миналата година Полша отчита нетен спад на свои граждани, живеещи в чужбина, в размер на 85 000 души. Общият им брой все пак е значителен - 2,46 милиона. Голяма част от тях се прибират от Великобритания, а <a href="https://money.bg/economics/v-polsha-ne-e-imalo-tolkova-malko-bezrabotni-ot-otvaryaneto-na-ikonomikata-na-stranata.html">местният пазар на труда отчита най-ниската си безработица от комунистически времена</a>, което увеличава заплатите.</p>
      <p><i>"Да се надяваме, че този спад ще продължи и през 2019 г. Нуждаем се от тях силно"</i>, казва Якуб Боровски, главен икономист в Credit Agricole Bank Polska SA. <i>"Но е твърде рано да извикаме: "Връщат се!"</i>, подчертава още той.</p>
      <p>Броят на поляците, които работят във Великобритания, намалява с 98 000 души до 695 000 заради несигурността около това дали чуждестранните граждани ще могат да останат на Острова след Brexit. Спадът сваля Великобритания на втора позиция след Германия по брой полски граждани за първи път от 2006 г. В най-голямата европейска икономика работят 706 000 поляци.</p>
      <p>Част от тях се връщат и вкъщи, след като икономическият растеж от почти 5 процента остави местният бизнес без служители. От присъединяването си в Европейският съюз броят на икономическите мигранти от Полша почти се удвои до пик от 2,5 милиона през 2017 г.</p>
    </article>
  </body>
</html>