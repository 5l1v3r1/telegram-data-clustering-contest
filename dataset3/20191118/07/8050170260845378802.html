<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/piotr-rubik-wyproszony-z-restauracji-belvedere-anny-wozniak-starak-wstyd-tak-sie/fcpcgeg"/>
    <meta property="og:site_name" content="Plejada.pl"/>
    <meta property="article:published_time" content="2019-11-18T07:45:00+00:00"/>
    <meta property="og:title" content="Piotr Rubik z żoną i dziećmi wyproszeni z restauracji. &quot;Wstyd. Tak się traci klientów&quot;"/>
    <meta property="og:description" content="Piotra Rubika i jego rodzinę spotkała nieprzyjemna sytuacja podczas niedzielnego spaceru w Łazienkach Królewskich. Muzyk i jego najbliżsi zostali wyproszeni z restauracji Anny Woźniak-Starak. Zdenerwowany dyrygent całe zajście zrelacjonował na swoim Instagramie, gdzie nie szczędził mocnych słów. Obsługa lokalu odpowiedziała na zarzuty. O co poszło?"/>
  </head>
  <body>
    <article>
      <h1>Piotr Rubik z żoną i dziećmi wyproszeni z restauracji. "Wstyd. Tak się traci klientów"</h1>
      <address><time datetime="2019-11-18T07:45:00+00:00">18 Nov 2019, 07:45</time> by <a rel="author">Karolina Chibowska</a></address>
      <p>
        <b>Piotra Rubika i jego rodzinę spotkała nieprzyjemna sytuacja podczas niedzielnego spaceru w Łazienkach Królewskich. Muzyk i jego najbliżsi zostali wyproszeni z restauracji Anny Woźniak-Starak. Zdenerwowany dyrygent całe zajście zrelacjonował na swoim Instagramie, gdzie nie szczędził mocnych słów. Obsługa lokalu odpowiedziała na zarzuty. O co poszło?</b>
      </p>
      <p><a href="https://plejada.pl/piotr-rubik"><u>Piotr Rubik</u></a> i jego żona <a href="https://plejada.pl/agata-rubik"><u>Agata Rubik</u></a>, zabrali córki, 10-letnią Helenę i 6-letnią Alicję na niedzielny spacer po Łazienkach Królewskich. Podczas długiej przechadzki,<b> postanowili zrobić sobie przystanek w jednej z luksusowych restauracji</b>.</p>
      <p>Jak wynika z instagramowego wpisu muzyka, <b>nie zamówili niczego do jedzenia, a chcieli jedynie skorzystać z toalety</b>. W tym momencie do "akcji" wkroczyła obsługa lokalu, która...jeśli wierzyć słowom kompozytora,<b> wyprosiła Rubików w mało kulturalny sposób</b>.</p>
      <related>
        <h4>Przeczytaj też:</h4>
        <a href="https://plejada.pl/wywiady/piotr-rubik-moje-koncerty-dzialaja-troche-jak-terapia-wywiad/030r3c6"/>
      </related>
      <h3>Piotr Rubik wyproszony z restauracji w Łazienkach Królewskich. Poszło o... toaletę</h3>
      <p>Oburzony dyrygent postanowił zareagować i natychmiast <b>rozpoczął relację na InstaStories</b>, informując obserwujących, jak potraktowano go w restauracji.</p>
      <p>Aby podkreślić swój niesmak, Rubik <b>dodatkowo opatrzył nagranie podpisem: "restauracja Belvedere – żenada"</b>.</p>
      <figure>
        <embed-post data-src="https://www.instagram.com/p/B496KJYFmpg" data-service="Instagram"/>
      </figure>
      <p><i>Zobacz też</i>: <a href="https://plejada.pl/zdjecia-gwiazd/agata-rubik-i-piotr-rubik-historia-milosci-dzieci-jak-sie-poznali/25kn7v9"><u>Jak Piotr Rubik poznał swoją żonę? Historia ich miłości chwyta za serce</u></a></p>
      <p>Obsługa należącej do Anny Woźniak-Starak restauracji Belvedere w Łazienkach Królewskich, odniosła się do zarzutów Piotra Rubika. W rozmowie z serwisem Plotek.pl <b>menadżer lokalu, Piotr Zabłocki, wyjaśnił powód</b>, dla którego zdecydowano się wyprosić rodzinę muzyka z firmowej toalety.</p>
      <p>Do całego zajścia <b>odniósł się także kelner, który wyprosił Rubików z restauracji</b>. Jak twierdzi, to nie on zachowywał się obcesowo. Nieprzyjemnym zachowaniem miał popisać się muzyk.</p>
      <figure>
        <embed-post data-src="https://www.instagram.com/p/B0XlSQoFrLb" data-service="Instagram"/>
      </figure>
      <p>W sieci wybuchła dyskusja między internautami, którzy licytowali się, kto powinien korzystać z toalet w restauracjach, a komu powinno być to zabronione. Co ciekawe, <b>w dywagacjach swoich obserwatorów brał udział także sam Piotr Rubik</b>, który zdecydował się odpowiadać na ich zarzuty.</p>
      <anchor name="image_ff326522-a7c5-4a71-a76f-234a05cd9913">
        <figure>
          <img src="https://ocdn.eu/pulscms-transforms/1/hrUktkpTURBXy81MTk4OGY4NWJjZjFlNWNlODFmYTRkMjc0MDExMWE1ZC5qcGeSlQLNAxQAwsOVAgDNAvjCww"/>
          <figcaption>Piotr Rubik na Instagramie<cite>Foto: Materiały "Na prawach cytatu"</cite></figcaption>
        </figure>
        <anchor name="image_6e006f1f-33ed-46fe-ae2a-ff18efb32369">
          <figure>
            <img src="https://ocdn.eu/pulscms-transforms/1/2yQktkpTURBXy80YzJjZjFlOWE3MWIxZDc1ZDg3NWFiZmQyZDZiM2EyZi5qcGeSlQLNAxQAwsOVAgDNAvjCww"/>
            <figcaption>Piotr Rubik na Instagramie<cite>Foto: Materiały "Na prawach cytatu"</cite></figcaption>
          </figure>
          <anchor name="image_5550c588-c593-4ea9-b4ac-f0d81622d7bb">
            <figure>
              <img src="https://ocdn.eu/pulscms-transforms/1/lOEktkpTURBXy84MGRmZTQ3OTg5MTc2MTU0NTc5MmRkYWRiMDU2ODY0ZC5qcGeSlQLNAxQAwsOVAgDNAvjCww"/>
              <figcaption>Piotr Rubik na Instagramie<cite>Foto: Materiały "Na prawach cytatu"</cite></figcaption>
            </figure>
            <p><b>Dziś rano komentarze zostały usunięte</b>. Jak wiadomo, w sieci jednak nic nie ginie. Uważacie, że Piotr Rubik i jego rodzina słusznie zostali wyproszeni z restauracji Belvedere? A może to obsługa zachowała się nieelegancko?</p>
            <p>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</p>
            <footer>Źródło: <a href="https://plejada.pl/"><u/>Plejada.pl</a></footer>
          </anchor>
        </anchor>
      </anchor>
    </article>
  </body>
</html>