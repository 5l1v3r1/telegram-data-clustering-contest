<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/assembly-elections/jharkhand-assembly-election-2019/story-rjd-miss-his-star-campaigner-lalu-yadav-in-jharkhand-assembly-elections-2855588.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T07:37:37+00:00"/>
    <meta property="og:title" content="Jharkhand Assembly Elections 2019: राजद को खल रही है लालू की कमी"/>
    <meta property="og:description" content="राजद को इस चुनाव में भी लालू प्रसाद की कमी खल रही है। पार्टी को अभी तक लालू प्रसाद की जगह लेने वाले स्टार प्रचारक नहीं मिल पा रहा है। राजद ने फिलहाल 40 स्टार प्रचारकों की सूची जारी कर दी है, इसमें..."/>
  </head>
  <body>
    <article>
      <h1>Jharkhand Assembly Elections 2019: राजद को खल रही है लालू की कमी</h1>
      <address><time datetime="2019-11-18T07:37:37+00:00">18 Nov 2019, 07:37</time> by <a rel="author">रांची, हिन्दुस्तान ब्यूरो</a></address>
      <p>राजद को इस चुनाव में भी लालू प्रसाद की कमी खल रही है। पार्टी को अभी तक लालू प्रसाद की जगह लेने वाले स्टार प्रचारक नहीं मिल पा रहा है।<br/>राजद ने फिलहाल 40 स्टार प्रचारकों की सूची जारी कर दी है, इसमें लालू परिवार के दर्जनभर सदस्यों को जगह दी गई है।</p>
      <p>जो चुनावी प्रचार अभियान में पार्टी के प्रत्याशियों का प्रचार-प्रसार करेंगे। राजद के प्रदेश अध्यक्ष अभर्य ंसह मानते हैं कि पार्टी को लालू प्रसाद जैसे स्टार प्रचारक की कमी पिछले चुनाव से ही खल रही है। पार्टी को अभी तक उनके बराबर का नेता नहीं मिल पाया है। चुनावों में लालू प्रसाद को सुनने के लिए हर वर्ग के लोगों की भीड़ होती थी। उन्होंने आगे बताया कि राजद ने जिन स्टार प्रचारकों को प्रचार के लिए लगाया है वे ही पार्टी को आगे बढ़ाने का काम करेंगे।</p>
      <p><b>2014 में झारखंड विधानसभा चुनाव में दिखा था लालू का जलवा</b><br/>पिछले विधानसभा चुनाव में लालू का जलवा देखने के लिए झारखंड कीकई विधानसभाओं में काफी भीड़ रही। इन विधानसभा क्षेत्रों में देवघर, गोड्डा, कोडरमा, पलामू, चतरा, मनिका, लातेहार, गढ़वा, गोड्डा शामिल हैं। लालू प्रसाद ने अंतिम चुनावी सभा गोड्डा से की थी, जिसके बाद उन्होंने बिहार में 2015 विधानसभा चुनाव में जोरदार प्रचार किया। इसका नतीजा यह रहा कि राजद 80 सीटें जीतकर सबसे बड़ी पार्टी के रूप में उभरी और जदयू 71 सीट जीतकर दूसरे स्थान पर रहा।</p>
      <p><b>चुनावी रणनीति की जानकारी ले रहे हैं नेता-कार्यकर्ता</b><br/>सजायाफ्ता लालू प्रसाद फिलहाल रिम्स में भर्ती हैं और उनकी उपस्थिति के बगैर चुनाव की तैयारी शुरू हो गई है। लेकिन पार्टी के नेता-कार्यकर्ता नियमानुसार उनसे मुलाकात कर चुनावी रणनीति की बारीकियों को जानते हैं और इसे बूथ स्तर तक पहुंचाया जाता है।<br/> </p>
    </article>
  </body>
</html>