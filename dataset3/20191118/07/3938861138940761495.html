<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/food-newspaper/_liker-nastoyuyut-na-tovstoshkirih-limonah/938223"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T07:55:00+00:00"/>
    <meta property="og:title" content="Лікер настоюють на товстошкірих лимонах"/>
    <meta property="og:description" content="&amp;mdash;&amp;ensp;Коли вперше готувала лимонний лікер, чоловік дорікав, що продукти переводжу. А як на Новий рік скуштував, то й горілки не схотів, &amp;mdash; каже 45-річна Марія Гончаренко із Запоріжжя. Бере 1 л самогону, 10&amp;ndash; 12 крупних лимонів, 1 кг цукру, 1,5 л води, півпучка м'яти й ..."/>
  </head>
  <body>
    <article>
      <h1>Лікер настоюють на товстошкірих лимонах</h1>
      <address><time datetime="2019-11-18T07:55:00+00:00">18 Nov 2019, 07:55</time> by <a rel="author">Альона ДРИГВАЛЬ</a></address>
      <figure>
        <img src="https://static2.gazeta.ua/img2/cache/gallery/938/938223_1_w_1200.jpg?v=0"/>
        <figcaption>Лимонний лікер настоюють ­ два–три тижні в темному прохолодному місці<cite>Автор: WWW.PIKABU.RU</cite></figcaption>
      </figure>
      <p>— Коли вперше готувала лимонний лікер, чоловік дорікав, що продукти переводжу. А як на Новий рік скуштував, то й горілки не схотів, — каже <b>45-річна Марія Гончаренко</b> із Запоріжжя.</p>
      <p>Бере 1 л самогону, 10– 12 крупних лимонів, 1 кг цукру, 1,5 л води, півпучка м'яти й паличку кориці.</p>
      <p>— Лимони купую товстошкірі, з них краще знімати цедру. Мию. Ошпарюю окропом. Насухо протираю й відділяю цедру. Спирт маю свій. Для цього купили дистилятор.</p>
      <p>Вичавлює з лимонів сік. Змішує його із самогоном. Заливає в скляний бутель. Вкидає листя м'яти й корицю. Перемішує й щільно закриває.</p>
      <p>— Ставлю на 10–12 днів у темне прохолодне місце. Двічі на добу бутель добре струшую.</p>
      <p>На 10-й день настоянку проціджує й змішує із цукровим сиропом. Розводить цукор у воді. Доводить до кипіння. Тримає 2–3 хвилини.Охолоджує.</p>
      <p>Змішану із сиропом настоянку розливає у стерильні пляшки. Закриває й відносить на два-три тижні в підвал.</p>
    </article>
  </body>
</html>