<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/world/ipa-nekroi-kai-traymaties-apo-epithesi-enoplou-se-katoikia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T07:18:54+00:00"/>
    <meta property="og:title" content="ΗΠΑ : Νεκροί και τραυματίες από επίθεση ενόπλου σε κατοικία"/>
    <meta property="og:description" content="Νεκροί και τραυματίες σε επίθεση ενόπλου εναντίον φίλων που είχαν μαζευτεί για να δουν αγώνα του αμερικάνικου φούτμπολ στην αυλή σπιτιού, σύμφωνα με αστυνομική πηγή."/>
  </head>
  <body>
    <article>
      <h1>ΗΠΑ : Νεκροί και τραυματίες από επίθεση ενόπλου σε κατοικία</h1>
      <h2>Νεκροί και τραυματίες σε επίθεση ενόπλου εναντίον φίλων που είχαν μαζευτεί για να δουν αγώνα του αμερικάνικου φούτμπολ στην αυλή σπιτιού, σύμφωνα με αστυνομική πηγή.</h2>
      <address><time datetime="2019-11-18T07:18:54+00:00">18 Nov 2019, 07:18</time> by <a rel="author">ΤοΒΗΜΑ Team</a></address>
      <p>Η αστυνομία στην πόλη Φρέσνο της Πολιτείας της Καλιφόρνιας διενεργεί έρευνα για την επίθεση ενόπλου εναντίον ανθρώπων που είχαν συγκεντρωθεί στην αυλή ενός σπιτιού χθες Κυριακή για να δουν μαζί έναν αγώνα του αμερικάνικου ποδοσφαίρου.</p>
      <p>Κατά τα πρώτα στοιχεία, υπάρχουν νεκροί και τραυματίες σε κρίσιμη κατάσταση, δήλωσε μια εκπρόσωπος της αστυνομίας.</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>Ο ένοπλος άνοιξε πυρ τη στιγμή που μπήκε στην αυλή σπιτιού σε νότια συνοικία του Φρέσνο, όπου είχαν συγκεντρωθεί τα μέλη μιας οικογένειας και φίλοι τους για να παρακολουθήσουν τον αγώνα μετά τις 18:00, ανέφερε η εκπρόσωπος. Γείτονες έκαναν δεκάδες κλήσεις στον αριθμό της άμεσης δράσης ζητώντας βοήθεια.</p>
      <figure>
        <iframe data-src="https://twitter.com/dennisreports/status/1196279804388970496?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ο ύποπτος διέφυγε. Οι αστυνομικοί χτενίζουν τη γειτονιά, παίρνουν καταθέσεις μαρτύρων και προσπαθούν να εξακριβώσουν εάν υπάρχουν κάμερες που έχουν καταγράψει την επίθεση.</p>
      <p>Η αστυνομία δεν έχει διευκρινίσει τον αριθμό των νεκρών και των τραυματιών. Αρκετά από τα 9 θύματα πιστεύεται ότι εξέπνευσαν.</p>
      <figure>
        <iframe data-src="https://twitter.com/SharkNewsWires/status/1196291050022801413?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ορισμένοι τραυματίες μπόρεσαν να φθάσουν με τα δικά τους αυτοκίνητα σε νοσοκομείο του Φρέσνο, 322 χιλιόμετρα βόρεια του Λος Άντζελες. Άλλα θύματα διακομίστηκαν σε κοντινό ιατρικό κέντρο.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>