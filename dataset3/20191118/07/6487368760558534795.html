<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/egeszseg/szennyezett-elelmiszerek-bakteriumok-ellen/"/>
    <meta property="og:site_name" content="FEMINA"/>
    <meta property="article:published_time" content="2019-11-18T07:16:05+00:00"/>
    <meta property="og:title" content="Mikromérgek az élelmiszerekben - Így lehet őket kikerülni"/>
    <meta property="og:description" content="A mikroorganizmusok egyre fontosabb szerepet játszanak az élelmiszer-biztonságban. Mire kell figyelni?"/>
  </head>
  <body>
    <article>
      <h1>Mikromérgek az élelmiszerekben - Így lehet őket kikerülni</h1>
      <h2>A mikroorganizmusok egyre fontosabb szerepet játszanak az élelmiszer-biztonságban. Mire kell figyelni?</h2>
      <address><time datetime="2019-11-18T07:16:05+00:00">18 Nov 2019, 07:16</time> by <a rel="author">Femina</a></address>
      <p>Ahogy a környezeti elemek anyaméhként veszik körül az embereket, úgy jelenti a szervezet a közvetlen környezetet milliárdnyi apró élőlény számára.</p>
      <p>Közöttük vannak olyanok, amelyek hasznos munkát végeznek a testben, de bizony sok olyan is előfordul, amely veszélyt jelent.</p>
      <p>A növényvédő szerek és a mikotoxinok után a <b><a href="https://laboratorium.hu/azutolsoszoamikrobake">Laboratorium.hu</a></b> Ésszel a kosárba! cikksorozatának harmadik írása az élelmiszerekben lévő mikrobákról szól.</p>
      <h3>Ártalmas anyagok a testben</h3>
      <p>Az élelmiszerekkel a szervezetbe kerülő ártalmas anyagok több mint 200-féle betegséget közvetítenek. A WHO adatai szerint évente tíz emberből egy, azaz globálisan összesen kb. 600 millió betegszik meg szennyezett élelmiszertől, közülük 420 ezren halnak meg, közülük is a legveszélyeztetettebbek az öt év alatti gyerekek: 125 000 haláleset tudható be ennek. A leggyakoribb tünetek a hányás, hasmenés, hasi fájdalom, láz.</p>
      <figure>
        <img src="https://kep.cdn.indexvas.hu/1/0/3024/30249/302490/30249033_b3006b7e5e020346554d54c263875bfa_wm.jpg"/>
        <figcaption>
          <cite>Fotó: dra_schwartz / Getty Images Hungary</cite>
        </figcaption>
      </figure>
      <p>Az élelmiszerek szennyeződésének számos forrása lehet, hiszen a mai élelmiszer-ellátás összetett és szerteágazó folyamatokat foglal magában, beleértve a gazdaságban történő termelést, vágást vagy betakarítást, feldolgozást, tárolást, szállítást és forgalmazást: csak ezután jut el az élelmiszer a fogyasztóhoz.</p>
      <p>A globalizáció és a kereskedelem tovább nehezíti az élelmiszerek okozta megbetegedések felderítését és a termék visszahívását veszély esetén. Az élelmiszer-biztonság éppen ezért a kormányok, az ipar, a termelők, a hatóságok és a magánlaboratóriumok, valamint a fogyasztók közös felelőssége.</p>
      <p>A vegetatív és spórás baktériumok, illetve az élesztő- és penészgombák lehetnek hasznosak, de okozhatnak egészségügyi veszélyt is.</p>
      <h3>Mit tehet a labor?</h3>
      <p>Vezető laboratóriumok mikrobiológiai vizsgálataik során kórokozók és azok toxinjainak kimutatásával, a higiéniai és minőségi paraméterek, azaz romlást okozó mikrobák meghatározásával, fertőtlenítőszerek hatékonyságának vizsgálatával, a romlás okokozat-elemzésével, illetve Challenge-tesztek végzésével segítik az élelmiszer-biztonság növelését.</p>
      <figure>
        <img src="https://kep.cdn.indexvas.hu/1/0/3024/30249/302490/30249035_3628a0a49614e0444f5a524a91f6d4f8_wm.jpg"/>
        <figcaption>
          <cite>Fotó: D-Keine / Getty Images Hungary</cite>
        </figcaption>
      </figure>
      <p>Mindebben nagy segítségükre vannak alternatív műszeres gyorsvizsgálatok, amelynek eredményei akár 24 órán belül is elkészülnek!</p>
      <h3>Mit tehet a fogyasztó?</h3>
      <p>A fogyasztóknak mindenekelőtt ismerniük kell az általános, élelmiszer-fogyasztással járó veszélyeket, a termékek címkéjén szereplő információk felhasználásával pedig tájékozódniuk kell az élelmiszerek biztonságos kezeléséről. </p>
      <ul>
        <li>Földrészenként és országonként ugyan eltérőek az élelmiszer-higiéniai állapotok, ám az élelmiszer-eredetű megbetegedések a fejlett országokban is jelentős kockázatot és terhet jelentenek.</li>
        <li>Rendkívül fontos, hogy mindig kifogástalan alapanyaggal, tiszta ivóvízzel kell dolgozni, tiszta konyhában tiszta kézzel végezni a feladatokat.</li>
        <li>Megfelelően el kell különíteni a készételeket és a nyersanyagokat.</li>
        <li>Alaposan átsütni, átfőzni az ételeket, tehát odafigyelni a megfelelő hőkezelésre.</li>
        <li>Az ételeket lehetőleg hűtve kell tárolni.</li>
      </ul>
      <p>
        <b>A 10 legjobb zöld leveles zöldség: tele vannak antioxidánsokkal, és finoman elkészíthetők</b>
      </p>
      <p>A leveles növények sokoldalúan feldolgozhatók a konyhában: amellett, hogy isteni szendvicsfeltét, párolt köret vagy saláta készülhet belőlük, számos fogásba illenek, bátran variálhatók az ételekben.</p>
      <figure>
        <img src="https://kep.index.hu/1/0/2652/26520/265203/26520318_2033210_3c1cae4a11770473dc39e3138c4e2e64_wm.jpg"/>
        <figcaption>
          <a href="https://femina.hu/egeszseg/leveles-zoldsegek/">Nézegess képeket! 10 kép<br/><b>A 10 legjobb zöld leveles zöldség: tele vannak antioxidánsokkal, és finoman elkészíthetők</b></a>
        </figcaption>
      </figure>
      <p>
        <i>(Képek forrása: Getty Images Hungary)</i>
      </p>
    </article>
  </body>
</html>