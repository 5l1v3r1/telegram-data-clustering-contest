<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/protesty-w-bagdadzie-demonstrujacy-walczyli-z-policja-o-most-ahrar,986217.html"/>
    <meta property="og:site_name" content="TVN24"/>
    <meta property="article:published_time" content="2019-11-18T07:40:00+00:00"/>
    <meta property="og:title" content="Bitwa o trzeci most. Demonstranci za barykadami z szafek i śmietników"/>
    <meta property="og:description" content="Jedna osoba zginęła po tym, jak w niedzielę demonstranci w Bagdadzie w starciach z odzyskali kontrolę nad połową mostu Ahrar. Siły bezpieczeństwa użyły gazu łzawiącego i granatów hukowych, żeby uni..."/>
  </head>
  <body>
    <article>
      <h1>Bitwa o trzeci most. Demonstranci za barykadami z szafek i śmietników</h1>
      <address><time datetime="2019-11-18T07:40:00+00:00">18 Nov 2019, 07:40</time> by <a rel="author">lukl//now</a></address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/45c587fa-a282-4841-b41e-014377a935fd.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/9ee8744a-05ea-4892-8d6c-94d13a30483f-480p.mp4"/>
          <figcaption>Protestujący w Bagdadzie zajęli trzeci most</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/e07c60b6-3bbc-4b8f-a310-2ca781982885-480p.mp4"/>
          <figcaption>Tłumy protestujących na ulicach Bagdadu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/067a98be-f464-481c-9fa7-b6ff46ad50f2-480p.mp4"/>
          <figcaption>Protesty w Bagdadzie. Policja użyła gumowych kul i gazu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/2244b197-5b6d-42a0-9e5b-21a2253b7ee9-480p.mp4"/>
          <figcaption>Antyrządowe protesty i chaos na ulicach Bagdadu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/1c15ec3f-0966-434a-9c77-7c6e0932216e-480p.mp4"/>
          <figcaption>W Bagdadzie zginęło kolejnych trzech demonstrantów</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/9f452ba0-b9e3-4833-9af4-dd5540e67a97-480p.mp4"/>
          <figcaption>Kolejne ofiary protestów w Bagadzie. Zginęli od granatów z...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/56cfdf4f-d765-4e42-ad81-06bcb4058972-480p.mp4"/>
          <figcaption>Protesty antyrządowe w Iraku. Służby bezpieczeństwa...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/c8785b86-ad74-43c3-9876-06fda1ae6a59-480p.mp4"/>
          <figcaption>Antyrządowe protesty w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/027bf633-3f98-4c56-b3f0-1399a38a9d1a-480p.mp4"/>
          <figcaption>Antyrządowe protesty w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0f011ca0-cf6d-4bcf-998c-969d0a5fea9e-480p.mp4"/>
          <figcaption>Protesty antyrządowe w Iraku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/f48602f8-e730-4269-a277-49120240e8ca-480p.mp4"/>
          <figcaption>Kolejny dzień protestów w Bagdadzie</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/347448aa-61a3-4aec-a1a1-26212047e304-480p.mp4"/>
          <figcaption>Dziesiątki ofiar śmiertelnych w protestach w Iraku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/b8f3b42a-04cc-47dd-b9a5-ca3524ad489a-480p.mp4"/>
          <figcaption>Protesty w Bagdadzie, policja użyła gazu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/97c6d576-9bbe-4858-86a2-ceddace9ac4a-480p.mp4"/>
          <figcaption>Protesty w Iraku. Władze wprowadzaja godzinę policyjną</figcaption>
        </figure>
        <figcaption>Demonstranci w Bagdadzie odzyskali kontrolę nad połową mostu Ahra<cite>Foto: Murtaja Lateef /PAP /EPA | Video: Reuters TV</cite></figcaption>
      </slideshow>
      <h3>Jedna osoba zginęła po tym, jak w niedzielę demonstranci w Bagdadzie w starciach z odzyskali kontrolę nad połową mostu Ahrar. Siły bezpieczeństwa użyły gazu łzawiącego i granatów hukowych, żeby uniemożliwić protestującym przedostanie się na drugą stronę rzeki Tygrys. Na moście manifestanci zbudowali barykady ze starych szafek, pojemników na śmieci i blach. Siły bezpieczeństwa schroniły się za betonowymi barierkami.</h3>
      <p>Jak informuje agencja Associated Press, powołując się na służby medyczne, w starciach zginął jeden z protestujących - został uderzony w głowę pojemnikiem z gazem łzawiącym. 32 osoby odniosły obrażenia.</p>
      <p>Na moście manifestanci zbudowali barykady ze starych szafek, pojemników na śmieci i blach. Siły bezpieczeństwa schroniły się za betonowymi barierkami.</p>
      <related>
        <a href="https://www.tvn24.pl/wiadomosci-ze-swiata,2/gaz-lzawiacy-i-ostra-amunicja-kontra-demonstranci-nie-zyja-trzy-osoby,985839.html"/>
      </related>
      <h3>Solidarność z protestującymi</h3>
      <p>W sobotę demonstranci zajęli strategiczny plac Chilani i część mostu Sinak, z którego zostali usunięci tydzień wcześniej, oraz znajdujący się w pobliżu pięciopiętrowy parking, z którego mogą obserwować okolicę. Inny most, Dżamhurija, okupują od 25 października.</p>
      <p>Wszystkie trzy zajmowane przez protestujących mosty prowadzą do Zielonej Strefy - pilnie strzeżonej dzielnicy rządowo-dyplomatycznej, w której znajdują się między innymi parlament i ambasady.</p>
      <p>W niedzielę w odpowiedzi na wezwanie wpływowego szyickiego duchownego Muktady as-Sadra w wielu miastach Iraku wybuchły strajki. Mają one wywrzeć presję na politykach. W częściach Bagdadu protestujący usiedli na drogach, żeby uniemożliwić innym dotarcie do pracy.</p>
      <p>-  Żadne biuro nie będzie otwarte do momentu, kiedy ostatnia skorumpowana osoba zostanie usunięta - powiedział jeden z protestujących cytowany przez agencję AP. W miastach Basra, Nasirija, Amara i Kut demonstranci podpalili na drogach opony. Z kolei prowincje Babil, Zi Kar, Masjan i Wassit w geście solidarności z protestującymi ogłosiły niedzielę dniem wolnym.</p>
      <related>
        <a href="https://www.tvn24.pl/wiadomosci-ze-swiata,2/kolejni-zabici-w-protestach-w-bagdadzie-zgineli-prawdopodobnie-od-granatow-gazowych,985306.html"/>
      </related>
      <h3>Ginie średnio niemal 50 osób tygodniowo</h3>
      <p>Antyrządowe niepokoje społeczne w Iraku rozpoczęły się w Bagdadzie, szybko rozprzestrzeniając się na miasta na południu kraju. Według agencji Reutera od 1 października bieżącego roku w protestach ginie średnio niemal 50 osób tygodniowo. To największe demonstracje od czasu upadku dyktatury Saddama Husajna w 2003 roku.</p>
      <p>Manifestacje w Iraku są wyrazem społecznego wzburzenia wywołanego między innymi biedą, bezrobociem oraz nieregularnymi dostawami prądu i wody pitnej. Polityków i władze obwinia się o chroniczną korupcję, powstrzymującą odbudowę kraju po latach konfliktów religijnych i niszczycielskiej wojnie, w której pokonano dżihadystyczną organizację Państwo Islamskie.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/c3395dd46c34fa7fd8d729d8cf88b7a8/2b8feb2c-795e-4493-9119-07abe1dbd7da.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Pozostałości tzw. Państwa Islamskiego w Iraku i Syrii<cite>Źródło: PAP/Adam Ziemienowicz</cite></figcaption>
      </figure>
      <related>
        <h4>Antyrządowe protesty w Iraku</h4>
        <a href="https://www.tvn24.pl/wiadomosci-ze-swiata,2/gaz-lzawiacy-i-ostra-amunicja-kontra-demonstranci-nie-zyja-trzy-osoby,985839.html"/>
        <a href="https://www.tvn24.pl/wiadomosci-ze-swiata,2/kolejni-zabici-w-protestach-w-bagdadzie-zgineli-prawdopodobnie-od-granatow-gazowych,985306.html"/>
        <a href="https://www.tvn24.pl/wiadomosci-ze-swiata,2/chaos-na-irackich-ulicach-premier-apeluje-o-powrot-do-normalnego-zycia,984274.html"/>
        <a href="https://www.tvn24.pl/wiadomosci-ze-swiata,2/irackie-sluzby-znow-otworzyly-ogien-do-demonstrantow-zginelo-10-osob,983849.html"/>
        <a href="https://www.tvn24.pl/wiadomosci-ze-swiata,2/kolejne-ofiary-protestow-reuters-otworzono-ogien-na-pogrzebie,983214.html"/>
      </related>
    </article>
  </body>
</html>