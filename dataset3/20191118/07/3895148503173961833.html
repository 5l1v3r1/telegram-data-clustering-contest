<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79490_Podsumowanie_weekendu_16-17_listopada.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Podsumowanie weekendu 16-17 listopada"/>
    <meta property="og:description" content="W miniony weekend (16-17.11.) swoje mecze rozegrały trzy legijne sekcje - koszykarze, siatkarze i rugbiści. Piłkarze pierwszej drużyny i rezerw nie grali oficjalnych spotkań ze względu na powołania reprezentacji. Przerwę w ligowym graniu miała także drużyna futsalu, która w najbliższą sobotę o godzinie 18:00 zmierzy się z AZS AWF-em Warszawa. Mecz zostanie rozegrany na wyjeździe w hali przy ul. Marymonckiej 34."/>
  </head>
  <body>
    <article>
      <h1>Podsumowanie weekendu 16-17 listopada</h1>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author">Maciej Frydrych</a></address>
      <p>W miniony weekend (16-17.11.) swoje mecze rozegrały trzy legijne sekcje - koszykarze, siatkarze i rugbiści. <br/><br/>Piłkarze pierwszej drużyny i rezerw nie grali oficjalnych spotkań ze względu na powołania reprezentacji. Przerwę w ligowym graniu miała także drużyna futsalu, która w najbliższą sobotę o godzinie 18:00 zmierzy się z AZS AWF-em Warszawa. Mecz zostanie rozegrany na wyjeździe w hali przy ul. Marymonckiej 34. <br/><br/><a href="https://legionisci.com/"><b>Piłka nożna</b></a><br/><br/>Sparing: <b>Legia Warszawa 1-2 Legionovia Legionowo</b><br/>W sobotnie południe na głównej płycie stadionu przy Łazienkowskiej 3 zespół Aleksandara Vukovicia rozegrał sparingowy mecz z Legionovią Legionowo. Mimo dużej przewagi lepsi okazali się goście, którzy wygrali po trafieniach Eryka Więdłochy i Luka Jankovicia. Dla Legii jedyną bramkę zdobył Szymon Włodarczyk.<br/>- <a href="https://legionisci.com/news/79485_Sparing_Legia_Warszawa_1-2_Legionovia_Legionowo.html">Więcej info i skrót meczu</a><br/><br/><a href="https://legionisci.com/kosz"><b>Koszykówka</b></a><br/><br/>PLK: <b>Arka Gdynia 81-66 Legia Warszawa</b><br/>Legioniści po dwóch ligowych zwycięstwach z rzędu przegrali w starciu z Arką Gdynia. Aktualnie "Zieloni Kanonierzy" zajmują 15. miejsce w tabeli. W najbliższą sobotę (23.11.) o 15 na hali Koło Legia zagra z ostatnią w tabeli Polpharmą Starogard Gdański. Wcześniej, bo już w środę legionistów czeka potyczka z węgierskim Egisem Kormend. <br/>- <a href="https://legionisci.com/news/79476_Arka_Gdynia_81-66_Legia_Warszawa.html">Więcej info</a><br/><br/><a href="https://legionisci.com/rugby"><b>Rugby</b></a><br/><br/>I liga: <b>Legia Warszawa 12-18 Rugby Białystok</b><br/>W 7. kolejce I ligi rugby legioniści przegrali 12-18 z zespołem z Białegostoku. Legia nie wygrała w tym sezonie żadnego spotkania, przez co z dorobkiem dwóch punktów zajmuje ostatnie miejsce w tabeli. Był to ostatni mecz w tym roku kalendarzowym, na następny rugbiści będą musieli poczekać do kwietnia, kiedy to zmierzą się liderem – Spartą Jarocin.<br/>- <a href="https://legionisci.com/news/79475_Legia_Warszawa_12-18_Rugby_Bialystok.html">Więcej info</a><br/><br/><a href="https://legionisci.com/siatka"><b>Siatkówka</b></a><br/><br/>II liga: <b>Huragan Międzyrzec Podlaski 3-1 Legia Warszawa</b><br/>Legioniści w 7. kolejce II ligi siatkówki przegrali na wyjeździe 1-3 z Huraganem Międzyrzec Podlaski. Podopieczni Kamila Trzcińskiego zajmują aktualnie drugie miejsce w tabeli, jednak do pierwszego BAS-u Białystok tracą dziewięć oczek. W najbliższą sobotę (23.11) „Wojskowych” czeka bój z UKS-em Centrum Augustów. Mecz zostanie rozegrany przy ul. Niegocińskiej. <br/>- <a href="https://legionisci.com/news/79468_Huragan_Miedzyrzec_Podlaski_3-1_Legia_Warszawa.html">Więcej info</a><br/>- <a href="https://legionisci.com/galeria/4890">Fotoreportaż z meczu</a></p>
    </article>
  </body>
</html>