<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/arriva-listituto-oncologico-rischio-50-gelsi-secolari-219424"/>
    <meta property="og:site_name" content="Oggi Treviso"/>
    <meta property="article:published_time" content="2019-11-18T07:50:09+00:00"/>
    <meta property="og:title" content="Arriva l'istituto oncologico, a rischio 50 gelsi secolari"/>
    <meta property="og:description" content="CASTELFRANCO – Lo IOV incombe e minaccia i 50 gelsi secolari che si trovano nel giardino dell’ospedale. L’ex assessore alla cultura Giancarlo Saran lancia un appello per salvarli"/>
  </head>
  <body>
    <article>
      <h1>Arriva l'istituto oncologico, a rischio 50 gelsi secolari</h1>
      <h2>La realizzazione dei bunker di radioterapia è prevista proprio dove si trovano le piante secolari</h2>
      <address><time datetime="2019-11-18T07:50:09+00:00">18 Nov 2019, 07:50</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p><b>CASTELFRANCO </b>– Lo <b>IOV </b>incombe e minaccia i <b>50 gelsi secolari</b> che si trovano nel giardino dell’ospedale. L’<b>ex assessore alla cultura Giancarlo Saran</b> lancia un appello per salvarli spostandoli poco lontano. A porre grosse incognite sul futuro dei monumenti verdi è la prossima realizzazione dei<b> bunker di radioterapia </b>che dovrebbero sorgere proprio dove oltre <b>100 anni fa</b> sono state messe a dimora la piante.<br/><br/><b>Saran </b>lancia il suo appello in veste di presidente del <b>Comitato Borsa di Studio per la Cura dei Tumori,</b> un importante ente benefico: “Si tratta di sedersi attorno ad un tavolo comune, armati di buona volontà. Lo <b>IOV</b>, la Direzione dell’<b>ASL</b>. L’<b>Università di Padova. </b>L’amministrazione locale. I fondi per lo <b>IOV </b>(e quindi anche la costruzione del bunker radioterapico) dipendono da <b>Regione Veneto e Ministero della Sanità</b>. Il <b>Comitato Borsa di Studio per la Cura dei Tumori </b>è una storica associazione che, nei sul oltre <b>40 anni di attività, ha erogato oltre 400 borse di studio</b>. Lo <b>IOV</b>, naturale interlocutore scientifico”.<br/><br/><b>Saran </b>propone quindi un’ubicazione alternativa: “L’anno scorso abbiamo raccolto le <b>More di Bolasco</b> tra quei vecchi Gelsi felici di poter essere ancora utili… Espiantare gelsi, anche centenari, è un progetto fattibile. Se ben studiato. Con un alto tasso di sopravvivenza per questi nonni in viaggio. L’area è molto vicina, sempre legata al contesto in cui ha visto la sua storia, cioè il <b>Parco Bolasco</b>, ma stavolta a est, nell’area compresa tra <b>via Lombardia e Viale Italia</b>. Molti i vantaggi. Tra questi il fatto che i Gelsi centenari non sarebbero più dietro una recinzione. Ma sarebbero fruibili da tutti quelli che li vogliono ammirare nella loro bellezza, discreta e senza tempo”.<br/><br/> </p>
      <figure>
        <img src="http://oggitreviso.it/sites/default/files/sites/default/files/2017/1%20gelsi2.jpg"/>
      </figure>
      <related>
        <h4>Dello stesso argomento</h4>
        <a href="http://oggitreviso.it/rete-4-torna-castelfranco-con-ricette-allitaliana-219366"/>
        <a href="http://oggitreviso.it/%E2%80%9Cmarcon-dimettiti%E2%80%9D-chieste-le-dimissioni-del-sindaco-di-castelfranco-219361"/>
        <a href="http://oggitreviso.it/arrivano-gli-addetti-censimento-del-comune-ma-gente-non-apre-si-barrica-casa-219225"/>
        <a href="http://oggitreviso.it/ratti-nutrie-lungo-canali-castelfranco-sembra-terzo-mondo-219111"/>
        <a href="http://oggitreviso.it/cugino-del-sindaco-marcon-si-costituisce-dopo-tragico-incidente-219098"/>
        <a href="http://oggitreviso.it/centinaia-di-persone-sfilano-silenzio-ricordare-giulia-morta-soli-18-anni-nel-terribile-incidente"/>
        <a href="http://oggitreviso.it/travolta-uccisa-da-unauto-cittadini-scendono-piazza-protestare-sindaco-li-critica-si-vergognino"/>
        <a href="http://oggitreviso.it/marinano-scuola-venire-qui-sporcare-degrado-sporcizia-vicino-allasilo-218976"/>
        <a href="http://oggitreviso.it/una-fiaccolata-ricordare-giulia-morta-soli-18-anni-nel-tragico-incidente-218931"/>
        <a href="http://oggitreviso.it/macchinette-ticket-tilt-allospedale-di-castelfranco-code-disagi-218903"/>
      </related>
    </article>
  </body>
</html>