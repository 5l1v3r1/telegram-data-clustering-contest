<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/porsche-poletel-v-prvo-nadstropje-248149"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Porsche poletel v prvo nadstropje"/>
    <meta property="og:description" content="TOMS RIVER – Da je izgubil oblast nad vozilom, je milo rečeno. Braden DeMartin, komaj 22-letni in očitno neizkušeni voznik, je namreč tako hitro pripeljal v ovinek, da jo je elegantni porsche ub..."/>
  </head>
  <body>
    <article>
      <h1>Porsche poletel v prvo nadstropje</h1>
      <h2>Mladi voznik je trčil v bankino, avto je odneslo v stavbo. Ugasnili sta dve življenji, v New Jerseyju so šokirani.</h2>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author">E. B.</a></address>
      <p>TOMS RIVER – Da je izgubil oblast nad vozilom, je milo rečeno. <b>Braden DeMartin</b>, komaj 22-letni in očitno neizkušeni voznik, je namreč tako hitro pripeljal v ovinek, da jo je elegantni porsche ubral po svoje: silovito je treščil v bankino, potem pa poletel v zrak in pristal v prvem nadstropju poslovne stavbe!<br/><br/>Tragedija je pretresla mesto Toms River v ameriški zvezni državi New Jersey. V povsem zmečkanem avtomobilu sta umrla voznik in njegov leto dni starejši sopotnik, prijatelj <b>Daniel Foley</b>. Ob prihodu reševalcev jima ni bilo več pomoči, za mladcema, ki sta šele dobro vstopila v odraslost, pa žalujejo njuni družini in prijatelji. Strahotna nesreča se je zgodila v zgodnjih jutranjih urah.<br/><br/>Ali sta Braden in Daniel vso noč žurirala in popivala, potem pa okajena sedla v avtomobil in opogumljena zaradi alkohola sklenila preizkušati zmogljivosti hitrega avtomobila, še ni znano, policisti pa so bili po prihodu na skrajno nenavaden kraj nesreče povsem šokirani. Drugih žrtev na srečo ni bilo, saj je bila poslovna stavba v zgodnjem jutru še prazna, v njej pa sicer domujejo sedeži štirih podjetij.</p>
      <blockquote>22<br/>let je bil star voznik porscheja.</blockquote>
      <p>Ta bodo morala poiskati nove prostore, saj so gradbeni strokovnjaki že ocenili, da prenova zaradi neznanske škode ne pride v poštev, zgolj podrtje do temeljev.<br/> </p>
    </article>
  </body>
</html>