<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/18/33-000-domakinstva-vyv-franciia-ostavat-bez-tok-zaradi-snega.429947"/>
    <meta property="og:site_name" content="Dnes.bg"/>
    <meta property="article:published_time" content="2019-11-18T07:22:00+00:00"/>
    <meta property="og:title" content="33 000 домакинства във Франция остават без ток заради снега"/>
    <meta property="og:description" content="Един човек е станал жертва на лошото време | Dnes.bg"/>
  </head>
  <body>
    <article>
      <h1>33 000 домакинства във Франция остават без ток заради снега</h1>
      <h2>Един човек е станал жертва на лошото време</h2>
      <address><time datetime="2019-11-18T07:22:00+00:00">18 Nov 2019, 07:22</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Френският енергиен оператор Енедис обяви вчера, че почти напълно е ликвидирал последиците от силните снеговалежи в източната част на страната, но 33 хиляди домакинства продължават да са без електричество, предаде ТАСС.<br/><br/>"В над 90 процента от домакинствата е възстановено подаването на електричество. Продължаваме работата спрямо други 33 хиляди, които още са без ток, в департаментите Дром, Изер и Ардеш", се казва в съобщение на компанията в Тwitter.<br/><br/>Силните снеговалежи в Югоизточна Франция на 14 ноември доведоха до сериозни нарушения в движението на транспорта и прекъсване на електроподаването. На 15 ноември близо 300 хиляди домакинства останаха без ток. По данни на телевизия Бе Еф Ем един човек е станал жертва на лошото време в департамента Изер, предаде БТА.<br/> </p>
    </article>
  </body>
</html>