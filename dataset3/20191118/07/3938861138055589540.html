<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_lucenko-kazhe-scho-jovanovich-breshe-versiya-kolishnogo-genprokurora/938604"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T07:39:00+00:00"/>
    <meta property="og:title" content="Луценко каже, що Йованович бреше. Версія колишнього генпрокурора"/>
    <meta property="og:description" content="Колишній генеральний прокурор України Юрій Луценко заявив, що колишній посол США в Україні Марі Йованович збрехала під час виступу у Конгресі у справі імпічменту президента США Дональда Трампа. За його словами, він звертався до посольства США в Україні із проханням організувати зустріч з ..."/>
  </head>
  <body>
    <article>
      <h1>Луценко каже, що Йованович бреше. Версія колишнього генпрокурора</h1>
      <address><time datetime="2019-11-18T07:39:00+00:00">18 Nov 2019, 07:39</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938604_w_300.jpg?v=0"/>
        <figcaption>"У показах Марі Йованович Конгресу є пряма брехня" - Луценко. Фото: pravda.com.ua</figcaption>
      </figure>
      <p>Колишній генеральний прокурор України <b>Юрій Луценко</b> заявив, що колишній посол США в Україні Марі Йованович збрехала під час виступу у Конгресі у справі імпічменту президента США Дональда Трампа.</p>
      <p>За його словами, він звертався до посольства США в Україні із проханням організувати зустріч з генеральним прокурором США. Луценко хотів обговорити з американським колегою питання повернення 7 мільярдів доларів, які оточення Віктора Януковича вивело з України до США, передає <a href="https://gazeta.ua/news/admin/edit/pravda.com.ua">pravda.com.ua</a>.</p>
      <p>"У показах Марі Йованович Конгресу є пряма брехня. Вона стверджує, що я хотів цієї зустрічі, але відмовився надати документи про те, що саме я хочу обговорити в Штатах", – сказав Луценко.</p>
      <p>Колишній екс-прокурор України стверджує, що Йованович сказала неправду Конгресу США про те, що Луценко не надав інформації, з чим я хочу зустрітися з генеральним прокурором США.</p>
      <p>"Хотів добитися повернення в Україну 7 мільярдів доларів. На жаль, я не знайшов підтримки ні в центральній правоохоронній системі США, ні у посольства", – додав Луценко.</p>
      <p>Він зазначив, що не знає, чому Йованович може говорити неправду про нього і його "дуже дивує, як вони вільно поводяться у своїх показах перед Конгресом".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_lucenko-ta-porohoboti-rujnuvali-reputaciyu-jovanovich-svidchennya-chinovnika/937195"/>
      </related>
      <blockquote>26 вересня Білий дім оприлюднив текст телефонної розмови від 25 липня між президентом США Дональдом Трампом і президентом України Володимиром Зеленським.<br/>Після цієї розмови американський розвідник поскаржився, що Трамп схиляв президента України Володимира Зеленського розпочати розслідування проти політичного опонента — колишнього віце-президента Джо Байдена. Оприлюднення стенограми призвело до того, що Палата представників США розпочала розслідування. Тим самим запустила формальну процедуру імпічменту Трампа.<br/>15 листопада під час парламентських слухань щодо імпічменту президенту США Дональду Трампу колишня пані посол в Україні Марі Йованович заявила, що на її усунення з посади вплинули іноземні корумповані інтереси. Вона уточнила, що мала на увазі українських впливових осіб, котрі маніпулювали американським урядом і звикли діяти за "правилами корупції".</blockquote>
    </article>
  </body>
</html>