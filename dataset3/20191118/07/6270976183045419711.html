<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/za-moyi-chasy-gpu-razom-z-kolegamy-povernuly-derzhavi-4-milyardy-dolariv-lutsenko/"/>
    <meta property="og:site_name" content="Рубрика"/>
    <meta property="article:published_time" content="2019-11-18T07:43:31+00:00"/>
    <meta property="og:title" content="За мої часи ГПУ разом з колегами повернули державі 4 мільярди доларів, - Луценко"/>
    <meta property="og:description" content="За мої часи генеральна прокуратура разом з колегами з МВС, СБУ, ДФС повернули державі 4 мільярди доларів статків, грошима або майном. Із них півтора мільярда доларів грошей – злочинної організації Януковича. Заявив екс-генпрокурор Юрій Луценко в інтерв’ю “УП”. “Ще 7 мільярдів доларів цієї ж організації були виведені з України на територію Сполучених Штатів Америки. Це […]"/>
  </head>
  <body>
    <article>
      <h1>За мої часи ГПУ разом з колегами повернули державі 4 мільярди доларів, - Луценко</h1>
      <address><time datetime="2019-11-18T07:43:31+00:00">18 Nov 2019, 07:43</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/lutsenko-860x580-c-1.jpg"/>
      </figure>
      <p>Фото: Українська правда<br/><b><b>За мої часи генеральна прокуратура разом з колегами з МВС, СБУ, ДФС повернули державі 4 мільярди доларів статків, грошима або майном. Із них півтора мільярда доларів грошей – злочинної організації Януковича.</b></b></p>
      <p>Заявив екс-генпрокурор Юрій Луценко в інтерв’ю <a href="https://www.pravda.com.ua/articles/2019/11/18/7232239/">“УП”.</a></p>
      <p>“Ще 7 мільярдів доларів цієї ж організації були виведені з України на територію Сполучених Штатів Америки. Це гроші злочинної організації Януковича. Коли ми спецконфіскували півтора мільярда, вони були пропущені через понад 10 різних офшорів, які пов’язані між собою одними й тими ж особами.</p>
      <p>Деякі офшори також були присутніми і у виведенні 7 мільярдів. Це означає, що діяла та ж сама організація, тими ж самими методами, а подекуди й тими ж інструментами.</p>
      <p>Відповідно я звернувся до уповноважених осіб США допомогти нам з розслідуванням цієї справи. Відповіді я не отримав.</p>
      <p>Тоді я звернувся до посольства США з пропозицією організувати мені зустріч з генеральним прокурором США, щоб обговорити це питання.</p>
      <p>Що означає для України 7 мільярдів доларів, ви, напевно, уявляєте? Якщо півтора мільярда дозволило переозброїти армію, почати будувати дороги, будувати військову інфраструктуру і т. д. Тому в мене був національний інтерес і були амбіції досягти результат.</p>
      <p>Я хотів добитися повернення в Україну 7 мільярдів доларів. На жаль, я не знайшов підтримки ні в центральній правоохоронній системі США, ні у посольства”, – сказава колишній генпрокурор.</p>
    </article>
  </body>
</html>