<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904174/-barcelona-richt-het-vizier-op-transfervrije-alderweireld-en-vertonghen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T07:14:00+00:00"/>
    <meta property="og:title" content="'Barcelona richt het vizier op transfervrije Alderweireld en Vertonghen'"/>
    <meta property="og:description" content="Barcelona had met Thomas Vermaelen in het verleden al één Belgische verdediger in de rangen. Onze landgenoot wist er nooit echt te overtuigen en koos voor een vertrek naar Japan. Nu kan hij opvolgd worden door twee andere landgenoten: Toby Alderweireld en Jan Vertonghen."/>
  </head>
  <body>
    <article>
      <h1>'Barcelona richt het vizier op transfervrije Alderweireld en Vertonghen'</h1>
      <address>
        <time datetime="2019-11-18T07:14:00+00:00">18 Nov 2019, 07:14</time>
      </address>
      <p>
        <b>Barcelona had met Thomas Vermaelen in het verleden al één Belgische verdediger in de rangen. Onze landgenoot wist er nooit echt te overtuigen en koos voor een vertrek naar Japan. Nu kan hij opvolgd worden door twee andere landgenoten: Toby Alderweireld en Jan Vertonghen.</b>
      </p>
      <p>Bij het Spaanse <a href="https://www.voetbalprimeur.be/nieuws/904174/%20https://eldesmarque.com/barcelona/fc-barcelona/noticias/145911-la-bomba-de-valverde-para-el-barca-fichajes-a-coste-cero-en-enero-ojo-a-la-lista-ed"><i>El Desmarque</i></a> klinkt het dat men bij Barcelona al op zoek is naar versterkingen voor volgend seizoen. In die zoektocht kijkt men vooral naar spelers met een aflopend contract. Om de verdediging te versterken werden er drie potentiële aanwinsten gevonden: Eric Bailly (Manchester United), Toby Alderweireld (Tottenham) en Jan Vertonghen (Tottenham).</p>
      <p>Naar verluidt is de jongere Bailly de favoriet van Barcelona, maar denkt men ook aan Vertonghen, die het 'Barça-profiel' heeft. Zowel Alderweireld en Vertonghen hebben een aflopend contract bij Tottenham. Beide Rode Duivels lijken ook geen contractverlenging te gaan ondertekenen bij Tottenham, waardoor ze komende zomer gratis kunnen vertrekken.</p>
      <p>Vertonghen trok in de zomer van 2012 naar Tottenham, hij speelde tot dusver al 294 wedstrijden voor <i>The Spurs</i>. Alderweireld zit na zijn transfer naar Tottenham in de zomer van 2015 aan 172 wedstrijden voor de club.</p>
    </article>
  </body>
</html>