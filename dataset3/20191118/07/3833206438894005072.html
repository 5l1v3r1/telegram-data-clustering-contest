<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Neveroyaten-kusmet-za-zhitel-na-Kuklen-914505"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T07:18:00+00:00"/>
    <meta property="og:title" content="Невероятен късмет за жител на Куклен!"/>
    <meta property="og:description" content="На 14.11.2019г. приключи промоционалната кампания за лоялни клиенти - &quot;Златна треска“, която бе посв..."/>
  </head>
  <body>
    <article>
      <h1>Невероятен късмет за жител на Куклен!</h1>
      <address>
        <time datetime="2019-11-18T07:18:00+00:00">18 Nov 2019, 07:18</time>
      </address>
      <p>На 14.11.2019г. приключи промоционалната кампания за лоялни клиенти - "Златна треска“, която бе посветена на всички моментни лотарийни игри на Български спортен тотализатор. Печалбите в кампанийната игра бяха 24 парични печалби, всяка на стойност от 500 лева, както и чисто нов лек автомобил "Форд Фиеста".</p>
      <p>Късметлиите бяха определени чрез жребий, на живо, в предаването на СПОРТ ТОТО по БНТ вчера. Номерата на картите, които печелят невероятните бонус награди можете да откриете на сайта на тотализатора.</p>
      <p>След тегленето на печелившите числа в 92-ия тираж на числовите игри на Български спортен тотализатор, джакпотите в тях продължават да нарастват. За следващия тираж в четвъртък печалбите ще достигнат общо 6 810 000 лева. Джакпотът в играта 6/49 ще бъде 2 950 000 лева. За играта 6/42 джакпотът ще е 620 000 лева. В играта 5/50 сумата е до 3 000 000 лева, а в Тото Джокер – 30 000 лева.</p>
      <p>Печелившите комбинации са: </p>
      <p>"Тото 2 - 6 от 49" – 40, 23, 30, 44, 45, 29;</p>
      <p>Печалби от играта: Има четирима участници, които са познали пет от шестте печеливши числа и всеки от тях печели по 8 530 лева. Късметлия от град Куклен спечели чисто нов луксозен автомобил чрез жребий. </p>
      <p>"Тото 2 - 5 от 35", първо теглене – 23, 20, 15, 14, 26; второ теглене – 18, 12, 34, 10, 24;</p>
      <p>Печалби от играта: В първо теглене на играта два щастливци познаха цялата комбинация и всеки от тях ще прибере по 11 935 лева. Във второ теглене друг късметлия също позна цялата печеливша комбинация и печели 23 871 лева. </p>
      <p>"Тото Джокер", 3-те двойки позиции и цифри – 7/6, 6/5, 9/1;</p>
      <p>Печалби от играта: Петнадесет участници познаха печелившата комбинация от позиции и цифри и ще приберат по 2 143 лева. </p>
      <p>"Тото 2 – Рожден ден“ – 48 (година), 7 (месец юли), 22 (дата), 4 (четвъртък - ден от седмицата); </p>
      <p>"Тото 2 - 6 от 42" – 20, 18, 31, 27, 17, 14 + 5 (допълнително число за Втори тото шанс на играта - "Пари плюс“);</p>
      <p>Печалби от играта: Има шестима участници, които са познали пет от шестте печеливши числа и печелят по 1 867 лева. За следващия тираж наградният фонд в "Пари плюс“ ще достигне сумата от 10 000 лева. </p>
      <p>"Тото 2 - Зодиак" – 3, 8, 16, 50, 17 + 9 (зодия стрелец);</p>
      <p>Печалби от играта: Един щастливец позна четири от петте печеливши числа, както и зодията към тях, и ще прибере 5 000 лева.</p>
      <p>Печелившите числа в игрите Втори тото шанс на "Тото 2 - 5 от 35" и Втори тото шанс на "Тото 2 – 6 от 49“, които бяха изтеглени в петък, 15 ноември, за 91-ия тираж, са: </p>
      <p>"Втори тото шанс“ на "Тото 2 – 6 от 49“ – 21, 10, 41, 8, 33, 13 + 19; (допълнително число); </p>
      <p>"Втори тото шанс“ на "Тото 2 – 5 от 35“ – 24, 1, 22, 19, 33 + 1, 1;</p>
      <p>В тях участваха всички играни комбинации за играта "Тото 2 - 5 от 35" и "Тото 2 – 6 от 49“ за предходния 91-и тираж без допълнителен залог. Днес ще бъдат изтеглени печелившите комбинации за 92-ия тираж. Във Втори тото шанс на играта "Тото 2 – 6 от 49“ печалбата ще достигне до 130 000 лева, а в "Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден.</p>
      <p>В играта с допълнителни печалби за почитателите на моментните лотарийни игри "Печалби плюс - суми за думи" , победител стана Пепа Градева, която спечели 1 000 лева, защото беше по-бърза и съобразителна от своя съперник Красимир Георгиев, който си тръгна с награда от 100 лева. В "Печалби плюс - суми за думи" могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на https://lottery.toto.bg/ и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.</p>
    </article>
  </body>
</html>