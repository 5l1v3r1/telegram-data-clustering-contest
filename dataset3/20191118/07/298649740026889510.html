<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/18/sparatoria-in-un-cortile-in-california-almeno-4-morti-e-6-feriti-top10_20191118_082010/"/>
    <meta property="og:site_name" content="Askanews"/>
    <meta property="article:published_time" content="2019-11-18T07:20:10+00:00"/>
    <meta property="og:title" content="Sparatoria in un cortile in California: almeno 4 morti e 6 feriti"/>
    <meta property="og:description" content="Roma, 18 nov. (askanews) – Almeno quattro persone sono state uccise e sei sono rimaste ferite in una sparatoria in un cortile di un’abitazione di Fresno dove un gruppo di persone erano riunite per guardare una partita di football in televisione, lo ha dichiaratio la polizia locale, secondo il Los Angeles Times. La sparatoria è […]"/>
  </head>
  <body>
    <article>
      <h1>Sparatoria in un cortile in California: almeno 4 morti e 6 feriti</h1>
      <h2>Gruppo di 35 persone, anche bambini, stavano guardando il football</h2>
      <address>
        <time datetime="2019-11-18T07:20:10+00:00">18 Nov 2019, 07:20</time>
      </address>
      <figure>
        <img src="http://www.askanews.it/wp-content/uploads/2019/11/20191118_082005_42F8C2AE.jpg"/>
      </figure>
      <p>Roma, 18 nov. (askanews) – Almeno quattro persone sono state uccise e sei sono rimaste ferite in una sparatoria in un cortile di un’abitazione di Fresno dove un gruppo di persone erano riunite per guardare una partita di football in televisione, lo ha dichiaratio la polizia locale, secondo il Los Angeles Times.</p>
      <p>La sparatoria è avvenuta alle 18 di domenica, ora locale. Il gruppo di amici, circa 35 persone tra cui anche bambini, era riunito nel cortile dietro la casa quando “sospetti ignoti” si sono infiltrati e hanno aperto il fuoco.</p>
      <p>Il vicedirettore della polizia di Fresno Michael Reid ha dichiarato che tre uomini sono stati trovati senza vita nel cortile e un quarto è morto in ospedale per le ferite riportate.</p>
      <p>Tutte le vittime sono uomini tra i 25 e i 30 anni. Al momento non c’è stato alcun arresto e si cercano tracce degli aggressori e di immagini delle telecamere a circuito chiuso.</p>
      <p>Dmo/Int9</p>
    </article>
  </body>
</html>