<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150979/"/>
    <meta property="og:site_name" content="AgroNews"/>
    <meta property="article:published_time" content="2019-11-18T07:10:00+00:00"/>
    <meta property="og:title" content="Компанія Väderstad представляє ножові диски CrossCutter Carrier XL"/>
    <meta property="og:description" content="У 2019 році компанія Väderstad представляє нове технічне рішення для дискового культиватора Carrier XL 425-625 у вигляді додаткової опції ножового диска CrossCutter. Carrier XL обладнаний ножовим диском CrossCutter матиме ще більший діапазон можливостей та зможе здійснювати обробіток ґрунту на..."/>
  </head>
  <body>
    <article>
      <h1>Компанія Väderstad представляє ножові диски CrossCutter Carrier XL</h1>
      <address><time datetime="2019-11-18T07:10:00+00:00">18 Nov 2019, 07:10</time> by <a rel="author">agronews.uaode/author</a></address>
      <p>
        <b>У 2019 році компанія Väderstad представляє нове технічне рішення для дискового культиватора Carrier XL 425-625 у вигляді додаткової опції ножового диска CrossCutter. Carrier XL обладнаний ножовим диском CrossCutter матиме ще більший діапазон можливостей та зможе здійснювати обробіток ґрунту на глибину 3-5 см.</b>
      </p>
      <figure>
        <img src="https://agronews.ua/wp-content/uploads/2019/11/ultra-shallow-tillage_mulch.jpg"/>
      </figure>
      <p>Ножові диски CrossCutter від компанії Väderstad відкривають додаткові можливості для ефективного обробітку ґрунту та більшої продуктивності.</p>
      <figure>
        <img src="https://agronews.ua/wp-content/uploads/2019/11/ultra-shallow-tillage.jpg"/>
      </figure>
      <p>«Так, як і ножовий диск CrossCutter представлений у 2018 році для ультраповерхневого обробітку ґрунту, як опція для дискових культиваторів Carrier, нова версія ножових дисків XL CrossCutter дозволить <a href="https://www.vaderstad.com/ua/obrobitok-gruntu/dyskovi-kultyvatoru/carrier-xl-425-625/">Carrier XL 425-625</a> перейти від глибокого обробітку до поверхневого обробітку з робочою глибиною від 3 см. Це відкриє вам нові агрономічні можливості культиватора Carrier XL», каже Маттіас Ховнерт, старший віце-президент із продажу та маркетингу у компанії Väderstad.</p>
      <figure>
        <img src="https://agronews.ua/wp-content/uploads/2019/11/VV20261_39226.jpg"/>
      </figure>
      <p>Поверхневий обробіток зумовлює створення мілкого насіннєвого ложа, що збільшує кількість і час необхідний для проростання насіння падалиці. Дослідження доводять, що насіння бур’янів з глибини 6 см на 2-4 дні пізніше проростає ніж насіння бур’янів з глибини 4 см.</p>
      <p>«Завдяки скороченню часу, витраченого на очікування проростання падалиці наступна культура може бути посіяна раніше. Альтернативно, цей додатковий час надає великі можливості для здійснення заходів для збільшення потенціалу врожайності, підвищення чистоти поля, збереження вологи», говорить Маттіас Ховнерт.</p>
      <figure>
        <img src="https://agronews.ua/wp-content/uploads/2019/11/VV20262_39227.jpg"/>
      </figure>
      <p>Обробляючи верхній шар ґрунту, ножовий диск CrossCutter зберігає вологу для наступної культури.<br/>«Здійснюючи підрізання в оброблювальному шарі, диск CrossCutter повністю порушує капілярність та закриває цінну для майбутньої культури вологу ґрунту. Робоча глибина на 3-5 см зумовлює висушування мінімального шару ґрунту, у той час як велика кількість рослинних решток допомагає відбивати сонячне світло для подальшого збереження вологи», каже Маттіас Ховнерт.</p>
      <p>Ножові диски CrossCutter виготовляють з високоякісної шведської сталі V-55 по запатентованій технології, що розроблена спеціалістами на найсучаснішому заводі із виготовлення дисків, доліт та розпушувальних лап Väderstad Components в Överum, що у Швеції.</p>
      <p><b>Новий 510-мм диск CrossCutter Disc буде офіційно представлений на міжнародній виставці Agritechnica 2019 у Ганновері (Німеччина) і буде доступний для</b> <a href="https://www.vaderstad.com/ua/obrobitok-gruntu/dyskovi-kultyvatoru/carrier-xl-425-625/">Carrier XL 425-625</a> <b>з листопада 2019 року.</b></p>
    </article>
  </body>
</html>