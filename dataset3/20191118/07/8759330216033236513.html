<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904172/-depoitre-moet-voor-politierechtbank-verschijnen-na-ongeval-met-vluchtmisdrijf-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="'Depoitre moet voor politierechtbank verschijnen na ongeval met vluchtmisdrijf'"/>
    <meta property="og:description" content="KAA Gent-spits Laurent Depoitre moet binnenkort voor de politierechtbank verschijnen. De reden daarvoor is een ongeval met vluchtmisdrijf van een week geleden, zo meldt"/>
  </head>
  <body>
    <article>
      <h1>'Depoitre moet voor politierechtbank verschijnen na ongeval met vluchtmisdrijf'</h1>
      <address>
        <time datetime="2019-11-18T07:00:00+00:00">18 Nov 2019, 07:00</time>
      </address>
      <p>
        <b>KAA Gent-spits Laurent Depoitre moet binnenkort voor de politierechtbank verschijnen. De reden daarvoor is een ongeval met vluchtmisdrijf van een week geleden, zo meldt <a href="https://www.nieuwsblad.be/cnt/dmf20191117_04721947"><i>Het Nieuwsblad</i></a>.</b>
      </p>
      <p>In de nacht van zaterdag op zondag had de spits van KAA Gent met zijn Audi R8 enkele paaltjes geramd op een kruispunt. Depoitre liet daarop zijn wagen staan op een parking vlakbij. Een alcohol- en drugstest was ook niet meer mogelijk, omdat Depoitre niet meer te vinden was.</p>
      <p>Er was sprake van een vluchtmisdrijf, maar Depoitre weerlegt dat. "Na de botsing was één wiel te zeer beschadigd om nog verder te rijden. Daarom ben ik met een vriend naar huis gereden", vertelt Depoitre.</p>
      <p>"De volgende dag heb ik me gemeld bij de politie, maar plots beschuldigden ze me van vluchtmisdrijf. Dit is een misverstand en ik hoop dat de gerechtelijke diensten hier ook rekening willen met houden", aldus de spits van KAA Gent.</p>
    </article>
  </body>
</html>