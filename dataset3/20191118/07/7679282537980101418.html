<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-hyderabad-cricketer-virendra-naik-dies-at-match-here-are-full-details-2855564.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T07:09:22+00:00"/>
    <meta property="og:title" content="अंपायर के गलत फैसले पर क्रिकेटर को आया हार्ट-अटैक, पवेलियन में हुई मौत!"/>
    <meta property="og:description" content="हैदराबाद के क्रिकेटर वीरेंद्र नायक के साथ ऐसा कुछ हुआ जिसके बारे में कोई सोच भी नहीं सकता है। ए-3 डिवीजन वनडे लीग मैच में मरेडपल्ली स्पोर्टिंग क्लब की ओर से खेलते हुए वीरेंद्र हाफसेंचुरी बनाकर आउट..."/>
  </head>
  <body>
    <article>
      <h1>अंपायर के गलत फैसले पर क्रिकेटर को आया हार्ट-अटैक, पवेलियन में हुई मौत!</h1>
      <address><time datetime="2019-11-18T07:09:22+00:00">18 Nov 2019, 07:09</time> by <a rel="author">लाइव हिन्दुस्तान टीम,हैदराबाद</a></address>
      <p>हैदराबाद के क्रिकेटर वीरेंद्र नायक के साथ ऐसा कुछ हुआ जिसके बारे में कोई सोच भी नहीं सकता है। ए-3 डिवीजन वनडे लीग मैच में मरेडपल्ली स्पोर्टिंग क्लब की ओर से खेलते हुए वीरेंद्र हाफसेंचुरी बनाकर आउट हुए। उन्होंने मरेडपल्ली ब्लूज के खिलाफ रविवार को हाफसेंचुरी जड़ी, इस पारी के बाद वो जब पवेलियन लौटे तो हार्ट अटैक से उनका निधन हो गया। 41 वर्षीय वीरेंद्र की पत्नी होममेकर हैं, जबकि उनका एक आठ साल का बेटा है और पांच साल की बेटी है।</p>
      <p>वीरेंद्र मेहदीपटनम के गुडीमल्कापुर में के रहने वाले थे। सोमवार को गांधी हॉस्पिटल में पोस्टमार्टम के बाद उनके शव को परिवार को सौंप दिया जाएगा। अभी तक ऐसा माना जा रहा है कि उनका निधन हार्ट अटैक से हुआ है। उनके भाई अविनाश ने पुलिस को बताया है कि वो छाती की बीमारी की दवाइयां ले रहे थे। इसमें कोई साजिश नहीं है। वीरेंद्र की टीम ने पहले बल्लेबाजी की थी और अच्छा प्रदर्शन भी कर रही थी। 66 रन बनाकर वीरेंद्र को अंपायर ने कॉट बिहाइंड आउट दिया। वीरेंद्र का मानना था कि अंपायर का फैसला गलत था। कप्तान त्रिप्त सिंह ने इसकी जानकारी दी। जिसके बाद वो पवेलियन लौटे और वहीं गिर पड़े। वीरेंद्र ने पवेलियन में जाने के बाद अपना सिर भी दीवार में मारा था।</p>
      <h3>
        <a href="https://www.livehindustan.com/cricket/story-gautam-gambhir-targets-ms-dhoni-blames-him-to-reminder-for-missed-century-in-2011-world-cup-final-2855508.html">धौनी ने याद न दिलाया होता तो आसानी से शतक पूरा कर लेता: गंभीर</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-virat-kohli-posted-gym-session-skipper-6-pack-abs-video-set-internet-on-fire-2855515.html">विराट कोहली ने एब्स दिखाते हुए पोस्ट किया ये- VIDEO, आप भी देखिए</a>
      </h3>
      <p>उन्हें इसके बाद यशोदा हॉस्पिटल ले जाया गया, जहां डॉक्टर ने उन्हें मृत घोषित कर दिया। जिसके बाद अंपायर और विरोधी टीम के कप्तान ने मैच रद्द घोषित करने का फैसला लिया। जिस समय मैच रोका गया, उस समय मरेडपल्ली स्पोर्टिंग क्लब का स्कोर पांच विकेट पर 176 रन था और 30 ओवर का खेल हो चुका था।</p>
    </article>
  </body>
</html>