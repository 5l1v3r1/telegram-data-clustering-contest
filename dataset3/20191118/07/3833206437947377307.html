<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Ekshun-v-Burgas-Shofyor-probva-da-blusne-policai-imashe-i-presledvane-914520"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T07:45:00+00:00"/>
    <meta property="og:title" content="Екшън в Бургас! Шофьор пробва да блъсне полицай, имаше и преследване"/>
    <meta property="og:description" content="Вчера, около 20.25 ч. служители от Второ Районно управление – Бургас посетили частен дом, разположен..."/>
  </head>
  <body>
    <article>
      <h1>Екшън в Бургас! Шофьор пробва да блъсне полицай, имаше и преследване</h1>
      <address>
        <time datetime="2019-11-18T07:45:00+00:00">18 Nov 2019, 07:45</time>
      </address>
      <p>Вчера, около 20.25 ч. служители от Второ Районно управление – Бургас посетили частен дом, разположен на ул. «Балкан» в кв. «Долно Езерово», обитаван от водача на л.а. «Дачия Докер», с русенска регистрация, допуснал ПТП и избягал от местопроизшествието. Полицаите не открили водача, който по първоначални данни бил в нетрезво състояние. Малко по-късно на кръстовището на улиците «Босна» и «Залесителна» служителите забелязали автомобила, но водачът му не се съобразил с подадения сигнал със СТОП-палка, а рязко ускорявайки, продължил да се движи, като направил опит да блъсне спиращия го полицай. Служителят на реда успял да избегне фаталния сблъсък, като заедно с колегите си последвал лекия автомобил с включени светлинна и звукова сигнализации. След кратко преследване водачът на дачията спрял колата и побягнал между блокове 136 и 232 в посока базата на ВиК.</p>
      <p>Задържан е въпреки агресивното си поведение и неизпълнение разпорежданията на полицейските органи за срок до 24 часа, като за целта е използвана физическа сила и помощни средства / белезници/. Установено е, че това е 28-годишен бургазлия. По случая е образувано досъдебно производство.</p>
    </article>
  </body>
</html>