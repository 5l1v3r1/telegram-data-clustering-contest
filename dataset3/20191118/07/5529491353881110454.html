<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/venezia-polemiche-film-stefano-accorsi-3118205/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T07:16:41+00:00"/>
    <meta property="og:title" content="Venezia, polemiche per le riprese del film di Stefano Accorsi. Lui risponde così"/>
    <meta property="og:description" content="ROMA – Polemiche a Venezia per le riprese del film di Stefano Accorsi. L’attore si trova a Venezia per le riprese del suo film e già il sindaco Brugnaro aveva interdetto l’ingresso di tutti, compresa la sua troupe, il giorno 15, in Piazza San Marco. Comunque la presenza dell’attore a Venezia in questi giorni di dolore ha generato un vespaio di polemiche.Scuolabus incendiato a San Donato Milanese, carabiniere: “I bimbi erano terrorizzati”A26, camion perde il carico: tondini di ferro in strada, auto bloccate con le gomme a terra “Ma vergognati! – si legge in un commento – State girando un film proprio in questo momento in quel di Venezia! E state disturbando chi cerca di fare il suo lavoro e di svuotare i propri negozi dall’acqua! L’acqua è di nuovo 1.55! Fuori dalle palle”. E ancora: “Ma vergognati stai girando un film in piazza con l’acqua alta con la città in ginocchio! Schifo totale”, “Vergognati tu e tutti quelli del tuo film, Venezia è in ginocchio, il 90%delle attività e delle case è distrutto e stamattina…"/>
  </head>
  <body>
    <article>
      <h1>Venezia, polemiche per le riprese del film di Stefano Accorsi. Lui risponde così</h1>
      <address><time datetime="2019-11-18T07:16:41+00:00">18 Nov 2019, 07:16</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/stefano_accorsi_ansa.jpg"/>
        <figcaption>Stefano Accorsi (foto Ansa)</figcaption>
      </figure>
      <p>ROMA – Polemiche a <a href="https://www.blitzquotidiano.it/cronaca-italia/venezia-acqua-alta-picco-2-3117994/">Venezia</a> per le riprese del film di Stefano Accorsi.</p>
      <p>L’attore si trova a Venezia per le riprese del suo film e già il sindaco Brugnaro aveva interdetto l’ingresso di tutti, compresa la sua troupe, il giorno 15, in Piazza San Marco. Comunque la presenza dell’attore a Venezia in questi giorni di dolore ha generato un vespaio di polemiche.</p>
      <figure>
        <a href="https://www.blitzquotidiano.it/cronaca-italia/scuolabus-incendiato-san-donato-milanese-carabiniere-3118510/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/scuolabus-incendiato-san-donato-milanese-carabiniere-3118510/">
          <img src="https://static.blitzquotidiano.it/wp/wp-content/uploads/2019/11/Ousseynou-sy-bus-ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/scuolabus-incendiato-san-donato-milanese-carabiniere-3118510/">Scuolabus incendiato a San Donato Milanese, carabiniere: “I bimbi erano terrorizzati”</a>
      </h3>
      <figure>
        <a href="https://www.blitzquotidiano.it/cronaca-italia/a26-camion-perde-carico-3118490/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/a26-camion-perde-carico-3118490/">
          <img src="https://static.blitzquotidiano.it/wp/wp-content/uploads/2019/11/a26-incidente-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/a26-camion-perde-carico-3118490/">A26, camion perde il carico: tondini di ferro in strada, auto bloccate con le gomme a terra</a>
      </h3>
      <p>“Ma vergognati! – si legge in un commento – State girando un film proprio in questo momento in quel di Venezia! E state disturbando chi cerca di fare il suo lavoro e di svuotare i propri negozi dall’acqua! L’acqua è di nuovo 1.55! Fuori dalle palle”.</p>
      <p>E ancora: “Ma vergognati stai girando un film in piazza con l’acqua alta con la città in ginocchio! Schifo totale”, “Vergognati tu e tutti quelli del tuo film, Venezia è in ginocchio, il 90%delle attività e delle case è distrutto e stamattina con la.marea a 155 hai fatto chiudere San Marco per girare il tuo film. VERGOGNATEVI!! SCIACALLI!!!!”.</p>
      <p>“Stiamo girando a Venezia dal 4 novembre – è la risposta di Stefano Accorsi – e continueremo fino al 12 dicembre. Non stiamo facendo nessuno sciacallaggio, semplicemente non potevamo immaginare una situazione simile. Come ho già scritto essere qui in questi giorni è stato impressionante e angosciante. Stiamo semplicemente portando a termine un lavoro che era già previsto, cerchiamo di fare come tutti qui: andare avanti. Cosa dovremmo fare? Smettere di girare? E i negozianti cosa dovrebbero fare? Non aprire più i loro negozi? Ognuno qui sta lottando per fare il proprio lavoro”.</p>
      <p>Fonte: Il Fatto Quotidiano.</p>
    </article>
  </body>
</html>