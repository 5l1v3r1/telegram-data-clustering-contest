<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b8%ce%b5%cf%83%cf%83%ce%b1%ce%bb%ce%bf%ce%bd%ce%af%ce%ba%ce%b7-%cf%83%cf%85%ce%bd%ce%b5%ce%bb%ce%ae%cf%86%ce%b8%ce%b7-16%cf%87%cf%81%ce%bf%ce%bd%ce%bf%cf%82-%ce%bc%ce%b5%cf%84%ce%ac-%cf%84%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T07:42:57+00:00"/>
    <meta property="og:title" content="Θεσσαλονίκη: Συνελήφθη 16χρονος μετά τις πορείες για το Πολυτεχνείο"/>
    <meta property="og:description" content="Ένας ανήλικος συνελήφθη μετά τις πορείες που πραγματοποιήθηκαν στο κέντρο της Θεσσαλονίκης για την 46η επέτειο από την εξέγερση του Πολυτεχνείου."/>
  </head>
  <body>
    <article>
      <h1>Θεσσαλονίκη: Συνελήφθη 16χρονος μετά τις πορείες για το Πολυτεχνείο</h1>
      <address>
        <time datetime="2019-11-18T07:42:57+00:00">18 Nov 2019, 07:42</time>
      </address>
      <p>
        <b>Ένας ανήλικος συνελήφθη μετά τις πορείες που πραγματοποιήθηκαν στο κέντρο της Θεσσαλονίκης για την 46η επέτειο από την εξέγερση του Πολυτεχνείου.</b>
      </p>
      <p>Πρόκειται για δεκαεξάχρονο, εις βάρος του οποίου σχηματίστηκε δικογραφία για απόπειρα σωματικής βλάβης και παράβαση του νόμου περί όπλων, με την οποία οδηγείται στον αρμόδιο εισαγγελέα.</p>
      <p>Εκτός από την περίπτωση του ανήλικου, αστυνομικοί προχώρησαν σε άλλες 18 προσαγωγές ατόμων, αλλά δεν προέκυψε κάτι μεμπτό εναντίον τους και αφέθηκαν ελεύθεροι. Στην πλειοψηφία τους οι προσαχθέντες είναι άτομα που μετά τη λήξη της πορείας εισχώρησαν στον πανεπιστημιακό χώρο και παρέμειναν σε αυτόν για αρκετή ώρα.</p>
      <p>Μικρής έκτασης και διάρκειας εντάσεις σημειώθηκαν μετά το πέρας των κινητοποιήσεων, που ήταν οι μαζικότερες των τελευταίων ετών, στα στενά της Ροτόντας και στην πλατεία Καμάρας, με την αστυνομία να παρεμβαίνει άμεσα και να εκτονώνει την κατάσταση.</p>
    </article>
  </body>
</html>