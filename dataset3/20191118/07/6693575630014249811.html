<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/gezond/1259347/je-verbrandt-meer-vet-als-je-sport-voor-het-ontbijt.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-18T07:30:39+00:00"/>
    <meta property="og:title" content="Je verbrandt meer vet als je sport vóór het ontbijt"/>
    <meta property="og:description" content="Sporten op een lege maag, het valt niet mee, maar je verbrandt wél meer vet als je al voor het ontbijt de sportschoenen aantrekt...."/>
  </head>
  <body>
    <article>
      <h1>Je verbrandt meer vet als je sport vóór het ontbijt</h1>
      <address><time datetime="2019-11-18T07:30:39+00:00">18 Nov 2019, 07:30</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>Sporten op een lege maag, het valt niet mee, maar je verbrandt wél meer vet als je al voor het ontbijt de sportschoenen aantrekt. Dat blijkt uit meerdere studies.</p>
      <p>De meest recente dateert van vorige maand. Dertig mannen met obesitas of overgewicht moesten voor óf na het ontbijt sporten. De mannen die zich voor de eerste maaltijd van de dag al in het zweet werkten, verbrandden twee keer zoveel vet als de mannen die pas daarna in actie kwamen. De gedachte is dat het lichaam eerder vetcellen gaat verbranden tijdens het sporten als het verder geen brandstof heeft in de vorm van voedsel.</p>
      <p>Tijdens de zes weken dat het experiment duurde, verloor de groep die eerst sportte en dan ontbeet niet meer kilo’s dan de andere groep, wel waren er ‘diepgaande positieve effecten’. Degenen die de maaltijd voor het sportten oversloegen, hadden een betere spierreactie op insuline, waardoor de bloedsuikerspiegel beter in balans bleef en de kans op diabetes afnam.</p>
      <p>“De groep die bewoog voor het ontbijt, verbeterde hun vermogen om op insuline te reageren. Dat is opmerkelijk aangezien beide groepen evenveel gewicht verloren en even fit werden,” aldus onderzoeker Javier Gonzalez van de universiteit van Bath. “Het enige verschil was het moment waarop ze aten.” Toch waren de mannen die sportten voor het ontbijt in betere gezondheid na zes weken. Eerdere studies kwamen tot gelijkaardige conclusies en stelden zelfs dat degenen die eerst aan sport deden en dan pas gingen ontbijten meer gewicht verloren. Verder onderzoek is nodig om de eerdere, veelal kleine, studies te controleren.</p>
      <p><b>Bron(nen):   </b><a href="https://edition.cnn.com/2019/10/18/health/exercise-breakfast-fat-burn-wellness/index.html">CNN</a>      </p>
    </article>
  </body>
</html>