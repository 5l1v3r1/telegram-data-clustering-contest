<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820113-dzonson-ne-publikue-dopovid-pro-rosiu-sob-ne-psuvati-vidnosini-z-trampom-zmi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T07:46:00+00:00"/>
    <meta property="og:title" content="Джонсон не публікує доповідь про Росію, щоб не псувати відносини з Трампом - ЗМІ"/>
    <meta property="og:description" content="Уряд Британії не публікує доповідь парламентського комітету про втручання Росії у внутрішні справи Британії через те, що прем'єр Борис Джонсон ймовірно не хоче погіршувати відносини з президентом США Дональдом Трампом."/>
  </head>
  <body>
    <article>
      <h1>Джонсон не публікує доповідь про Росію, щоб не псувати відносини з Трампом - ЗМІ</h1>
      <h2>Уряд Британії не публікує доповідь парламентського комітету про втручання Росії у внутрішні справи Британії через те, що прем'єр Борис Джонсон ймовірно не хоче погіршувати відносини з президентом США Дональдом Трампом.</h2>
      <address>
        <time datetime="2019-11-18T07:46:00+00:00">18 Nov 2019, 07:46</time>
      </address>
      <p>Про це повідомляє <a href="https://www.theguardian.com/media/2019/nov/17/boris-johnson-met-alexander-lebedev-without-security-after-nato-summit">The Guardian</a> із посиланням на високопоставленого співрозмовника в британському уряді.</p>
      <p>“Одна з причин, чому доповідь (про російське втручання в Британії — ред.) не була опублікована, може стосуватися відносин Джонсона та Дональда Трампа і те, що в цій доповіді саме написано про президента США та його відносини з Росією”, - йдеться у повідомленні.</p>
      <p>За словами співрозмовника, офіційне пояснення уряду чому не публікують цю доповідь “не відображає реальну ситуацію”.</p>
      <p>Він також припустив, що ймовірно у самому тексті є щось таке, що може спричинити занепокоєння у громадськості.</p>
      <p>Зазначається, 50-сторінкова доповідь мала бути схваленою для публікації прем'єром <a href="https://www.ukrinform.ua/tag-boris-dzonson">Борисом Джонсом</a> ще до 5 листопада, перед розпуском парламенту перед достроковими виборами.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2820023-dzonson-nezabarom-pisla-otruenna-skripaliv-zustricavsa-z-eksagentom-kdb-the-guardian.html">Джонсон незабаром після отруєння Скрипалів зустрічався з ексагентом КДБ — The Guardian</a>
      </blockquote>
      <p>Як повідомлялося, депутат від Консервативної партії Домінік Грів звинуватив голову уряду Великої Британії Бориса Джонсона у блокуванні публікації звіту з оцінками загроз для безпеки країни з боку Кремля. Згодом тіньовий міністр закордонних справ Емілі Торнберрі звернулася до уряду із <a href="https://www.ukrinform.ua/rubric-world/2811170-u-britanii-serjozno-zanepokoeni-mozlivimi-zvazkami-z-rosieu-radnika-dzonsona.html">запитом</a> щодо зв'язків з РФ старшого радника прем’єр-міністра Бориса Джонсона.</p>
      <p>17 листопада стало відомо, що уряд Великої Британії опублікує доповідь парламентського комітету про втручання Росії у внутрішні справи Британії та її вплив на результат референдуму щодо Brexit після позачергових виборів до законодавчого органу 12 грудня.</p>
    </article>
  </body>
</html>