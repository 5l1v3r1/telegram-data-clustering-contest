<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/10-nieuwe-topgames-aangekondigd-voor-stadia-33154"/>
    <meta property="og:site_name" content="Apparata"/>
    <meta property="article:published_time" content="2019-11-18T07:23:00+00:00"/>
    <meta property="og:title" content="10 nieuwe topgames aangekondigd voor Stadia"/>
    <meta property="og:description" content="Mocht je de dienst van Google nog niet overwegen: misschien haalt dit je over."/>
  </head>
  <body>
    <article>
      <h1>10 nieuwe topgames aangekondigd voor Stadia</h1>
      <h2>Mocht je de dienst van Google nog niet overwegen: misschien haalt dit je over.</h2>
      <address><time datetime="2019-11-18T07:23:00+00:00">18 Nov 2019, 07:23</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p><a href="https://www.apparata.nl/nieuws/google-stadia-is-een-stuk-interessanter-geworden-32666">Google Stadia</a> is een revolutie voor gamers en de industrie. Niet langer zelf een dikke PC of console nodig, maar de servers van Google het werk laten doen terwijl jij geniet van de game. Helaas werkt niet iedere game op deze wereld met de <a href="https://www.apparata.nl/nieuws/google-stadia-controller-blijkt-voorlopig-toch-niet-zo-geweldig-32805">dienst</a>. Het Amerikaanse techbedrijf heeft een lijst met games die langzaam verder uitgebreid zal worden.</p>
      <p>De voorlopige lijst met meer dan 10 games zag er oké uit. Met games als Assassin’s Creed Odyssey, Red Dead Redemption 2 en een aantal Tomb Raider-titels was het een goed begin. In aanloop naar de lancering van Stadia heeft Google nog eens 10 games bekendgemaakt die vanaf dag één te spelen zullen zijn.</p>
      <p>Het gaat onder meer om Attack on Titan: Final Battle 2, Football Manager 2020, Final Fantasy XV en Wolfenstein: Youngblood. Niet de minste titels. Ook heeft Google bekendgemaakt dat Tom Clancy’s Ghost Recon Breakpoint eerder dan verwacht naar Stadia komt. In plaats van 2020 wil Google de game dit jaar nog aanbieden op Stadia. Alle 10 nieuwe games die naar Stadia komen check je hieronder.</p>
      <ul>
        <li>Attack on Titan: Final Battle 2</li>
        <li>Farming Simulator 2019</li>
        <li>Final Fantasy XV</li>
        <li>Football Manager 2020</li>
        <li>Grid 2019</li>
        <li>Metro Exodus</li>
        <li>NBA 2K20</li>
        <li>Rage 2</li>
        <li>Trials Rising</li>
        <li>Wolfenstein: Youngblood</li>
      </ul>
      <p>
        <b>De games die al bekend waren:</b>
      </p>
      <ul>
        <li>Assassin’s Creed Odyssey</li>
        <li>Destiny 2</li>
        <li>Gylt</li>
        <li>Just Dance 2020</li>
        <li>Kine</li>
        <li>Mortal Kombat 11</li>
        <li>Red Dead Redemption 2</li>
        <li>Rise of the Tomb Raider</li>
        <li>Shadow of the Tomb Raider</li>
        <li>Samurai Shodown</li>
        <li>Thumper</li>
        <li>Tomb Raider</li>
      </ul>
      <figure>
        <iframe data-src="https://twitter.com/MrPhilHarrison/status/1196245130488905728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>