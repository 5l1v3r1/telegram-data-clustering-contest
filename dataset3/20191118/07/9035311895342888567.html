<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/18/hong-kong-ta-universite-kampusunde-toplanan-gostericiler-gozaltina-aliniyor"/>
    <meta property="og:site_name" content="euronews"/>
    <meta property="article:published_time" content="2019-11-18T07:53:21+00:00"/>
    <meta property="og:title" content="Hong Kong'da üniversitede toplanan göstericiler gözaltına alınıyor"/>
    <meta property="og:description" content="Hong Kong'ta üniversite kampüsünde toplanan göstericiler gözaltına alınıyor"/>
  </head>
  <body>
    <article>
      <h1>Hong Kong'da üniversitede toplanan göstericiler gözaltına alınıyor</h1>
      <address><time datetime="2019-11-18T07:53:21+00:00">18 Nov 2019, 07:53</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/30/64/00/773x435_cmsv2_bb2a5aeb-d0ff-5608-a60f-06aaa8670f20-4306400.jpg"/>
      </figure>
      <p>Çin'in Hong Kong Özel İdari Bölgesi'nde göstericiler, işgal ettikleri Polytechnic Üniversitesini terk etmeye başladı.</p>
      <p>Yüzlerce protestocu, sabah Polytechnic Üniversitesi kampüsünden gözaltına alınma endişesiyle çıkmaya başladı ancak polisin biber gazlı müdahalesiyle karşılaşınca geri döndü. Hong Kong polisi, daha sonra işgal altındaki üniversiteden çıkan göstericileri, biber gazı ve copla müdahale ederek gözaltına aldı.</p>
      <p>Üniversite dışındaki göstericiler ise gözaltıları engellemek için bölgedeki Nathan Yolu'nu trafiğe kapattı ve kendilerine biber gazıyla müdahale eden polislere kaldırım taşlarını fırlattı.</p>
      <p>Polytechnic Üniversitesinde bir polis, dün protestocuların attığı okla <a href="https://tr.euronews.com/2019/11/18/hong-kong-da-universitelere-sicrayan-gosteriler-suruyor-polis-okla-bacagindan-vuruldu">yaralanmıştı</a>.</p>
      <p>Hong Kong polisi, üniversitedeki işgali "isyan" olarak nitelemişti.</p>
      <p>Hong Kong'da haziran ayında şüphelilerin Çin'e iadesi yasa tasarısına karşı başlayan demokrasi yanlısı protestolarda, son haftalarda protestocular ile polis arasındaki çatışma ve şiddet olayları arttı.</p>
      <p>Resmi verilere göre, kentte hazirandan bu yana yaklaşık 4 bin protestocu gözaltına alındı.</p>
    </article>
  </body>
</html>