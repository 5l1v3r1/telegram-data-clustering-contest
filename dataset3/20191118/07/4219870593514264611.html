<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/sport.294.html:830856-Britanski-novinar-Ocekujem-da-ce-UEFA-kazniti-Englesku-ili-se-protiv-rasizma-bori-samo-u-Istocnoj-Evropi-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T07:37:00+00:00"/>
    <meta property="og:title" content="Britanski novinar: Očekujem da će UEFA kazniti Englesku ili se protiv rasizma bori samo u Istočnoj Evropi? (VIDEO)"/>
    <meta property="og:description" content="Snimci sa utakmice u Prištini, gde je tzv Kosovo dočekala Englesku, a navijači obe selekcije skandirale protiv Srbije"/>
  </head>
  <body>
    <article>
      <h1>Britanski novinar: Očekujem da će UEFA kazniti Englesku ili se protiv rasizma bori samo u Istočnoj Evropi? (VIDEO)</h1>
      <address><time datetime="2019-11-18T07:37:00+00:00">18 Nov 2019, 07:37</time> by <a rel="author">Novosti online</a></address>
      <p>
        <b>Snimci sa utakmice u Prištini, gde je tzv Kosovo dočekala Englesku, a navijači obe selekcije skandirale protiv Srbije</b>
      </p>
      <p>Novinari u Velikoj Britaniji, bar preko društvenih mreža, dan posle utakmice kvalifikacija za EURO 2020. Engleske i tzv. Kosova u Prištini traže da se Engleska kazni <a href="http://www.novosti.rs/vesti/sport.294.html:830792-Sramni-transparenti-na-mecu-tzv-drzave-Kosovo-i-Engleske-Hvala-sto-ste-nam-pomogli-u-ratu-FOTO">zbog neprimerenog ponašanja navijača pre i tokom meča.</a></p>
      <p>Jedan od njih je Sem Strit, objavio je snimak na kome se vidi da navijači “Albiona” pevaju "Srbi su kopilad gde god da se pojavi". Ispod video Strit je dao svoj komentar:</p>
      <p>"Snimljeni su. I to na stadionu. Pretpostavljam da će UEFA naterati Engleze da prvi meč EURO2020 na "Vembliju" odigraju iza zatvorenih vrata, ili se rasizmom naziva samo ono što urade navijači u istočnoj Evropi?".</p>
      <figure>
        <iframe data-src="https://twitter.com/samstreetwrites/status/1196177628908150784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Komentarisali su Stritu ovaj tvit mnogi. Bilo je podrške, bilo je negodovanja, a bilo je i dokaza da engleski navijači pojma nemaju u čemu su učestvovali. Jedan od njih je napisao da je "gostoprimstvo na Kosovu bilo divno" i da "ne bi trebalo preterivati i praviti senzacionalizam gde mu nije mesto, jer nikakvog rasizma nije bilo, već uobičajene pesme u kojoj se umesto Srbija koriste i imena klubova ili drugih reprezentacija".<br/><br/>Sem Strit je nije ostao dužan da dokaže svoje tvrdnje:</p>
      <p>"A to se radi uz ovu gestikulaciju orla? Pa, da su Englezi otišli u Moskvu, popili nekoliko pića sa Rusima, podigli zastavu Ruske Imperije i fotografije Putina i zapevali 'Ukrajinci su razbijeni gde god da se nađu', da li bi i to bilo samo o fudbalu?",</p>
      <related>
        <h4>Srodne vesti</h4>
        <a href="http://www.novosti.rs/vesti/sport.294.html:830733-Engleski-navijaci-se-sprijateljili-sa-pristalicama-tzv-Kosova-Psovali-i-vredjali-Srbiju-VIDEO"/>
        <a href="http://www.novosti.rs/vesti/sport.295.html:830669-Morbidna-poruka-Lebrona-za-Bjelicu-Mici-se-da-tvoji-voljeni-ne-bi-nosili-crninu-VIDEO"/>
        <a href="http://www.novosti.rs/vesti/sport.294.html:829841-Sautgejt-progovorio-o-incidentu-Sterlinga-i-Gomeza-Sve-porodice-imaju-nesuglasice"/>
        <a href="http://www.novosti.rs/vesti/sport.294.html:829782-FOTO-Rezultat-incidenta-u-reprezentaciji-Engleske---Gomezu-ostala-uspomena-na-svadju-sa-Sterlingom"/>
      </related>
    </article>
  </body>
</html>