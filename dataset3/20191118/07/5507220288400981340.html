<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186637/"/>
    <meta property="og:site_name" content="Janam TV"/>
    <meta property="article:published_time" content="2019-11-18T07:57:16+00:00"/>
    <meta property="og:title" content="ക്ഷയരോഗത്തെ അകറ്റാന്‍ തൂവാല വിപ്ലവവുമായി ആരോഗ്യ വകുപ്പ്"/>
    <meta property="og:description" content="തിരുവനന്തപുരം: വായുവിലൂടെ പകരുന്ന രോഗങ്ങളെ പ്രതിരോധിക്കാന്‍ തൂവാല വിപ്ലവവുമായി സംസ്ഥാന ആരോഗ്യ വകുപ്പ്. കേന്ദ്ര സര്‍ക്കാരിന്റെ സഹായത്തോടെ സംസ്ഥാന ആരോഗ്യ"/>
  </head>
  <body>
    <article>
      <h1>ക്ഷയരോഗത്തെ അകറ്റാന്‍ തൂവാല വിപ്ലവവുമായി ആരോഗ്യ വകുപ്പ്</h1>
      <address><time datetime="2019-11-18T07:57:16+00:00">18 Nov 2019, 07:57</time> by <a rel="author">Janam TV Web Desk</a></address>
      <p>തിരുവനന്തപുരം: വായുവിലൂടെ പകരുന്ന രോഗങ്ങളെ പ്രതിരോധിക്കാന്‍ തൂവാല വിപ്ലവവുമായി സംസ്ഥാന ആരോഗ്യ വകുപ്പ്. കേന്ദ്ര സര്‍ക്കാരിന്റെ സഹായത്തോടെ സംസ്ഥാന ആരോഗ്യ വകുപ്പ് നടപ്പിലാക്കുന്ന പദ്ധതിയാണ് തൂവാല വിപ്ലവം. വായുജന്യ രോഗങ്ങളുടെ അപകടം വ്യക്തമാക്കി വിദ്യാര്‍ത്ഥികളെ തൂവാല ഉപയോഗിക്കാന്‍ പരിശിലിപ്പിക്കുകയാണ് പദ്ധതിയുടെ ലക്ഷ്യം.</p>
      <p>ക്ഷയരോഗ നിര്‍മ്മാര്‍ജനത്തിനുള്ള നൂതന മാര്‍ഗം എന്ന നിലയിലാണ് ആരോഗ്യ വകുപ്പ് തൂവാല വിപ്ലവം നടപ്പിലാക്കുന്നത്. പദ്ധതിയുടെ ആദ്യ ഘട്ടത്തിന്റെ ഭാഗമായി ഓരോ ജില്ലയിലെയും തെരഞ്ഞെടുത്ത സ്‌കൂളുകളിലെ വിദ്യാര്‍ത്ഥികള്‍ക്ക് തൂവാലകള്‍ സൗജന്യമായി നല്‍കും.</p>
      <p>ഇടുക്കിയിലെ തൂങ്ങനാട് സെന്റ് തോമസ് ഹൈസ്‌കൂളില്‍ പദ്ധതി ആരംഭിച്ചു. ചുമയ്ക്കുമ്പോഴും തുമ്മുമ്പോഴും തൂവാല ഉപയോഗിക്കേണ്ടതിന്റെ പ്രധാന്യം വ്യക്തമാക്കിയാണ് വിദ്യാര്‍ത്ഥികള്‍ക്ക് തൂവാല നല്‍കുന്നത്. തൂവാല ഉപയോഗം ശീലമാക്കിയാല്‍ ക്ഷയ രോഗത്തിനൊപ്പം എച്ച്1 എന്‍1 പോലുള്ള വായുജന്യ രോഗങ്ങള്‍ പകരുന്നത് തടയാം.</p>
      <p>വായുവിലൂടെ ദിവസവും ആറായിരത്തിലധികം പേര്‍ക്ക് ക്ഷയരോഗം ബാധിക്കുന്നുവെന്നാണ് കണക്കുകള്‍ വ്യക്തമാക്കുന്നത്. രാജ്യത്ത് ഓരോ മൂന്ന് മിനിട്ടിലും 2 പേര്‍ക്കാണ് ക്ഷയരോഗം മൂലം ജീവന്‍ നഷ്ടപ്പെടുന്നത്.</p>
    </article>
  </body>
</html>