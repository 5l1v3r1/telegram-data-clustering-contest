<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/sporocila-za-javnost/flashforge-creator-3-napredni-namizni-3d-printer.html?RSS9425c166347d296463d3416e0a796c7b"/>
    <meta property="og:site_name" content="Računalniške novice"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Flashforge Creator 3, napredni namizni 3D printer"/>
    <meta property="og:description" content="FlashForge Creator 3 je visokokakovostni FFF 3D printer, vreden svoje cene. Sistem je dobro zgrajen in lahko proizvaja kakovostne dele iz najrazličnejših materialov (PLA, PLA Wood,"/>
  </head>
  <body>
    <article>
      <h1>Flashforge Creator 3, napredni namizni 3D printer</h1>
      <address>
        <time datetime="2019-11-18T07:00:00+00:00">18 Nov 2019, 07:00</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/c3.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/pla-6.jpg"/>
        </figure>
        <figcaption> </figcaption>
      </slideshow>
      <p>
        <b>.. Testirali smo visokokakovostni FFF 3D printer FlashForge Creator 3 ..</b>
      </p>
      <p><a href="https://www.3way.si/3d-printerji/flashforge/creator-3/">FlashForge Creator 3</a> je visokokakovostni FFF 3D printer, vreden svoje cene. Sistem je dobro zgrajen in lahko proizvaja kakovostne dele iz najrazličnejših materialov (PLA, PLA Wood, Nylon, ASA, ABS, PETG in PC). S tovrstnimi materiali je 3D primeren za printanje zahtevnejših polimerov.</p>
      <p>Creator 3 ima dva ekstruderja, katera je možno krmiliti v tandemu ali neodvisno. Z njima popolnoma izkoristimo 15L delovne prostornine. 3D printer lahko doseže najvišjo temperaturo šobe 300°C, podprto z ogrevano ploščo, ki se segreje do 120 °C.</p>
      <p>Nastavitev je hitra in enostavna, krmiljenje z zaslonom na dotik pa je jasno in logično razporejeno. Zmogljivosti dvojnega ekstruderja so zelo dobre in omogočajo priložnosti za eksperimentiranje s 3D projekti. Pred tem se je le potrebno poučiti glede uporave dveh materialov na enem objektu, saj vsi materiali med sabo niso kompatibilni.</p>
      <p>3D modele lahko v Creator 3 nalagamo s pomočjo USB-ja, WiFi-ja, Ethernet-a in 3D platforme v oblaku. V kolikor vam zmanjka elektrike, lahko nadaljujete s 3D printanjem, ko se ta vrne. Celotni paket je dopolnjen z vgrajenim sistemom filtrov, ki omejujo vonj in delce ter notranjo kamero, ki sledi vašemu 3D printu. Kot pri vseh Flashforge 3D printerjih, je tudi Creator 3 podprt z lastnim "slicerjem" FlashPrint.</p>
      <p>FlashPrint je ena izmed najboljših programskih oprem, ki smo jih uporabljali za pripravo 3D printanja. Ponuja dva načina, osnovnega in naprednega, ki sta dobro organizirana in kljub velikemu številu nastavitev enostavna. Potrebne nastavitve lahko najdemo zelo hitro. Uporaben je tudi gumb za shranjevanje konfiguracije, hitrost rezanja – "slicanja" pa je višja kot pri ostalih podobnih programih.</p>
      <p>Testirali smo ponovljivost, izdelavo previsov in premostitev, uporabo delovne prostornine ter natančnost. S temi testi smo dobili dobro predstavo kako dober 3D printer je in kako se spopada z vsemi izzivi pri FFF 3D printanju.</p>
      <p>Za testne modele smo uporabili klasične modele, ki se uporabljajo pri tovrstnem testiranju. Za način kopiranja smo uporabili "3D Benchy Model", za ponovljivost kocke z luknjo na sredini, šesterokotnik z votlino v obliki tablete in cevi, za krožnost pa krožni lijak. Da bi 3D printer najbolje spoznali smo sprintali tudi nekaj drugih objektov, kot so zobniki, dvobarvne žogice in podobno.</p>
      <p>Da bi Creator 3 kar najbolje izkoristili priporočamo uporabo "rafta", kjer je to le mogoče. Čeprav malce zmanjša hitrost 3D printanja, "raft" resnično izboljša kakovost 3D printanega objekta. V prvem mesecu priporočamo tudi uporabo adheziva – lepila. Kasneje je za dobro kakovost 3D printanih objektov potrebno vedno manj tega.</p>
      <p>V zadnjih treh mesecih, ko smo 3D printer temeljito testirali, smo ga vedno uporabljali z užitkom. Na splošno nas je navdušila kakovost izdelanih objektov. 3D printer priporočamo tako začetnikom, kot tudi izkušenim uporabnikom, ki želijo izkorisiti vse možnosti, ki jih ta ponuja. (P.R.)</p>
    </article>
  </body>
</html>