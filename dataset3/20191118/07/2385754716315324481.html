<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/597850/vretania-provadisma-14-ekatostiaion-monadon-gia-tous-syntiritikous"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T07:55:00+00:00"/>
    <meta property="og:title" content="Βρετανία: Προβάδισμα 14 εκατοστιαίων μονάδων για τους Συντηρητικούς"/>
    <meta property="og:description" content="Προβάδισμα 14 εκατοστιαίων μονάδων έναντι της αξιωματικής αντιπολίτευσης των Εργατικών ενόψει των πρόωρων βουλευτικών εκλογών της 12ης Δεκεμβρίου, έχουν οι..."/>
  </head>
  <body>
    <article>
      <h1>Βρετανία: Προβάδισμα 14 εκατοστιαίων μονάδων για τους Συντηρητικούς</h1>
      <address><time datetime="2019-11-18T07:55:00+00:00">18 Nov 2019, 07:55</time> by <a rel="author">SigmaLive</a></address>
      <p><b>Προβάδισμα 14 εκατοστιαίων μονάδων έναντι της αξιωματικής αντιπολίτευσης των Εργατικών ενόψει των πρόωρων βουλευτικών εκλογών της 12ης Δεκεμβρίου, έχουν οι Συντηρητικοί σύμφωνα σύμφωνα με δημοσκόπηση του ινστιτούτου Survation που διενεργήθηκε για λογαριασμό της εκπομπής «Good Morning Britain» του τηλεοπτικού δικτύου ITV και θα μεταδοθεί σήμερα, Δευτέρα.<br/></b> <br/>Με βάση τα αποτελέσματα της δημοσκόπησης, οι Τόρις του Τζόνσον εξασφαλίζουν το 42% των προθέσεων ψήφου, οι Εργατικοί του Τζέρεμι Κόρμπιν το 28%, το φιλοευρωπαϊκό κόμμα των Φιλελεύθερων Δημοκρατών το 13% και το Κόμμα του Μπρέξιτ του Νάιτζελ Φαράζ το 5%. Δεν υπάρχουν μεταβολές, αφού αυτή είναι η πρώτη φορά που διενεργήθηκε η συγκεκριμένη κυλιόμενη δημοσκόπηση.<br/> <br/>Η δημοσκόπηση του ινστιτούτου Survation έγινε με τη μέθοδο των τηλεφωνικών συνεντεύξεων σε δείγμα 1.010 ενηλίκων από τη 14η ως τη 16η Νοεμβρίου.<br/> <br/>Πηγή: ΑΠΕ-ΜΠΕ </p>
    </article>
  </body>
</html>