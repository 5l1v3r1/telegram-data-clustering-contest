<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/tova-strashno-zabolyavane-porazyava-vseki-chetvrti-chovek_news709930.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T07:40:00+00:00"/>
    <meta property="og:title" content="Това страшно заболяване поразява всеки четвърти човек"/>
    <meta property="og:description" content="Депресивните състояния се отразяват по сериозен начин и върху икономиката"/>
  </head>
  <body>
    <article>
      <h1>Това страшно заболяване поразява всеки четвърти човек</h1>
      <h2>Депресивните състояния се отразяват по сериозен начин и върху икономиката</h2>
      <address>
        <time datetime="2019-11-18T07:40:00+00:00">18 Nov 2019, 07:40</time>
      </address>
      <p>https://blitz.bg/analizi-i-komentari/tova-strashno-zabolyavane-porazyava-vseki-chetvrti-chovek_news709930.html Blitz.bg</p>
      <figure>
        <img src="https://static.blitz.bg/documents/thumbnails/730/201703/1490119281-window-view-1081788-960-720.jpg"/>
      </figure>
      <p>
        <b>Около 25% от хората са боледували поне веднъж от депресия. Това заявиха по темата в ефира БНТ от Албена Дробачка, председател на Сдружение за прогресивна и отворена комуникация и психологът д-р Юри Кацаров.</b>
      </p>
      <p>Депресивните състояния се отразяват по сериозен начин и върху икономиката, като средства, които се отделят за лечение, заяви д-р Кацаров.</p>
      <p>Албена Дробачка отчете увеличение на случаите на депресия в световен мащаб.</p>
      <p>"Характерно е за новите общества, за новото време, да се появяват специфични болести, депресията е една от тях. Идеята не е да се плашим, а да говорим по темата, за да може хората да бъдат по-информирани.<br/><br/>Второ - да се опитваме по някакъв начин да борим тази много пречеща стигма", смята Дробачка.</p>
      <p>"Популярното название, което се използва в говоримия език, то не съответства на заболяването депресия, което е съвсем дефинирано в международните класификатори за болестите.<br/><br/>Едни симптоми има, които описват болестта - проблеми със съня, чести събуждания, проблеми с храненето, тъга, плач, загуба на интереси към неща, към които преди това човек е бил активен.", коментира д-р Юри Кацаров.</p>
    </article>
  </body>
</html>