<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2576055/ternopolani-vsanovuvatimut-pamat-zertv-golodomoriv"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Тернополяни вшановуватимуть пам'ять жертв голодоморів"/>
    <meta property="og:description" content="Присутні викладуть із запалених свічок великий хрест"/>
  </head>
  <body>
    <article>
      <h1>Тернополяни вшановуватимуть пам'ять жертв голодоморів</h1>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author">Антоніна Албул</a></address>
      <p>
        <i>Цього року День пам’яті голодоморів в Україні припадає на 23 листопада. У Тернополі відбудеться ряд заходів вшанування роковин цих трагічних подій.</i>
      </p>
      <p>Крім інформаційно-просвітницьких заходів, покликаних розповісти правду про причини і наслідки Великого Голоду: круглих столів, документальних, музейних та книжкових виставок, уроків, пам'ять невинно убієнних жертв голодоморів буде вшановано молитвою.</p>
      <p>У Тернополі мітинг-реквієм розпочнеться в суботу, 23 листопада, о 15:30, на Театральному майдані міста.</p>
      <p>Присутні викладуть із запалених свічок великий хрест, як символ страждань і віри в воскресіння.</p>
      <p>Духовенство відслужить панахиду за померлих. А о 16 годині розпочнеться хвилина мовчання.</p>
      <p>Також свічки поставлять й біля пам’ятника жертвам Голодомору 1932-1933 років, встановленого у середмісті Тернополя біля церкви Різдва Христового.</p>
      <p>Традиційно в цей день відбуватиметься й акція «Запали свічку». Долучитися до неї зможуть усі охочі, засвітивши на підвіконні свого помешкання вогники лампадок.</p>
    </article>
  </body>
</html>