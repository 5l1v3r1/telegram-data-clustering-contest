<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/powercolor-radeon-rx-5700-xt-liquid-devil-svelata-bella-ed-estrema/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T07:30:00+00:00"/>
    <meta property="og:title" content="PowerColor Radeon RX 5700 XT Liquid Devil svelata, bella ed estrema | Tom's Hardware"/>
    <meta property="og:description" content="PowerColor ha mostrato la nuova Radeon RX 5700 XT Liquid Devil raffreddata con dissipatore a liquido realizzato da EK Water Blocks."/>
  </head>
  <body>
    <article>
      <h1>PowerColor Radeon RX 5700 XT Liquid Devil svelata, bella ed estrema | Tom's Hardware</h1>
      <address>
        <time datetime="2019-11-18T07:30:00+00:00">18 Nov 2019, 07:30</time>
      </address>
      <p>PowerColor ha finalmente svelato la versione raffreddata a liquido della Radeon RX 5700 XT di AMD, la <b>PowerColor RX 5700 XT Liquid Devil</b> di cui l’azienda aveva diffuso un <a href="https://www.tomshw.it/hardware/powercolor-rx-5700-xt-liquid-devil-con-raffreddamento-a-liquido-in-arrivo/"><b>teaser</b></a> a fine settembre. Si tratta di una scheda sviluppata in collaborazione lo specialista dei sistemi di raffreddamento a liquido personalizzati, <b>EK Water Blocks</b>.</p>
      <p>La scheda presenta infatti un sistema di raffreddamento a liquido compatibile esclusivamente con <b>custom loop</b>, personalizzato per adattarsi al PCB realizzato da PowerColor. Il dissipatore e di conseguenza il liquido si occupano di raffreddare non solo la <b>GPU</b>, ma anche <b>VRM</b> e memorie<b> GDDR6</b>.</p>
      <figure>
        <img src="https://www.tomshw.it/images/images/2019/11/powercolor-radeon-rx-5700-xt-liquid-devil-63511.768x432.jpg"/>
      </figure>
      <p>Non manca ovviamente l’illuminazione a <b>LED RGB</b> che circonda l’intera scheda, oltre a degli ulteriori coloranti forniti in confezione di colore <b>rosso</b>, <b>giallo</b> e <b>blu</b> per personalizzare il colore del liquido all’interno del circuito.</p>
      <p>Nonostante non siano stati ancora pubblicati dati al riguardo, PowerColor ha dichiarato che si tratterà della <b>scheda basata su Navi 10 più veloce sul mercato</b>, è quindi ragionevole aspettarsi velocità di clock superiori a quanto offerto finora su altri modelli “custom”.</p>
      <p>Non ci sarà comunque molto da aspettare, dato che la scheda arriverà sugli scaffali da domani <b>19 novembre</b>, molto presumibilmente ad un prezzo non alla portata di tutti.</p>
      <p>In attesa di conoscere le frequenze (nel mentre potete vederne l’<a href="https://www.youtube.com/watch?v=hnjtQFv9rvM">unboxing in questo video</a>), PowerColor ha spiegato di aver perfino uno <b>switch per il BIOS</b> che offre due modalità, <b>Unleash</b> ed <b>OC</b>.</p>
      <p>Per l’alimentazione invece, così come per la Red Devil, troviamo un <b>doppio connettore a 8 pin</b>. Sul fronte della connettività la scheda offre <b>tre DisplayPort e una</b> <b>HDMI</b>.</p>
      <figure>
        <img src="https://www.tomshw.it/images/images/2019/11/powercolor-radeon-rx-5700-xt-liquid-devil-63512.768x432.jpg"/>
      </figure>
    </article>
  </body>
</html>