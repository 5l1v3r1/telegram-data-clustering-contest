<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/society/tripli-epithesi-rouvikona-se-grafeia-etaireion/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T07:33:38+00:00"/>
    <meta property="og:title" content="Τριπλή επίθεση Ρουβίκωνα σε γραφεία εταιρειών"/>
    <meta property="og:description" content="Τριπλή επίθεση σε γραφεία εταιρειών πραγματοποίησαν τα ξημερώματα τα μέλη του «Ρουβίκωνα»."/>
  </head>
  <body>
    <article>
      <h1>Τριπλή επίθεση Ρουβίκωνα σε γραφεία εταιρειών</h1>
      <h2>Τριπλή επίθεση σε γραφεία εταιρειών πραγματοποίησαν τα ξημερώματα τα μέλη του «Ρουβίκωνα».</h2>
      <address><time datetime="2019-11-18T07:33:38+00:00">18 Nov 2019, 07:33</time> by <a rel="author">ΤοΒΗΜΑ Team</a></address>
      <p>Τριπλή επίθεση σε γραφεία εταιρειών πραγματοποίησαν τα ξημερώματα τα μέλη του «<a href="https://www.tovima.gr/tag/rouvikonas/">Ρουβίκωνα</a>».</p>
      <p>Σύμφωνα με πληροφορίες, στις πέντε το πρωί, περίπου 18-20 άτομα με μηχανάκια μετέβησαν στις εγκαταστάσεις εταιρειών παροχής ηλεκτρικού ρεύματος στην Αμαρουσίου-Χαλανδρίου και πέταξαν πέτρες και μπουκάλια με μπογιά.</p>
      <p>
        <a href="https://www.in.gr/2019/11/18/economy/koinoniko-merisma-kleidonoun-oi-apofaseis-gia-poso/">Κοινωνικό μέρισμα : «Κλειδώνουν» οι αποφάσεις για το ποσό</a>
      </p>
      <h3>Πέταξαν πέτρες, μπούκαραν με βαριοπούλες</h3>
      <p>Εν συνεχεία τα μέλη της αναρχικής συλλογικότητας έκαναν «ντου» με βαριοπούλες σε πολυεθνική εταιρία τσιμέντου στην Νέα Φιλαδέλφεια.</p>
      <p>Μετά τις επιθέσεις στα γραφεία των εταιρειών, ακολούθησε  σχετική ανακοίνωση σε ιστοσελίδα του αντιεξουσιαστικού χώρου.</p>
      <p>Τα μέλη του Ρουβίκωνα αναφέρουν ότι η επίθεση σε εταιρίες παροχής ρεύματος έγινε με αφορμή «την ψήφιση έως τα μέσα Νοεμβρίου του νέου νομοσχεδίου που ξεκινάει το τελικό στάδιο της διαδικασίας ιδιωτικοποίησης της ενέργειας στην Ελλάδα».</p>
      <p>Όσο για την επίθεση στην εταιρία τσιμέντου, οι αντιεξουσιαστές αναφέρουν πως έγινε με αφορμή δύο εργατικά ατυχήματα που σημειώθηκαν με διαφορά ενός μήνα στην τσιμεντοβιομηχανία.</p>
      <p>
        <a href="https://www.tovima.gr/2019/11/18/world/ti-perilamvanei-i-protasi-tis-gallias-gia-ti-dieyrynsi/">Τι περιλαμβάνει η πρόταση της Γαλλίας για τη διεύρυνση</a>
      </p>
    </article>
  </body>
</html>