<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/badanie-dowodzi-ze-loty-w-kosmos-nie-sluza-zdrowiu/"/>
    <meta property="og:site_name" content="CHIP"/>
    <meta property="article:published_time" content="2019-11-18T07:15:29+00:00"/>
    <meta property="og:title" content="Badanie dowodzi, że loty w kosmos nie służą zdrowiu"/>
    <meta property="og:description" content="Badanie kardiologiczne dowodzi, że u astronautów w stanie nieważkości do chodzi do zakrzepicy żyły szyjnej. Badanie przeprowadzono u 11 astronautów, którzy przebywali na Międzynarodowej Stacji Kosmicznej (ISS). U sześciu osób pojawił się zastój krwi lub jej wsteczny przepływ w żyle szyjnej wewnętrznej. Żyła szyjna wewnętrzna ( vena jugularis interna ) to duże parzyste naczynie na szyi, odprowadzające krew z twarzy, czaszki i szyi. Do zmian doszło po zaledwie 50 dniach w kosmosie. Pomiary prowadzono zarówno w trakcie lotu, jak i po jego zakończeniu. U jednej z badanych osób stwierdzono zakrzepicę. Wprawdzie to pierwszy taki przypadek w historii dotychczasowych badań przeprowadzonych u osób biorących udział w lotach kosmicznych, jednak zastój krwi lub jej wsteczny przepływ budzi prawdziwy niepokój. Nieważkość wiąże się bowiem z zastojem przepływu krwi w żyle szyjnej wewnętrznej, co z kolei może prowadzić do zakrzepicy u zdrowych astronautów, a to stanowi nowo odkryte ryzyko lotów kosmicznych. Reklama Według zespołu…"/>
  </head>
  <body>
    <article>
      <h1>Badanie dowodzi, że loty w kosmos nie służą zdrowiu</h1>
      <address><time datetime="2019-11-18T07:15:29+00:00">18 Nov 2019, 07:15</time> by <a rel="author">Monika Mamakis</a></address>
      <p>Badanie przeprowadzono u 11 astronautów, którzy przebywali na Międzynarodowej Stacji Kosmicznej (ISS). U sześciu osób pojawił się zastój krwi lub jej wsteczny przepływ w żyle szyjnej wewnętrznej. <b>Żyła szyjna wewnętrzna</b> (<i>vena jugularis interna</i>) to duże parzyste naczynie na szyi, odprowadzające krew z twarzy, czaszki i szyi. Do zmian doszło po zaledwie 50 dniach w kosmosie. Pomiary prowadzono zarówno w trakcie lotu, jak i po jego zakończeniu. U jednej z badanych osób stwierdzono zakrzepicę. Wprawdzie to pierwszy taki przypadek w historii dotychczasowych badań przeprowadzonych u osób biorących udział w lotach kosmicznych, jednak zastój krwi lub jej wsteczny przepływ budzi prawdziwy niepokój. Nieważkość wiąże się bowiem z zastojem przepływu krwi w żyle szyjnej wewnętrznej, co z kolei może prowadzić do zakrzepicy u zdrowych astronautów, a to stanowi nowo odkryte ryzyko lotów kosmicznych.</p>
      <p><a href="https://jamanetwork.com/journals/jamanetworkopen/fullarticle/2755307">Według zespołu lekarzy,</a> którzy nadzorowali badanie, ten problem musi zostać rozwiązany, zanim zaczniemy wysyłać ludzi na Marsa. Konsekwencje zakrzepicy mogą być poważne, nawet śmiertelne (prowadząc np. do udaru mózgu).</p>
      <blockquote>Działanie nieważkiego środowiska podczas lotu kosmicznego powoduje przewlekłe przemieszczanie się krwi i płynów tkankowych w kierunku głowy (…), z nieznanymi konsekwencjami dla odpływu z żył mózgowych.<br/><sub><i>„Assessment of Jugular Venous Blood Flow Stasis and Thrombosis During Spaceflight”, dr Michael B. Stenger</i></sub></blockquote>
      <p>Na Ziemi to grawitacja odpowiada za przepływ krwi z głowy do reszty ciała. W kosmosie jej brak. Naukowcy sugerują, że pewnym rozwiązaniem może być zastosowania specjalnych urządzeń typu <i>lower body negative pressure (LBNP). </i>Urządzenie obniża ciśnienie powietrza w dolnej części ciała, wymuszając odprowadzenie płynów ustrojowych z partii górnej. Co może jednak spowodować omdlenie.</p>
      <figure>
        <img src="https://www.chip.pl/uploads/2019/11/lcp7s41E6YYl4CtbwBobdv84UtNuMF2W.jpg"/>
        <figcaption>(Fot. OeWF/Andreas Koehler)</figcaption>
      </figure>
      <p>Autorzy artykułu podkreślają, że jest to pierwsze badanie tego typu, mimo że ludzie latają w kosmos już od 50 lat. Według nich prawdopodobne jest więc, że podczas wcześniejszych misji również u astronautów występowały zakrzepy żył.</p>
      <p>
        <b>
          <a href="https://www.chip.pl/2019/04/nasa-raport-o-skutkach-dlugotrwalego-pobytu-w-kosmosie/">WARTO PRZECZYTAĆ:</a>
        </b>
      </p>
      <p>1 +1 +3</p>
      <related>
        <a href="https://www.chip.pl/2019/04/nasa-raport-o-skutkach-dlugotrwalego-pobytu-w-kosmosie"/>
      </related>
    </article>
  </body>
</html>