<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/brooklyn-nine-nine-rinnovata-da-nbc-per-unottava-stagione/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T07:00:00+00:00"/>
    <meta property="og:title" content="Brooklyn Nine-Nine rinnovata da NBC per un'ottava stagione! | Cultura Pop"/>
    <meta property="og:description" content="Il successo della comedy poliziesca Brooklyn Nine-Nine su NBC continua ad oltranza con il rinnovo per un'ottava stagione prima ancora del debutto della settima."/>
  </head>
  <body>
    <article>
      <h1>Brooklyn Nine-Nine rinnovata da NBC per un'ottava stagione! | Cultura Pop</h1>
      <address><time datetime="2019-11-18T07:00:00+00:00">18 Nov 2019, 07:00</time> by <a rel="author">https://www.facebook.com/anordinarynerd</a></address>
      <p><b>NBC</b> ha rinnovato <b>Brooklyn Nine-Nine</b> per l’ottava stagione, ancor prima del lancio della settima stagione.</p>
      <figure>
        <img src="https://www.tomshw.it/images/images/2018/12/brooklyn-nine-nine-11224.jpg"/>
      </figure>
      <p>L’acclamata comedy poliziesca ha vissuto tempi travagliati sin dagli albori del suo dello sviluppo nel lontano 2020. I creatori dello show<b> Dan Goor</b> e <b>Michael Schur</b> originariamente presentarono la serie proprio ad <b>NBC</b>, che non essendo totalmente convinta del progetto ha preferito rinunciare al suo acquisto, per poi approdare su <b>Fox</b>. Quando però cinque stagioni dopo la serie venne cancellata, fu proprio NBC a tornare sui suoi passi e salvarla poco prima che le opzioni contrattuali del cast scadessero.</p>
      <p>Dal debutto della sesta stagione della serie su NBC, gli ascolti si alzarono di settimana in settimana, guadagnandosi nuovi consensi di pubblico e critica, cosa che spinse la rete del Pavone a rinnovare la serie per una settima stagione attesa nei primi mesi del 2020 ed in questi giorni persino per un’ottava in arrivo nel 2021. Il motivo di questo successo è imputabile al coraggio di affrontare scelte spinose per una sitcom, come le molestie sessuali e il movimento <i>#MeToo</i>; ma anche al cambio del registro narrativo, che nonostante mantenga inalterata la formula episodica, ha gradualmente introdotto una trama orizzontale che potrebbe avere ripercussioni anche sullo svolgimento della settima stagione.</p>
      <figure>
        <img src="https://www.tomshw.it/images/images/2018/12/brooklyn-nine-nine-11223.jpg"/>
      </figure>
      <p>La sesta stagione è terminata con un grande colpo di scena che ha sconvolto il dipartimento di polizia più bislacco e surreale della Grande Mela: la retrocessione del <b>Capitano Raymond Holt (Andre Braugher)</b> alla direzione del traffico stradale, da parte della sua più odiata e storica nemica, <b>Madeline Wuntch (Kyra Sedgwick)</b>.  Come faranno Peralta, Santiago e gli altri agenti del nonvantanovesimo a ripristanare lo status quo e salvare la loro guida?</p>
      <p>In Italia le prime cinque stagioni di <b>Brooklyn Nine-Nine</b> sono disponibili su <b>Netflix</b>.</p>
      <blockquote>Fan del nonvantanovesimo? Scopri la vasta gamma di gadget dedicati a Brooklyn Nine-Nine su <a href="https://toms.it/azRiT">Amazon</a>!</blockquote>
    </article>
  </body>
</html>