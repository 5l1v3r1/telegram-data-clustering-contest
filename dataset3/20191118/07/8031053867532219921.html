<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%81%ce%b5%cf%83%ce%b9%cf%84%ce%ac%ce%bb-%cf%85%cf%80%ce%bf%ce%ba%cf%81%ce%b9%cf%83%ce%af%ce%b1%cf%82-%ce%b1%cf%80%cf%8c-%cf%84%cf%83%ce%af%cf%80%cf%81%ce%b1-%cf%83%cf%84%ce%b7%ce%bd-%cf%80%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T07:07:31+00:00"/>
    <meta property="og:title" content="Ρεσιτάλ υποκρισίας από Τσίπρα στην πορεία για το Πολυτεχνείο: Δεν πήγε μέχρι την Αμερικάνικη πρεσβεία – Σταμάτησε στο Σύνταγμα &amp; αποχώρησε!"/>
    <meta property="og:description" content="Ρεσιτάλ υποκρισίας είχαμε από τον Α. Τσίπρα στη πορεία για το Πολυτεχνείο. Τα τελευταία τέσσερα χρόνια που ήταν πρωθυπουργός, δεν έκανε ούτε μία εμφάνιση στις συγκεντρώσεις, ενώ χθες, για τα… ψηφαλάκια και μόνο, τέθηκε επικεφαλής στο μπλοκ του ΣΥΡΙΖΑ, αλλά μόνο για λίγα λεπτά, καθώς δεν συμμετείχε στην πορεία προς την αμερικανική πρεσβεία."/>
  </head>
  <body>
    <article>
      <h1>Ρεσιτάλ υποκρισίας από Τσίπρα στην πορεία για το Πολυτεχνείο: Δεν πήγε μέχρι την Αμερικάνικη πρεσβεία – Σταμάτησε στο Σύνταγμα &amp; αποχώρησε!</h1>
      <address>
        <time datetime="2019-11-18T07:07:31+00:00">18 Nov 2019, 07:07</time>
      </address>
      <p>
        <b>Ρεσιτάλ υποκρισίας είχαμε από τον Α. Τσίπρα στη πορεία για το Πολυτεχνείο. Τα τελευταία τέσσερα χρόνια που ήταν πρωθυπουργός, δεν έκανε ούτε μία εμφάνιση στις συγκεντρώσεις, ενώ χθες, για τα… ψηφαλάκια και μόνο, τέθηκε επικεφαλής στο μπλοκ του ΣΥΡΙΖΑ, αλλά μόνο για λίγα λεπτά, καθώς δεν συμμετείχε στην πορεία προς την αμερικανική πρεσβεία.</b>
      </p>
      <p>Μιλάμε για τον άνθρωπο που μέχρι πρότινος υπέγραφε συμβάσεις με την Ουάσινγκτον για τις βάσεις των ΗΠΑ στην Ελλάδα, αλλά είπαμε, όλα γίνονται για τα κλικ των φωτογράφων.</p>
      <p>
        <b>Επικεφαλής του μπλοκ του ΣΥΡΙΖΑ βρέθηκε λοιπόν χθες ο Αλέξης Τσίπρας, ο οποίος πήρε μέρος – μαζί με άλλα μέλη του κόμματος – στην πορεία του Πολυτεχνείου.</b>
      </p>
      <figure>
        <img src="https://s.kathimerini.gr/resources/toolip/img/2019/11/17/trith-hmera-_6.jpg"/>
      </figure>
      <figure>
        <img src="https://s.kathimerini.gr/resources/toolip/img/2019/11/17/trith-hmera-_4.jpg"/>
      </figure>
      <p>
        <b>Μαζί με τον πρόεδρο του ΣΥΡΙΖΑ, στην πορεία συμμετέχουν επίσης η Ρένα Δούρου, ο Πάνος Σκουρλέτης, ο Νίκος Βούτσης, ο Νίκος Παππάς, η Μαριλίζα Ξενογιαννακοπούλου,η Αννα Βαγενά, ηΟλγα Γεροβασίλη και Γιάννης Μπαλάφας. </b>
      </p>
      <p>Ο Νίκος Παππάς, που μέχρι πρότινος φωτογραφιζόταν με τον Αμερικανό πρέσβη Τ. Πάιατ.</p>
      <figure>
        <img src="https://s.kathimerini.gr/resources/toolip/img/2019/11/17/poreia-pros-_4.jpg"/>
      </figure>
      <figure>
        <img src="https://s.kathimerini.gr/resources/toolip/img/2019/11/17/poreia-pros-_2.jpg"/>
      </figure>
      <figure>
        <img src="https://s.kathimerini.gr/resources/toolip/img/2019/11/17/poreia-pros-_1.jpg"/>
      </figure>
      <figure>
        <img src="https://s.kathimerini.gr/resources/toolip/img/2019/11/17/poreia-pros.jpg"/>
      </figure>
      <p>
        <b>Εν τω μεταξύ, πολιτική αντιπαράθεση έχει ξεσπάσει ανάμεσα στη ΝΔ και τον ΣΥΡΙΖΑ για την παρουσία του τέως πρωθυπουργού στην πορεία για την επέτειο του Πολυτεχνείου. Ο κ.Τσίπρας, που είχε προαναγγείλει την παρουσία του και μάλιστα είχε κάνει και προσκλητήριο συμμετοχής στην πορεία, πήγε μεν, αλλά περπάτησε από τα Χαυτεία έως το ξενοδοχείο Μεγάλη Βρετανία και στη συνέχεια αποχώρησε.</b>
      </p>
      <p>Δεν θα μπορούσε να χαρακτηριστεί τίποτα λιγότερο από υποκριτική η στάση του πρώην πρωθυπουργού, μια και όλα τα χρόνια που απολάμβανε το πρωθυπουργικό θώκο δεν συμμετείχε ούτε μια φορά…</p>
      <p>
        <b>ΤΙ ΑΠΑΝΤΑΕΙ Η ΚΟΥΜΟΥΝΔΟΥΡΟΥ </b>
      </p>
      <p>Αποφασιστικό θεσμικό μήνυμα θέλησε να στείλει χθες ο Αλέξης Τσίπρας με την παρουσία του στην πορεία του Πολυτεχνείου, στηρίζοντας έμπρακτα το δημοκρατικό κίνημα που αντιδρά στον κυβερνητικό αυταρχισμό των τελευταίων ημερών.</p>
      <p>
        <b>Αυτό λένε τα στελέχη του ΣΥΡΙΖΑ, τα οποία εξηγούν ότι ο Αλέξης Τσίπρας επέλεξε να σταματήσει στο Χίλτον και να μη φτάσει στην Αμερικάνικη πρεσβεία καθώς θα ήταν τουλάχιστον πολιτικά ανορθόδοξο ένας πρώην πρωθυπουργός, που συνομίλησε και συνεργάστηκε, εκ της θέσεως του, με παράγοντες των ΗΠΑ, – ενώ μπορεί και στο μέλλον να συνεργαστεί ξανά – να κάνει κάτι τέτοιο. </b>
      </p>
      <p>Μιλάμε με λίγα λόγια για την μέγιστη υποκρισία!</p>
      <figure>
        <iframe data-src="https://twitter.com/omadaalithias/status/1196082731542892554?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>