<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/18/realme-5s-quasi-pronto-sara-quad-camera-economico-scheda-tecnica-promettente-foto-682534/"/>
    <meta property="og:site_name" content="AndroidWorld"/>
    <meta property="article:published_time" content="2019-11-18T07:00:43+00:00"/>
    <meta property="og:title" content="Realme 5s è quasi pronto: sarà il nuovo quad-camera economico con scheda tecnica promettente? (foto)"/>
    <meta property="og:description" content="Realme è l’azienda nata da Oppo che si sta distinguendo bene anche nel mercato europeo, e che si sta preparando..."/>
  </head>
  <body>
    <article>
      <h1>Realme 5s è quasi pronto: sarà il nuovo quad-camera economico con scheda tecnica promettente? (foto)</h1>
      <address><time datetime="2019-11-18T07:00:43+00:00">18 Nov 2019, 07:00</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/realme/">Realme</a> è l’azienda nata da Oppo che si sta <b>distinguendo bene</b> anche nel mercato europeo, e che si sta preparando al lancio del nuovo <b>Realme 5s</b> nel mercato indiano.</p>
      <p>Questi ultimi dettagli sono emersi dalla pagina di lancio dedicata al device su <i>Flipkart</i>, la quale (esempi sono nella <b>galleria a fine articolo</b>) suggerisce che il nuovo smartphone offrirà un comparto fotografico con <b>4 sensori</b>. Il principale sarà da <b>48 megapixel</b> e sarà accompagnato da un grandangolare da <b>8 megapixel</b> e da una coppia da <b>2 megapixel</b>.</p>
      <p>Il nuovo Realme 5s dovrebbe essere essenzialmente <b>un’evoluzione</b> del <a href="https://www.androidworld.it/2019/08/20/realme-5-5-pro-caratteristiche-uscita-prezzo-654791/">Realme 5</a>, e potrebbe presentarsi con un SoC <b>Snapdragon 665</b>, <b>4 GB</b> di RAM ed almeno 64 GB di memoria interna. Il display sarebbe da <b>6,5″</b> con risoluzione HD+ e posteriormente prenderebbe posto il sensore d’impronte digitale. Secondo <a href="https://www.gizmochina.com/2019/11/13/realme-5s-full-specifications-leaked-before-next-weeks-launch/"><i>Gizmochina</i></a>, il nuovo dispositivo Realme potrebbe essere animato da una grande batteria da <b>5.000 mAh</b> ed arrivare sul mercato con <a href="https://www.androidworld.it/tag/android-pie/">Android Pie</a> e <a href="https://www.androidworld.it/2019/03/20/oppo-coloros-6-interfaccia-aggiornamento-619453/">ColorOS 6</a>.</p>
      <p>Attualmente <b>non sono noti</b> dettagli su <b>tempistiche</b> e <b>prezzo</b> di lancio. Probabilmente quest’ultimo sarà relativamente basso per rendere il device maggiormente appetibile.</p>
      <p>Fonte: <a href="https://www.bgr.in/news/realme-5s-full-specifications-leaked-ahead-of-india-launch-48mp-quad-camera-price-features-858543/">BGR India</a></p>
    </article>
  </body>
</html>