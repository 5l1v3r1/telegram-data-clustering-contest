<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191118-shturm-universytetu-i-skasuvannya-zakonu-shho-vidbuvayetsya-v-gonkonzi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T07:46:07+00:00"/>
    <meta property="og:title" content="Штурм університету і скасування закону: що відбувається в Гонконзі"/>
    <meta property="og:description" content="Високий суд Гонконга скасував розпорядження міської адміністрації про заборону носіння масок учасниками масових протестів."/>
  </head>
  <body>
    <article>
      <h1>Штурм університету і скасування закону: що відбувається в Гонконзі</h1>
      <address>
        <time datetime="2019-11-18T07:46:07+00:00">18 Nov 2019, 07:46</time>
      </address>
      <p>Високий суд Гонконга скасував розпорядження міської адміністрації про заборону носіння масок учасниками масових протестів.</p>
      <p>Суд Гонконга визнав неконституційною заборону носіння масок протестувальниками, бо вона суперечить основному закону, згідно з яким Гонконг повернувся під владу Китаю у 1997 році.</p>
      <p>Також у ніч на понеділок, 18 листопада, поліція Гонконгу оточила сотні протестувальників всередині Політехнічного університету і пригрозила застосувати бойові патрони після того, як антиурядові демонстранти поранили співробітника поліції.</p>
      <p><b>Читайте:</b> <a href="https://fakty.com.ua/ua/svit/20191029-protesty-u-gonkonzi-chy-ye-u-kytayu-dokazy-prychetnosti-ukrayintsiv/">Протести у Гонконзі: чи є у Китаю докази причетності українців</a></p>
      <p>Штурм університету тривав всю ніч. Поліція застосувала сльозогінний газ і водомети проти мітингувальників. Попередньо поліцейські оточили територію університету, заблокувавши всі входи і виходи.</p>
      <p>Мітингувальники застосували проти них коктейлі Молотова. Штурм триває.</p>
      <figure>
        <iframe data-src="https://twitter.com/cnni/status/1196320527935328256?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>До слова, 23 жовтня влада Гонконгу ухвалила рішення про остаточне відкликання <a href="https://fakty.com.ua/ua/svit/20191023-protestuvalnyky-peremogly-u-gonkonzi-vidklykaly-zakonoproekt-pro-ekstradytsiyu/">законопроекту щодо екстрадиції в Китай.</a></p>
    </article>
  </body>
</html>