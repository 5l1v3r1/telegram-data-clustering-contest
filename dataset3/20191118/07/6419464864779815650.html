<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/politiki/dendias-synantiseis-me-oikonomikoys-paragontes-sta-inomena-aravika-emirata/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-18T07:20:57+00:00"/>
    <meta property="og:title" content="Δένδιας: Συναντήσεις με οικονομικούς παράγοντες στα Ηνωμένα Αραβικά Εμιράτα"/>
    <meta property="og:description" content="Με οικονομικούς παράγοντες των Ηνωμένων Αραβικών Εμιράτων συναντάται σήμερα ο Νίκος Δένδιας, ο οποίος συνεχίζει την επίσκεψή του στο 'Αμπου Ντάμπι."/>
  </head>
  <body>
    <article>
      <h1>Δένδιας: Συναντήσεις με οικονομικούς παράγοντες στα Ηνωμένα Αραβικά Εμιράτα</h1>
      <address>
        <time datetime="2019-11-18T07:20:57+00:00">18 Nov 2019, 07:20</time>
      </address>
      <p>Με <b>οικονομικούς παράγοντες</b> των<a href="https://neaselida.gr/tag/inomena-aravika-emirata/"> <b>Ηνωμένων Αραβικών Εμιράτων</b> </a>συναντάται σήμερα ο <b>υπουργός Εξωτερικών <a href="https://neaselida.gr/tag/nikos-dendias/">Νίκος Δένδιας</a>,</b> ο οποίος συνεχίζει την επίσκεψή του στο ‘Αμπου Ντάμπι. Στόχος είναι η ενίσχυση των διμερών οικονομικών σχέσεων <b>Ελλάδας-</b> <b>ΗΑΕ.</b></p>
      <p>Νωρίτερα, σήμερα, είχε συνάντηση με τον επικεφαλής του επενδυτικού ταμείου <b>Mubadala Khaldoon Al Mubarak,</b> με τις επενδυτικές προοπτικές στην Ελλάδα να βρίσκονται στο επίκεντρο των συζητήσεων, σύμφωνα με ανάρτηση στον επίσημο λογαριασμό twitter του Υπουργείου.</p>
      <p>Το περασμένο Σάββατο, ο <b><a href="https://neaselida.gr/tag/ypourgos-exoterikon/">υπουργός Εξωτερικών</a> </b>πήρε μέρος στις διήμερες εργασίες του Sir Bani Yas Forum, ενώ ακόμη συναντήθηκε με τον ομόλογό του Σεΐχη <b>Abdullah Bin Zayed Al Nahyan,</b> καθώς και με την υπουργό Επικρατείας των Ηνωμένων Αραβικών Εμιράτων, κα <b>Reem Al Hashimy.</b> Το απόγευμα της ίδιας ημέρας πραγματοποιήθηκε η πρώτη τριμερή συνάντηση συνεργασίας <b>Ελλάδας-Κύπρου-ΗΑΕ.</b></p>
      <p>Την Κυριακή, ο κ. <b>Δένδιας</b> συναντήθηκε με τον εκτελεστικό διευθυντή του «Hedaya International Centre of Excellence for Countering Violent Extremism», Ahmed al Qassimi.</p>
      <p>Μετά την ολοκλήρωση της επίσκεψής του στα <b>ΗΑΕ,</b> ο <b>υπουργός Εξωτερικών</b> θα επισκεφθεί το <b>Κουβέιτ,</b> όπου θα πραγματοποιήσει επαφές με την πολιτική ηγεσία της χώρας για την προώθηση των διμερών πολιτικών και οικονομικών σχέσεων, σύμφωνα με ανακοίνωση του Υπουργείου Εξωτερικών.</p>
      <related>
        <a href="https://neaselida.gr/politiki/voyli-stin-teliki-eytheia-i-syntagmatiki-anatheorisi/"/>
      </related>
    </article>
  </body>
</html>