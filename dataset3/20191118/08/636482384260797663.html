<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/zile-libere-2019-cand-pica-sfantul-andrei-si-1-decembrie-20095020"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T08:41:08+00:00"/>
    <meta property="og:title" content="Zile libere 2019. Când pică Sfântul Andrei si 1 Decembrie"/>
    <meta property="og:description" content="Două dintre zilele libere legale din 2019, Sfântul Andrei și 1 Decembrie, Ziua Națională a României, pică anul acesta în weekend. Cu toate astea, există"/>
  </head>
  <body>
    <article>
      <h1>Zile libere 2019. Când pică Sfântul Andrei si 1 Decembrie</h1>
      <address><time datetime="2019-11-18T08:41:08+00:00">18 Nov 2019, 08:41</time> by <a rel="author">Alina S.</a></address>
      <p>
        <b>Două dintre zilele libere legale din 2019, Sfântul Andrei și 1 Decembrie, Ziua Națională a României, pică anul acesta în weekend. Cu toate astea, există și angajați care se vor bucura de aceste zile libere, potrivit legii. </b>
      </p>
      <p>În 2019, Sfântul Andrei și 1 Decembrie, cele două zile libere legale, nu pică în timpul săptămânii, astfel că bugetarii și cei care nu lucrează în weekend nu vor beneficia de libere în plus.</p>
      <h3>Zile libere 2019 sfântul Andrei si 1 Decembrie</h3>
      <p>Atât ziua de 30 noiembrie, precum și cea de 1 Decembrie sunt zile libere prevăzute de Codul muncii. La ele au dreptul, ca regulă, toți angajații (fie că lucrează la stat, fie că lucrează la privat). Anul acesta, însă, cei mai mulți angajați nu vor beneficia de acele zile libere, pentru că ele vor cădea în weekend (salariații primind liber, în acele zile, oricum).</p>
      <p>Deși 30 noiembrie,  de Sfântul Andrei, și 1 Decembrie – Ziua Națională a României-  sunt, în mod normal, zile libere legale, anul acesta de ele vor beneficia doar cei care lucrează în weekend. Asta din cauză că 30 noiembrie și 1 Decembrie sunt într-o zi de sâmbătă, respectiv una de duminică.</p>
      <p>Va exista, însă, o categorie de angajați care va beneficia de acele zile libere: cei care lucrează, în mod normal, în weekend și care ar fi lucrat în weekend-ul 30 noiembrie-1 decembrie.</p>
      <p>Angajatorii sunt obligați să le dea zile libere angajaților menționați mai sus, în mod contrar ei vor risca amenzi între 5.000 și 10.000 de lei. În cazul în care acest lucru nu este posibil din cauza deomeniului în care lucrează, zilele libere 2019 de <b><a href="https://www.cancan.ro/sfantul-andrei-zi-libera-pe-ce-data-se-sarbatoreste-sfantul-andrei-20089738">Sfântul Andrei</a></b> și 1 Decembrie se vor compensa cu alte zile libere.</p>
      <p>Pentru salariații a căror activitate nu poate fi întreruptă din cauza caracterului procesului de producție sau specificului activității, cum ar fi unitatiile sanitare sau cele de alimentație publică, angajatorul este obligat să compenseze cu zile libere în următoarele 30 de zile. În cazul în care, din motive justificate, nu se acordă zile libere, salariații beneficiază, pentru muncă prestată în zilele de sărbătoare legală, de un spor la salariul de baza ce nu poate fi mai mic de 100% din salariul de baza corespunzător muncii prestate în programul normal de lucru.</p>
      <h3>Zile libere 2019. Minivacanță de Crăciun</h3>
      <p>Guvernul ar putea lua decizia de a acorda angajaţilor la stat încă o zi liberă, şi anume vineri, 27 decembrie. Astfel, bugetarii se vor bucura de o minivacanţă de cinci<b><a href="https://www.cancan.ro/cate-zile-libere-avem-de-craciun-si-revelion-20093154"> zile libere de Crăciun</a></b>, de miercuri – 25 decembrie, până duminică 29 decembrie. Hotărârea nu este însă oficială încă.</p>
      <h3>Zile libere 2020. Decizia Guvernului privind zilele libere legale</h3>
      <p>Guvernul este obligat să stabilească anual, în primele 15 zile ale anului, ce zile libere suplimentare vor primi bugetarii în fiecare an, conform unui act normativ ce a fost oficializat recent. Așadar, Executivul trebuie să stabilească din timp zilele suplimentare pe care le va acorda bugetarilor, respectiv acele ”punți”, care fac legătura dintre zilele libere legal și weekend. Aceste ”punți” aduc mini-concediile atât de apreciate de români.</p>
      <p>„Până la data de 15 ianuarie a fiecărui an, se stabilesc prin hotărâre a Guvernului, pentru personalul din sistemul bugetar, zilele lucrătoare pentru care se acordă zile libere, zile care preced și/sau care succed zilelor de sărbătoare legală în care nu se lucrează (…), precum și zilele în care se recuperează orele de muncă neefectuate<i><b>”</b></i>, prevede actul normativ.</p>
    </article>
  </body>
</html>