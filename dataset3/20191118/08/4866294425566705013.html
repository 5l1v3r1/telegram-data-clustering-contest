<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21880/bemutatta-elso-xe-grafikus-chipjet-az-intel-de-csalodast-okozott-vele"/>
    <meta property="og:site_name" content="PC Forum"/>
    <meta property="article:published_time" content="2019-11-18T08:15:00+00:00"/>
    <meta property="og:title" content="Bemutatta első Xe grafikus chipjét az Intel - de csalódást okozott vele"/>
    <meta property="og:description" content="A lapkát ugyanis nem játékra, hanem számítások gyorsítására tervezték"/>
  </head>
  <body>
    <article>
      <h1>Bemutatta első Xe grafikus chipjét az Intel - de csalódást okozott vele</h1>
      <address><time datetime="2019-11-18T08:15:00+00:00">18 Nov 2019, 08:15</time> by <a rel="author">Sting</a></address>
      <p>Az Intel a vasárnap megnyílt Supercomputing 2019 konferencián hivatalosan is <a href="https://newsroom.intel.com/news-releases/intel-unveils-new-gpu-architecture-optimized-for-hpc-ai-oneapi/">leleplezte</a> régóta várt Xe grafikus architektúráját. A lapkagyártó ugyanakkor a bejelentéssel egyben csalódást is okozott a gamerek számára, mivel most bejelentett első Xe chipjét játékra nem, csak számítási feladatok meggyorsítására lehet majd használni.<br/><br/>Az Intel által Ponte Vecchio-nak elnevezett lapkát egy Aurora nevű szuperszámítógép-architektúrában lehet majd használni, amiben szintén a cég által gyártott Xeon chipek felügyelete alatt lesz képes társaival összehangolva elképesztő számítási teljesítményt nyújtani. Egyetlen ilyen gépbe akár 6 darab is beépíthető lesz majd a lapkákból, amik PCI Express 5.0-s buszon keresztül tudnak majd egymással kommunikálni.<br/><br/>A Ponte Vecchio lapkák és az Aurora szuperszámítógépet az Intel valamikor 2021-ben tervezi piacra dobni. Ugyanakkor jó hír, hogy állítólag már ennél korábban, 2020-ban is <a href="https://pcforum.hu/hirek/21783/kiderult-mikor-johetnek-az-intel-elso-kulonallo-xe-videokartyai">megjelenhet majd</a> egy másik típusú Xe architektúrára épülő chippel, amit azonban játékhoz szánt grafikus kártyákban lehet majd használni - ezt azonban az Intel csak valamikor később fogja bejelenteni.</p>
    </article>
  </body>
</html>