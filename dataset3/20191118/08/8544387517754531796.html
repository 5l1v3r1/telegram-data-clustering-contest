<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/18/evdomadiaies-problepseis-2019-o-aris-ston-skorpio-apo-tis-20-11/"/>
    <meta property="og:site_name" content="neolaia.gr"/>
    <meta property="article:published_time" content="2019-11-18T08:15:56+00:00"/>
    <meta property="og:title" content="Εβδομαδιαίες προβλέψεις 2019: Ο Άρης στον Σκορπιό από τις 20 Νοεμβρίου"/>
    <meta property="og:description" content="Εβδομαδιαίες προβλέψεις 2019: Ο Άρης στον Σκορπιό από τις 20 Νοεμβρίου"/>
  </head>
  <body>
    <article>
      <h1>Εβδομαδιαίες προβλέψεις 2019: Ο Άρης στον Σκορπιό από τις 20 Νοεμβρίου</h1>
      <h2>Εβδομαδιαίες προβλέψεις 2019: Τι θα φέρει η νέα εβδομάδα στο ζώδιό σου!</h2>
      <address><time datetime="2019-11-18T08:15:56+00:00">18 Nov 2019, 08:15</time> by <a rel="author">neolaia.gr Team</a></address>
      <p>
        <b><a href="https://www.neolaia.gr/tag/%CE%B5%CE%B2%CE%B4%CE%BF%CE%BC%CE%B1%CE%B4%CE%B9%CE%B1%CE%AF%CE%B5%CF%82-%CF%80%CF%81%CE%BF%CE%B2%CE%BB%CE%AD%CF%88%CE%B5%CE%B9%CF%82-2019/">Εβδομαδιαίες προβλέψεις 2019</a>: Ο Άρης στον Σκορπιό από τις 20 Νοεμβρίου</b>
      </p>
      <p>
        <b>Μάχη μέχρις εσχάτων – Μεταμόρφωση και μεταλλαγή</b>
      </p>
      <p>
        <b>Από τη Λίλιαν Σίμου</b>
      </p>
      <p><b>Δύο σημαντικά σημεία εμπεριέχει η εβδομάδα</b> που διανύουμε και τα δύο συμπίπτουν την 20η Νοεμβρίου.</p>
      <p><b>Το πρώτο</b> αφορά την ορθοδρόμηση του Ερμή στον Σκορπιό, μετά από τρείς εβδομάδες ανάδρομης κίνησης. Ο Ερμής μπαίνει σε στάση την 20η και 21η του μηνός και το βράδυ της 21ης στρέφεται σε ορθή πορεία, ολοκληρώνοντας ως τις αρχές Δεκεμβρίου την συνειδητοποίηση και τις αποκαλύψεις του προηγούμενου χρονικού διαστήματος.</p>
      <p><b>Δεύτερο</b> βασικό φαινόμενο, είναι η μετάβαση του Άρη, στον Σκορπιό.</p>
      <p>Ο Άρης είναι γνωστός ως ο θεός του πολέμου από την αρχαιότητα. Στην ουσία, είναι η ίδια η ανθρώπινη φύση, στη μάχη της επιβίωσης, της κατάκτησης, της καθιέρωσης, της τόλμης και του σθένους. Αυτά τα χαρακτηριστικά τον διακρίνουν και στην αστρολογική προσέγγιση. Είναι ο μόνος από τους «προσωπικούς πλανήτες», δηλαδή εκείνους με τα προσωπικά μας χαρακτηριστικά, που δηλώνει αποφασιστική δράση και αντίδραση.</p>
      <p>Μετά από την πορεία του στο ζώδιο αδυναμίας του, τον Ζυγό, περνά πλέον στον Σκορπιό την 20η Νοεμβρίου και θα μας συνοδεύει ως το νέο έτος και συγκεκριμένα την 3η Ιανουαρίου 2020.</p>
      <p>
        <b>Βρίσκεται πλέον σε ζώδιο κυριαρχίας, αφού είναι ο παραδοσιακός κυβερνήτης του Σκορπιού.</b>
      </p>
      <p><b>Ο Άρης εδώ συντονίζει σωστά τη δράση</b>, τη δύναμη, την τόλμη, το θάρρος, το ρίσκο για κατάκτηση του στόχου, αλλά και την κτητική διάθεση για να διατηρήσουμε την κατάκτηση, ενίοτε με πάθος και ζήλια.</p>
      <p>Είναι η ερωτική μας διάθεση που αναπτερώνεται, προκειμένου να βιώσουμε σε βάθος τα συναισθήματα που προκαλεί η δράση μας.</p>
      <p>Είναι το ένστικτο που αναζητά πεδίο έκφρασης.</p>
      <p>Στο ζώδιο του Σκορπιού που κυβερνά από τα αρχαία χρόνια, <b>θα προκαλέσει αλλαγές στη ζωή μας.</b> Ανοίγει ένα παράθυρο στα πάθη, στις φοβίες, στις εμμονές, στην ζήλια και σε κάθε σκοτεινό μέρος του ψυχισμού μας. Φέρνει καταιγιστικές ανατροπές, μέσα από βιώματα που πονούν, φαίνονται άτυχα, νοσηρά, φθοράς και σήψης. Αναμοχλεύει μνήμες, ακόμη και κυτταρικές, σκάβει βαθιά στις αγωνίες μας. (έχει ενδιαφέρον αυτή τη φορά που συντονίζεται από τις πρόσφατες μνήμες του ανάδρομου Ερμή στον Σκορπιό)</p>
      <p>
        <b>
          <i>Είναι η μάχη του φωτός προς το σκότος.</i>
        </b>
      </p>
      <p><b>Η φωτιά και το νερό μαζί,</b> σε ένα ασυνήθιστα αρμονικό δεσμό, όπου η δραστηριότητά μας είναι σε αναμονή της κατάλληλης στιγμής, σε αναζήτηση των στοιχείων κατανόησης, σε μία επίμονη διείσδυση προκειμένου να κερδίσει την μάχη που δίνει, μέχρι τελικής πτώσης.</p>
      <p>Μυστικά και κρυφοί πόθοι, γίνονται το κίνητρο της αφύπνισης πλέον. Το χρήμα, ως εξουσία μπορεί να γίνει κίνητρο. Ο εγωισμός και η κτητικότητα, η αφορμή. Τα σκοτεινά ένστικτα, όταν υπάρχουν δύσκολες όψεις, φανερώνουν τα απωθημένα μας και δοκιμάζουν τις αντοχές μας.</p>
      <p>
        <b>Η ψυχή σχίζεται στα δύο, αλλά ο Άρης είναι το χειρουργικό μαχαίρι που θα καθαρίσει τις πληγές.</b>
      </p>
      <p><b>Ωστόσο, όσο κι αν ο Άρης είναι σε ένα «ιδιαίτερο ζώδιο» μάχης και σκοτεινών προβολών</b>, δεν παύει να προσαρμόζεται σωστά. Ξεκινά την διαδρομή του και απαιτεί με πείσμα, σταθερότητα, να εστιάσουμε στις βαθύτερες ανάγκες μας. Να τις αναγνωρίσουμε και να τις επεξεργαστούμε.</p>
      <p>Είναι η στιγμή όπου πρέπει, γεμάτοι εμπειρίες πλέον, να ακολουθήσουμε αποφασιστικά το μονοπάτι που ταιριάζει και μας είναι χρήσιμο. Κατ’ αρχήν αυξάνει την ζωτικότητά μας και μας προσφέρει την αίσθηση της ευεξίας σταδιακά.</p>
      <p>Σημαντικοί σταθμοί (όψη ακριβείας) σε συνδυασμό με άλλους πλανήτες είναι:</p>
      <p>24 – 25 Νοεμβρίου: αντίθεση προς τον Ουρανό</p>
      <p>Διάλυση, εκνευρισμός, ανατροπή και ένταση. Απρόβλεπτες αντιδράσεις.</p>
      <p>3 – 4 Δεκεμβρίου: εξάγωνο προς την Αφροδίτη</p>
      <p>Ερωτική διάθεση που φέρνει αρμονία και σταθερότητα σε σχέσεις</p>
      <p>12 – 13 Δεκεμβρίου: τρίγωνο με τον Ποσειδώνα</p>
      <p>Ημέρες έμπνευσης, καλλιτεχνικής δημιουργίας, ιδεαλισμού, πνευματικής ανάπτυξης, τρυφερότητας και ευαισθησίας. Η δράση μας εμποτίζεται από ιδανικά, ρομαντισμό και συμπόνια.</p>
      <p>18 – 19 Δεκεμβρίου: εξάγωνο προς τον Κρόνο</p>
      <p>Ένας ενδιαφέρον συντονισμός δράσης, σχεδιασμού, στόχου και κατάκτησης.</p>
      <p>21 – 22 Δεκεμβρίου: εξάγωνο προς τον Πλούτωνα</p>
      <p>Δύναμη αντοχής φυσικής, αναζωογόνηση, επιμονή και επιτυχία στις προσπάθειές μας. Ερωτική διάθεση που εξελίσσεται δίχως πίεση, αλλά μαγνητίζει και εντυπωσιάζει. Φυσική και συναισθηματική αναζωογόνηση.</p>
      <p>Συμβουλές για κάθε ζώδιο</p>
      <h3>Εβδομαδιαίες προβλέψεις 2019:</h3>
      <p>
        <b>Κριός</b>
      </p>
      <p>Ο Άρης είναι κυβερνήτης σας και βρίσκεται σε ένα κατάλληλο ζώδιο πλέον, αφήνοντας την ευθεία αντιπαράθεση των σχέσεων. Ωστόσο, μοιάζει να περιορίζει λίγο τις δυνατότητες προώθησης των ενδιαφερόντων σας. Θα στραφείτε περισσότερο προς τις προσωπικές σας κατακτήσεις και θα επιδιώξετε να περιορίσετε έξοδα, καθώς έχετε μία ανασφάλεια που δεν θα βοηθήσει να αισθανθείτε δυνατοί. Αν είστε ήδη χρεωμένοι σε δάνεια ή πιστωτικές κάρτες, θα ήταν καλό να μην επιβαρύνετε περισσότερο τον προϋπολογισμό σας. Δεν συνιστάται αυτή η περίοδος για να επενδύσετε ή να ξοδέψετε τις οικονομίες σας. Στην περίπτωση που έχετε μία ευαισθησία υγείας, ίσως το πρόβλημα είναι περισσότερο οξύ, ή επίμονο. Θα χρειαστείτε την υπομονή και την επιμονή στην θεραπεία που σας συνιστά ο γιατρός σας, αλλά λόγω της δυνατής θέσης του πλανήτη, οι προοπτικές αποθεραπείας είναι πολλές. Στα αισθηματικά, αυτή η περίοδος φέρνει μία εσωτερική ένταση και καλό θα είναι να αποφύγετε να μείνετε προσκολλημένοι στις ανησυχίες σας. Κατανοώντας αυτό που σας άφησαν οι προηγούμενοι μήνες, κάποιες σχέσεις τελειώνουν οριστικά, κάποιες άλλες γίνονται «σχέσεις καρδιάς και ψυχής».</p>
      <p>
        <b>Ταύρος</b>
      </p>
      <p>Στον τομέα των σχέσεων η πορεία του Άρη πλέον, και στον τομέα αυτό, διαθέτετε πείσμα και επιμονή για να κερδίσετε εντυπώσεις. Διατηρείτε ένα σταθερό προφίλ και κατακτάτε τους ανθρώπους που σας ενδιαφέρουν. Διεισδυτικοί και αποτελεσματικοί, θα δώσετε το καλύτερο μέσα από σχέσεις που σας συγκινούν ή προκαλούν γοητεία και μαγνητισμό. Επομένως, είναι η κατάλληλη στιγμή για μία σοβαρή σχέση. Αν θέλετε συνεργασίες, τώρα θα είναι η περίοδος όπου οι προτάσεις σας πρέπει να αναπτυχθούν. Καθώς έχετε την δύναμη και την επιρροή μέσα στο περιβάλλον σας, οι σχέσεις και η κοινωνικοποίηση, αναδεικνύουν την τόλμη και την μεθοδική σας προώθηση. Ωστόσο, στην μόνιμη σχέση σας ενδέχεται να γίνετε πολύ φορτικοί και ζηλιάρηδες. Προσοχή σε ανταγωνιστικές διαθέσεις συνεργατών, ή αν υπάρχουν νομικές εκκρεμότητες, από μία δικαστική διαμάχη.</p>
      <p>
        <b>Δίδυμοι</b>
      </p>
      <p>Λίγο δύσκολη θα φανεί για σας αυτή η περίοδος. Στα θέματα υγείας, μπορεί να προκύψει μία ευαισθησία που θα φανεί να έχει όξυνση, θα ταλαιπωρήσει, αλλά αργότερα θα συνέλθετε, με την κατάλληλη διατροφή και θεραπεία. Στα θέματα των υποχρεώσεών σας, περιορίζεστε αισθητά και αναγκάζεστε να επιμείνετε πολύ προκειμένου να τις διεκπεραιώσετε. Δίχως να σας επιτρέπεται να κάνετε πολλά πράγματα παράλληλα, όπως στην ουσία σας αρέσει, επιλέξτε ένα σημαντικό στόχο, πρακτικό, για να υλοποιήσετε όνειρα και ιδέες. Ενδεχομένως το προηγούμενο διάστημα, είχατε πολλές δημιουργικές ανάγκες, ξεκινήσατε πολλά θέματα παράλληλα. Όλα αυτά δεν γίνεται προς στιγμήν να αποδώσουν σε έργο. Επομένως, πρέπει να κάνετε μία σαφή διάκριση, ανάμεσα σε ό,τι σας αρέσει και σε ό,τι μπορεί να υλοποιηθεί και να προχωρήσετε με υπομονή σε ένα πρακτικό στόχο. Στον χώρο εργασίας κάποιοι συνάδελφοι ή υφιστάμενοι, θα είναι επιθετικοί πιθανόν.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/11/18/evdomadiaies-problepseis-2019-o-aris-ston-skorpio-apo-tis-20-11/2">Επόμενη Σελίδα (1/4) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/18/grafei-istoria-o-stefanos-tsitsipas/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/18/red-hot-chili-peppers-ksana-stin-ellada/"/>
        <a href="https://neolaia.gr/neo/live-paw-volta"/>
        <a href="https://neolaia.gr/2019/11/18/black-friday-2019-lista-me-kaliteres-prosfores/"/>
        <a href="https://neolaia.gr/2019/11/18/adikapnistikos-nomos-bgike-i-apofasi-ta-prostima/"/>
        <a href="https://neolaia.gr/2019/11/18/evdomadiaies-problepseis-2019-o-aris-ston-skorpio-apo-tis-20-11/"/>
        <a href="https://neolaia.gr/neo/zwdia-eidiseis"/>
      </related>
    </article>
  </body>
</html>