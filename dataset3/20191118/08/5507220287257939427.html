<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186645/"/>
    <meta property="og:site_name" content="Janam TV"/>
    <meta property="article:published_time" content="2019-11-18T08:24:12+00:00"/>
    <meta property="og:title" content="അയ്യപ്പ ഭക്തർക്കായി ഇടത്താവളം ഒരുക്കിയത് മത്സ്യ മാർക്കറ്റിനുള്ളിൽ ; പ്രതിഷേധം ശക്തം"/>
    <meta property="og:description" content="കൊച്ചി ; ശബരിമലയിലേയ്ക്ക് പോകുന്ന ഭക്തർക്കായി പത്തനാപുരം പഞ്ചായത്ത് ഇടത്താവളം ഒരുക്കിയത് മീൻ ചന്തയിൽ . മത്സ്യം ലേലം വിളിച്ച് വിൽപ്പന നടത്തുന്ന സ്ഥലത്ത്"/>
  </head>
  <body>
    <article>
      <h1>അയ്യപ്പ ഭക്തർക്കായി ഇടത്താവളം ഒരുക്കിയത് മത്സ്യ മാർക്കറ്റിനുള്ളിൽ ; പ്രതിഷേധം ശക്തം</h1>
      <address><time datetime="2019-11-18T08:24:12+00:00">18 Nov 2019, 08:24</time> by <a rel="author">Janam TV Web Desk</a></address>
      <p>കൊച്ചി ; ശബരിമലയിലേയ്ക്ക് പോകുന്ന ഭക്തർക്കായി പത്തനാപുരം പഞ്ചായത്ത് ഇടത്താവളം ഒരുക്കിയത് മീൻ ചന്തയിൽ . മത്സ്യം ലേലം വിളിച്ച് വിൽപ്പന നടത്തുന്ന സ്ഥലത്ത് സ്വാമിമാർക്കായി ഇടത്താവളം ഒരുക്കിയത് വിവാദമായിരിക്കുകയാണ് .കല്ലുംകടവിലാണ് ഇടത്താവളം ഏർപ്പെടുത്തിയത് . മത്സ്യത്തിന്റെ ദുർഗന്ധം കാരണം ഇടത്താവളത്തിനടുത്തേയ്ക്ക് പോകാൻ പോലും കഴിയാത്ത അവസ്ഥയാണ് .</p>
      <p>മലിനമായ സ്ഥലത്ത് ആഹാരം പാകം ചെയ്ത് കഴിക്കാൻ പോലും സ്വാമിമാർക്ക് പറ്റുന്നില്ല . ദിവസവും വൈകിട്ട് നാല് മണിമുതല്‍ തമിഴ്‌നാട് അടക്കമുളള സ്ഥലങ്ങളില്‍ നിന്ന് മത്സ്യം എത്തി തുടങ്ങും. തുടര്‍ന്ന് രാത്രിയില്‍ ആരംഭിക്കുന്ന ലേലം വിളി പിറ്റേന്ന് പുലര്‍ച്ചെ വരെ നീളും.മീൻ പെട്ടികൾ നിരത്തി വച്ചിരിക്കുന്നതിനാൽ തീർത്ഥാടകരുടെ വാഹനങ്ങൾ പാർക്ക് ചെയ്യാനും കഴിയുന്നില്ല .</p>
      <p>മണ്ഡലകാലം ആരംഭിച്ചതിനാൽ നിരവധി ഭക്തരാണ് പത്തനാപുരം വഴി ശബരിമലയിലേയ്ക്ക് പോകുന്നത് . പഞ്ചായത്തിന്റെ ഈ തീരുമാനത്തിനെതിരെ ശക്തമായ പ്രതിഷേധമാണ് ഉയരുന്നത് .</p>
    </article>
  </body>
</html>