<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186647/"/>
    <meta property="og:site_name" content="Janam TV"/>
    <meta property="article:published_time" content="2019-11-18T08:29:21+00:00"/>
    <meta property="og:title" content="ശബരിമല കയറാൻ എത്തിയ യുവതിയെ പമ്പയിൽ തടഞ്ഞു"/>
    <meta property="og:description" content="പത്തനംതിട്ട ; ശബരിമല കയറാൻ എത്തിയ യുവതിയെ പമ്പയിൽ തടഞ്ഞു . ആന്ധ്രാ സ്വദേശിനിയെയാണ് പൊലീസ് തടഞ്ഞത് . തിരിച്ചറിയല്‍ കാര്‍ഡ് പരിശോധിച്ചശേഷമാണ് പൊലീസ്"/>
  </head>
  <body>
    <article>
      <h1>ശബരിമല കയറാൻ എത്തിയ യുവതിയെ പമ്പയിൽ തടഞ്ഞു</h1>
      <address><time datetime="2019-11-18T08:29:21+00:00">18 Nov 2019, 08:29</time> by <a rel="author">Janam TV Web Desk</a></address>
      <p>പത്തനംതിട്ട ; ശബരിമല കയറാൻ എത്തിയ യുവതിയെ പമ്പയിൽ തടഞ്ഞു . ആന്ധ്രാ സ്വദേശിനിയെയാണ് പൊലീസ് തടഞ്ഞത് . തിരിച്ചറിയല്‍ കാര്‍ഡ് പരിശോധിച്ചശേഷമാണ് പൊലീസ് തടഞ്ഞത്. കഴിഞ്ഞദിവസവും ആന്ധ്രയിൽ നിന്നുള്ള യുവതികളെ പൊലീസ് തടഞ്ഞിരുന്നു. യുവതികളെ തടയാനുള്ള പൊലീസിന്റെ പരിശോധന നിലയ്ക്കലും ,പമ്പയിലും തുടരുകയാണ് .</p>
      <p>അതേ സമയം യുവതികളെ പ്രവേശിപ്പിക്കാനുള്ള തീരുമാനത്തിൽ നിന്നും സംസ്ഥാന സർക്കാരും പോലീസും പിന്മാറിയതോടെ ശബരിമലയിൽ വൻഭക്തജനത്തിരക്കാണനുഭവപ്പെടുന്നത് .</p>
      <p>മണ്ഡല മകരവിളക്ക് പൂജകൾക്കായി നട തുറന്ന ശേഷമുള്ള ആദ്യ ദിനത്തിലെ വരുമാനത്തിൽ 50 ശതമാനത്തോളം വർദ്ധനവ്. നടവരവിലും അപ്പം അരവണ വിൽപ്പനയിലും വൻ വർദ്ധനവാണ് ഉണ്ടായിരിക്കുന്നത്.</p>
      <p>അദ്യ ദിനത്തിലെ വരുമാനം മൂന്ന് കോടി മുപ്പത്തിരണ്ട് ലക്ഷത്തി അൻപത്തി അയ്യായിരത്തി തൊള്ളായിരത്തി എൺപത്തിയാറ് രൂപയാണ്. കഴിഞ്ഞ വർഷം ഇത് രണ്ട് കോടി നാല് ലക്ഷമായിരുന്നു. കഴിഞ്ഞ വർഷത്തെക്കാൾ ഒരു കോടി 28 ലക്ഷം രൂപയുടെ വർദ്ധനവാണ് ഈ വർഷം ആദ്യദിനം രേഖപ്പെടുത്തിയിരിക്കുന്നത്.</p>
      <p>അരവണ വിൽപ്പനയിലൂടെ ലഭിച്ചത് ഒരു കോടി പത്തൊൻപത് ലക്ഷത്തി അൻപതിനായിരം രൂപയാണ്. കാണിക്ക ഇനത്തിൽ ഒരു കോടി 20 ലക്ഷം രൂപ ലഭിച്ചു. കടമുറി ലേലം, അന്നദാനം അഭിഷേകം, പൂജ തുടങ്ങിയ ഇനത്തിലാണ് ശേഷിക്കുന്ന തുക എത്തിയത്.</p>
    </article>
  </body>
</html>