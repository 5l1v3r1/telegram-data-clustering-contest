<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76679-Ceska-pornoherecka-V-zaciatkoch-som-fetovala-robim-to-pre-pozornost-a-peniaze-To-najlepsie-z-Refresheru"/>
    <meta property="og:site_name" content="REFRESHER"/>
    <meta property="article:published_time" content="2019-11-18T08:19:00+00:00"/>
    <meta property="og:title" content="Česká pornoherečka: V začiatkoch som fetovala, robím to pre pozornosť a peniaze (To najlepšie z Refresheru)"/>
    <meta property="og:description" content="Vychutnaj si nové rozhovory, výbery a reportáže."/>
  </head>
  <body>
    <article>
      <h1>Česká pornoherečka: V začiatkoch som fetovala, robím to pre pozornosť a peniaze (To najlepšie z Refresheru)</h1>
      <address><time datetime="2019-11-18T08:19:00+00:00">18 Nov 2019, 08:19</time> by <a rel="author">Viktor Kniš</a></address>
      <p>
        <b>Vychutnaj si nové rozhovory, výbery a reportáže.</b>
      </p>
      <p>Uplynulých pár dní sa Slovensko upriamilo v prvom rade na<b> 30. výročie Nežnej revolúcie</b> a aj na Refresheri si môžeš prečítať niekoľko dôležitých článkov, vďaka ktorým sa dozvieš, o čo vlastne ide a aké zmeny vďaka nenásilnému zhodeniu režimu v súčasnosti pociťujeme. Okrem toho prinášame aj niekoľko rozhovorov a reportáží, ktoré by nemali ujsť tvojej pozornosti. </p>
      <p>Vyspovedali sme napríklad českú <b>pornoherečku Daisy Lee,</b> ktorá nám priblížila, ako tento priemysel v našich končinách funguje, ale aj <b>komika Michaela Szatmaryho</b>, aby sme sa dozvedeli, ako dobre sa dá humorom na Slovensku uživiť. </p>
      <p>Navštívili sme bratislavské intráky, keďže nás zaujímalo, v akom sú momentálne stave a čo na život v Mlynskej doline hovoria samotní študenti. To však nie je ani zďaleka všetko. </p>
      <h3>Ako vyzerá bežný deň revízora v Bratislave?</h3>
      <p>Práca revízora je pre každého z nás zahalená rúškom tajomstva. My sme sa v kancelárii Dopravného podniku stretli s jedným z nich, spolu s vedúcou kontroly. Porozprávali sme sa o tom, čo to znamená byť revízorom. Bratislavský dopravný podnik nám neumožnil zverejniť meno či fotografiu revízora.</p>
      <p>Z jeho autentickej výpovede sa dozvieš, ako vyzerá bežný deň revízora, prečo majú so sebou nahrávacie zariadenie a pracovníka SBS a či môže pri kontrole prižmúriť oko a odpustiť niekomu pokutu. Anonymný respondent hovoril otvorene aj o tom, či niekto podal na neho sťažnosť, či sa čierni pasažieri opakujú a či ich už revízori poznajú a čo si myslí o facebookovej skupine Revízori Bratislava.</p>
      <related>
        <a href="https://refresher.sk/76367-Ako-vyzera-bezny-den-revizora-v-Bratislave-Kontroluju-vzdy-vo-dvojiciach-robia-audiozaznam-a-maju-so-sebou-SBSkara-Rozhovor"/>
      </related>
      <h3>8 párov tenisiek, na ktorých môžeš tento mesiac zarobiť poriadne peniaze</h3>
      <p>Zorientovať sa v tom, ktoré tenisky sú aktuálne žiadané a na ktorých sa dá zarobiť najviac môže byť pomerne komplikované. My sme si pre teba pripravili zoznam ôsmich modelov od najpopulárnejších značiek, na ktorých si v novembri reselleri poriadne naplnia vrecká. </p>
      <p>V prehľade nájdeš informácie o tom, o aké modely tenisiek ide, kde ich môžeš kúpiť a taktiež odhadovaný odhad, koľko sa dá na jednotlivých pároch zarobiť v prípade, že ich predáš správnemu človeku. </p>
      <related>
        <a href="https://refresher.sk/76451-8-parov-tenisiek-na-ktorych-mozes-tento-mesiac-zarobit-poriadne-peniaze"/>
      </related>
      <h3>Rozhovor k komikom Szatmarym</h3>
      <p>Michael Szatmary je známa tvár vo svete slovenského stand-upu. Robí to už 8 rokov a jeho úplne prvé vystúpenie mu vyšlo perfektne. Myslel si preto, že je z neho hotový komik. Po čase však zistil, že to tak ani zďaleka nie je. Szatmary dlho pracoval ako spravodajca v televízii Markíza. K žurnalistike sa však už nechce vrátiť.</p>
      <p>V rozhovore si prečítaš, ako Michael vníma extrémizmus na Slovensku, čo si myslí o vyjadrení Milana Mazureka z ĽSNS o mydlách a Židoch, kde sú jeho hranice v rámci humoru a kedy si povedal, že je skutočný komik. Prezradil, prečo mama nechodí na jeho vystúpenia a o čom chce napísať knihu,</p>
      <related>
        <a href="https://refresher.sk/76479-Komik-Szatmary-Vraveli-mi-aby-som-nevtipkoval-o-tom-ze-som-Zid-Nedal-som-si-povedat-dnes-sa-na-tom-bavi-aj-zidovske-publikum"/>
      </related>
      <h3>8 ľudí, ktorých stiahol ku dnu Marian Kočner alebo jeho Threema</h3>
      <p>Marian Kočner obvinený z objednávky vraždy Jána Kuciaka a Martiny Kušnírovej a ďalších, najmä ekonomických trestných činov, si za dve dekády pôsobenia stihol vybudovať veľmi silnú sieť kontaktov, ktorú teraz verejnosť odhaľuje vďaka jeho údajnej komunikácii zo šifrovanej aplikácie Threema.</p>
      <p>Zhrnuli sme 8 vplyvných osôb, predovšetkým z politiky a orgánov činných v trestnom konaní, ale aj Kočnerových komplicov, ktorých stiahol so sebou od 21. februára 2018. S niektorými si písal cez Threemu, s ďalšími robil biznis, iných v komunikácii len spomínal a zatiaľ nie je jasné, aký mali vzťah.  </p>
      <related>
        <a href="https://refresher.sk/76364-8-ludi-ktorych-stiahol-ku-dnu-Marian-Kocner-alebo-jeho-Threema-Kam-az-siahali-chapadla-muza-obvineneho-z-objednavky-vrazdy"/>
      </related>
      <h3>Rozhovor s pornoherečkou Daisy Lee</h3>
      <p>Daisy Lee, vlastným menom Karolína Urbanová, je jedna z najznámejších a rovnako aj najkontroverznejších českých pornoherečiek. Za približne 4 roky, čo figuruje vo filmoch pre dospelých, sa môže pochváliť rôznymi prvenstvami, oceneniami, ale aj viac ako 130-tisíc followermi na Instagrame.</p>
      <p>Nám úprimne porozprávala o tom, prečo by nikdy nechcela chodiť s pornohercom, ako opisuje konflikt s kolegyňou Lady Dee, čo jej na pornografickom priemysle prekáža najviac,<br/>aké fetiše má v súkromnom živote a koľko najviac mužov mala počas bukkake (skupinová sexuálna praktika). Prečo v začiatkoch kariéry užívala drogy?</p>
      <related>
        <a href="https://refresher.sk/76286-Pornoherecka-Daisy-Lee-V-zaciatkoch-som-pred-natacanim-fetovala-Trvalo-mi-rok-kym-som-sa-dala-dokopy-Rozhovor"/>
      </related>
      <h3>Navštívili sme Mlynskú dolinu</h3>
      <p>Internáty sú možnosťou pre študentov, ktorí nechcú alebo nemôžu platiť stovky eur mesačne za prenájom bytu. Je to však iba z núdze cnosť, alebo si obyvatelia Mlynskej doliny svoje bývanie pochvaľujú? Je pravda, že majú v izbách roztoče a myši? A ako sa dá učiť, keď sú všade naokolo chodbovice?</p>
      <p>Zistili sme, či sa oplatí platiť si sto eur za izbu na Manželákoch, aké hlodavce a hmyz stretli obyvatelia internátov vo svojich izbách, či sa na vysokoškolských intrákoch dá po večeroch učiť a ako to na jednotlivých internátoch v Mlynskej doline vyzerá.</p>
      <related>
        <a href="https://refresher.sk/76466-Mlynska-dolina-Niektori-investovali-do-izieb-stovky-eur-inde-su-jedinou-vyzdobou-stare-skrine-a-proteinove-prasky"/>
      </related>
      <h3>Rozhovor s Milanom Kňažkom</h3>
      <p>Milan Kňažko je slovenský politik a herec. Jeho meno sa úzko spája s Nežnou revolúciou. V roku 1989 ako jediný v ČSSR vrátil titul zaslúžilého umelca, pretože nesúhlasil s politikou vtedajšieho komunistického režimu a počas novembra 1989 bol spolu s Jánom Budajom organizátorom, spolu-moderátorom a kľúčovou osobnosťou pokojných manifestácií v Bratislave. Bol členom Koordinačného výboru Verejnosti proti násiliu, dokonca verejne žiadal o zrušenie vedúcej úlohy komunistickej strany v televíznej relácii Štúdio Dialóg.</p>
      <p>V našom rozhovore si prečítaš, prečo je dôležité hovoriť o udalostiach z roku 1989 aj dnes, ako reagovali ľudia, keď sa k nim postupne dostala správa o revolúcii, a prečo bolo dôležité, aby sa zapojili aj známe osobnosti. Ako by vyzeral náš život dnes, keby sa ľudia pred 30 rokmi nevzbúrili?</p>
      <related>
        <a href="https://refresher.sk/76444-Milan-Knazko-Ludia-ktori-budovali-ten-zvrhly-system-su-zlocinci-a-maju-na-svedomi-miliony-zivotov-Rozhovor"/>
      </related>
      <h3>Ako vnímajú Nežnú revolúciu Ego, Sajfa, Strapo, Pil C a ďalší známi Slováci?</h3>
      <p>Nežná revolúcia zmenila veľmi veľa a nebyť odvážnych a cieľavedomých Čechov a Slovákov, ktorí sa v novembri 1989 postavili vtedajšiemu komunistickému režimu, nikdy by sme neokúsili slobodu, akú máme dnes. Svoje o tom vedia aj známe osobnosti, ktoré sa dnes živia prácou, aká by pred tridsiatimi rokmi bola považovaná za protisystémovú.</p>
      <p>V článku nájdeš odpovede na otázky, čo Strapo, Sajfa, Pil C alebo Ego predpokladajú, že by robili v roku 1989, ktorý z respondentov zavolal mame, aby mu pomohla rozpamätať sa, aký má podľa známych osobností komunizmus presah do súčasnosti, v čom cítia raperi a moderátor najväčšiu slobodu, ktorú získali aj vďaka Nežnej revolúcii aký je najdôležitejší odkaz Nežnej revolúcie.</p>
      <related>
        <a href="https://refresher.sk/76644-Ako-vnimaju-Neznu-revoluciu-Ego-Sajfa-Strapo-Pil-C-a-dalsi-znami-Slovaci"/>
      </related>
      <h3>Navštívili sme 4 tetovacie štúdiá na východnom Slovensku</h3>
      <p>Tetovanie zažíva už niekoľko rokov obrovský boom, umelci na východnom Slovensku sa však zatiaľ nedočkali až takej pozornosti, ako všetci ostatní. Rozhodli sme sa pre to navštíviť niekoľko štúdií, aby sme zistili, ako v tejto časti krajiny vnímajú tatéri svoju prácu a aké sú ich bizarné zážitky. </p>
      <p>V reportáži sa dozvieš, koľko stojí tetovanie na východe a v Bratislave, aké štýly v tetovaní dnes fičia a kde si môžu tatéri zmerať sily, aké vybavenie potrebuješ, ak si chceš otvoriť vlastné tetovacie štúdio a prečo je pri niekoľkohodinovom tetovaní dôležitá dôvera.</p>
      <related>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
      <h3>Ako to vyzeralo na Oktagone 15</h3>
      <p>Oktagon 15 bude ešte dlho najdôležitejšou udalosťou histórie MMA na Slovensku a v Česku. Síce už ruch okolo zápasu storočia doznieva, my sme ešte tesne po udalosti pripravili aj podrobný prehľad toho, ako celý večer vyzeral a čo všetko sme videli v zápasoch pred tým najsledovanejším. Zhrnuli sme kľúčové momenty, niekoľko čísel a taktiež zopár exkluzívnych fotografií. </p>
      <related>
        <a href="https://refresher.sk/76413-Oktagon-15-sa-zapisal-do-dejin-Knockoutovany-Vemola-20-000-divakov-a-neuveritelna-sou"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/62697-Najlepsie-z-Refresheru-za-uplynuly-tyzden-Matka-Tereza-nebola-svata-skusali-sme-vino-za-149-a-objavovali-ayahuascovy-ritual"/>
        <a href="https://refresher.sk/66848-Najlepsie-z-Refresheru-za-uplynuly-tyzden-Ako-sa-zije-na-Ibize-alebo-v-Severnej-Korei-a-ktore-cipsy-su-najlepsie"/>
        <a href="https://refresher.sk/66093-Najlepsie-z-Refresheru-za-uplynuly-tyzden-SugarBabe-nie-je-prostitutka-rozhovor-s-Banasovou-aj-s-Romom-z-vychodneho-Slovenska"/>
        <a href="https://refresher.sk/64927-Najlepsie-z-Refresheru-za-uplynuly-tyzden-Co-prezradili-slovensky-upratovac-mtvol-a-zname-bohate-deti-z-Instagramu"/>
        <a href="https://refresher.sk/64116-Najlepsie-z-Refresheru-za-uplynuly-tyzden-Masova-dieta-arogantny-Tary-a-povod-slov-kokt-hovo-jebt-alebo-pia"/>
        <a href="https://refresher.sk/65510-Najlepsie-z-Refresheru-za-uplynuly-tyzden-Slovenka-zachranila-7clennu-rodinu-utecencov-vyskusali-sme-Tinder-cez-zensky-profil"/>
        <a href="https://refresher.sk/65720-Najlepsie-z-Refresheru-za-uplynuly-tyzden-Rozhovor-s-Furdikom-najlacnejsie-bary-v-Bratislave-analyza-Plackovej-Instagramu"/>
        <a href="https://refresher.sk/64310-Najlepsie-z-Refresheru-za-uplynuly-tyzden-Ktori-raperi-nenadavaju-ako-vyzera-spermobanka-a-co-si-myslia-policajti-o-marihuane"/>
      </related>
    </article>
  </body>
</html>