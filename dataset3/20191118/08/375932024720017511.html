<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/penzugy/tozsde/minimalis-pluszban-kezdte-a-hetet-a-bux-1874835/"/>
    <meta property="og:site_name" content="Világgazdaság"/>
    <meta property="article:published_time" content="2019-11-18T08:08:00+00:00"/>
    <meta property="og:title" content="Minimális pluszban kezdte a hetet a BUX"/>
    <meta property="og:description" content="A Budapesti Értéktőzsde részvényindexe 43 390,28 ponton nyitott hétfőn. A keddi kamatdöntés előtt az elemző szerint iránykeresés várható a tőzsdén."/>
  </head>
  <body>
    <article>
      <h1>Minimális pluszban kezdte a hetet a BUX</h1>
      <address><time datetime="2019-11-18T08:08:00+00:00">18 Nov 2019, 08:08</time> by <a rel="author">MTI</a></address>
      <h4>A Budapesti Értéktőzsde részvényindexe, a BUX 5,65 pontos emelkedéssel, 43 390,28 ponton nyitott hétfőn. A pénteki záró értékéhez képest 0,01 százalékkal erősödött.</h4>
      <p>Török Lajos, az Equilor Befektetési Zrt. vezető elemzője tőzsdenyitás előtt kommentárjában azt írta, hogy a keddi kamatdöntés előtt várhatóan iránykeresés lesz a BÉT-en. A vezető részvényeknél az OTP-nek továbbra is 13 500 forintnál húzódik támasza, míg felfelé a 14 000 forintos szinten lévő ellenállásra érdemes figyelni. A Molnál a 3000 forintos szint tesztelése várható, pénteken már ezen szint alatt zárt a részvény. A Richter pénteken folytatta az emelkedést, de az 5800 forintos ellenállás alatt zárt, így újra megpróbálkozhat a részvény ezen szint áttörésével. A Telekom továbbra is a 435-445-ös sávban kereskedhet, bár egyre közelebb kerül a sávtetőhöz – írta.</p>
      <p>A Budapesti Értéktőzsde részvényindexe, a BUX 166,35 pontos, 0,38 százalékos emelkedéssel, 43 384,63 ponton zárt pénteken. A részvénypiac forgalma 15,8 milliárd forint volt.</p>
      <ul>
        <li>A Mol 8 forinttal, 0,27 százalékkal 2992 forintra gyengült, 1,4 milliárd forintos forgalomban.</li>
        <li>Az OTP-részvények ára 90 forinttal, 0,65 százalékkal 13 860 forintra erősödött, forgalmuk 8,3 milliárd forintot tett ki.</li>
        <li>A Magyar Telekom árfolyama 5 forinttal, 1,14 százalékkal 443 forintra nőtt, forgalma 628,5 millió forint volt.</li>
        <li>A Richter-papírok árfolyama 40 forinttal, 0,70 százalékkal 5795 forintra emelkedett, a részvények forgalma 4,3 milliárd forintot ért el.</li>
      </ul>
    </article>
  </body>
</html>