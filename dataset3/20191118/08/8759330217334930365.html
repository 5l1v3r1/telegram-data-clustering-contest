<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904179/belgische-beloften-stunten-tegen-duitsland-fantastische-prestatie-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T08:01:00+00:00"/>
    <meta property="og:title" content="Belgische beloften stunten tegen Duitsland: &quot;Fantastische prestatie&quot;"/>
    <meta property="og:description" content="De Belgische beloften konden afgelopen zondag stunten in de EK-voorrondegroep. Op bezoek bij grootmacht Duitsland won het met mooie 2-3 cijfers. Een puike prestatie, vindt ook kapitein Zinho Vanheusden."/>
  </head>
  <body>
    <article>
      <h1>Belgische beloften stunten tegen Duitsland: "Fantastische prestatie"</h1>
      <address>
        <time datetime="2019-11-18T08:01:00+00:00">18 Nov 2019, 08:01</time>
      </address>
      <p>
        <b>De Belgische beloften konden afgelopen zondag stunten in de EK-voorrondegroep. Op bezoek bij grootmacht Duitsland won het met mooie 2-3 cijfers. Een puike prestatie, vindt ook kapitein Zinho Vanheusden.</b>
      </p>
      <p>"Gaan winnen bij een van de beste ploegen ter wereld, dat mogen we niet onderschatten. Dat is niet niks", reageerde Vanheusden achteraf bij <i>Sporza</i>. De verdediger speelde zelf een hoofdrol met een doelpunt, eigen doelpunt en een gemiste strafschop.</p>
      <aside>Lees meer<br/><a href="https://www.voetbalprimeur.be/videos/904119/goal-vanheusden-trekt-ten-aanval-en-brengt-belgi-op-voorsprong-tegen-duitsland.html?itm_source=www.voetbalprimeur.be&amp;itm_medium=highlighted-content">GOAL: Vanheusden trekt ten aanval en brengt België op voorsprong tegen Duitsland<br/></a><a href="https://www.voetbalprimeur.be/videos/904135/flipperkast-zinho-vanheusden-maakt-h-l-ongelukkige-owngoal-tegen-duitsland.html?itm_source=www.voetbalprimeur.be&amp;itm_medium=highlighted-content"> Flipperkast: Zinho Vanheusden maakt héél ongelukkige owngoal tegen Duitsland</a></aside>
      <p>"Ik ben trots op heel de ploeg, want dit was een fantastische teamprestatie", spaarde Vanheusden de lof niet. "Het is ook een opkikker, want we waren niet goed aan de campagne begonnen. Maar in de laatste twee duels hebben we toch getoond dat er veel talent in deze groep zit. We zijn ook een echte ploeg aan het smeden."</p>
      <p>Ook bondscoach Johan Walem was bijzonder tevreden. "Deze groep heeft hiermee een grote stap gezet. Ze hebben gedaan wat ik gevraagd had en waar we een hele week aan gewerkt hadden. Dit is een topprestatie van deze jonge groep tegen een groot land, de favoriet in onze groep. Proficiat aan iedereen", besloot hij.</p>
      <figure>
        <iframe data-src="https://twitter.com/RoyalBelgianFA/status/1196121415583457281?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/904132/jonge-rode-duivel-stunten-in-duitsland-en-doen-uitstekende-zaak-in-ek-kwalificatie.html?itm_source=www.voetbalprimeur.be&amp;itm_medium=highlighted-content">Jonge Duivels stunten in Duitsland en doen uitstekende zaak in EK-kwalificatie</a></aside>
    </article>
  </body>
</html>