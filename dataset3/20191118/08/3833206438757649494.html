<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Stana-yasno-kak-e-ubit-18-godishniyat-Georgi-pred-diskoteka-v-Plovdiv-914561"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T08:31:00+00:00"/>
    <meta property="og:title" content="Стана ясно как е убит 18-годишният Георги пред дискотека в Пловдив"/>
    <meta property="og:description" content="18-годишният Георги от Асеновград, който почина миналата седмица след сбиване в близост до пловдивск..."/>
  </head>
  <body>
    <article>
      <h1>Стана ясно как е убит 18-годишният Георги пред дискотека в Пловдив</h1>
      <address>
        <time datetime="2019-11-18T08:31:00+00:00">18 Nov 2019, 08:31</time>
      </address>
      <p><b><a href="https://www.plovdiv24.bg/novini/plovdiv/novini/plovdiv/Pochina-momcheto-zhestoko-prebito-pred-plovdivska-diskoteka-na-Helouin-914053">18-годишният Георги от Асеновград, който почина миналата седмица</a></b> след сбиване в близост до пловдивска дискотека, е бил ударен само веднъж. Пловдивчанинът, който му е нанесъл удар, е арестуван и си признава за това. Останалите момчета от компанията са влезли в словесни пререкания със загиналия, но не са участвали в побоя. Предполага се, че Георги е издъхнал не от единствения удар, който е понесъл, а вследствие на това, че пада на земята и ударя главата си.</p>
      <p>Чакат се обаче куп експертизи, които ще покажат какво точно се е случило. В един момент охраната го извела навън, за да си тръгне заедно с приятелката си. На входа обаче Георги се засича с друга компания, която не познавал.</p>
      <p>Гардовете разделят младежа и останалите момчета и скандалът се прекратява. На близък паркинг обаче Георги и приятелката му се засичат отново с другата компания и отново възниква конфликт. Именно в този момент арестуваният е нанесъл удар в главата на починалия. </p>
      <p>На Хелоуин асеновградчанинът изпадна в кома, от която не се събуди. Дни след това той почина в болница "Свети Георги". Очаква се обвинението, което в момента е за нанасяне на средна телесна повреда, да се преквалифицира в причиняване на смърт по непредпазливост, пише "Блиц".</p>
    </article>
  </body>
</html>