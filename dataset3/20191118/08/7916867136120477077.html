<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134741-kings-nutrauke-celtics-pergaliu-serija.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-18T08:02:00+00:00"/>
    <meta property="og:title" content="„Kings“ nutraukė „Celtics“ pergalių seriją"/>
    <meta property="og:description" content="Buddy Hieldas su 35 taškais pasiekė asmeninį sezono rekordą, o Sakramento „Kings“ (5-7) nutraukė Bostono „Celtics“ (10-2) dešimties pergalių seriją. „Kings“ apgynė savo namų tvirtovę rezultatu 100:99 (30:18, 20:28, 21:29, 29:24). Iki mačo pabaigos likus 13,3 sek. Richaunas Holmesas pataikė abu baudos metimus ir „Kings“ ekipai suteikė vieno taško persvarą. Marcusas Smartas atliko lemiamą metimą, tačiau ant lanko pašokinėjęs ..."/>
  </head>
  <body>
    <article>
      <h1>„Kings“ nutraukė „Celtics“ pergalių seriją</h1>
      <address>
        <time datetime="2019-11-18T08:02:00+00:00">18 Nov 2019, 08:02</time>
      </address>
      <p>Nuotr.: Reuters – Scanpix</p>
      <figure>
        <a href="https://www.basketnews.lt/paveikslelis-207121-any1000x1000.jpg">
          <img src="https://www.basketnews.lt/paveikslelis-207121-any630x500.jpg"/>
        </a>
      </figure>
      <p>Nuotr. Reuters – Scanpix</p>
      <p><a href="https://www.basketnews.lt/zaidejai/19132-buddy-hield.html">Buddy Hieldas</a> su 35 taškais pasiekė asmeninį sezono rekordą, o Sakramento „Kings“ (5-7) nutraukė Bostono „Celtics“ (10-2) dešimties pergalių seriją. „Kings“ apgynė savo namų tvirtovę rezultatu <a href="https://www.basketnews.lt/rungtynes/ziureti/83374-sacramento-kings-boston-celtics.html"><b>100:99</b> (30:18, 20:28, 21:29, 29:24)</a>.</p>
      <p>Iki mačo pabaigos likus 13,3 sek. Richaunas Holmesas pataikė abu baudos metimus ir „Kings“ ekipai suteikė vieno taško persvarą.</p>
      <p>Marcusas Smartas atliko lemiamą metimą, tačiau ant lanko pašokinėjęs kamuolį į krepšį neįkrito.</p>
      <p>„Atrodė, kad kamuolys įkris į krepšį. Manau, kad taip galvojo visi, bet kamuolys išsisuko“, – kalbėjo Smartas.</p>
      <p>Bostono klubas pralaimėjo pirmąjį kartą nuo pirmojo šio sezono mačo, kai nusileido Filadelfijos „76ers“.</p>
      <p>Vienintelė kita komanda, NBA pralaimėjusi pirmąjį sezono susitikimą, o po to laimėjusi dešimt kartų iš eilės, buvo Milvokio „Bucks“ (1979-1980 m.).</p>
      <p>
        <b>Lemiamos rungtynių akimirkos:</b>
      </p>
      <figure>
        <iframe src="https://www.youtube.com/embed/NSyQGgXAP3M" width="630" height="354" data-service="Youtube" scrolling="no"/>
      </figure>
      <p>Nugalėtojams Hieldas per 38 minutes surinko 35 taškus (7/12 dvit., 7/12 trit.), atkovojo 6 ir perėmė 4 kamuolius bei atliko 2 rezultatyvius perdavimus.</p>
      <figure>
        <iframe src="https://www.youtube.com/embed/PR6hvctaeDs" width="630" height="354" data-service="Youtube" scrolling="no"/>
      </figure>
      <p>Solidžiai prisidėjo ir serbai Bogdanas Bogdanovičius ir Nemanja Bjelica. Bogdanovičius per 31 minutę įmetė 12 taškų (3/7 dvit., 2/7 trit.), atliko 10 rezultatyvių perdavimų ir nė karto nesuklydo, o Bjelica surinko 12 taškų (4/6 dvit., 1/4 trit., 1/2 baudos), atkovojo 14 kamuolių ir atliko 4 rezultatyvius perdavimus.</p>
      <p>
        <i>„Kings“: Buddy Hieldas 35 (7/12 trit.), Harrisonas Barnesas 13, Nemanja Bjelica (14 atk. kam.) ir Bogdanas Bogdanovičius (10 rez. perd.) po 12.</i>
      </p>
      <p>
        <i>„Celtics“: Jaylenas Brownas 18 (8 atk. kam.), Kemba Walkeris 15 (9 rez. perd.), Danielis Theisas (5/6 dvit., 4/4 baudos, 10 atk. kam.) ir Jaysonas Tatumas po 14.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/g1rTX8FnvOw" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204569-crop100x150.jpg"/>
      </figure>
      <p><a href="https://www.basketnews.lt/zaidejai/19132-buddy-hield.html">Buddy Hield</a> Taškai: 35 Naudingumas: 34 Dvitaškiai: 58% 7/12 Tritaškiai: 58% 7/12</p>
    </article>
  </body>
</html>