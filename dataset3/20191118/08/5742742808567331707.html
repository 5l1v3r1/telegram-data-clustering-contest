<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/apple-dava-stopku-elektronickym-cigaretam-39457"/>
    <meta property="og:site_name" content="mobilenet.cz"/>
    <meta property="article:published_time" content="2019-11-18T08:00:00+00:00"/>
    <meta property="og:title" content="Apple dává stopku elektronickým cigaretám"/>
    <meta property="og:description" content="Ve svém obchodě s aplikacemi zakázal související obsah Snaží se tak chránit zdraví svých uživatelů, zejména dětí"/>
  </head>
  <body>
    <article>
      <h1>Apple dává stopku elektronickým cigaretám</h1>
      <address><time datetime="2019-11-18T08:00:00+00:00">18 Nov 2019, 08:00</time> by <a rel="author" href="https://mobilenet.cz/uzivatele/pohl" target="_blank">Ondřej Pohl</a></address>
      <p>
        <b>   •  Ve svém obchodě s aplikacemi zakázal související obsah <br/>   •  Snaží se tak chránit zdraví svých uživatelů, zejména dětí</b>
      </p>
      <p>Je to aféra, která hýbe hlavně USA, ale bohužel se dostala i do Evropy. Elektronické cigarety, neboli takzvané „vapování“, měly být zdravější alternativou ke klasickému kouření, případně cesta pro ty, kteří chtějí s tímto zlozvykem přestat. Poslední týdny a měsíce se však nesou v pochmurném duchu úmrtí mladých lidí, které spojovala právě elektronická cigareta.</p>
      <p>Podle posledních výsledků vyšetřování se zdá, že je spojují také neoficiální náplně s obsahem THC a dalších látek, z nichž některé mohou způsobit akutní selhání plic. Zatím zemřelo 42 lidí, dalších dvě tisícovky musely vyhledat lékařské ošetření.</p>
      <related>
        <h4>Přečtěte si také</h4>
        <a href="https://mobilenet.cz/clanky/detekce-padu-apple-watch-spustila-falesny-poplach-v-primem-prenosu-39404"/>
      </related>
      <p>Apple se rozhodl, že nechce být s těmito negativními jevy spojován a s okamžitou platností odstranil ze svého obchodu 181 aplikací, které s elektronickými cigaretami jakýmkoli způsobem souvisí.</p>
      <p>Jak informuje <a href="https://www.axios.com/exclusive-apple-to-remove-vaping-apps-from-store-8669fd94-e92a-4ce4-a9e2-ce5afa598b67.html">axios.com</a>, nebude ani možné podobné aplikace do obchodu nahrávat. Pokud je už máte ve svém telefonu, budou fungovat i nadále, ale už si je nebudete moci znovu stáhnout.</p>
      <related>
        <h4>Přečtěte si také</h4>
        <a href="https://mobilenet.cz/clanky/uz-i-v-app-store-se-objevily-skodlive-aplikace-apple-zasahl-39270"/>
      </related>
      <p>Ve svém vyjádření se Apple odvolává na ochranu svých uživatelů, zejména pak dětí. Hlavně pro ně chce svůj obchod provozovat jako bezpečné místo. Není to poprvé, co jsou pravidla obchodu s aplikacemi přísnější než běžná pravidla. Google například nedávno <a href="https://mobilenet.cz/clanky/google-v-play-store-zakazal-aplikace-pro-prodej-marihuany-37989">zakázal aplikace</a>, které by vám jakýmkoli způsobem napomáhaly při shánění marihuany.</p>
      <related>
        <h4>Související články</h4>
        <a href="https://mobilenet.cz/clanky/pozor-na-stovky-infikovanych-aplikaci-v-google-play-maji-skoro-150-milionu-stazeni-37403"/>
        <a href="https://mobilenet.cz/clanky/apple-kosmeticky-upravil-maximalni-velikost-stahnutelne-aplikace-pres-mobilni-data-38003"/>
        <a href="https://mobilenet.cz/clanky/appstore-applu-vydelava-o-88-vice-nez-play-store-googlu-36954"/>
        <a href="https://mobilenet.cz/clanky/tato-aplikace-pro-mobilni-telefony-dokaze-upozornit-na-nemoci-oci-u-deti-39114"/>
        <a href="https://mobilenet.cz/clanky/aplikace-google-fit-se-stala-takrka-nepouzitelnou-kdy-dojde-k-naprave-se-nevi-38373"/>
        <a href="https://mobilenet.cz/clanky/aplikace-zachranka-prinese-prenos-obrazu-z-mista-nehody-a-rozsiri-se-do-madarska-37350"/>
      </related>
    </article>
  </body>
</html>