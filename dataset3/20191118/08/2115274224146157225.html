<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/rassegna_stampa_legge_bilancio-6570752/news/2019-11-18/"/>
    <meta property="og:site_name" content="Agi"/>
    <meta property="article:published_time" content="2019-11-18T08:41:00+00:00"/>
    <meta property="og:title" content="Titoli e aperture: le incognite della legge di bilancio sui quotidiani in edicola"/>
    <meta property="og:description" content="L’analisi della legge di Bilancio entra oggi nel vivo con la presentazione degli emendamenti in Commissione. Sarebbero un migliaio. Il premier Giuseppe Conte chiede alla maggioranza parlamentare di procedere rapida e soprattutto compatta: ma all’interno della compagine giallorossa non sembra esserci ancora l’intesa. L’indicazione del presidente del Consiglio è di arrivare in Parlamento a “tagliare” le tasse, a partire da quella sulle auto aziendali."/>
  </head>
  <body>
    <article>
      <h1>Titoli e aperture: le incognite della legge di bilancio sui quotidiani in edicola</h1>
      <address><time datetime="2019-11-18T08:41:00+00:00">18 Nov 2019, 08:41</time> by <a rel="author">AGI - Agenzia Giornalistica Italia</a></address>
      <p>L’analisi della <b>legge di Bilancio</b> entra oggi nel vivo con la <a href="https://www.agi.it/politica/emendamenti_manovra-6567891/news/2019-11-18/">presentazione degli emendamenti</a> in Commissione. Sarebbero un migliaio. Il premier <b>Giuseppe Conte</b> chiede alla maggioranza parlamentare di procedere rapida e soprattutto compatta: ma all’interno della compagine giallorossa non sembra esserci ancora l’intesa. L’indicazione del presidente del Consiglio è di arrivare in Parlamento a <a href="https://www.agi.it/economia/conte_plastic_tax_auto_aziendali-6568579/news/2019-11-18/">“tagliare” le tasse, a partire da quella sulle auto aziendali</a>.</p>
      <p>Ma tra Pd e Cinque Stelle è scontro anche sullo <a href="https://www.agi.it/politica/di_maio_ius_soli_pd_zingaretti-6567754/news/2019-11-17/">ius soli</a>, cioè il diritto alla cittadinanza per chi nasce in Italia, tema rilanciato dalla convention del Partito democratico questo fine settimana a Bologna.</p>
      <p>Sul caso Ilva, Di Maio chiede a Mittal di <a href="https://www.agi.it/economia/arcelormittal_boccia_a_governo_aprire_confronto-6566379/news/2019-11-17/">tornare al tavolo delle trattative</a> mentre i sindacati annunciano un corteo per le strade di Roma. Ma sulle prime pagine dei quotidiani tiene ancora banco il caso dell’acqua alta a Venezia, che ha cominciato a ritirarsi, e del <a href="https://www.agi.it/cronaca/quando_finisce_il_maltempo-6567213/news/2019-11-17/">maltempo</a> che flagella la penisola dall’Alto Adige ala Sicilia, passando per Bologna e Firenze dove il livello la quantità d’acqua portata da Reno e Arno con il livello dell’altezza raggiunta comincia a far paura.</p>
      <p>
        <b>CORRIERE DELLA SERA</b>
      </p>
      <p>Appello di Conte sulle tasse</p>
      <p>«In Parlamento giù quelle sulle auto». Ius soli, lo scontro tra Pd e M5S​</p>
      <p>
        <b>LA REPUBBLICA</b>
      </p>
      <p>Povera Italia indifesa</p>
      <p>Dal Nord alla Campania, fanno paura i fiumi: ecco i numeri del dissesto. Maltempo ancora per 7 giorni</p>
      <p>Venezia alla quarta ondata: “Il mare ci sta portando via tutto”</p>
      <p>
        <b>LA STAMPA</b>
      </p>
      <p>Acqua e neve paralizzano l’Italia</p>
      <p>Fiumi esondati in Emilia e Toscana: l’Arno fa paura. Frane e slavine nel Nordest, paesi senza luce</p>
      <p>
        <b>IL SOLE 24 ORE</b>
      </p>
      <p>L’Italia dei debitori: Trieste più affidabile e Crotone in coda</p>
      <p>La classifica delle province. L’indice di sostenibilità misura il rapporto tra reddito e rate da rimborsare Aosta e Parma sul podio. Genova quinta e Napoli 96°</p>
      <p>
        <b>IL MESSAGGERO</b>
      </p>
      <p>Ilva, la proposta Mittal al governo</p>
      <p>L’azienda pensa a un’intesa su scudo penale, occupati e piano industriale. Conte prende tempo</p>
      <p>Manovra, oggi arrivano gli emendamenti: tensione su tasse e quota 100. Nodo carcere agli evasori</p>
      <p>
        <b>IL GIORNALE</b>
      </p>
      <p>AFFITTOPOLI GRILLINA</p>
      <p>L’ex ministra Trenta si tiene la casa. Fra i 5s è un vizietto diffuso Il Pd rilancia ius soli e antifascismo. Di Maio: assurdo</p>
      <p>
        <b>LIBERO QUOTIDIANO</b>
      </p>
      <p>CASE GRATIS AI GRILLINI</p>
      <p>Il vizietto della nuova casta è occupare immobili dello Stato e pagarli quattro soldi o nulla Ultimo scandalo, l’ex ministra Trenta: ha assegnato al consorte un alloggio spropositato</p>
      <p>
        <b>IL FATTO QUOTIDIANO</b>
      </p>
      <p>Alitalia perde 1 milione al giorno Ma premia e aumenta i dirigenti</p>
      <p>
        <b>IL FOGLIO</b>
      </p>
      <p>CONTRO MILANO</p>
      <p>Milano è una città stato, un emirato felice, ma oggi è anche una bolla all’interno della quale sta lievitando un male oscuro: il bluff di una nuova superiorità antropologica. Politica, stories e attivismo morale della procura. Un giusto processo, invidia a parte</p>
      <p>
        <b>LA GAZZETTA DEL MEZZOGIORNO</b>
      </p>
      <p>Braccio di ferro sul Siderurgico</p>
      <p>Sindacati sulle barricate per non chiudere l’impianto. Conte torna a mediare</p>
      <p>
        <b>IL MATTINO</b>
      </p>
      <p>Campania, centrodestra avanti</p>
      <p>Il sondaggio. Lega-FI e FdI batterebbero De Luca sia con Caldaro che con Carfagna e Mastella</p>
      <p>Il distacco dal centrosinistra è di 10 punti. La variabile M5S. Berlusconi al 16%, cala il Carroccio</p>
      <p>
        <b>LA NAZIONE</b>
      </p>
      <p>L’ITALIA FA ACQUA</p>
      <p>SOS ARNO E RENO IN PIENA: MOLTI EVACUATI</p>
      <p>
        <b>IL SECOLO XIX</b>
      </p>
      <p>Liguria, la nuova mappa dei viadotti da curare Ecco i cantieri già aperti</p>
      <p>Valutazioni aggiornate dopo i controlli. Lavori su 15 ponti: tutte le limitazioni</p>
      <p>
        <b>IL TEMPO</b>
      </p>
      <p>Vietato lavorare nel Lazio</p>
      <p>Un imprenditore vuole aprire un supermercato, ma viene bloccato dalla follia della burocrazia</p>
      <p>La nuova legge regionale sul commercio sarà in vigore fra sei mesi. Fino ad allora tutto bloccato.   </p>
    </article>
  </body>
</html>