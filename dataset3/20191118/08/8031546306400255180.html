<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109011-Mariyana-Nikolova-i-Emil-Karanikolov-uchastvat-v-uebinar-za-kibersigurnostta"/>
    <meta property="og:site_name" content="Канал 3"/>
    <meta property="article:published_time" content="2019-11-18T08:10:00+00:00"/>
    <meta property="og:title" content="Марияна Николова и Емил Караниколов участват в уебинар за киберсигурността"/>
    <meta property="og:description" content="Двамата се обединиха около тезата, че в ерата на дигитализацията, киберсигурността играе ключова роля за надеждното функциониране на бизнеса"/>
  </head>
  <body>
    <article>
      <h1>Марияна Николова и Емил Караниколов участват в уебинар за киберсигурността</h1>
      <h2>Двамата се обединиха около тезата, че в ерата на дигитализацията, киберсигурността играе ключова роля за надеждното функциониране на бизнеса</h2>
      <address>
        <time datetime="2019-11-18T08:10:00+00:00">18 Nov 2019, 08:10</time>
      </address>
      <p><b>Заместник министър-председателят по икономическата и демографската политика и председател на Съвета по киберсигурност Марияна Николова и министърът на икономиката Емил Караниколов ще се включат в специално издание на серията уебинари на Изпълнителната агенция за насърчаване на малките и средните предприятия SMEs Webinars, посветено на киберсигурността, съобщиха от правителствената пресслужба.<br/></b> </p>
      <p>Двамата се обединиха около тезата, че в ерата на дигитализацията, киберсигурността играе ключова роля за надеждното функциониране на бизнеса и затова е необходимо да се работи в посока превенция и защита от кибер атаки.</p>
      <p> <br/> </p>
      <p>Специалното издание на уебинара ще бъде на тема "Киберсигурност: Превенция и защита за частния сектор" и ще се проведе в понеделник. В него също така ще се включат експерти от Главна Дирекция "Борба с организираната престъпност" и Държавна агенция "Електронно управление", които ще помогнат на представителите на бизнеса да изградят ефективни стратегии за защита на дигиталното си присъствие.</p>
      <p> </p>
      <p>Уебинарът "Киберсигурност: Превенция и защита за частния сектор" ще бъде открит от вицепремиер Николова заедно с министър Караниколов и изпълнителния директор на ИАНМСП Бойко Таков.</p>
      <p> </p>
      <p>В специален панел участниците ще имат възможност да зададат своите въпроси, свързани с киберсигурността, към лекторите на онлайн семинара.</p>
      <related>
        <h4>Още по темата</h4>
        <a href="http://kanal3.bg/news/bulgaria/economy/108493-Emil-Karanikolov%253A-Balgariya-modze-da-otgovori-na-vsyakakvi-zabavyaniya-v-ikonomikata"/>
        <a href="http://kanal3.bg/news/bulgaria/politics/108020-Mariyana-Nikolova-zaminava-na-oficialno-poseshtenie-v-Kitay"/>
        <a href="http://kanal3.bg/news/bulgaria/politics/105826-Mariyana-Nikolova-shte-uchastva-v-Svetovniya-kongres-po-informacionni-tehnologii-v-Armeniya"/>
      </related>
    </article>
  </body>
</html>