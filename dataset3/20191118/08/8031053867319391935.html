<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%8e%cf%82-%ce%bc%cf%80%ce%bf%cf%81%ce%bf%cf%8d%ce%bc%ce%b5-%ce%bd%ce%b1-%ce%ba%ce%b1%cf%84%ce%b1%cf%80%ce%bf%ce%bb%ce%b5%ce%bc%ce%ae%cf%83%ce%bf%cf%85%ce%bc%ce%b5-%cf%84%ce%bf%ce%bd-%ce%be.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T08:42:38+00:00"/>
    <meta property="og:title" content="Πώς μπορούμε να καταπολεμήσουμε τον ξηρό λαιμό"/>
    <meta property="og:description" content="Ο πονόλαιμος μπορεί να είναι η πρώτη ένδειξη κρυώματος ή μία παρενέργεια των τεντωμένων φωνητικών χορδών. Ανεξαρτήτως αίτιου, η βασική μας έγνοια όταν ο λαιμός μας είναι ξηρός είναι το πώς θα ανακουφιστούμε γρήγορα και εύκολα στο σπίτι μας, με όσο πιο φυσικούς τρόπους γίνεται."/>
  </head>
  <body>
    <article>
      <h1>Πώς μπορούμε να καταπολεμήσουμε τον ξηρό λαιμό</h1>
      <address>
        <time datetime="2019-11-18T08:42:38+00:00">18 Nov 2019, 08:42</time>
      </address>
      <p>
        <b>Ο πονόλαιμος μπορεί να είναι η πρώτη ένδειξη κρυώματος ή μία παρενέργεια των τεντωμένων φωνητικών χορδών. Ανεξαρτήτως αίτιου, η βασική μας έγνοια όταν ο λαιμός μας είναι ξηρός είναι το πώς θα ανακουφιστούμε γρήγορα και εύκολα στο σπίτι μας, με όσο πιο φυσικούς τρόπους γίνεται.</b>
      </p>
      <p><b>Γαργάρες με αλατόνερο</b>. Αμέτρητες έρευνες έχουν ανακαλύψει ότι οι γαργάρες με ζεστό αλατόνερο μπορούν να μειώσουν το πρήξιμο στο λαιμό και να απαλύνουν το φλέγμα, βοηθώντας στην απομάκρυνση των βακτηρίων. Οι γιατροί γενικά προτείνουν να ρίχνουμε μισό κουταλάκι αλάτι σε ένα φλιτζάνι με ζεστό νερό. Αν η γεύση σας φαίνεται δυσάρεστη, μπορείτε να προσθέσετε ελάχιστο μέλι.</p>
      <p><b>Πολλά υγρά</b>. Η ενυδάτωση είναι πολύ σημαντική, ειδικά όταν αρρωσταίνουμε ή όταν ο λαιμός είναι ερεθισμένος. Η ένδειξη ότι πίνουμε όσο νερό πρέπει είναι το χρώμα των ούρων. Πρέπει να είναι διαφανές ή πολύ ανοιχτό κίτρινο. Αυτό κρατά τις μεμβράνες του φλέγματος υγρές και μπορεί να καταπολεμήσει τα βακτήρια και τα αλλεργιογόνα, και δυναμώνει τον οργανισμό μας ώστε να καταπολεμήσει και άλλα συμπτώματα. Το νερό και τα παγάκια είναι ο ιδανικός τρόπος ενυδάτωσης.</p>
      <p><b>Τσάι</b>. Ένα ζεστό φλιτζάνι με φυτικό τσάι μπορεί να μας χαρίσει άμεση ανακούφιση όταν έχουμε ξηρό λαιμό . Εκτός των άλλων, περιέχει αντιοξειδωτικά που δυναμώνουν το ανοσοποιητικό.</p>
      <p><b>Κοτόσουπα</b>. Μία παλιά συνταγή για το κρύωμα, είναι η κοτόσουπα, γιατί το αλάτι στο ζωμό έχει αντιφλεγμονώδεις ιδιότητες. Επίσης, είναι η καταλληλότερη τροφή στην περίπτωση του πονόλαιμου, εφόσον δυσκολευόμαστε να καταπιούμε.</p>
      <p><b>Ξεκούραση</b>. Ακούγεται αυτονόητο, αλλά δυστυχώς δεν είναι πάντα. Είναι το πρώτο πράγμα που οφείλουμε στον εαυτό μας όταν αρρωσταίνουμε. Όταν το σώμα ξεκουράζεται επαρκώς, καταπολεμά τον ιό πιο γρήγορα και πιο αποτελεσματικά.</p>
      <p><b>Μία κουταλιά μέλι</b>. Η υφή του μελιού καταπραΰνει τον ξηρό λαιμό αλλά έχει και αντιμικροβιακές ιδιότητες που συμβάλουν στην ταχύτερη θεραπεία.</p>
    </article>
  </body>
</html>