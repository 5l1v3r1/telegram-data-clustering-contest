<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186666/"/>
    <meta property="og:site_name" content="Janam TV"/>
    <meta property="article:published_time" content="2019-11-18T08:57:28+00:00"/>
    <meta property="og:title" content="മുസ്ലീം പള്ളികളിലെ സ്ത്രീ പ്രവേശനത്തെ എതിർത്ത് സിപിഎം ദേശീയ നേതൃത്വം ; ശബരിമല വഴി തിരിച്ചു വിടാനാണ് ഈ വിഷയം , ഇത് ചർച്ച ചെയ്യേണ്ട കാര്യമില്ലെന്ന് യെച്ചൂരി"/>
    <meta property="og:description" content="ന്യൂഡൽഹി ; മുസ്ലീം പള്ളികളിലെ സ്ത്രീ പ്രവേശനത്തെ എതിർത്ത് സിപിഎം ദേശീയ നേതൃത്വം . മുസ്ലീം , പാഴ്സി സ്ത്രീകളുടെ ദേവാലയ പ്രവേശനം നിലവിൽ സുപ്രീം കോടതിയുടെ"/>
  </head>
  <body>
    <article>
      <h1>മുസ്ലീം പള്ളികളിലെ സ്ത്രീ പ്രവേശനത്തെ എതിർത്ത് സിപിഎം ദേശീയ നേതൃത്വം ; ശബരിമല വഴി തിരിച്ചു വിടാനാണ് ഈ വിഷയം , ഇത് ചർച്ച ചെയ്യേണ്ട കാര്യമില്ലെന്ന് യെച്ചൂരി</h1>
      <address><time datetime="2019-11-18T08:57:28+00:00">18 Nov 2019, 08:57</time> by <a rel="author">Janam TV Web Desk</a></address>
      <p>ന്യൂഡൽഹി ; മുസ്ലീം പള്ളികളിലെ സ്ത്രീ പ്രവേശനത്തെ എതിർത്ത് സിപിഎം ദേശീയ നേതൃത്വം . മുസ്ലീം , പാഴ്സി സ്ത്രീകളുടെ ദേവാലയ പ്രവേശനം നിലവിൽ സുപ്രീം കോടതിയുടെ മറ്റ് ബഞ്ചുകളുടെ പരിഗണനയിലാണ് . എന്നാൽ ശബരിമല വിധി സമയത്ത് ഈ വിഷയം കോടതി പരാമർശിച്ചിരുന്നു . ഇതിനെ വിമർശിച്ചാണ് സിപിഎം പൊളിറ്റ് ബ്യൂറോ രംഗത്ത് വന്നിരിക്കുന്നത് .</p>
      <p>മുസ്ലീം പള്ളികളിലെ സ്ത്രീ പ്രവേശനം ഇപ്പോൾ ചർച്ച ചെയ്യുന്നത് ശബരിമല വിഷയം വഴി തിരിച്ചു വിടാനാണെന്നാണ് സിപിഎം പൊളിറ്റ് ബ്യൂറോയുടെ അഭിപ്രായം . മുസ്ലീം പള്ളികളിൽ സ്ത്രീകളെ പ്രവേശിപ്പിക്കുന്നതിനെ കുറിച്ച് വ്യക്തമായ മറുപടി നൽകാൻ പി ബി പത്രക്കുറിപ്പ് വിശദീകരിച്ച യെച്ചൂരി തയ്യാറയതുമില്ല . മുസ്ലീം പള്ളികളിലെ സ്ത്രീ പ്രവേശനവിഷയത്തിന്റെ കാര്യത്തിൽ ഉരുണ്ടുകളിക്കുകയാണ് സിപിഎം .</p>
      <p>എന്നാൽ ശബരിമലയിലെ യുവതീ പ്രവേശന വിഷയത്തിൽ ഉറച്ച് നിൽക്കുകയാണ് സിപിഎം . സ്ത്രീ – പുരുഷ സമത്വമെന്നതാണ് സിപിഐ എം നിലപാട് . ശബരിമല കേസില്‍ കൃത്യമായ വിധിയിലേയ്ക്ക് സുപ്രീംകോടതി എത്രയും വേഗം എത്തിച്ചേരണം . നിലവിലെ വിധിയിൽ അവ്യക്തത ഉണ്ടെന്നും സിപിഎം പ്രസ്താവനയിൽ പറയുന്നു .</p>
    </article>
  </body>
</html>