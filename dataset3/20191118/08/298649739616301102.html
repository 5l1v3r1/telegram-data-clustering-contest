<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/18/in-arrivo-piogge-temporali-nubifragi-e-nevicate-su-molte-regioni-top10_20191118_094923/"/>
    <meta property="og:site_name" content="Askanews"/>
    <meta property="article:published_time" content="2019-11-18T08:49:23+00:00"/>
    <meta property="og:title" content="In arrivo piogge, temporali, nubifragi e nevicate su molte regioni"/>
    <meta property="og:description" content="Roma, 18 nov. (askanews) – L’Italia continua ad essere bersagliato dal maltempo. Il team del sito www.ilmeteo.it comunica che, già da oggi, un insidioso vortice di maltempo aggredirà l’Italia sospinto da forti venti di Scirocco e Libeccio. Tra la sera e la notte i fenomeni più intensi si concentreranno tra la Liguria e l’alta Toscana, […]"/>
  </head>
  <body>
    <article>
      <h1>In arrivo piogge, temporali, nubifragi e nevicate su molte regioni</h1>
      <h2>L'Italia ancora bersaglio del maltempo</h2>
      <address>
        <time datetime="2019-11-18T08:49:23+00:00">18 Nov 2019, 08:49</time>
      </address>
      <figure>
        <img src="http://www.askanews.it/wp-content/uploads/2019/11/20191118_094918_01D501E1.jpg"/>
      </figure>
      <p>Roma, 18 nov. (askanews) – L’Italia continua ad essere bersagliato dal maltempo. Il team del sito www.ilmeteo.it comunica che, già da oggi, un insidioso vortice di maltempo aggredirà l’Italia sospinto da forti venti di Scirocco e Libeccio. Tra la sera e la notte i fenomeni più intensi si concentreranno tra la Liguria e l’alta Toscana, aree già duramente provate dalle abbondanti precipitazioni degli ultimi giorni. Sempre nel corso della notte forti piogge colpiranno anche il Lazio specie le aree costiere. Tempo più tranquillo invece al Sud.</p>
      <p>Martedì rovesci temporaleschi molto intensi colpiranno la Lombardia, il Veneto, il Trentino Alto Adige e il Friuli Venezia Giulia con neve sull’arco alpino oltre i 1000/1200 metri di quota. Successivamente, tra mercoledì e giovedì, è attesa un’attenuazione dei fenomeni un po’ su tutto il Paese, ma questa pausa sarà del tutto illusoria in quanto da venerdì 22 potrebbe avvicinarsi un nuovo vortice di bassa pressione dall’Atlantico, pronto a rovinare i piani del successivo weekend.</p>
      <p>Red/Rus/Int9</p>
    </article>
  </body>
</html>