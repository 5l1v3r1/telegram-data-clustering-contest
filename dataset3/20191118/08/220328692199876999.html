<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/ademov-za-bolnichnite-problemt-e-v-kontrola-407015.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T08:30:31+00:00"/>
    <meta property="og:title" content="Адемов за болничните: Проблемът е в контрола"/>
    <meta property="og:description" content="Ако не се плаща първия ден, какво пречи на личните лекари да издават болнични по 4-5 дни, риторично попита бившият министър"/>
  </head>
  <body>
    <article>
      <h1>Адемов за болничните: Проблемът е в контрола</h1>
      <address>
        <time datetime="2019-11-18T08:30:31+00:00">18 Nov 2019, 08:30</time>
      </address>
      <p>Предложението да не се плаща първия ден от болничния, е направено по един нелегитимен начин от коалиционния съвет. Изведнъж се взима решение, което предизвика скандал. Защо това предложение не е обсъждано на Тристранния съвет по време на дискусията за Бюджет 2020? От нищото се появи този въпрос.Това каза депутатът от ДПС, председател на комисията по социална политика в Народното събрание Хасан Адемов, бивш социален министър, в ефира на БТВ.</p>
      <p>Той припомни, че темата стои от 2010 година, когато работодателите я предлагат, като антикризисна мярка.</p>
      <p>„Тази мярка обаче няма да реши проблемите. Това е осигурително пращане. Солидарно плащат работници и работодатели. Ако не се плаща първия ден, какво пречи на личните лекари да издават болнични по 4-5 дни?“, пита се Адемов. Той припомни, че лекарите имат право да издават до 14 дни.</p>
      <p>„Аргументите са, че така ще има споделена отговорност между работници, служители и НОИ. Проблемът е в контрола. Не мисля, че неплащането на един ден ще има някакъв финансов ефект. Сега с тази идея се създава благоприятна среда за издаване на фалшиви болнични. Липсата не ефективен контрол не може да се прехвърли като отговорност на работници и служители. Работодателите казват, че те не могат да контролират всеки работник. Този, който е решил да се възползва от фалшив болничен, ще продължи да го прави“, убеден е Хасан Адемов.</p>
      <p>„Остава убеждението, че става въпрос за пазарлък. Дискусията стана една мелодрама“, каза още той.</p>
    </article>
  </body>
</html>