<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/18/schianto-sulla-statale-195alla-guida-un-35enne-ubriaco-136-953999.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T08:01:04+00:00"/>
    <meta property="og:title" content="Schianto sulla Statale 195. Alla guida un 35enne ubriaco"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">l'incidente</h6>
      <h1>Schianto sulla Statale 195. Alla guida un 35enne ubriaco</h1>
      <h2>L'uomo viaggiava in direzione Capoterra</h2>
      <address>
        <time datetime="2019-11-18T08:01:04+00:00">18 Nov 2019, 08:01</time>
      </address>
      <p>Violento l'impatto che stamattina, prima dell'alba, si è verificato sulla 195 all'altezza del km 1+950.</p>
      <p>Un 35enne, residente fuori Cagliari, stava viaggiando verso Capoterra quando, all'uscita dal ponte, mentre affrontava la curva a destra ha perso il controllo della sua Volkswagen Polo ed è andato a sbattere contro la barriera spartitraffico.</p>
      <p>Uscito illeso dall'abitacolo, è stato sottoposto ad accertamento etilometrico. L'esame è risultato positivo con un tasso quasi quattro volte superiore alla soglia prevista dalla legge.</p>
      <p>La Polizia municipale, intervenuta sul posto, gli ha ritirato la patente, sequestrato la macchina e lo denuncerà all'autorità giudiziaria.</p>
      <p>(Unioneonline/s.s.)</p>
    </article>
  </body>
</html>