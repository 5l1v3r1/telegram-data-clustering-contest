<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/kralev-iska-novo-rkovodstvo-na-bfs-407017.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T08:33:16+00:00"/>
    <meta property="og:title" content="Кралев иска ново ръководство на БФС"/>
    <meta property="og:description" content="Да не допускаме за напред такъв срам, да играем пред празни трибуни, категоричен е спортния министър"/>
  </head>
  <body>
    <article>
      <h1>Кралев иска ново ръководство на БФС</h1>
      <address><time datetime="2019-11-18T08:33:16+00:00">18 Nov 2019, 08:33</time> by <a rel="author">Пламен Вълков</a></address>
      <p>Министърът на младежта и спорта Красен Кралев заяви ,че най-важно е да бъде избрано ново ръководство на БФС и да бъде осъществена реформа в детско-юношеския футбол.</p>
      <p>Министър Кралев говори след победата на националния отбор над Чехия с 1:0.</p>
      <p>"Хубаво е когато националният отбор побеждава.</p>
      <p>Днес за удоволствие на децата на трибуните, нашите момчета се постараха, важното е, че резултатът е в наша полза.</p>
      <p>Нека бъдем толерантни и да не допускаме повече такъв срам да играем пред празен стадион заради наказание.</p>
      <p>България не е расистка държава.</p>
      <p>Решението на изпълкома е г-н Касабов да бъде президент на БФС, има обжалване от Йордан Лечков.</p>
      <p>Най-важното е да има конгрес и да бъде избрано ново ръководство, с което да продължим да работим.</p>
      <p>Ако искаме по-добри дни за българския футбол, трябва да направим сериозна реформа в детско-юношеския футбол", каза Красен Кралев.</p>
    </article>
  </body>
</html>