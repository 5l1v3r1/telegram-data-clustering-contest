<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/oos_rosiyski_naymantsi_16_raziv_porushyly_rezhym_prypynennya_vognyu_330972.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-18T08:17:00+00:00"/>
    <meta property="og:title" content="ООС: російські найманці 16 разів порушили режим припинення вогню"/>
    <meta property="og:description" content="Як інформують у прес-центрі ООС, 17 листопада, збройні формування Російської Федерації 16 разів порушили режим припинення вогню."/>
  </head>
  <body>
    <article>
      <h1>ООС: російські найманці 16 разів порушили режим припинення вогню</h1>
      <h2>Як інформують у прес-центрі ООС, 17 листопада, збройні формування Російської Федерації 16 разів порушили режим припинення вогню.</h2>
      <address>
        <time datetime="2019-11-18T08:17:00+00:00">18 Nov 2019, 08:17</time>
      </address>
      <figure>
        <img src="https://galinfo.com.ua/media/gallery/intxt/r/a/rankovezvedennja.jpg"/>
        <figcaption>Ранкове зведення із зони ООС</figcaption>
      </figure>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, а також ПТРК, гранатометів різних систем, великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання "СХІД" російські окупаційні війська здійснили 9 обстрілів:</p>
      <ul>
        <li>біля Новомихайлівки – з гранатометів різних систем, великокаліберних кулеметів та іншої стрілецької зброї;</li>
        <li>поблизу Водяного, що на Приазов'ї – з мінометів калібру 82 мм;</li>
        <li>двічі поблизу Красногорівки – зі станкових протитанкових гранатометів та великокаліберних кулеметів;</li>
        <li>два рази неподалік Лебединського – з СПГ, автоматичних гранатометів та стрілецької зброї;</li>
        <li>двічі поблизу Авдіївки – з ручних і станкових протитанкових гранатометів та великокаліберних кулеметів</li>
        <li>біля Павлополя – зі стрілецької зброї.</li>
      </ul>
      <p>7 ворожих обстрілів зафіксовано в районі відповідальності оперативно-тактичного угруповання "ПІВНІЧ":</p>
      <ul>
        <li>неподалік Кримського – з протитанкових ракетних комплексів;</li>
        <li>два рази біля Луганського – з гранатометів різних систем та великокаліберних кулеметів;</li>
        <li>двічі неподалік Новолуганського – з ручних протитанкових, автоматичних та підствольних гранатометів і стрілецької зброї.</li>
        <li>біля Троїцького – з СПГ та автоматичних гранатометів;</li>
        <li>поблизу Травневого – з ручних протитанкових гранатометів та стрілецької зброї.</li>
      </ul>
      <p>Вчора, 17 листопада, бойових втрат серед військовослужбовців Об'єднаних сил не було.</p>
      <p>З початку цієї доби збройні формування Російської Федерації вогневої активності не проявляли. Втрат серед особового складу Об'єднаних сил не зафіксовано.</p>
      <p>Нагадаємо, як писало Гал-інфо, зі Львова до Польщі на <a href="https://galinfo.com.ua/news/zi_lvova_do_polshchi_na_reabilitatsiyu_vidpravylys_viyskovi_330961.html">реабілітацію</a> відправились військові.</p>
    </article>
  </body>
</html>