<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/imran-khan-says-ahmed-can-be-back-in-national-team-with-good-performance-143381"/>
    <meta property="og:site_name" content="Wah Cricket"/>
    <meta property="article:published_time" content="2019-11-18T08:50:02+00:00"/>
    <meta property="og:title" content="इमरान खान की सरफराज को सलाह, घरेलू क्रिकेट से हो सकती है वापसी"/>
    <meta property="og:description" content="सरफराज अहमद की अगुवाई में पाकिस्तान टीम को वर्ल्ड कप में करारी हार का सामना करना पड़ा था."/>
  </head>
  <body>
    <article>
      <h1>इमरान खान की सरफराज को सलाह, घरेलू क्रिकेट से हो सकती है वापसी</h1>
      <h2>सरफराज अहमद की अगुवाई में पाकिस्तान टीम को वर्ल्ड कप में करारी हार का सामना करना पड़ा था.</h2>
      <address>
        <time datetime="2019-11-18T08:50:02+00:00">18 Nov 2019, 08:50</time>
      </address>
      <p><b>नई दिल्ली:</b> पिछले महीने पाकिस्तान क्रिकेट बोर्ड ने बड़ा फैसला लेते हुए सरफराज अहमद को तीनों फॉर्मेट में कप्तानी से हटा दिया था. पाकिस्तान के पीएम इमरान खान ने सरफराज को टीम में वापसी करने के लिए खास सलाह दी है. इमरान खान का कहना है कि विकेटकीपर बल्लेबाज को टीम में वापस आने के लिए घेरलू क्रिकेट खेलनी चाहिए.</p>
      <p>वर्ल्ड कप में निराशाजनक प्रदर्शन के बाद पाकिस्तान को श्रीलंका के खिलाफ ट्वेंटी-ट्वेंटी सीरीज में भी क्लीन स्वीप का सामना करना पड़ा. इसके बाद सिलेक्टर्स ने कड़ा कदम उठाते हुए ना सिर्फ सरफराज को कप्तानी से हटाया, बल्कि ऑस्ट्रेलिया दौरे पर टीम में जगह नहीं दी.</p>
      <p>पाकिस्तानी पीएन का मानना है कि घरेलू क्रिकेट में सुधार के बाद ही पाकिस्तान की टीम मजबूत होगी. उन्होंने कहा, ''मैं नहीं मानता कि एक खिलाड़ी की फॉर्म को ट्वेंटी-ट्वेंटी क्रिकेट के आधार पर देखा जाना चाहिए. खिलाड़ी की परफॉर्मेंस को देखने का बेहतर तरीका वनडे और टेस्ट ही हैं.''</p>
      <p>इमरान खान ने चीफ सिलेक्टर के तौर पर मिस्बाह उल हक की नियुक्ति का बचाव किया है. उन्होंने कहा, ''मिस्बाह के पास बहुत अनुभव है वह इस पद के लिए काबिल हैं. मिस्बाह के अंडर में पाकिस्तान क्रिकेट के प्रदर्शन में सुधार होगा.''</p>
      <p>
        <a href="https://www.wahcricket.com/news/relief-for-former-indian-captain-saurav-ganguly-in-conflict-of-interest-case-143371">
          <b>हितों के टकराव मामले में सौरव गांगुली को मिली क्लीन चीट</b>
        </a>
      </p>
      <p>इमरान खान ने माना फर्स्ट क्लास क्रिकेट में नए फॉर्मेट से सुधार होने की उम्मीद है.</p>
      <p>
        <a href="https://www.wahcricket.com/news/afghanistan-beat-west-indies-in-three-match-twenty-twenty-series-by-2-1-143377">
          <b>WI Vs AFG: तीसरे T-20 में अफगानिस्तान ने वेस्टइंडीज को 29 रन से हराया, 2-1 से जीती सीरीज</b>
        </a>
      </p>
    </article>
  </body>
</html>