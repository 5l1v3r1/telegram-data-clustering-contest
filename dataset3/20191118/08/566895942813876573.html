<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2576058/operatoriv-parkuvanna-rozsukuut-u-ternopoli"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T08:02:00+00:00"/>
    <meta property="og:title" content="Операторів паркування розшукують у Тернополі"/>
    <meta property="og:description" content="У кінці вересня у міській раді оголосили конкурс з визначення операторів паркування"/>
  </head>
  <body>
    <article>
      <h1>Операторів паркування розшукують у Тернополі</h1>
      <address><time datetime="2019-11-18T08:02:00+00:00">18 Nov 2019, 08:02</time> by <a rel="author">Антоніна Албул</a></address>
      <p>
        <i>Два майданчики повторно виставлять на конкурс з визначення операторів паркування транспортних засобів в місті Тернополі.</i>
      </p>
      <p>Відповідне рішення прийняли на черговому засіданні виконавчого комітету.</p>
      <p>У кінці вересня у міській раді оголосили конкурс з визначення операторів паркування для площадок на перехресті Дружби-Мазепи і Чорновола. Завершився він 13 листопада. Як повідомив <a href="https://zz.te.ua/u-ternopoli-shukaiut-operatoriv-parkuvannia/">зз</a> начальник управління транспорту, комунікацій та зв’язку Ігор Мединський, на конкурс не надійшло жодної пропозиції.</p>
      <p>– Було оголошено конкурс на майданчики для платного паркування по вулиці Мазепи-Дружби біля кафе «Маяк» та вулиці Чорновола, – зауважив Ігор Мединський. – На жаль, ніхто документів не подав. Ми вели переговори з підприємцем Мисенком, який обслуговує більшість парковок у місті, але він  утримався від подачі документів. Пізніше до нас звернулася людин, яка хотіла би займатися такою діяльністю, тому у рішенні вказано, що управління має забезпечити підготовку необхідних документів для проведення повторного конкурсу з вибору операторів паркування для вказаних ділянок.</p>
      <p>Майданчик біля «Маяка» займає 150 метрів квадратних і розрахований на десять місць, одне з яких виділене для інвалідів. На Чорновола місця для паркування облаштували під час реконструкції вулиці. Там є 23 місця для стоянки автомобілів, в тому числі три – для пільговиків.</p>
    </article>
  </body>
</html>