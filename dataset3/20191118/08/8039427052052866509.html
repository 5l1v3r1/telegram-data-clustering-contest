<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=958109"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T08:44:51+00:00"/>
    <meta property="og:title" content="శివసేన ఎంపీలకు పార్లమెంటులో ప్రతిపక్షం వైపు సీట్ల కేటాయింపు"/>
    <meta property="og:description" content="ADVT"/>
  </head>
  <body>
    <article>
      <h1>శివసేన ఎంపీలకు పార్లమెంటులో ప్రతిపక్షం వైపు సీట్ల కేటాయింపు</h1>
      <address>
        <time datetime="2019-11-18T08:44:51+00:00">18 Nov 2019, 08:44</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ : సోమవారం ఉదయం నుంచి ప్రారంభమైన పార్లమెంటు సమావేశాల్లో శివసేన ఎంపీలకు ప్రతిపక్షం వైపు సీట్లను కేటాయించారు. </b>శివసేన పార్టీ ఎన్టీఏ నుంచి బయటకు వచ్చి మహారాష్ట్రలో కాంగ్రెస్, ఎన్సీపీలతో కలిసి ప్రభుత్వం ఏర్పాటు చేయనున్న నేపథ్యంలో శివసేన ఎంపీలకు లోక్‌సభ, రాజ్యసభల్లోనూ ప్రతిపక్ష స్థానం వైపు సీట్లు కేటాయించినట్లు కేంద్ర పార్లమెంటరీ వ్యవహారాల శాఖ మంత్రి సోమవారం చెప్పారు. శివసేన పార్టీ నుంచి ఉన్న ఏకైక కేంద్రమంత్రి అర్వింద్ సావంత్ తన మంత్రి పదవికి రాజీనామా చేయడంతోపాటు శనివారం నాడు జరిగిన ఎన్డీఏ సమావేశానికి హాజరు కాలేదు. రాజ్యసభలో ఉన్న ముగ్గురు శివసేన సభ్యులు, లోక్ సభలోని ఎంపీలకు ప్రతిపక్షం వైపు సీట్లు కేటాయించామని కేంద్ర మంత్రి ప్రహ్లాద్ జోషి వెల్లడించారు. మహారాష్ట్ర సీఎం పదవి కోసం పట్టుపట్టిన శివసేన బీజేపీతో ఉన్న దశాబ్ద కాల మైత్రిని వదులుకుంది. మహారాష్ట్రలో కాంగ్రెస్, ఎన్సీపీలతో కలిసి బీజేపీయేతర సర్కారు నెలకొల్పేందుకు శివసేన సమాయత్తమైంది. సోమవారం నుంచి జరగనున్న పార్లమెంటు ఉభయ సభల సమావేశాల్లో ఇక శివసేన బీజేపీ సర్కారుకు వ్యతిరేకంగా గళం విప్పనుంది.</p>
    </article>
  </body>
</html>