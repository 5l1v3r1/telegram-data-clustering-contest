<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/koszykowka-kontuzja-za-kontuzja/75801"/>
    <meta property="og:site_name" content="Legia.Net"/>
    <meta property="article:published_time" content="2019-11-18T08:55:00+00:00"/>
    <meta property="og:title" content="Koszykówka: Kontuzja za kontuzją"/>
    <meta property="og:description" content="Trener Tane Spasev ma bardzo trudną sytuację w zespole. Sześciu zawodników jest poza grą z powodu kontuzji, w tym kluczowi zawodnicy jak kapitan Sebastian Kowalczyk, skrzydłowy Romaric Belemene czy podkoszowy Keanu Pinder."/>
  </head>
  <body>
    <article>
      <h1>Koszykówka: Kontuzja za kontuzją</h1>
      <address><time datetime="2019-11-18T08:55:00+00:00">18 Nov 2019, 08:55</time> by <a rel="author">Marcin Szymczyk</a></address>
      <p>
        <b>Trener Tane Spasev ma bardzo trudną sytuację w zespole. Sześciu zawodników jest poza grą z powodu kontuzji, w tym kluczowi zawodnicy jak kapitan Sebastian Kowalczyk, skrzydłowy Romaric Belemene czy podkoszowy Keanu Pinder.</b>
      </p>
      <p>W przegranym spotkaniu z Arką w Gdyni trener <b>Tane Spasev</b> nie mógł skorzystać z usług <b>Sebastiana Kowalczyka</b>, <b>Romarica Belemene</b>, <b>Szymona Kiwilszy</b>, <b>Keanu Pindera</b>, <b>Przemysława Kuźkowa</b> i <b>A.J. Englisha</b>. Najpoważniej wygląda sytuacja tego ostatniego. Amerykanin na pierwszym treningu po dołączeniu do zespołu... zerwał więzadła krzyżowe w kolanie i w tym sezonie już go nie zobaczymy. - Kowalczyk dwa tygodnie, Pinder trzy tygodnie, Kiwilsza jest w trakcie badań. Belemene? Potrzebujemy Dr House'a. Nie wiemy, co mu dolega. Przechodzi różne badania. Trudno powiedzieć, kiedy będzie dostępny do gry. Kuźkow za pięć dni powinien wrócić - zdradził Spasev.</p>
    </article>
  </body>
</html>