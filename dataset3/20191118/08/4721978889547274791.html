<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718630/microsoft-cortana-iphone-chiude-31-gennaio"/>
    <meta property="og:site_name" content="iPhone Italia"/>
    <meta property="article:published_time" content="2019-11-18T08:00:14+00:00"/>
    <meta property="og:title" content="Microsoft chiuderà l’app Cortana per iOS in alcuni paesi"/>
    <meta property="og:description" content="Cortana di Microsoft per iOS non avrà più una sua applicazione, almeno negli App Store in Australia, Canada e Regno Unito."/>
  </head>
  <body>
    <article>
      <h1>Microsoft chiuderà l’app Cortana per iOS in alcuni paesi</h1>
      <address>
        <time datetime="2019-11-18T08:00:14+00:00">18 Nov 2019, 08:00</time>
      </address>
      <p>Microsoft ha annunciato importanti cambiamenti per il suo assistente virtuale, con l’app Cortana per iOS che sarà eliminata dagli App Store in Australia, Regno Unito e Canada a partire dal 31 gennaio 2020.</p>
      <p>Gli utenti di questi paesi abituati ad utilizzare l’app <b>Cortana su iPhone</b> saranno costretti ad utilizzare altre applicazioni per accedere a contenuti precedentemente sincronizzati con i PC Windows dai loro dispositivi mobile. Ricordiamo che questa applicazione non è mai arrivata in Italia.</p>
      <p>Nel documento di supporto <a href="https://appleinsider.com/articles/19/11/16/cortana-ios-app-to-go-dark-in-australia-uk-canada-on-january-31">pubblicato</a> in questi gironi sui siti web in Australia, Regno Unito e Canada, <b>Microsoft</b> informa gli utenti della futura integrazione di Cortana nelle app Microsoft 365 “<i>per rendere il tuo assistente digitale personale più utile possibile</i>“. Come conseguenza di questa decisione, <b>il supporto per l’app Cortanta su iOS terminerà il 31 gennaio in questi tre paesi</b>.</p>
      <p>Non è chiaro perché Microsoft abbia deciso di interrompere il supporto a Cortana in questi tre App Store, ma è possibile che l’azienda allarghi tale cambiamento anche in altri paesi nei prossimi mesi. Per il momento, Cortana iOS negli Stati Uniti continuerà a funzionare anche dopo il 31 gennaio.</p>
      <p>L’app Cortana su iOS è molto utile per <b>sincronizzare elenchi e promemoria su Microsoft To Do nei PC Windows</b>, ma tutti questi elementi non funzioneranno più a partire dal 31 gennaio 2020.  Microsoft rilascerà una versione aggiornata di Microsoft Launcher dopo questa data.</p>
      <p>L’app Cortana andrà offline a quasi quattro anni dal lancio su iOS, avvenuto nel dicembre 2015. Microsoft ha revisionato l’app per iPhone nel 2017, per provare a renderla più pratica come alternativa a Siri. I risultati, però, non sono stati molto positivi.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>