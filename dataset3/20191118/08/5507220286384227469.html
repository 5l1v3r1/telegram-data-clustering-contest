<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186648/"/>
    <meta property="og:site_name" content="Janam TV"/>
    <meta property="article:published_time" content="2019-11-18T08:34:40+00:00"/>
    <meta property="og:title" content="ഐഐടി വിദ്യാര്‍ത്ഥിനിയുടെ മരണം; ചോദ്യം ചെയ്യലിന് ഹാജരാകാന്‍ കൂടുതല്‍ സമയം വേണമെന്ന് അധ്യാപകര്‍"/>
    <meta property="og:description" content="ചെന്നൈ: മദ്രാസ് ഐ ഐ ടി യിലെ മലയാളി വിദ്യാര്‍ത്ഥിനി ഫാത്തിമാ ലത്തീഫിന്റെ മരണവുമായി ബന്ധപ്പെട്ട് ചോദ്യം ചെയ്യലിന് ഹാജരാകാന്‍ കൂടുതല്‍ സമയം ആവശ്യപ്പെട്ട്"/>
  </head>
  <body>
    <article>
      <h1>ഐഐടി വിദ്യാര്‍ത്ഥിനിയുടെ മരണം; ചോദ്യം ചെയ്യലിന് ഹാജരാകാന്‍ കൂടുതല്‍ സമയം വേണമെന്ന് അധ്യാപകര്‍</h1>
      <address><time datetime="2019-11-18T08:34:40+00:00">18 Nov 2019, 08:34</time> by <a rel="author">Janam TV Web Desk</a></address>
      <p>ചെന്നൈ: മദ്രാസ് ഐ ഐ ടി യിലെ മലയാളി വിദ്യാര്‍ത്ഥിനി ഫാത്തിമാ ലത്തീഫിന്റെ മരണവുമായി ബന്ധപ്പെട്ട് ചോദ്യം ചെയ്യലിന് ഹാജരാകാന്‍ കൂടുതല്‍ സമയം ആവശ്യപ്പെട്ട് ആരോപണ വിധേയരായ അധ്യാപകര്‍. വ്യക്തിപരമായ കാരണങ്ങളാല്‍ സമയം നീട്ടണമെന്നാണ് അധ്യാപകരുടെ ആവശ്യം.</p>
      <p>ഫാത്തിമയുടെ മരണവുമായി ബന്ധപ്പെട്ട് അധ്യാപകരായ സുദര്‍ശന്‍ പത്മനാഭന്‍, ഹേമചന്ദ്രന്‍, മിലിന്ദ് എന്നിവര്‍ക്കാണ് ക്രൈംബ്രാഞ്ച് നോട്ടീസ് നല്‍കിയിരിക്കുന്നത്. കഴിഞ്ഞ ശനിയാഴ്ചയായിരുന്നു കൊല്ലം സ്വദേശിനി ഫാത്തിമ ലത്തീഫ് ഹോസ്റ്റല്‍ മുറിയില്‍ ആത്മഹത്യ ചെയ്തത്. ഫാത്തിമ ആത്മഹത്യ ചെയ്യാന്‍ കാരണം അധ്യാപകരുടെ മാനസിക പീഡനമാണെന്നാണ് കുടുംബം ആരോപിക്കുന്നത്. കേസ് അന്വേഷിക്കുന്ന തമിഴ്‌നാട് പൊലീസില്‍ വിശ്വാസമില്ലെന്നും പെണ്‍കുട്ടിയുടെ പിതാവ് ലത്തീഫ് ആരോപിച്ചിരുന്നു.</p>
      <p>ആത്മഹത്യാ കുറിപ്പില്‍ ഒരു അധ്യാപകന്റെ പേരുമുണ്ടെന്നും കുടുംബം അറിയിച്ചിരുന്നു. കേസുമായി ബന്ധപ്പെട്ട് പെണ്‍കുട്ടിയുടെ കുടുംബം മുഖ്യമന്ത്രിയ്ക്ക് പരാതിയും നല്‍കിയിട്ടുണ്ട്.</p>
    </article>
  </body>
</html>