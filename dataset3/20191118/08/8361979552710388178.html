<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/experts/efektivnist-biznesu-viznachayemo-v-chotiri-etapi-50054027.html"/>
    <meta property="og:site_name" content="НВ"/>
    <meta property="article:published_time" content="2019-11-18T08:30:00+00:00"/>
    <meta property="og:title" content="Що таке ефективність бізнесу у вимірюваних параметрах"/>
    <meta property="og:description" content="Як оцінити операційну ефективність бізнесу"/>
  </head>
  <body>
    <article>
      <h1>Що таке ефективність бізнесу у вимірюваних параметрах</h1>
      <h2>Як оцінити операційну ефективність бізнесу</h2>
      <address><time datetime="2019-11-18T08:30:00+00:00">18 Nov 2019, 08:30</time> by <a rel="author">Володимир Ломійчук</a></address>
      <p>Кожен бізнесмен прагне зробити свою компанію ефективнішою, і кожна компанія завжди може стати успішнішою — межі досконалості немає. Підприємці усвідомлюють, що для розвитку компанії необхідно чітко усвідомлювати її поточний стан. Кожен з них знайомий із концепцією ланцюжка створення доданої вартості, але далеко не всі чітко бачать цей ланцюжок всередині свого бізнесу.</p>
      <p>Оцінка операційної ефективності, діагностика ланцюжка створення доданої вартості та виявлення вузьких місць — головний етап підготовки до розвитку. Спираючись на численні кейси консультацій бізнесу, я виробив схему оцінювання ефективності бізнесу, яка дає можливість комплексно проаналізувати компанію.</p>
      <p>Процес оцінювання має пройти через чотири обов’язкові етапи:</p>
      <p><b>1. Аналіз ефективності.</b> Це фундамент діагностики підприємства, на якому будується весь подальший процес. Починається аналіз з основних параметрів — визначення головних статей витрат і доходів, розглянемо механізм кожного напряму і функціональної одиниці. На підставі цих показників вимальовується реальний ланцюжок формування доданої вартості. Уже на цьому етапі, якщо аналіз проводиться досить глибоко (керівництво відверто проводить аналіз всередині компанії або залучає зовнішніх незалежних консультантів) часто з’ясовується, що реальний ланцюжок відрізняється від того, що існує в уявленні менеджерів.</p>
      <p>Далі, необхідно розглянути цей ланцюжок і виявити основні місця формування витрат. Всі витрати потрібно розглянути та відфільтрувати за статтями, їх потрібно виділити в окремі групи, виділити життєво необхідні та другорядні категорії.</p>
      <p><b>2. Аналіз кореневих причин і важелів.</b> Одразу ж за аналізом витрат необхідно виявити причини неефективного витрачання коштів. На цьому етапі варто створити окремі карти потоків створення цінності порівнево за процесами. Такий підхід допоможе знайти всі вузькі місця у формуванні додаткових цінностей, описати фактори й важелі, що впливають на них. Внаслідок аналізу на цьому етапі, необхідно сформувати список кореневих причин появи вузьких місць і реальних важелів, за допомогою якого керівник може впливати на ці проблеми.</p>
      <p><b>3. Оцінювання важелів і постановка цілей.</b> Слідом за пошуком важелів, потрібно оцінити їх ефективність і здатність вирішити виявлені проблеми. На цьому етапі визначається загальний вплив цих важелів на ефективність компанії. Далі відбувається систематизація важелів і проводиться їх зіставлення з основною метою бізнесу.</p>
      <p>Потім формується список докладніших цілей і зіставляється з наявними важелями впливу. Докладні цілі деталізуються за часом і обсягом ресурсів, необхідних для їх досягнення, і за допомогою отриманої карти трансформації підприємство переходить до заключного етапу.</p>
      <p><b>4. Пілотні проекти та пріоритизація.</b> Цей етап починається з розстановки пріоритетів за сформованими докладними цілями; увага зосереджується на тих, які вплинуть на кінцевий результат з найменшими витратами ресурсів. З цією метою формуються конкретні пілотні проекти, що мають чітко визначені ресурси, тимчасові рамки і цілі.</p>
      <p>Важливий момент — проекти, розпочаті на цьому етапі, не є повноцінною трансформацією підприємства. Це — пілотні проекти, мета яких не стільки миттєво привести бізнес до процвітання, а підтвердити вироблене в процесі оцінювання рішення. Якщо ж пілотні проекти не принесуть очікуваного результату — вони допоможуть зрозуміти, що і на якому етапі було визначено неправильно, і скорегують загальний курс трансформації бізнесу.</p>
      <p>Оцінка операційної ефективності здається простою тільки на перший погляд. Проте побудована на перевірених методиках оцінка, здатна вказати на великі врачені можливості, і підштовхнути бізнес до стрімкого зростання.</p>
    </article>
  </body>
</html>