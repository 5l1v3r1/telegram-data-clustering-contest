<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/disney-10-milyon-baslangicla-netflixi-ne-zaman-yakalar"/>
    <meta property="og:site_name" content="CNN Türk"/>
    <meta property="article:published_time" content="2019-11-18T08:23:02+00:00"/>
    <meta property="og:title" content="Disney+ 10 milyon başlangıçla Netflix’i ne zaman yakalar?"/>
    <meta property="og:description" content="Disney’in Netflix’e rakip olarak geliştirdiği..."/>
  </head>
  <body>
    <article>
      <h1>Disney+ 10 milyon başlangıçla Netflix’i ne zaman yakalar?</h1>
      <h2>Disney’in Netflix’e rakip olarak geliştirdiği online yayın platformu Disney+ 10 milyon aboneye ulaşarak hızlı bir başlangıç yaptı.</h2>
      <address><time datetime="2019-11-18T08:23:02+00:00">18 Nov 2019, 08:23</time> by <a rel="author">Ali Yavuz Şahin</a></address>
      <p>Daha ilk günden 10 milyon abone kaydı alan online yayın platformu henüz abone sayısı bakımından rakiplerinden geride ancak bu hızlı başlangıç dengelerin değişeceğinin işareti kabul ediliyor.</p>
      <p>Ancak yine <a href="https://www.cnnturk.com/haberleri/disney">Disney</a>’in online yayın platformu olan Hulu’da 28 milyon abone bulunuyor. <a href="https://www.cnnturk.com/haberleri/netflix">Netflix</a> ise 60 milyon abone ile aslan payını alıyor. Üstelik Netflix, Hulu’nun aksine sadece ücretli abonelik kabul ediyor. Yine de Netflix’in 60 milyon aboneye ulaşmasının uzun yıllar sürdüğünü unutmamak gerekiyor.</p>
      <p>Disney ve Netflix arasındaki abone yarışı da artık resmen başlamış görünüyor. Disney abone sayısını artırmak için <a href="https://www.cnnturk.com/haberleri/abd">ABD</a> GSM şirketleriyla ortaklık yapıyor. Verizon aboneleri bir senelik ücretsiz Disney aboneliği kazanıyor. Walt Disney’in şirketi aynı zamanda tüm dünyada hizmeti servise açmak için de hazırlanıyor. Özellikle yüz milyonlarca Star Wars fanatiğinin büyük bölümünün The Mandolarian gibi Star Wars dizileri nedeniyle abonelik açması bekleniyor.</p>
      <p>Dahası, büyük hayran kitlesi olan Marvel dizilerinin de Disney kanalında yayınlanacak olması Netflix’in kabuslarına giriyor. Punisher gibi büyük seyirci kitlesine sahip Marvel dizileri geçtiğimiz yıl Disney markaları olamaları nedeniyle Netflix’ten kaldırılmıştı.</p>
      <p>Disney’in %60 hisseye sahip olduğu HULU bir süre Marvel dizilerini çekmek için uğraşsa da Disney <a href="https://www.cnnturk.com/haberleri/altin">altın</a> yumurtlayan Marvel dizilerini kendi kanalına saklamıştı.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/intel-guncellemesi-tartisma-konusu-oldu"/>
        <a href="https://www.cnnturk.com/teknoloji/facebook-o-gonderileri-siliyor"/>
        <a href="https://www.cnnturk.com/teknoloji/huawei-abd-bagimliligindan-kurtulmak-icin-286-milyon-dolar-dagitacak"/>
      </related>
    </article>
  </body>
</html>