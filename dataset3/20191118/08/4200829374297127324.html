<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/besiktas/abdullah-avcidan-kocaman-karar"/>
    <meta property="og:site_name" content="FotoMaç"/>
    <meta property="article:published_time" content="2019-11-18T08:34:14+00:00"/>
    <meta property="og:title" content="Abdullah Avcı'dan 'Kocaman' karar!"/>
    <meta property="og:description" content="Teknik Direktör Abdullah Avcı, İttifak Holding Konyaspor'la deplasmanda oynayacakları zorlu müsabakada N'Koudou ve Diaby'ye 11'de forma vermeyi planlıyor. Adem Ljajic'e yer bulmakta çok zorlanan siyah-beyazlı hoca, Aykut Kocaman'ın bol pasa dayalı defansif oyun anlayışına karşı da özel hazırlıklar yapıyor. İşte Beşiktaş'ta yaşanan son gelişmeler ve muhtemel Konyaspor maçı 11'i..."/>
  </head>
  <body>
    <article>
      <h1>Abdullah Avcı'dan 'Kocaman' karar!</h1>
      <address>
        <time datetime="2019-11-18T08:34:14+00:00">18 Nov 2019, 08:34</time>
      </address>
      <p>
        <b>Teknik Direktör Abdullah Avcı, İttifak Holding Konyaspor'la deplasmanda oynayacakları zorlu müsabakada N'Koudou ve Diaby'ye 11'de forma vermeyi planlıyor. Adem Ljajic'e yer bulmakta çok zorlanan siyah-beyazlı hoca, Aykut Kocaman'ın bol pasa dayalı defansif oyun anlayışına karşı da özel hazırlıklar yapıyor. İşte Beşiktaş'ta yaşanan son gelişmeler ve muhtemel Konyaspor maçı 11'i...</b>
      </p>
      <figure>
        <img src="https://iaftm.tmgrup.com.tr/d07310/0/0/0/0/0/0?u=https://iftm.tmgrup.com.tr/album/2019/11/18/1574065879664.jpg&amp;mw=1000&amp;l=1"/>
        <figcaption>Süper Lig'in son 5 haftasında 13 puan toplayarak ayağa kalkan Beşiktaş'ta, Teknik Direktör Abdullah Avcı, İttifak Holding Konyaspor maçının ilk 11'ini şekillendirmeye başladı.</figcaption>
      </figure>
      <figure>
        <img src="https://iaftm.tmgrup.com.tr/62139b/0/0/0/0/0/0?u=https://iftm.tmgrup.com.tr/album/2019/11/18/1574065880430.jpg&amp;mw=1000&amp;l=1"/>
        <figcaption>Üst üste oynanan maçlar neticesinde yorgun olduğu için teknik heyet tarafından zaman zaman dinlendirilen Adem Ljajic'in, Konyaspor deplasmanında da kulübeye çekilebileceği ortaya çıktı.</figcaption>
      </figure>
      <figure>
        <img src="https://iaftm.tmgrup.com.tr/fb571e/0/0/0/0/0/0?u=https://iftm.tmgrup.com.tr/album/2019/11/18/1574065882034.jpg&amp;mw=1000&amp;l=1"/>
        <figcaption>Konyaspor maçının kadrosunu bugünden itibaren antrenmanlarda deneyecek olan Abdullah Avcı, savunmayı Gökhan Gönül, Domagoj Vida, Victor Ruiz ve Caner Erkin'den kurmayı planlıyor.</figcaption>
      </figure>
      <figure>
        <img src="https://iaftm.tmgrup.com.tr/f4e55e/0/0/0/0/0/0?u=https://iftm.tmgrup.com.tr/album/2019/11/18/1574065881287.jpg&amp;mw=1000&amp;l=1"/>
        <figcaption>Defans hattının önünde yetişmesi durumunda Atiba Hutchinson ve Mohamed Elneny'yi oynatacak olan siyah-beyazlı hoca forvet arkasında yine Abdoulay Diaby'yi görevlendirmeyi düşünüyor.</figcaption>
      </figure>
      <figure>
        <img src="https://iaftm.tmgrup.com.tr/6b9019/0/0/0/0/0/0?u=https://iftm.tmgrup.com.tr/album/2019/11/18/1574065882710.jpg&amp;mw=1000&amp;l=1"/>
        <figcaption>Kevin N'Koudou'nun sakatlıktan golle dönmesi nedeniyle sol kanatta sıkıntı yaşamayacak olan Avcı'nın, sağ kanatta Jeremain Lens ile Tyler Boyd arasında kararsız kaldığı bildirildi.</figcaption>
      </figure>
      <figure>
        <img src="https://iaftm.tmgrup.com.tr/beff92/0/0/0/0/0/0?u=https://iftm.tmgrup.com.tr/album/2019/11/18/1574065880580.jpg&amp;mw=1000&amp;l=1"/>
        <figcaption>Forvette Burak Yılmaz'ı oynatacak olan Beşiktaş'ın teknik patronu rakip analizi konusunda da hazırlıklarını büyük bir titizlikle devam ediyor.</figcaption>
      </figure>
      <figure>
        <img src="https://iaftm.tmgrup.com.tr/96cdae/0/0/0/0/0/0?u=https://iftm.tmgrup.com.tr/album/2019/11/18/1574065885869.jpg&amp;mw=1000&amp;l=1"/>
        <figcaption>Konyaspor'un bol pasa dayalı defansif oyun yapısından çekinen Abdullah Avcı, buna karşı bazı önlemler alacak.</figcaption>
      </figure>
      <figure>
        <img src="https://iaftm.tmgrup.com.tr/145d3d/0/0/0/0/0/0?u=https://iftm.tmgrup.com.tr/album/2019/11/18/1574065883213.jpg&amp;mw=1000&amp;l=1"/>
        <figcaption><b>FARKLI ANLAYIŞLAR</b><br/><br/>Aykut Kocaman, Fenerbahçe'nin başındayken Abdullah Avcı'nın yönettiği Medipol Başakşehir'e çok zor anlar yaşatmıştı.</figcaption>
      </figure>
      <figure>
        <img src="https://iaftm.tmgrup.com.tr/a62c07/0/0/0/0/0/0?u=https://iftm.tmgrup.com.tr/album/2019/11/18/1574065891242.jpg&amp;mw=1000&amp;l=1"/>
        <figcaption>Kocaman'ın taktisyen yönünün iyi olduğunu bilen Abdullah Avcı'nın karşılaşmadan galibiyetle ayrılmak için farklı oyun anlayışları üzerinde çalıştığı bildirildi.</figcaption>
      </figure>
      <figure>
        <img src="https://iaftm.tmgrup.com.tr/3ca015/0/0/0/0/0/0?u=https://iftm.tmgrup.com.tr/album/2019/11/18/1574065887342.jpg&amp;mw=1000&amp;l=1"/>
        <figcaption>Milliyet'in haberine göre deneyimli hocanın, milli oyuncuların takıma dönmesinden sonra taktik çalışmalara ağırlık vereceği ifade edildi.</figcaption>
      </figure>
      <figure>
        <img src="https://iaftm.tmgrup.com.tr/249590/0/0/0/0/0/0?u=https://iftm.tmgrup.com.tr/album/2019/11/18/1574065891225.jpg&amp;mw=1000&amp;l=1"/>
      </figure>
    </article>
  </body>
</html>