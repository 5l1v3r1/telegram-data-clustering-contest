<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76684-Refresher-sa-nemeni-len-pridava-dalsi-obsah-Tieto-clanky-sme-pripravili-k-vyrociu-Neznej-revolucie-na-Slovensku"/>
    <meta property="og:site_name" content="REFRESHER"/>
    <meta property="article:published_time" content="2019-11-18T08:27:00+00:00"/>
    <meta property="og:title" content="Refresher sa nemení, len pridáva ďalší obsah. Tieto články sme pripravili k výročiu Nežnej revolúcie na Slovensku"/>
    <meta property="og:description" content="Naším cieľom je budovať modernú generáciu s otvorenou mysľou."/>
  </head>
  <body>
    <article>
      <h1>Refresher sa nemení, len pridáva ďalší obsah. Tieto články sme pripravili k výročiu Nežnej revolúcie na Slovensku</h1>
      <address><time datetime="2019-11-18T08:27:00+00:00">18 Nov 2019, 08:27</time> by <a rel="author">redakcia</a></address>
      <p>
        <b>Naším cieľom je budovať modernú generáciu s otvorenou mysľou.</b>
      </p>
      <p>V uplynulých dňoch si na Refresheri určite zaregistroval niekoľko článkov k 30. výročiu Nežnej revolúcie. Možno to je pre niekoho nezvyčajné, no aj o takýchto dôležitých témach budeme písať viac. V istom momente sme si totiž uvedomili, že práve to, koľko vás našich čitateľov je, je obrovská zodpovednosť.</p>
      <p>Chceme ťa aj naďalej zabávať, informovať o lifestyle, hudbe, či filmoch. Chceme ti ale priniesť aj informácie, ktoré sú dôležité pre nás všetkých. Chceme, aby si sa zaujímal o to, čo sa okolo nás deje. Aby naša generácia nedopadla ako tie predošlé.</p>
      <p>Refresher sa ale nemení, len pridáva ďalší obsah.</p>
      <p>Práve Nežná revolúcia v roku 1989 nám priniesla slobodu, ktorú máme. Ak by nebol 17. November, s najväčšou pravdepodobnosťou by nebol ani Refresher. Možno ani rap, filmy zo západu, hry alebo moderné oblečenie. Možno by sme všetci nosili svetre z Makyty, tesilové nohavice zo Svidníka a reselleri by mohli akurát bojovať o botasky či vietnamky a oblečenie z Tuzexu. </p>
      <related>
        <a href="https://refresher.sk/76574-Bundy-do-pasa-blaznive-svetre-a-budajky-Ako-vyzerala-moda-pocas-neznej-revolucie"/>
      </related>
      <p>Študovali by sme väčšinou doma, niektorých by nepustili ani na gymnázium, ako spisovateľa a novinára Martina M. Šimečku, s ktorým sme urobili rozhovor. Výnimočne by sa niekto dostal na výšku do Moskvy.</p>
      <related>
        <a href="https://refresher.sk/76604-Martin-M-Simecka-Pokial-nemate-moznost-slobodu-vyuzit-je-to-potom-len-prazdne-slovo-Rozhovor"/>
      </related>
      <p>A cestovanie? Prejsť hranice len tak? Neexistuje. Zakázané hraničné pásmo dva kilometre, kde mohli pohraničiari strieľať, čo minimálne 400-krát na hraniciach Československa aj využili a zabili ľudí, ktorí sa snažili prejsť cez hranicu.  Získanie povolenia na vycestovanie do cudziny sa rovnalo malému zázraku a väčšinou si mohol ísť akurát tak na východ. Nerozumieš o čom píšeme? </p>
      <related>
        <a href="https://refresher.sk/76598-Vekslak-bony-ci-Tuzex-10-veci-z-cias-komunizmu-ktore-dnes-uz-neexistuju-no-kedysi-boli-sucastou-zivota-mnohych"/>
      </related>
      <p>A ktovie, či by komunisti povolili Facebook. Ak aj áno, zabudni na písanie toho, čo si myslíš. Aj keby si povedal nežiaduci názor len kamošovi na ulici, väzenie, či prenasledovanie by sa ti asi nevyhlo. O zvrhlostiach komunizmu nám porozprával Milan Kňažko.</p>
      <related>
        <a href="https://refresher.sk/76444-Milan-Knazko-Ludia-ktori-budovali-ten-zvrhly-system-su-zlocinci-a-maju-na-svedomi-miliony-zivotov-Rozhovor"/>
      </related>
      <p>Pre toto všetko sme o Nežnej revolúcii pripravili niekoľko článkov a veríme, že ak sa k nej neprepracuješ na hodinách dejepisu, aspoň z článkov na Refresheri sa dozvieš prečo je 17. November jedným z najvýznamnejších dátumov v histórii Slovenska.</p>
      <related>
        <a href="https://refresher.sk/76223-Hruby-zasah-proti-studentom-17-novembra-1989-spustil-Neznu-revoluciu-a-sposobil-pad-komunistov-Ludi-bili-obuskami-aj-na-uteku"/>
      </related>
      <p>Ak sa ti náš edukatívny obsah a tieto aktivity páčia, podporiť náš môžeš, ak si predplatíš <a href="https://refresher.sk/plus">REFRESHER+</a>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>