<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/basketbols/basketbolists-arturs-kurucs-gribu-kopa-ar-brali-rodionu-veidot-ko-labu-latvijai.a338771/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-18T08:44:00+00:00"/>
    <meta property="og:title" content="Basketbolists Artūrs Kurucs: Gribu kopā ar brāli Rodionu veidot ko labu Latvijai"/>
    <meta property="og:description" content="Latvijas basketbola sezonas balvu ceremonijā par gada cerību nosauca U-19 izlases līderi Artūru Kurucu, kurš sev vairs neizvirza mērķi apsteigt Nacionālajā basketbola asociācijā (NBA) iekļuvušo vecāko brāli Rodionu Kurucu, bet gan tiecas nepārtraukti pilnveidoties, lai abi kopā gūtu slavu Latvijas valstsvienībai. "/>
  </head>
  <body>
    <article>
      <h1>Basketbolists Artūrs Kurucs: Gribu kopā ar brāli Rodionu veidot ko labu Latvijai</h1>
      <address><time datetime="2019-11-18T08:44:00+00:00">18 Nov 2019, 08:44</time> by <a rel="author" href="https://www.lsm.lv/autors/inita-kresa-katkovska/" target="_blank">Inita Kresa-Katkovska</a></address>
      <p>
        <b>Latvijas basketbola sezonas balvu ceremonijā par gada cerību nosauca U-19 izlases līderi Artūru Kurucu, kurš sev vairs neizvirza mērķi apsteigt Nacionālajā basketbola asociācijā (NBA) iekļuvušo vecāko brāli Rodionu Kurucu, bet gan tiecas nepārtraukti pilnveidoties, lai abi kopā gūtu slavu Latvijas valstsvienībai. </b>
      </p>
      <p>Artūrs Kurucs sarunā Latvijas Radio pastāstīja, ka ir pāraudzis to laiku, kad sevis apliecināšanas labad vienkārši gribējās būt labākam par vecāko brāli. Artūrs pašlaik jau ir apzinājis, ko pats grib sasniegt basketbolā, un ne tādēļ, lai samērotos ar brāli. </p>
      <figure>
        <audio src="https://static.lsm.lv/media/2019/11/c4bv.mp3"/>
        <figcaption>Artūrs Kurucs par mērķiem basketbolā<cite>Inita Kresa-Katkovska</cite></figcaption>
      </figure>
      <p>"Mērķi vairāk ir personiski, gribas kopā ar brāli veidot kaut ko par labu Latvijai. Tas varētu būt dziļākais mērķis," teica Artūrs Kurucs.</p>
      <p>Brāļi Kuruci jau bērnībā sapņojuši un apcerējuši, kā abi kopā spēlēs Latvijas valstsvienībā. Kā ar slepeniem mājieniem un zīmēm laukumā viens otram varētu dot ziņu par kādu nākamo sadarbību.</p>
      <p>"Vienmēr par to bijām sapņojuši, un ļoti ceru, ka tāds brīdis drīz pienāks," cerīgi uz abu Kurucu kopīgu startu nacionālajā izlasē raugās Spānijas pieaugušo basketbolā rūdījumu guvušais Artūrs.</p>
      <p>Pašlaik klubu līmenī Artūrs Kurucs spēlē Latvijas čempionvienībā "VEF Rīga". Viņš nešaubās, ka svarīgi ir ticēt sev un nepadoties, bet strādāt katru dienu un kļūt arvien labākam. Savukārt 21 gadu vecais Rodions Kurucs jau otro sezonu ir NBA kluba Bruklinas "Nets" rīcībā.</p>
      <related>
        <h4>Saistītie raksti</h4>
        <a href="https://www.lsm.lv/raksts/sports/basketbols/gada-paraugs-basketbola-viksne-pec-ilgas-arstesanas-tiecas-spelet-eiropas-limeni.a338776/"/>
        <a href="https://www.lsm.lv/raksts/sports/basketbols/farmkluba-nonakusais-kurucs-gust-14-punktus-nba-attistibas-ligas-spele.a338764/"/>
        <a href="https://www.lsm.lv/raksts/sports/basketbols/porzingis-palidz-mavericks-gut-panakumu-kurucs-paliek-rezerve-nets-uzvara.a338701/"/>
        <a href="https://www.lsm.lv/raksts/sports/basketbols/strelnieku-un-dikeulaku-atzist-par-gada-labakajiem-basketbolistiem.a338471/"/>
        <a href="https://www.lsm.lv/raksts/sports/basketbols/kurucs-netiek-laukuma-bruklinas-nets-zaudejuma-juta-pret-jazz.a338215/"/>
        <a href="https://www.lsm.lv/raksts/sports/basketbols/kuruca-parstaveta-bruklinas-nets-zaude-nba-spele-finiksa.a337930/"/>
        <a href="https://www.lsm.lv/raksts/sports/basketbols/ogre-uzvar-tallina-un-atgriezas-latvijas-igaunijas-ligas-pirmaja-vieta.a337938/"/>
        <a href="https://www.lsm.lv/raksts/sports/basketbols/porzingis-un-doncics-uguno-pret-nujorkas-knicks-dalasas-mavericks-tomer-zaude.a337782/"/>
      </related>
    </article>
  </body>
</html>