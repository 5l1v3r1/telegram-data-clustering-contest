<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/18/briefje-van-jan-aan-fc-den-bosch/"/>
    <meta property="og:site_name" content="ThePostOnline"/>
    <meta property="article:published_time" content="2019-11-18T08:31:00+00:00"/>
    <meta property="og:title" content="BRIEFJE VAN JAN – Aan FC Den Bosch"/>
    <meta property="og:description" content="Vorige keer namen jullie ook al niet je verantwoordelijkheid, want jullie gingen in beroep tegen de opgelegde boete."/>
  </head>
  <body>
    <article>
      <h1>BRIEFJE VAN JAN – Aan FC Den Bosch</h1>
      <h2>Vorige keer namen jullie ook al niet je verantwoordelijkheid, want jullie gingen in beroep tegen de opgelegde boete.</h2>
      <address><time datetime="2019-11-18T08:31:00+00:00">18 Nov 2019, 08:31</time> by <a rel="author" href="https://www.tpo.nl/author/jan-dijkgraaf" target="_blank">Jan Dijkgraaf</a></address>
      <p>Stelletje domme, domme boeren,</p>
      <p>Dat er ook in Den Bosch eencelligen wonen die een zwarte man (onder meer) “kankerneger” noemen, valt jullie niet direct te verwijten.</p>
      <p>Maar zodra dat racistische kutvolk het <a href="https://www.foxsports.nl/nieuws/artikel/3147468/racistische-uitingen-overschaduwen-spektakelstuk-den-bosch"><b>tijdens een voetbalwedstrijd in júllie stadion op júllie tribune</b></a> roept tegen een voetballer van júllie tegenstander, dan past jullie maar één reactie.</p>
      <p>Dus toen gisteren Excelsior-speler Ahmad Mendes Moreira dat soort teksten naar zijn hoofd had gekregen, hadden jullie direct na de wedstrijd de volgende verklaring moeten uitbrengen: “Beste Ahmad Mendes Moreira, namens de club bieden wij onze welgemeende excuses aan voor het gedrag van onze supporters. Wij zullen de schuldigen aan de hand van de camerabeelden opsporen, wij zullen ze een levenslang stadionverbod opleggen en wij zullen aangifte doen bij de politie.”</p>
      <p>Jullie kozen voor een andere aanpak.</p>
      <p>Jullie <a href="https://www.fcdenbosch.nl/reactie-fc-den-bosch-op-stilleggen-wedstrijd/"><b>schreven</b></a>:</p>
      <p>
        <i>“Op een dag als vandaag ligt alles wat ook maar de schijn heeft van racisme en/of discriminatie extra gevoelig.Laat één ding duidelijk zijn; FC Den Bosch distantieert zich van alles wat hiermee te maken heeft en treedt krachtig op tegen stadionbezoekers die zich hier schuldig aan maken.</i>
      </p>
      <p>
        <i>De zogenaamde ‘kraaiengeluiden’ dateren uit de tijd dat Hans Kraay jr. voor de club speelde. Willekeurig de tegenstander, iedere buitenspeler van de tegenstander die aan de kant van De Viert-tribune aan de bal is, wordt met regelmaat ‘getrakteerd’ op zo’n ‘kraaienconcert’.</i>
      </p>
      <p>
        <i>Het spijt ons zeer dat Excelsior-speler Moreira zich persoonlijk onheus bejegend voelde. FC Den Bosch begrijpt ook dat de scheidsrechter het nodig achtte om de speler in bescherming te nemen.Aanvoerder Danny Verbeek, teamgenoten en staf hebben het gevoel weg kunnen nemen dat de geluiden richting de speler discriminerend bedoeld waren. Hierdoor kon de wedstrijd worden vervolgd.Desalniettemin, heeft het voorval gezorgd voor een onnodig beladen sfeer. Hoewel een voetbalstadion, waar deze dan ook staat, altijd een afspiegeling is van een samenleving, betreuren wij het dat een maatschappelijke discussie, die inmiddels een nadrukkelijk politiek tintje heeft, wordt gelinkt aan FC Den Bosch.”</i>
      </p>
      <p>Dus jullie hebben het over “de schíjn van racisme en/of discriminatie” en over een speler die “zich persoonlijk onheus bejegend vóelde”.</p>
      <p>Nee, achterlijke randdebielen, de speler wérd racistisch bejegend.</p>
      <p>Punt.</p>
      <p> En doe niet of dit fenomeen jullie onbekend is, want op 29 januari 2013 gebeurde precies hetzelfde in jullie stadion met AZ-speler Jozy Altidore – en die beelden gingen niet voor niets de hele wereld over. Saillant detail: <a href="http://www.soccernews.nl/news/191573/succesvol-beroep-den-bosch-boete-wegens-racistische-spreekkoren-valt-lager-uit"><b>toen namen jullie ook al niet je verantwoordelijkheid, want jullie gingen in beroep tegen de opgelegde boete</b></a>.</p>
      <p>Misschien nog wel genânter dan jullie reactie (nee, toch niet: nét zo genânt) was die van jullie trainer Erik van der Ven.</p>
      <p>Die noemde Ahmad Mendes Moreira “zielig ventje”, omdat de speler nadat hij de 1-2 had gescoord dat nogal uitbundig vierde, ook richting de FC Den Bosch-supporters.</p>
      <p>Eerst zei Van der Ven alleen maar lafjes dat hij achter jullie statement stond, later ging hij ook nog <a href="https://www.foxsports.nl/nieuws/artikel/3147543/reactie-den-bosch-trainer-van-der-ven-racistische-spreekkoren"><b>omstandig uitleggen</b></a> waarom hij Ahmad Mendes Moreira een “zielig ventje” had genoemd. De speler had na dat doelpunt de Den Bosch-supporters niet moeten uitdagen, vond jullie trainer.</p>
      <p>Bij ons, boven de rivieren, heet dat: wrijven in de vlek.</p>
      <p>Want stel je voor zeg, dat jullie supporters dan weer “kankerneger” zouden gaan schreeuwen en oerwoudgeluiden zouden gaan maken…</p>
      <p>Dat kon die Ahmad Mendes Moreira dat toch al zo geplaagde FC Den Bosch niet aandoen!</p>
      <p>En weet je wat je krijgt als je zo lafhartig reageert als jullie? Dan gaan mensen van een filmpje van een wegwerpgebaar een ‘still’ maken, zodat het líjkt alsof jullie supporters ook nog de Hitlergroet brengen.</p>
      <p>Let op. Eerst de foto van Fatima Elatik bekijken.</p>
      <figure>
        <iframe data-src="https://twitter.com/FatimaElatik/status/1196193318926987264?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>En dan het filmpje van Maarten Kaskens.</p>
      <figure>
        <iframe data-src="https://twitter.com/Maarten_Kaskens/status/1196166200088309761?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dat hebben jullie helemaal over jezelf afgeroepen.</p>
      <p>Echt, ik heb er in mijn leven al een hoop voorbij zien komen, maar het bestuur, de directie én de trainer van FC Den Bosch zijn gisteren met stip binnengekomen in mijn <a href="https://tinyurl.com/tijdvooreennieuweeditie"><b>Top 100 van hypocriete randdebielen</b></a>.</p>
      <p>Van harte!</p>
      <p>JanD</p>
      <p>
        <b>
          <i>Wil je dat het dagelijkse ‘Briefje van Jan’ ook in 2020 blijft verschijnen? Doe dan een vaste maandelijkse donatie via <a href="https://jndkgrf.backme.org/">Back me</a> of een incidentele gift via <a href="https://bunq.me/mevrouwDijkgraaf">Bunq me</a>.</i>
        </b>
      </p>
      <figure>
        <video src="https://tpo.nl/wp-content/uploads/2019/11/backme.gif" autoplay="" loop=""/>
      </figure>
    </article>
  </body>
</html>