<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/youth-was-murderd-in-nedumbassery-athani-police-start-investigation452.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T08:05:00+00:00"/>
    <meta property="og:title" content="അത്താണിയില്‍ നാട്ടുകാര്‍ നോക്കിനില്‍ക്കെ യുവാവിനെ വെട്ടിക്കൊന്നു; കൊലനടത്തിയത് മൂന്നംഗ സംഘം"/>
    <meta property="og:description" content="KERALA NEWS Kerala കൊച്ചി: നെടുമ്പാശ്ശേരിക്ക് സമീപം അത്താണിയില്‍ ബാറിന് മുന്നില്‍ യുവാവിനെ മൂന്നംഗ സംഘം വെട്ടിക്കൊലപ്പെടുത്തി. തുരിത്തിശ്ശേരി വല്ലത്തുകാരന്‍ വീട്ടില്‍ ബ"/>
  </head>
  <body>
    <article>
      <h1>അത്താണിയില്‍ നാട്ടുകാര്‍ നോക്കിനില്‍ക്കെ യുവാവിനെ വെട്ടിക്കൊന്നു; കൊലനടത്തിയത് മൂന്നംഗ സംഘം</h1>
      <address><time datetime="2019-11-18T08:05:00+00:00">18 Nov 2019, 08:05</time> by <a rel="author">ന്യൂസ് ഡെസ്‌ക്</a></address>
      <p>കൊച്ചി: നെടുമ്പാശ്ശേരിക്ക് സമീപം അത്താണിയില്‍ ബാറിന് മുന്നില്‍ യുവാവിനെ മൂന്നംഗ സംഘം വെട്ടിക്കൊലപ്പെടുത്തി. തുരിത്തിശ്ശേരി വല്ലത്തുകാരന്‍ വീട്ടില്‍ ബിനോയ് ആണ് കൊല്ലപ്പെട്ടത്.</p>
      <p>ഞായറാഴ്ച രാത്രി എട്ടരയോടെയായിരുന്നു സംഭവം. ഗുണ്ടാസംഘങ്ങള്‍ തമ്മിലുള്ള തര്‍ക്കമാണ് കൊലപാതകത്തിന് കാരണമെന്നാണ് സൂചന. രാത്രിയില്‍ വാഹനത്തില്‍ എത്തിയ മൂന്നംഗസംഘം ബിനോയിയെ വെട്ടി കൊല്ലുകയായിരുന്നു.</p>
      <related>
        <a href="https://www.doolnews.com/murder-in-tvm-during-drinking827.html?utm_source=doolnews&amp;utm_medium=related"/>
      </related>
      <p>സംഭവത്തില്‍ പൊലീസ് കേസെടുത്ത് അന്വേഷണം ആരംഭിച്ചു. കൊല്ലപ്പെട്ട ബിനോയിയുടെ പേരില്‍ നിരവധി ക്രിമിനല്‍ കേസുകള്‍ ഉണ്ട്. സംഭവത്തില്‍ പ്രത്യേക അന്വേഷണ സംഘത്തിനെ നിയോഗിച്ചതായി എറണാകുളം റൂറല്‍ എസ്.പി പറഞ്ഞു.</p>
      <p>ബിനോയിയുടെ മൃതദേഹം പോസ്റ്റുമോര്‍ട്ടത്തിനായി ആലുവ താലൂക്ക് ആശുപത്രി മോര്‍ച്ചറിയിലേക്ക് മാറ്റി.</p>
      <p>DoolNews Video</p>
      <figure>
        <iframe src="https://www.youtube.com/embed/nOE2jrnAyEs" width="527" height="309" data-service="Youtube" scrolling="no"/>
      </figure>
    </article>
  </body>
</html>