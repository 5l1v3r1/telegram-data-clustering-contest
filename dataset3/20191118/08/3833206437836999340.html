<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Sobstvenici-na-malki-benzinostancii-protestiraha-pred-Ministerstvoto-na-ikonomikata-914543"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-18T08:37:00+00:00"/>
    <meta property="og:title" content="Собственици на малки бензиностанции протестираха пред Министерството на икономиката"/>
    <meta property="og:description" content="Пореден протест на собственици на малки бензиностанции пред Министерството на икономиката у нас. Те ..."/>
  </head>
  <body>
    <article>
      <h1>Собственици на малки бензиностанции протестираха пред Министерството на икономиката</h1>
      <address>
        <time datetime="2019-11-18T08:37:00+00:00">18 Nov 2019, 08:37</time>
      </address>
      <p>Пореден протест на собственици на малки бензиностанции пред Министерството на икономиката у нас. Те излязоха да покажат недоволството си от закона за горивата.</p>
      <p>Днес ще имат и среща с министъра на икономиката <a href="https://www.plovdiv24.bg/novini/persons/5188.html">Емил Караниколов</a>. Очакват да се запознаят с промените, които са направени в последния месец, до които  по думите на протестиращите, нямат никакъв достъп и не знаят за какво става въпрос.</p>
      <p>Министър Караниколов подписа проект на Закон за изменение и допълнение на Закона за административно регулиране на икономическите дейности, свързани с нефт и продукти от нефтен произход, съобщиха от ведомството още в петък - 15 ноември. </p>
      <p>Протестиращите обясниха, че нямат информация дали законът е внесен в Министерски съвет.</p>
    </article>
  </body>
</html>