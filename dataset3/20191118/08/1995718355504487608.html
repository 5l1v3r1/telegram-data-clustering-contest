<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152433-grafiky-schodo-temperaturnyh-rezhymiv-na-2020-rik-u-lucku-sche-ne-zatverdyly"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T08:35:00+00:00"/>
    <meta property="og:title" content="Графіки щодо температурних режимів на 2020 рік у Луцьку ще не затвердили"/>
    <meta property="og:description" content="На ДКП «Луцьктепло» температурні графіки розраховуються щорічно, однак, на 2020 рік їх ще не розробили."/>
  </head>
  <body>
    <article>
      <h1>Графіки щодо температурних режимів на 2020 рік у Луцьку ще не затвердили</h1>
      <address>
        <time datetime="2019-11-18T08:35:00+00:00">18 Nov 2019, 08:35</time>
      </address>
      <p>На ДКП «Луцьктепло» температурні графіки розраховуються щорічно, однак, на 2020 рік їх ще не розробили. Теплопостачання у місті йде за графіком минулого року. <br/><br/>Про це стало відомо 18 листопада під час планового засідання постійної комісії міської ради з питань генерального планування, будівництва, архітектури та благоустрою, житлово-комунального господарства, екології, транспорту та енергозбереження.<br/><br/>Повідомили, що прямої вимоги затверджувати температурні графіки органами місцевого самоврядування – немає. Тож наразі усі теплові мережі міста працюють згідно графіків за 2019 рік. <br/><br/>Про ситуацію розповів директор ДКП «Луцьктепло» <b>Іван Скорупський</b>, який зазначає, що експлуатація теплоустановок здійснюють згідно з інструкціями.<br/><br/>«Ніде немає вимоги затверджувати температуру. Необхідність виникла, коли почали перераховувати тарифи. Якщо є котельня і котел з певною потужністю, то графіки на підприємстві розраховані згідно правил користування і ці графіки можуть бути затверджені головним інженером підприємства», – каже директор ДКП «Луцьктепло». <br/><br/><a href="http://www.volynpost.com/news/145701-indyvidualni-teplovi-punkty-u-luckyh-budynkah-vstanovlyuvatymut-italijci">ЧИТАТИ ТАКОЖ: Індивідуальні теплові пункти у луцьких будинках встановлюватимуть італійці.</a><br/><br/>Керівник технічного відділу ДКП «Луцьктепло» <b>Ігор Бабій</b> також повідомив, що теплоподача на будинки міста повинна бути не більше 80 градусів (згідно з попередніми графіками), але в рамках співпраці з ЄБРР температурна подача повинна бути 120-130 градусів. <br/><br/><a href="http://www.volynpost.com/news/152069-u-tepli-dni-v-pomeshkanniah-luchan-prykruchuvatymut-teplo">ЧИТАТИ ТАКОЖ: У теплі дні в помешканнях лучан «прикручуватимуть» тепло.</a></p>
    </article>
  </body>
</html>