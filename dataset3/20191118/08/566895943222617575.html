<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2576299/policejski-virahuvali-vandala-akij-cerez-panij-debos-na-vul-cornovola-proslavivsa-na-ves-ternopil"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T08:44:00+00:00"/>
    <meta property="og:title" content="Поліцейські вирахували вандала, який через п’яний дебош на вул. Чорновола &quot;прославився&quot; на весь Тернопіль"/>
    <meta property="og:description" content="Зловмисник заплатить штраф."/>
  </head>
  <body>
    <article>
      <h1>Поліцейські вирахували вандала, який через п’яний дебош на вул. Чорновола "прославився" на весь Тернопіль</h1>
      <address><time datetime="2019-11-18T08:44:00+00:00">18 Nov 2019, 08:44</time> by <a rel="author">Андрій Вацик</a></address>
      <p>
        <i>До суду скеровано два адміністративні протоколи, складені поліцейськими щодо 44-річного жителя обласного центру. Зловмисник відповість за дрібне хуліганство та появу в громадському місті у нетверезому стані.</i>
      </p>
      <p>У неділю вранці небайдужі тернополяни розмістили в соціальних мережах фото зламаного дерева на вулиці Чорновола.</p>
      <p>Поліцейські оперативно відреагували на повідомлення і того ж дня встановили особу зловмисника. Ним виявився 44-річний житель обласного центру. Повертаючись вночі додому у стані алкогольного сп’яніння, чоловік, аби не впасти, вхопився за пагін молодого дерева та зламав його.</p>
      <p>Щодо зловмисника складено протоколи за статтями 173 та 178 КУпАП.</p>
      <p>Нагадаємо, вночі 17 листопада у Тернополі на вулиці В’ячеслава Чорновола<a href="https://www.0352.ua/news/2575714/ciei-noci-vandali-rozgromili-onovlenu-vulicu-cornovola-u-ternopoli-foto"> вандал поламали дерева, що були посаджені уздовж алеї на оновленій пішохідній зоні</a>.</p>
    </article>
  </body>
</html>