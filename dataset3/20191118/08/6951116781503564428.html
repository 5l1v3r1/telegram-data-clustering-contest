<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chiara-ferragni-sanremo-2020-haters/"/>
    <meta property="og:site_name" content="Novella 2000"/>
    <meta property="article:published_time" content="2019-11-18T08:38:54+00:00"/>
    <meta property="og:title" content="Chiara Ferragni a Sanremo 2020? Parla lei. Poi la frecciatina agli haters"/>
    <meta property="og:description" content="Tanti i rumors sulla possibile presenza di Chiara Ferragni come super ospite a Sanremo. Parla lei che poi lancia una frecciatina agli haters."/>
  </head>
  <body>
    <article>
      <h1>Chiara Ferragni a Sanremo 2020? Parla lei. Poi la frecciatina agli haters</h1>
      <address><time datetime="2019-11-18T08:38:54+00:00">18 Nov 2019, 08:38</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Tanti i rumors sulla possibile presenza di Chiara Ferragni come super ospite a Sanremo. Parla l’influencer</h3>
      <p>Amata e a volte anche criticata dagli <b>haters </b>(a cui non risparmia qualche <b>frecciatina</b>), <b>Chiara Ferragni</b> continua ad essere un fenomeno del <i>web</i>. L’influencer italiana più famosa al mondo potrebbe cogliere al volo, stando ai rumors, l’opportunità di essere tra i super ospiti di <b>Sanremo 2020.</b> A tal proposito è propio lei a parlare del gossip.</p>
      <p>L’imprenditrice digitale in questi anni ha avuto di conquistare gran parte del pubblico e di dar vita ad importanti progetti, che mai avrebbe pensato di poter realizzare. Parliamo per esempio della sua linea d’abbigliamento <i>Chiara Ferragni Collection</i>, ma non solo.</p>
      <p>Recentemente infatti, <b>Chiara Ferragni</b> ha spopolato anche al cinema, con il docu-film sulla sua vita <i>Chiara Ferragni Unposted</i>. Tanto il successo da portarla a volare oltreoceano e raggiungere la Grande Mela, per la prima della sua prima fatica cinematografica. Film che è risultato essere, infatti, la pellicola che ha stracciato il maggior numero di incassi e presenze tanto da sancirne un vero e proprio <a href="https://www.novella2000.it/chiara-ferragni-record-incassi-presenze-film">record</a>. Ma non solo, <a href="https://www.novella2000.it/chiara-ferragni-unposted-film-online-amazon-prime-video/">perché a breve <i>Unposted</i> sarà disponibile anche su <i>Amazon Prime Video</i></a>.</p>
      <p>
        <b>LEGGI ANCHE:</b>
        <a href="https://www.novella2000.it/ariana-grande-sta-male-annullare-tour/"> Ariana Grande sta male: la cantante sta pensando di annullare il tour</a>
      </p>
      <p>Tra una soddisfazione e l’altra, dunque, <b>Chiara Ferragni</b> non si ferma proprio mai, e tra lavoro e vita privata continua a far parlare di sé. Intanto in questi giorni è emerso un gossip circa la sua possibile presenza alla corte di Amadeus a <b>Sanremo 2020</b>. Intercettata da <i>Il Messaggero</i>, la fashion blogger non si è sbilanciata più di tanto:</p>
      <blockquote>
        <i>«Mi dicono di dire no comment su Sanremo».</i>
      </blockquote>
      <p>Ma non è stato l’unico argomento affrontato nel corso dell’intervista al quotidiano, poiché è arrivata anche una frecciatina agli haters…</p>
      <h3>Chiara Ferragni lancia una frecciatina agli haters</h3>
      <p>È ormai noto a tutti che <b>Chiara Ferragni </b>sia vittima degli <b>haters</b>. Ma lei dinanzi ai loro attacchi non si è mai fatta abbattere e ha proseguito per la sua strada.</p>
      <p>Di recente in una bella intervista a <i>Sky TG24</i> ha espresso il suo punto di vista sulla questione, sostenendo appunto la teoria del proseguire e di far finta che questi non esistano, seppur siano tanti. Ma non è sempre facile, <a href="https://www.novella2000.it/chiara-ferragni-fedez-famiglia-leone-insultati-sui-social-denuncia/">tanto che lei e suo marito Fedez di recente hanno dovuto prendere seri provvedimenti in merito a questa faccenda</a>.</p>
      <p>E proprio sull’argomento <i>‘odiatori della rete’</i>, <b>Chiara Ferragni </b>è tornata a parlarne tra le colonne de<a href="https://www.ilmessaggero.it/"> <i>Il Messaggero</i></a><i>.</i> Stando alle sue parole, fin dagli inizi della carriera vari utenti del web e non solo hanno cercato di fermarla, ma lei è stata più furba e non si è fatta intimorire:</p>
      <blockquote>
        <i>«In quel periodo ero la novità: spaventavo e non venivo compresa. A 22 anni andavo alle sfilate e c’erano persone più grandi che davanti a me dicevano: ‘Questa non dura sei mesi, lasciala stare’. Posso dire che è stata durissima. Mi sono trovata ad avere due strade: farmi abbattere o tirare fuori gli attributi e dimostrare di potercela fare e così ho fatto. Sapevo di avere per le mani qualcosa di speciale. Ho iniziato a mettere le mie foto su internet a 16 anni, il mio nick era diavoletta87. A 19 anni le vedevano 30mila persone in media ed avevano sempre 100-200 commenti. Mi ripetevo: ‘Wow, questi sono numeri grossi’. Sono istintiva e ho capito subito che quello che stavo facendo aveva una portata enorme».</i>
      </blockquote>
      <p>Proseguendo ancora, facendo riferimento agli <b>haters</b>, <b>Chiara Ferragni</b> ha aggiunto, lanciando loro una <b>frecciatina</b>:</p>
      <blockquote>
        <i>«Avevo una marea di <b>haters</b>, quelli ne ho sempre avuti tanti, ma suscitavo in loro dell’interesse. Dovevo andare avanti. Perché lo facevo? Per dare uno scopo differente alle mie giornate di universitaria: tornavo a casa, fotografavo i miei look, li pubblicavo online e guardavo avanti. Ed ero felice».</i>
      </blockquote>
      <p>E il carattere e modo di porsi al pubblico con semplicità e genuinità sono di certo l’arma vincente di <b>Chiara Ferragni</b>, che continua a combattere così il fenomeno degli <b>haters</b>. E chissà che dopo una valanga di soddisfazioni non possa presto calcare il palco di <b>Sanremo 2020</b>…ma come dice giustamente lei <i>“no comment” </i>per il momento!</p>
      <related>
        <a href="https://www.novella2000.it/il-collegio-4-duro-sfogo-mariana-aresta-contro-montaggio-video-programma/"/>
        <a href="https://www.novella2000.it/belen-rodriguez-contro-giulia-de-lellis-motivi-lite/"/>
        <a href="https://www.novella2000.it/paola-caruso-dopo-la-rottura-da-moreno-merlo/"/>
      </related>
    </article>
  </body>
</html>