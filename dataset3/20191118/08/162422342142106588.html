<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/18/stajnya-majbutnogo-v-nimechchyni-zbuduyut-innovatsijnyj-sad-korivnyk/"/>
    <meta property="og:site_name" content="AgroDay"/>
    <meta property="article:published_time" content="2019-11-18T08:10:08+00:00"/>
    <meta property="og:title" content="Корова майбутнього: в Німеччині збудують інноваційний сад-корівник"/>
    <meta property="og:description" content="У муніципалітеті Кляйнкарсдорф компанія Dresdner Vorgebirgs Agrar AG будує перший у Німеччині корівник із садом для молочної ферми, інвестуючи в даний проєкт 6 млн євро. Втіливши цю ідею, підприємство розраховує збільшити надої, подовжити тривалість життя корів і примножити їх приплід. Сад для корів Більше зелені, більше світла і повітря, більше технологій – і в кінцевому підсумку більше молока: ось що обіцяє концепція «Корівник із садом». Перший у світі корівник із садом був побудований виробником органічного молока Chris Bomers у 2015 році у Гроенло, Нідерланди. І ось тепер подібний сад з'явиться в Німеччині. «Корови, які добре почуваються, набагато здоровіші і живуть довше», – розповідає генеральний директор AG Люц Мюллер. Компанія AG, що тримає 730 корів саксонської породи, уже давно шукає нових форм для вирощування і утримання поголів'я. Будівництво корівника-саду розпочнеться наступної весни, а наступної осені планується запустити його в дію. Сад для корів: більше місця в стайні"/>
  </head>
  <body>
    <article>
      <h1>Корова майбутнього: в Німеччині збудують інноваційний сад-корівник</h1>
      <address>
        <time datetime="2019-11-18T08:10:08+00:00">18 Nov 2019, 08:10</time>
      </address>
      <p>У муніципалітеті Кляйнкарсдорф компанія Dresdner Vorgebirgs Agrar AG будує перший у Німеччині корівник із садом для молочної ферми, інвестуючи в даний проєкт 6 млн євро. Втіливши цю ідею, підприємство розраховує збільшити надої, подовжити тривалість життя корів і примножити їх приплід.</p>
      <p>
        <i>
          <b>Сад для корів</b>
        </i>
      </p>
      <p>Більше зелені, більше світла і повітря, більше технологій – і в кінцевому підсумку більше молока: ось що обіцяє концепція «Корівник із садом». Перший у світі корівник із садом був побудований виробником органічного молока Chris Bomers у 2015 році у Гроенло, Нідерланди. І ось тепер подібний сад з’явиться в Німеччині. </p>
      <p>«Корови, які добре почуваються, набагато здоровіші і живуть довше», – розповідає генеральний директор AG Люц Мюллер.</p>
      <p>Компанія AG, що тримає 730 корів саксонської породи, уже давно шукає нових форм для вирощування і утримання поголів’я. Будівництво корівника-саду розпочнеться наступної весни, а наступної осені планується запустити його в дію.</p>
      <p>
        <i>
          <b>Сад для корів: більше місця в стайні</b>
        </i>
      </p>
      <p>Новий корівник буде збудовано на території AG на околиці Кляйнкарсдорфа. Будівля складатиметься з двох частин: саду та звичайної ділянки.</p>
      <p>«Наші корови матимуть від 8 до 20 кв. метрів площі на одну тварину, – говорить керівник компанії. – Майже вдвічі більше місця, ніж у звичайному корівнику».</p>
      <p>На садовій ділянці заплановані дерева та кущі, які створюють умови саду. Там корови можуть вільно пересуватися.</p>
      <p>«Ми практично переносимо пасовище до стайні», – говорить Лутц Мюллер.</p>
      <p>Підлога в садовій зоні буде так само м’яка, як і в саду на відкритому ґрунті. Її виготовлять із запатентованого пластику, котрий дозволяє сечі швидко просочуватися і потрапляти в спеціальний збірник. Це приводить до зменшення викидів аміаку.</p>
      <p>
        <i>
          <b>Більше молока і більша плодовитість</b>
        </i>
      </p>
      <p>Про доїння корів піклуватиметься робот, причому корови зможуть підходити до доїльного робота, коли завгодно.</p>
      <p>«Це позбавляє корів від стресу, який виникає в традиційних корівниках під час очікування доїння і може негативно впливати на виробництво молока, – говорить Дженні Шульц, менеджер з виробництва компанії. – Корови, яких можна доїти, коли вони того хочуть, дають більше молока, оскільки вони відчувають менше стресу».</p>
      <p>Цей принцип доїння також знижує ризик маститу. Крім того, утримувані в таких умовах тварини повинні жити довше і народжувати більше телят.</p>
      <p>Повідомляє <a href="https://landlord.ua/news/korivnyk-iz-sadom-nimetska-kompaniia-znaishla-sposib-zbilshyty-nadoi/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/08/na-koryst-i-bez-shkody-na-shho-slid-zvertaty-uvagu-pry-zgodovuvanni-korovam-zahyshhenyh-zhyriv/"/>
        <a href="https://agroday.com.ua/2019/11/04/za-yevrostandartom-na-luganshhyni-zbuduyut-suchasnyj-zavod-z-vyrobnytstva-molochnoyi-produktsiyi/"/>
        <a href="https://agroday.com.ua/2019/10/03/ripakovyj-son-kompleks-zahodiv-dlya-uspishnoyi-perezymivli-ripaku/"/>
        <a href="https://agroday.com.ua/2019/09/20/shhaslyvi-korovy-zhyvut-na-fermi-u-vinnytskij-oblasti/"/>
        <a href="https://agroday.com.ua/2019/09/19/molochna-reaktsiya-v-ukrayini-sposterigayetsya-zrostannya-tsin-na-molochnu-syrovynu/"/>
        <a href="https://agroday.com.ua/2019/09/16/pryntsyp-4k-strategiya-rozvytku-zrazkovoyi-molochnoyi-fermy-na-ternopilshhyni/"/>
      </related>
    </article>
  </body>
</html>