<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/%d0%b8%d0%b3%d1%80%d0%b8/rare-%d0%b0%d0%bd%d0%be%d0%bd%d1%81%d0%b8%d1%80%d0%b0%d1%85%d0%b0-%d0%bd%d0%be%d0%b2%d0%b0-%d0%b8%d0%b3%d1%80%d0%b0-%d0%b8-%d0%bf%d0%bb%d0%b0%d0%bd%d0%be%d0%b2%d0%b5%d1%82%d0%b5-%d1%81%d0%b8-%d0%b7-322946.html"/>
    <meta property="og:site_name" content="kaldata.com"/>
    <meta property="article:published_time" content="2019-11-18T08:34:17+00:00"/>
    <meta property="og:title" content="Rare анонсираха нова игра и плановете си за Sea of Thieves - kaldata.com"/>
    <meta property="og:description" content="В качеството си на студио на Microsoft, Rare присъстваха също по време на отминалото X019, където представиха изцяло нова игра, по която работят, а"/>
  </head>
  <body>
    <article>
      <h1>Rare анонсираха нова игра и плановете си за Sea of Thieves - kaldata.com</h1>
      <address><time datetime="2019-11-18T08:34:17+00:00">18 Nov 2019, 08:34</time> by <a rel="author" href="https://www.kaldata.com/author/metodi-damyanov-2" target="_blank">Методи Дамянов</a></address>
      <p>В качеството си на студио на Microsoft, Rare присъстваха също по време на отминалото X019, където представиха изцяло нова игра, по която работят, а споделиха също така и своите планове за пиратското приключение Sea of Thieves.</p>
      <p>Името на новата игра на студиото е Everwild. За съжаление, освен трейлърът, представящ ни магическия свят на играта, друго не знаем, освен, че ще е „преживяване, което позволява нови начини за игра в един естествен и магичен свят“.</p>
      <p>„Докато Everwild е все още твърде рано в разработка, ние сме развълнувани за уникалния потенциал на играта, която създаваме. Екипът на Everwild е фокусиран над изграждането на „преживяване, което позволява нови начини за игра в един естествен и магичен свят“. Екипът, който работи по играта, ръководен от изпълнителния продуцент Луис О’Конър, създава нещо наистина оригинално и извънредно специално, което цели да е нещо повече от ново IP. Everwild ще ви предостави запомнящи се, ангажиращи и смислени преживявания за играещите навсякъде, които да споделят. Нямаме търпение да споделим повече с вас в бъдеще“, сподели в анонса на играта Крейг Дънкан, шеф на Rare.</p>
      <figure>
        <iframe src="https://www.youtube.com/embed/VYTGWchAlKQ" width="696" height="392" data-service="Youtube" scrolling="no"/>
      </figure>
      <p>Rare дават и подробности около следващото голямо допълнение към Sea of Thieves. То идва тази седмица – на 20-ти, а името му е Seabound Soul. Безплатното допълнение ще включва изцяло новата мисия Tall Tale, в която Джон Пендрагон ще разкрие тайнствената мистерия, обвила страховития кораб Бледния дракон и една ужасна нова заплаха. Освен това, геймърите ще получат и достъп до огнени бомби, които могат да бъдат хвърляни или зареждани в оръдия, които да хвърлят в смут враговете ви, както в Adventure, така и в The Arena.</p>
    </article>
  </body>
</html>