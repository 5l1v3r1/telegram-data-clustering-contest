<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/chetirima-ubiti-i-shestima-raneni-pri-poredna-strelba-v-kaliforniya.html"/>
    <meta property="og:site_name" content="News.bg"/>
    <meta property="article:published_time" content="2019-11-18T08:44:50+00:00"/>
    <meta property="og:title" content="Четирима убити и шестима ранени при поредна стрелба в Калифорния"/>
    <meta property="og:description" content="Заподозрени нахлули на празненство и открили огън по присъстващите"/>
  </head>
  <body>
    <article>
      <h1>Четирима убити и шестима ранени при поредна стрелба в Калифорния</h1>
      <address>
        <time datetime="2019-11-18T08:44:50+00:00">18 Nov 2019, 08:44</time>
      </address>
      <p><b>Четирима души са убити при стрелба във Фресно</b>, Калифорния, информира АП.</p>
      <p>Заподозрени <b>нахлули на празненство и открили огън по присъстващите</b>, обявиха от местната полиция и уточниха, че нападението е станало <b>около 18,00 часа местно време в неделя в жилище</b> в югоизточната част на града, където хората се<b> събрали да гледат футболна среща.</b></p>
      <p>Властите обясниха, че<b> 10 души са били простреляни</b>, трима са загинали в задния двор на жилището, където е било организирано мероприятието, а по-късно един човек е починал в болницата. Останалите шестима се <b>очаква да оцелеят и да се възстановят в болницата</b>. Всички жертви са азиатци, на възраст между 25 и 35 години.</p>
      <p>Стрелбата е станала в заден двор, където се <b>събрали роднини и приятели</b>. Те гледали футбол, когато <b>няколко лица влезли и открили огън.</b></p>
      <p>Около<b> 35 души е имало на събирането по време на стрелбата.</b></p>
      <p>Все още <b>няма задържани за нападението</b>. От полицията отбелязаха, че към момента не е известно дали жертвите са познавали нападателите.</p>
      <p>Полицията претърсва района.</p>
      <p>Нападението е станало на<b> 0.8 километра от летището на града.</b></p>
      <p>Това е <b>най-малко второто нападение в града в неделя</b>. Мъж на около 20-30 г. е бил убит по-рано през деня в друга част на Фресно.</p>
      <p>Преди<b><a href="https://news.bg/world/15-godishen-zastrelya-nay-malko-edin-i-rani-nyakolko-v-gimnaziya-v-kaliforniya.html"> няколко дни ученик откри огън в гимназия в Калифорния. </a></b></p>
    </article>
  </body>
</html>