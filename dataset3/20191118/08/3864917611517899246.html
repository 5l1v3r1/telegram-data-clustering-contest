<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2820162-cigankov-i-tadic-najkorisnisi-futbolisti-matcu-serbia-ukraina.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T08:49:00+00:00"/>
    <meta property="og:title" content="Циганков і Тадич - найкорисніші футболісти матчу Сербія - Україна"/>
    <meta property="og:description" content="Найкориснішим гравцем збірної України у матчі відбору Євро-2020 із Сербією (2:2) за оцінками компанії InStat став півзахисник Віктор Циганков."/>
  </head>
  <body>
    <article>
      <h1>Циганков і Тадич - найкорисніші футболісти матчу Сербія - Україна</h1>
      <h2>Найкориснішим гравцем збірної України у матчі відбору Євро-2020 із Сербією (2:2) за оцінками компанії InStat став півзахисник Віктор Циганков.</h2>
      <address>
        <time datetime="2019-11-18T08:49:00+00:00">18 Nov 2019, 08:49</time>
      </address>
      <p>Рейтинг ефективності його гри склав 310 балів. За 76 хвилин, проведених на полі, Циганков виконав 59 техніко-тактичних дій (ТТД) із браком у 20 відсотків, повідомляє<a href="http://zbirna.com/2019/11/18/viktor-tsygankov-luchshij-igrok-sbornoj-ukrainy-v-matche-s-serbiej-po-otsenkam-instat/"> Zbirna.com</a>. </p>
      <p>В активі хавбека київського "Динамо" гольовий пас, два удари по воротах, п'ять гострих передач та три зароблених фоли.</p>
      <p>До трійки кращих гравців нашої команди також увійшли Сергій Кривцов (282 бали) та Сергій Сидорчук (280).</p>
      <p>У Сербії кращим визнанали Душана Тадича (322). На другому місці Неманья Радоньїч (307), на третьому - Неманья Максимович (303).</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2820147-eksnastavnik-futbolnoi-zbirnoi-bacit-ukrainu-v-trijci-krasih-u-evropi.html">Екснаставник футбольної збірної бачить Україну в трійці кращих у Європі</a>
      </blockquote>
      <p>Як інформувало агентство, збірна України завершила відбір на першому місці у турнірній таблиці групи B і зіграє на Євро-2020. Команда Андрія Шевченка не програла у відборі жодного матчу - 6 перемог та 2 нічиї. Сербія фінішувала у групі третьою і братиме участь у стикових матчах. Жеребкування фінальної частини турніру відбудеться 30 листопада у Бухаресті, початок - о 19.00.</p>
    </article>
  </body>
</html>