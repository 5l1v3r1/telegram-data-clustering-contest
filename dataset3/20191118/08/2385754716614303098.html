<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/597854/eksarxeia-33-syllipseis-53-prosagoges-kai-dyo-astynomikoi-travmaties"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T08:27:00+00:00"/>
    <meta property="og:title" content="Εξάρχεια: 33 συλλήψεις, 53 προσαγωγές και δύο αστυνομικοί τραυματίες"/>
    <meta property="og:description" content="Σε 33 συλλήψεις και 53 προσαγωγές προχώρησαν οι Αρχές στην Ελλάδα για τα επεισόδια που σημειώθηκαν χθες το βράδυ στην περιοχή των Εξαρχείων, μετά την..."/>
  </head>
  <body>
    <article>
      <h1>Εξάρχεια: 33 συλλήψεις, 53 προσαγωγές και δύο αστυνομικοί τραυματίες</h1>
      <address><time datetime="2019-11-18T08:27:00+00:00">18 Nov 2019, 08:27</time> by <a rel="author">SigmaLive</a></address>
      <p><b>Σε 33 συλλήψεις και 53 προσαγωγές προχώρησαν οι Αρχές στην Ελλάδα για τα επεισόδια που σημειώθηκαν χθες το βράδυ στην περιοχή των Εξαρχείων, μετά την ολοκλήρωση της πορείας για την επέτειο του Πολυτεχνείου. <br/></b> <br/>Παράλληλα, κατά την διάρκεια των επεισοδίων τραυματίστηκαν δύο αστυνομικοί. <br/> <br/>Σημειώνεται, επίσης, ότι σε άλλες πόλεις προσήχθησαν συνολικά 31 άτομα για συμμετοχή σε επεισόδια. Ειδικότερα, 14 στη Θεσσαλονίκη, 10 στην Πάτρα και 7 στο Ηράκλειο Κρήτης.<br/> <br/>Επιπλέον, νωρίτερα πραγματοποιήθηκε έφοδος στην οδό Στουρνάρη 4 στα Εξάρχεια από αστυνομικούς των ΕΚΑΜ.<br/> <br/>Πρόκειται για το ίδιο κτίριο που χθες οι αστυνομικοί είχαν συλλάβει δύο διαδηλωτές με πολεμοφόδια.<br/> <br/>Οι αστυνομικές αρχές ερευνούν συγκεκριμένο διαμέρισμα για την πιθανότητα ύπαρξης οπλοστασίου ενώ στην επιχείρηση της ΕΛ.ΑΣ βρίσκεται και εισαγγελέας.<br/> <br/>Πηγή: ΑΠΕ-ΜΠΕ<br/> </p>
    </article>
  </body>
</html>