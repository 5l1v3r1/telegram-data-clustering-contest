<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/bulgaria/knsb-izliza-na-natsionalen-protest-za-parviya-den-ot-bolnichniya.html"/>
    <meta property="og:site_name" content="News.bg"/>
    <meta property="article:published_time" content="2019-11-18T08:20:50+00:00"/>
    <meta property="og:title" content="КНСБ излиза на национален протест за първия ден от болничния"/>
    <meta property="og:description" content="Събраната до настоящия момент информация показва тревога и хората не приемат подобно предложение"/>
  </head>
  <body>
    <article>
      <h1>КНСБ излиза на национален протест за първия ден от болничния</h1>
      <address><time datetime="2019-11-18T08:20:50+00:00">18 Nov 2019, 08:20</time> by <a rel="author" href="https://news.bg/author/simeon-yanev" target="_blank">Симеон Янев</a></address>
      <p>КНСБ подготвя<b> национална протестна акция</b>, ако няма действия от Коалиционния съвет за промяна относно<b> първия ден от болничния да не се плаща</b>. За това се закани президентът на <b>синдикалната организация Пламен Димитров</b> на брифинг пред журналисти.</p>
      <p>Продължава координацията по въпроса вътре в синдикалните структури затова как реагират<b> хората първият ден от болничните да не се плаща</b>. Цялата информация се координира с другата синдикална организация - КТ "Подкрепа".</p>
      <p>Събраната до настоящия момент информация показва <b>тревога и хората не приемат подобно предложение</b>. Готови сме на радикални действия, категоричен беше президентът на КНСБ, според когото това е реалната нагласа на хората в цялата страна и на работещите българи.</p>
      <p>Ако подобно <b>предложение трябва да се внесе през закона на бюджета на ДОО</b>, синдикалните организации ще предприемат<b> своето финално действие към края на месеца.</b></p>
      <p>КНСБ призовава служителите и работниците да се мобилизират и да бъдат готови за<b> национално действие</b>.</p>
      <p>"С преговори и аргументи на масата на разума или на улицата", закани се Пламен Димитров.</p>
      <p>Припомняме, идеята първият ден от болничните да не се плаща<b><a href="https://news.bg/politics/minimalnata-pensiya-stava-250-lv-ot-1-yuli-2020-g.html"> беше представена</a> </b>след среща между ГЕРБ и Обединените патриоти в лицето на Каракачанов и Симеонов.</p>
      <p>От <b><a href="https://news.bg/politics/nyama-100-spravedlivost-za-bolnichnite-kategorichna-menda-stoyanova.html">думите на председателя на бюджетната комисия Менда Стоянова</a></b> стана ясно, че се мисли за изключения, като например за майките на деца и болнични вследствие на трудови злополуки. Тя коментира идеята с думите: <b><a href="https://news.bg/politics/nyama-100-spravedlivost-za-bolnichnite-kategorichna-menda-stoyanova.html">"Няма 100% справедливост".</a></b></p>
      <p>От ДПС бяха категорични, че не подкрепят анонсираното предложение, тъй като според тях това е <b><a href="https://news.bg/politics/dps-protiv-skritoto-uvelichenie-na-osiguritelnata-vnoska.html">скрито увеличение на осигурителната вноска.</a></b></p>
      <p>От своя страна синдикатите също остро нападнаха идеята и предупредиха, че ако тя бъде приета, те <b><a href="https://news.bg/politics/knsb-borisov-da-se-ottegli-za-bolnichnite-shte-povedem-horata.html">ще поведат хората на протест</a>.</b></p>
      <p>Заради критиките към идеята първият ден от болничните да не се заплаща, <b>Обединените патриоти отрекоха те да са нейни автори</b> и подчертаха, че <b><a href="https://news.bg/politics/goranov-predlozhil-da-ne-se-plashta-parviya-den-bolnichen.html">това било идея на ГЕРБ</a></b> и по-конкретно - на финансовия министър Владислав Горанов.Той обаче отрече твърденията и заяви, че така и <b><a href="https://news.bg/politics/ne-e-yasno-koy-e-predlozhil-parviyat-den-bolnichen-da-ne-se-zaplashta.html">не е ясно кой е предложил</a></b> първият ден от болничния да е за сметка на болния.</p>
      <p>От <b><a href="https://news.bg/politics/btpp-privetstva-ideyata-za-neplaten-parvi-den-ot-bolnichnite.html">Българската търговско-промишлена палата пък приветстваха идеята</a> </b>за неплатен първи ден от болничните. Според тях работодателите не трябва те да се натоварват с нито един ден болнични.</p>
      <p>От <a href="https://news.bg/bulgaria/kt-podkrepa-zaplashi-da-napusne-nsts-zaradi-bolnichnite.html"><b>КТ "Подкрепа" изразиха готовност да напуснат НСТС</b> </a>и да организират масов национален работнически протест. <a href="https://news.bg/education/uchiteli-gotvyat-protesti-i-zatvaryane-na-uchilishta-zaradi-bolnichnite.html"> У<b>чителите също заплашиха с национален протест</b></a> и затваряне на училища, ако дебатът не бъде спрян.</p>
      <h3>анкета</h3>
      <p>Кой да плаща първия ден болнични и да спрат измамите?</p>
      <p>НОИ Работодателите НЗОК Да не се плаща Нямам мнение <a href="https://news.bg/bulgaria/javascript:void(0);">Виж резултати</a></p>
      <p>НОИ 37.7%</p>
      <p>Работодателите 33.3%</p>
      <p>НЗОК 11.3%</p>
      <p>Да не се плаща 16.0%</p>
      <p>Нямам мнение 1.7%</p>
    </article>
  </body>
</html>