<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/mustangov-mach-e-z-do-300-miljami-480-km-dosega.html?RSS8901388b85e7078deafff5b5bde2bf8f"/>
    <meta property="og:site_name" content="Računalniške novice"/>
    <meta property="article:published_time" content="2019-11-18T08:05:00+00:00"/>
    <meta property="og:title" content="Mustangov Mach-E z do 300 miljami (480 km) dosega"/>
    <meta property="og:description" content="Mustangovi navdušenci so ga končno dočakali. Popolnoma električni SUV, ki so ga pri tej ameriški tovarni napovedovali dolga leta in za njegov razvoj porabili debelih 11 milijard US"/>
  </head>
  <body>
    <article>
      <h1>Mustangov Mach-E z do 300 miljami (480 km) dosega</h1>
      <address>
        <time datetime="2019-11-18T08:05:00+00:00">18 Nov 2019, 08:05</time>
      </address>
      <p>
        <b>Vozilo bo na voljo v drugi polovici prihodnjega leta, cena za osnovni model pa se bo gibala pri približno 44.000 ameriških dolarjev.</b>
      </p>
      <p>Mustangovi navdušenci so ga končno dočakali. Popolnoma električni SUV, ki so ga pri tej ameriški tovarni napovedovali dolga leta in za njegov razvoj porabili debelih 11 milijard USD.</p>
      <p>Ker osnovna cena ni ravno nizka, so pri Fordu opozorili, da so ameriški kupci zaradi ekoloških povračil upravičeni do popusta v višini do 10.000 USD, odvisno od zvezne države, kjer živijo. Absolutna cena tega električnega avtomobila se bo za njih tako znižala, kar pa ne moremo reči za Evropejce in druge.</p>
      <p>Za vse, ki si ga lahko privoščijo, ponuja novi Mustang res veliko. Že osnovni model ponuja dve različici pogona, in sicer na zadnja kolesa ali na vsa štiri kolesa. Pogon na zadnja kolesa bo omogočal neprekinjeno vožnjo do 230 milj, 255 konjskih moči in pospešek do 60 milj na uro (slabih 100 km/h) v 7 sekundah. Možnost s pogonom na vsa štiri kolesa bo za sekundo hitrejša, dosegla pa bo 210 milj. Vsi modeli bodo opremljeni s polnilci moči 120 in 240V, Ford pa razvija še hitrejši polnilec za domačo rabo.</p>
      <p>V premium razredu je cena vozila 50.600 USD, takšno vozilo pa ima baterijo z večjo kapaciteto, zato doseže do zavidljivih 300 milj, ima pa tudi boljše pospeške kot osnovni model. Od 0 do (slabih) 100 km/h bo pospešil v petih do šestih sekundah, odvisno od načina pogona. </p>
      <p>Polegen omenjenega osnovnega in premium modela bo na voljo še močnejši model California Route 1 in Mustang Mach-E GT. Slednji bo imel le pogon na vsa štiri kolesa, cena pa se bo pričela pri 60.500 USD. Da se pod pokrovom motorja skriva več moči, bo opozarjal poseben dizajn na sprednji strani vozila in GT značka. Avto resda doseže manj, 250 milj, vendar je precej zmogljivejši. Od 0 do (slabih) 100 km/h doseže v manj kot štirih sekundah. </p>
      <p>Vsa vozila ponujajo številne druge dobrote. Med njimi velja omeniti panoramsko streho, B&amp;O sistem ozvočenja, prostoren prtljažni prostor (več kot 800 litrov), svetlo in prostorno kabina, pod pokrovom motorja pa se skriva tudi prostor za hladilno skrinjo.</p>
      <p>V armaturni plošči je vgrajen sistem CoPilot 360. Pri Mustangu obljubljajo, da bodo na avtocestah omogočili prostoročno vožnjo, vendar ne znajo napovedati, kdaj bo na voljo. Velik zaslon na dotik sredi armaturne plošče omogoča nadzor vseh funkcij vozila. Podpira Apple CarPlay in Android Auto, ima pa tudi priključke USB-A in USB-C. Vozilo tudi nima kljuk. Da bi vstopili vanj, mora potnik pritisniti na osvetljena gumba na drugem in tretjem stebričku. </p>
      <p>Kljub pomisleku, da motor ne bo proizvedel takšnega zvoka kot izvirni Mustangi, pa so testne vožnje pokazale, da tudi v tem pogledu Mach-E ni od muh. Zvok lahko v nekaterih primerih voznik tudi izklopi, vendar le v notranjosti kabine. Na ven bo še vedno brnel, to pa zaradi varnosti peščev in drugih ranljivejših skupin v prometu.</p>
    </article>
  </body>
</html>