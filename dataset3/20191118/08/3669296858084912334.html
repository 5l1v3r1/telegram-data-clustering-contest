<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/xiaomi-dikey-katlanabilen-telefonlar-uretecek"/>
    <meta property="og:site_name" content="CNN Türk"/>
    <meta property="article:published_time" content="2019-11-18T08:16:46+00:00"/>
    <meta property="og:title" content="Xiaomi dikey katlanabilen telefonlar üretecek"/>
    <meta property="og:description" content="Akıllı telefon dünyası her geçen gün daha ilginç..."/>
  </head>
  <body>
    <article>
      <h1>Xiaomi dikey katlanabilen telefonlar üretecek</h1>
      <h2>Akıllı telefon dünyası her geçen gün daha ilginç gelişmelere şahit oluyor ve Xiaomi dikey katlanabilen telefonu ile buna yeni bir ilginçlik kattı. İşte Çinli akıllı telefon üreticisi ile ilgili haberimizin detayları...</h2>
      <address><time datetime="2019-11-18T08:16:46+00:00">18 Nov 2019, 08:16</time> by <a rel="author">Ecevit Bıktım</a></address>
      <p>Hatırlayacağınız üzere bundan kısa bir süre önce Motorola yeni bir katlanabilir ekran teknolojisini tanıttı. O telefonlar yana doğru katılmak yerine daha çok dikey bir şekilde katlanıyordu. Xiaomi firması da aynı yoldan gitme kararı aldı ve dikey bir şekilde katlanabilen <a href="https://www.cnnturk.com/haberleri/telefon">telefon</a> tercih etti.</p>
      <p>Ağustos 2018’de kaydedilen ve geçtiğimiz günlerde yayınlanan patent farklı detaylara sahip. Örnek vermek gerekirse cihaz katlandığında üst tarafında küçük bir ekran bırakıyor. Bu ekran saat ve çeşitli küçük göstergeler için kullanılabilir gibi görünüyor.</p>
      <p>Motorola Razr akıllı telefonu gibi açıldığında tüm gövdesini ortaya çıkaran bu model, şık bir tasarıma sahip. Ayrıca kenarlarında herhangi bir çerçeve olmaması daha keskin bir görüntünün ortaya çıkmasını sağlıyor. Daha önce iki tarafından ortaya doğru katlanan bir telefonun prototipini gösteren kuruluş ne yazık ki üretimine başlanamamıştı.</p>
      <p>Bu nedenle şu anda patenti alınan akıllı telefon modelinin kesin olarak üretileceğini söylemek mümkün değil. Bunun yerine sadece tahminler hakkında konuşabiliyoruz.</p>
      <figure>
        <img src="https://i2.cnnturk.com/i/cnnturk/75/700x0/5dd25365bf214413ecc1ca7f"/>
      </figure>
      <related>
        <h4>ilgili haberler</h4>
        <a href="https://www.cnnturk.com/teknoloji/ekran-cilginligi-katlanabilir-iphone-konsepti-ile-devam-ediyor"/>
        <a href="https://www.cnnturk.com/teknoloji/instagram-begeni-sayisi-sekil-degistirdi"/>
        <a href="https://www.cnnturk.com/teknoloji/apple-store-calisani-mahremiyet-kurallarini-cignedi"/>
      </related>
    </article>
  </body>
</html>