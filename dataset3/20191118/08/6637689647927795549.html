<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-za-vbyvstvo-daly-13-rokiv"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-18T08:46:00+00:00"/>
    <meta property="og:title" content="На Сумщині за вбивство дали 13 років"/>
    <meta property="og:description" content="Конотопською місцевою прокуратурою підтримано публічне обвинувачення стосовно 30-річного чоловіка, який позбавив життя свого знайомого."/>
  </head>
  <body>
    <article>
      <h1>На Сумщині за вбивство дали 13 років</h1>
      <address>
        <time datetime="2019-11-18T08:46:00+00:00">18 Nov 2019, 08:46</time>
      </address>
      <p>Конотопською місцевою прокуратурою підтримано публічне обвинувачення стосовно 30-річного чоловіка, який позбавив життя свого знайомого.</p>
      <p>Нагадуємо, що подія сталась 16 червня 2018 року в с. Вири Білопільського району. Двоє односельців близько 10 години ранку зустрілись на літньому майданчику місцевого бару. У чоловіків не було нічого спільного, однак у той день їх поєднало бажання випити. Відтак 29-річний молодик та 44-річний чоловік придбали пляшку горілки та присіли за столик. Спочатку вони мирно спілкувались, однак добряче захмелівши, між чоловіками виникла сварка. Старшого обурило висловлювання молодшого і він ударив його в обличчя. Після цього обурився вже молодший, схопив зі столу порожню пляшку і вдарив знайомого по голові. Коли потерпілий упав на землю, молодик схопив дерев’яну лавку та наніс нею чоловікові ще близько п’яти ударів. Від отриманих травм потерпілий помер на місці події.</p>
      <p>Як повідомив начальник Путивльського відділу Конотопської місцевої прокуратури Павлуш Погосян, рішенням Білопільського районного суду від 18 листопада 2019 року обвинуваченого визнано винуватим за ч. 1 ст. 115 (умисне вбивство) КК України та засуджено до 13 років позбавлення волі, повідомляє прес-служба прокуратури області.</p>
    </article>
  </body>
</html>