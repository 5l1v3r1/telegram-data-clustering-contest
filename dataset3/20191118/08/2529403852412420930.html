<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/quel-vigneto-va-fermato-residenti-fanno-ricorso-al-tar-219429"/>
    <meta property="og:site_name" content="Oggi Treviso"/>
    <meta property="article:published_time" content="2019-11-18T08:23:03+00:00"/>
    <meta property="og:title" content="&quot;Quel vigneto va fermato&quot;: i residenti fanno ricorso al Tar"/>
    <meta property="og:description" content="MIANE – Premaor: il comitato dei residenti si rivolge al Tar per fermare il vigneto."/>
  </head>
  <body>
    <article>
      <h1>"Quel vigneto va fermato": i residenti fanno ricorso al Tar</h1>
      <h2>I residenti ricorrono al Tribunale Amministrativo Regionale per far valere le loro ragioni</h2>
      <address><time datetime="2019-11-18T08:23:03+00:00">18 Nov 2019, 08:23</time> by <a rel="author" href="http://oggitreviso.it/archivio/news/giornalista/23291" target="_blank">Ingrid Feltrin Jefwa</a></address>
      <p><b>MIANE </b>– <b>Premaor</b>: il comitato dei residenti si rivolge al <b>Tar </b>per fermare il vigneto. Come annunciato nelle passate settimane i residenti, assistiti dallo Studio dell'<b>avvocato Primo Michielan</b>, hanno depositato un ricorso al <b>TAR </b>per chiedere la sospensione dei lavori ed impedire la realizzazione del vigneto. Non si danno quindi per vinti, tanto più che con le forti piogge di questo periodo i timori di possibili dissesti idrogeologici si sono ridestati in maniera prepotente.<br/><br/>Infatti, in un recentissimo <b>esposto alla autorità</b> hanno scritto: "Come abitanti delle residenze confinanti con la proprietà oggetto dei lavori ribadiamo che siamo sempre più preoccupati per la situazione. <b>Temiamo nuovi e più ingenti frane. </b>Avevamo già segnalato le nostre preoccupazioni per i pericoli di smottamenti e ogni altro rischio idrogeologico al<b> Sindaco del comune di Miane</b> con lettera protocollata il 6 agosto 2019, chiedendogli che fossero adottate tutte le misure di sicurezza idonee per prevenire l'incolumità nostra e delle nostre abitazioni, abbiamo inoltrato un esposto ai Vostri Uffici lo scorso mese".<br/><br/>A sostenere nella loro battaglia i residenti che ora si sono rivolti al<b> Tar</b> è anche i <b>Gruppo Stop Pesticidi Miane SOS TERRITORIO</b>, che precisa: “Ricordiamo che tutta la vicenda ha avuto inizio lunedì 23/07/2019 alle 8, all’improvviso. Quella mattina gli abitanti vengono svegliati dalle motoseghe: comincia il taglio del bosco dietro le loro case, <b>un bosco di almeno 50 anni, </b>in pieno centro paese, su una collina in forte pendenza (superiore al 40%), per l’impianto di un vigneto che disterà <b>meno di 10 metri dalle finestre delle camere da letto dei bambini</b> e 5 metri dai giardini delle abitazioni. Ricordiamo che la zona incriminata è segnalata per la sua criticità geologica e per la presenza di frane in aree limitrofe ed era sottoposta a precisi vincoli”.</p>
      <related>
        <h4>Dello stesso argomento</h4>
        <a href="http://oggitreviso.it/frana-collina-miane-colpa-del-nuovo-vigneto-218917"/>
        <a href="http://oggitreviso.it/nasce-gruppo-stop-pesticidi-miane-bisogna-rivedere-le-politiche-ambientali-tutto-comune-217925"/>
        <a href="http://oggitreviso.it/zona-unesco-cola-fango-dai-nuovi-vigneti-miane-216672"/>
        <a href="http://oggitreviso.it/bocconi-avvelenati-miane-un-cane-ha-rischiato-di-morire-215502"/>
        <a href="http://oggitreviso.it/premaor-sono-arrivate-le-ruspe-213767"/>
        <a href="http://oggitreviso.it/sul-nuovo-vigneto-solo-falsit%C3%A0-213485"/>
        <a href="http://oggitreviso.it/miane-cison-pesticidi-nei-centri-abitati-strade-pubbliche-212040"/>
        <a href="http://oggitreviso.it/vigneto-vicino-allasilo-si-chiede-una-soluzione-al-nuovo-sindaco-miatto-211561"/>
        <a href="http://oggitreviso.it/assicuriamo-massima-attenzione-sindaco-di-miane-scrive-ad-angela-donna-finita-ospedale-pesticidi"/>
        <a href="http://oggitreviso.it/finisce-ospedale-dopo-essere-stata-investita-da-una-nuvola-di-pesticidi-210697"/>
      </related>
    </article>
  </body>
</html>