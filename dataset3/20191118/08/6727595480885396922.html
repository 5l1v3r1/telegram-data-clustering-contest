<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/arrest-baba-ramdev-hash-tag-protest-in-social-media-taken-place-to-insult-periyar-ambedkar-lenin-are-intellectual-terrorists657.html"/>
    <meta property="og:site_name" content="DoolNews"/>
    <meta property="article:published_time" content="2019-11-18T08:35:00+00:00"/>
    <meta property="og:title" content="പെരിയാറും അംബേദ്കറും ലെനിനും ഇന്റലക്ച്വല്‍ ടെററിസ്റ്റുകളെന്ന് ബാബാരാംദേവ്; പതഞ്ജലി ബഹിഷ്‌കരിക്കാനും ബാബാരാംദേവിന്റെ അറസ്റ്റ് ആവശ്യപ്പെട്ടും സോഷ്യല്‍ മീഡിയ"/>
    <meta property="og:description" content="Baba Ram Dev Dr. B.R. Ambedkar National News Patanjali Vladamir Lenin India ന്യൂദല്‍ഹി: പതഞ്ജലിയുടെ സഹസ്ഥാപകന്‍ ബാബാരാംദേവിനെതിരായി ട്വിറ്ററില്‍ പ്രതിഷേധം കനക്കുന്നു. സാമ"/>
  </head>
  <body>
    <article>
      <h1>പെരിയാറും അംബേദ്കറും ലെനിനും ഇന്റലക്ച്വല്‍ ടെററിസ്റ്റുകളെന്ന് ബാബാരാംദേവ്; പതഞ്ജലി ബഹിഷ്‌കരിക്കാനും ബാബാരാംദേവിന്റെ അറസ്റ്റ് ആവശ്യപ്പെട്ടും സോഷ്യല്‍ മീഡിയ</h1>
      <address><time datetime="2019-11-18T08:35:00+00:00">18 Nov 2019, 08:35</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: പതഞ്ജലിയുടെ സഹസ്ഥാപകന്‍ ബാബാരാംദേവിനെതിരായി ട്വിറ്ററില്‍ പ്രതിഷേധം കനക്കുന്നു. സാമൂഹ്യ പ്രവര്‍ത്തകരായിരുന്ന പെരിയാറിനെയും ഡോ. ബി. ആര്‍ അംബേദ്കറെയും അപമാനിച്ച നടപടിയിലാണ് ബാബാരാംദേവിനെ അറസ്റ്റ് ചെയ്യണമെന്ന് ആവശ്യപ്പെട്ട് ട്വിറ്ററില്‍ ഹാഷ് ടാഗ് പ്രതിഷേധം ശക്തമാക്കുന്നത്.</p>
      <p>ഞായറാഴ്ചയാണ് ബാബാ രാംദേവിനെ അറസ്റ്റു ചെയ്യണമെന്നും പതഞ്ജലി ഉത്പന്നങ്ങള്‍ ബഹിഷ്‌കരിക്കണമെന്നും ആവശ്യപ്പെട്ട് ആളുകള്‍ രംഗത്തെത്തിയത്.</p>
      <related>
        <a href="https://www.doolnews.com/you-are-not-superintendent-of-tihar-jail-cpm-leader-slams-jnu-vice-chancellor-m-jagadesh-kumar344.html?utm_source=doolnews&amp;utm_medium=related"/>
      </related>
      <p>ദേശീയ ചാനലായ റിപ്പബ്ലിക്കിന് നല്‍കിയ അഭിമുഖത്തില്‍ നവംബര്‍ 11 തിങ്കളാഴ്ചയാണ് രാജ്യത്തെ ജാതി വെറിക്കെതിരെ പോരാടിയ പെരിയാര്‍ ഇ.വി രാമസ്വാമിയും ഡോ. ബി ആര്‍ അംബ്ദേകറും ഇന്റ്വലക്ച്വല്‍ ടെററിസത്തില്‍ മുഴുകുന്നവരാണെന്ന് രാംദേവ് പരാമര്‍ശിച്ചത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>അഭിമുഖത്തില്‍ യോഗ ഉള്‍പ്പെടെ കാണിക്കുകയും അവതാരകനെ എടുത്തുയര്‍ത്തുകയും ചെയ്തിരുന്നു ബാബാ രാംദേവ്.</p>
      <p><b><a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a></b><br/>പതഞ്ജലിയുടെ ഉത്പന്നങ്ങള്‍ ബഹിഷ്‌കരിക്കുക, ബാബാ രാംദേവ് ക്ഷമചോദിക്കുക, ബാബാ രാംദേവിനെ അറസ്റ്റ് ചെയ്യുക, പതഞ്ജലി അടച്ചു പൂട്ടുക തുടങ്ങി നിരവധി ഹാഷ് ടാഗ് പ്രതിഷേധങ്ങളാണ് ട്വിറ്ററില്‍ ശക്തമാവുന്നത്.</p>
      <p>പെരിയാറിനെയും അംബേദ്കറെയും അപമാനിച്ച നടപടിയിലൂടെ മുമ്പ് പതഞ്ജലി ഉത്പന്നങ്ങളുമായി ബന്ധപ്പെട്ട് ഗുണമേന്മയില്ലെന്നതുള്‍പ്പെടെയുള്ള വിഷയങ്ങളില്‍ വീണ്ടും പ്രതിഷേധം ശക്തമായിട്ടുണ്ട്.</p>
      <figure>
        <iframe data-src="https://twitter.com/ihansraj/status/1195912730667958273?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>പെരിയാറിന്റെ അനുയായികള്‍ വല്ലാതെ നെഗറ്റിവിറ്റി വര്‍ധിപ്പിക്കുന്നുവെന്നും രാംദേവ് പറഞ്ഞു.<br/>‘പെരിയാറിന്റെ അനുയായികള്‍ക്ക് ദൈവങ്ങള്‍ മണ്ടന്‍മാരാണ്, വിശ്വസികള്‍ അവര്‍ക്ക് അധമന്‍മാരാണ്, ദൈവം തെറ്റാണ്, അത്രയും മോശമാണ്’. രാംദേവ് പറഞ്ഞു.</p>
      <p>ഇന്ത്യക്കാര്‍ക്ക് ലെനിനെയും മാക്‌സിനെയും മാവോയെയും ആവശ്യമില്ലെന്നും അവര്‍ ഇന്ത്യന്‍ സംസ്‌കാരത്തിന് എതിരായിരുന്നുവെന്നും രാംദേവ് പറഞ്ഞു. അവരുടെ ആശയങ്ങളെ പിന്തുടരുന്നവരെ വളരെ മോശം എന്നാണ് രാം ദേവ് പരാമര്‍ശിച്ചത്.</p>
      <p>ഇവരെ പിന്തുടരുന്നവര്‍ രാജ്യത്തെ വിഭജിക്കാനാണ് നടക്കുന്നതെന്നും അവരെല്ലാവരും ഇന്റലക്ച്വല്‍ ടെററിസ്റ്റുകളാണെന്നും രാംദേവ് പറഞ്ഞു. രാംദേവിന്റെ തന്നെ കണ്ടു പിടുത്തമാണ് ഇന്റലക്ച്വല്‍ ടെററിസം എന്ന പദം.</p>
      <figure>
        <iframe data-src="https://twitter.com/dilipmandal/status/1195736205704515584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DefaulterGabbar/status/1196007203699712000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>