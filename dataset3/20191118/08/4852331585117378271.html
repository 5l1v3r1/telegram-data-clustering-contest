<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/18/bill-gates-uomo-piu-ricco-del-mondo/"/>
    <meta property="og:site_name" content="Webnews"/>
    <meta property="article:published_time" content="2019-11-18T08:54:00+00:00"/>
    <meta property="og:title" content="Bill Gates è nuovamente l’uomo più ricco del mondo"/>
    <meta property="og:description" content="Bill Gates si riprende lo scettro di uomo più ricco del mondo superando Jeff Bezos sicuramente penalizzato dal recente divorzio miliardario."/>
  </head>
  <body>
    <article>
      <h1>Bill Gates è nuovamente l’uomo più ricco del mondo</h1>
      <h2>Bill Gates si riprende lo scettro di uomo più ricco del mondo superando Jeff Bezos sicuramente penalizzato dal recente divorzio miliardario.</h2>
      <address><time datetime="2019-11-18T08:54:00+00:00">18 Nov 2019, 08:54</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><b>Bill Gates</b> torna nuovamente ad essere l’<b>uomo più ricco del mondo</b> superando <b>Jeff Bezos</b>. A certificare questo risultato l’indice dei miliardari di Bloomberg. Secondo questo report, il fondatore di <a href="https://www.webnews.it/recensioni/produttore/microsoft/">Microsoft</a> vale 110 miliardi di dollari. Il fondatore e CEO di <a href="https://www.webnews.it/recensioni/produttore/amazon/">Amazon</a>, invece, perde la corona per un solo miliardo (109 miliardi). Al terzo posto si posiziona con 104 miliardi di patrimonio <b>Bernard Arnault</b>, proprietario del gruppo del lusso LVMH. Dopo di loro il “vuoto” visto che il quarto uomo più ricco del mondo, <b>Warren Buffett</b>, può contare su di un patrimonio di “appena” 86,6 miliardi di dollari.</p>
      <p>La realtà è che i primi tre nomi sono quelli che negli ultimi anni si giocano sempre da soli il gradino più alto del podio di questa particolare classifica. Billa Gates ha recuperato il primato, probabilmente anche grazie al <a href="https://www.webnews.it/2019/04/05/amazon-e-ancora-di-bezos-nonostante-il-divorzio/">divorzio miliardario</a> di Jeff Bezos che ne ha intaccato il patrimonio. Curiosamente, questa “contesa” a distanza riflette la medesima che c’è sul piano industriale tra Microsoft ed Amazon che si stanno dando battaglia soprattutto nel settore <b>cloud</b>.</p>
      <p>Di recente, proprio la casa di Redmond ha soffiato ad Amazon una enorme <a href="https://www.webnews.it/2019/10/28/microsoft-amazon-commessa-pentagono/">commessa</a> del Pentagono relativa al cloud. Ma la società di Jeff Bezos ha già fatto sapere che intenderà fare <a href="https://www.webnews.it/2019/11/15/amazon-contro-microsoft-commessa-pentagono/">ricorso</a>.</p>
      <p>Scorrendo l’indice dei miliardari di Bloomberg si scoprono alcuni dati curiosi. <b>Mark Zuckerberg</b> si trova al quinto posto con 74,5 miliardi di patrimonio. <b>Elon Musk</b>, fondatore e CEO di Tesla, si trova al 33esimo posto con 27,2 miliardi.</p>
      <p>Da sottolineare il 24esimo posto di <b>MacKenzie Bezos</b>, l’ex moglie di Jeff Bezos con un patrimonio di 35 miliardi di dollari, più o meno il valore effettivo del divorzio. Se i coniugi non avessero divorziato, dunque, Jeff Bezos sarebbe stato probabilmente tranquillamente al primo posto di questa classifica.</p>
      <p>Se vuoi aggiornamenti su <i>Bill Gates è nuovamente l'uomo più ricco del mondo</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>