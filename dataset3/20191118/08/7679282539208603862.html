<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/muzaffarpur/story-facility-166-government-buses-will-run-on-22-routes-of-north-bihar-2855631.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T08:23:00+00:00"/>
    <meta property="og:title" content="उत्तर बिहार के 22 रूटों पर चलेंगी 166 सरकारी बसें, जानिए पूरा शेड्यूल"/>
    <meta property="og:description" content="उत्तर बिहार के 22 रूटों पर 166 सरकारी बसें चलेंगी। इसके लिए बिहार राज्य पथ परिवहन निगम ने टेंडर जारी किया है। इन 22 रूटों में से पांच पर पहले से सरकारी बसें चल रही हैं। पांच रूट पर महज 11 सरकारी बसें..."/>
  </head>
  <body>
    <article>
      <h1>उत्तर बिहार के 22 रूटों पर चलेंगी 166 सरकारी बसें, जानिए पूरा शेड्यूल</h1>
      <address><time datetime="2019-11-18T08:23:00+00:00">18 Nov 2019, 08:23</time> by <a rel="author">चंदन चौधरी,मुजफ्फरपुर</a></address>
      <p>उत्तर बिहार के 22 रूटों पर 166 सरकारी बसें चलेंगी। इसके लिए बिहार राज्य पथ परिवहन निगम ने टेंडर जारी किया है। इन 22 रूटों में से पांच पर पहले से सरकारी बसें चल रही हैं। पांच रूट पर महज 11 सरकारी बसें ही चल रही हैं। राज्य सरकार ने लोगों को सस्ते किराये पर यात्रा की सहूलियत को लेकर 17 नए रूटों पर निगम की बसें चलाने के लिए आदेश दिया है। मुजफ्फरपुर-समस्तीपुर, मुजफ्फरपुर- बेगूसराय, मुजफ्फरपुर-सीवान, सीतामढ़ी-बेतिया व रोसड़ा-पटना आदि रूटों पर सरकारी बसें चलेंगी। बसें पीपीपी (लोक-निजी साझेदारी) के तहत चलेंगी।</p>
      <h3>Read Also: <a href="https://beta.livehindustan.com/bihar/story-bihar-cm-nitish-said-you-have-come-after-four-five-years-bill-gates-said-sorry-2855501.html">सीएम नीतीश ने कहा, आप चार-पांच साल बाद आए हैं तो बिल गेट्स बोले-सॉरी</a></h3>
      <p>बस चलाने वाले इच्छुक ऑपरेटर निगम के कार्यालय में छह दिसंबर तक आवेदन जमा कर सकते हैं। आवेदनों पर विचार के बाद निगम निजी बस ऑपरेटर से करार करेगा। परमिट के बाद बसों का परिचालन शुरू कर दिया जाएगा। इस संबंध में निगम के क्षेत्रीय प्रबंधक एसएन झा ने बताया कि उत्तर बिहार के लोगों को सस्ता व सुलभ परिवहन सेवा उपलब्ध कराने के लिए 22 रूटों पर बस चलाने की तैयारी की जा रही है। इन इलाकों से लगातार सरकारी बसों की परिचालन की मांग की जा रही थी।</p>
      <p>
        <b>इन प्रमुख रूटों पर चलेंगी बसें</b>
      </p>
      <p><b>रूट        </b>                  <b>       वाया    </b>              <b>   बसों की संख्या </b><br/>मुजफ्फरपुर-समस्तीपुर    ताजपुर सुजावलपुर            05<br/>मुजफ्फरपुर-बेगूसराय    मुसरीघरारी दलसिंहसराय    10<br/>मुजफ्फरपुर-सीवान           सरैया रेवाघाट                10<br/>पुपरी-पटना                सीतामढ़ी-मुजफ्फरपुर           05<br/>बेतिया-पटना                 मुजफ्फरपुर-लालगंज          10<br/>सीतामढ़ी-पूर्णिया           मधुबनी-फारबिसगंज           05 </p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।</b>
      </p>
    </article>
  </body>
</html>