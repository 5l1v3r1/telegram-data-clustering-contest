<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/tek-gala-monokli-no-a-szem-alatt-ha-rakoczi-reni-odacsap/186804"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T08:30:00+00:00"/>
    <meta property="og:title" content="TEK-gála: Monokli nő a szem alatt, ha Rákóczi Reni odacsap"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>TEK-gála: Monokli nő a szem alatt, ha Rákóczi Reni odacsap</mark>
      </h1>
      <address><time datetime="2019-11-18T08:30:00+00:00">18 Nov 2019, 08:30</time> by <a rel="author">H. R.</a></address>
      <p>
        <b>Hetedik alkalommal rendezték meg idén a Terrorelhárítási Központ Budo- és Küzdősport gáláját a fővárosi BOK-csarnokban. A TEK-esek mellett katonák, rendőrök, mentősök, tűzoltók és a NAV munkatársai is bemutatták tudásukat. </b>
        <b>Hetedik alkalommal rendezték meg idén a Terrorelhárítási Központ Budo- és Küzdősport gáláját a fővárosi BOK-csarnokban. A TEK-esek mellett katonák, rendőrök, mentősök, tűzoltók és a NAV munkatársai is bemutatták tudásukat.</b>
      </p>
      <p>A TEK-gála nem csupán látványos sportesemény, hanem jótékonysági célokat is szolgál, a látogatók adományaikkal a Bethesda Gyermekkórházat támogathatták. A ringen belül persze nyoma sem volt a jótékonyságnak, a versenyzők különböző stílusokban (k1, WKF karate, kyokushin karate, grappling, judo) küzdöttek meg egymás ellen.</p>
      <figure>
        <img src="http://media.borsonline.hu/cikk/20/192401/big-lead/650x360/2026619_screen-shot-2019-11-17-at-154703.jpg"/>
        <figcaption>A kihívó, Antonina Osetska szeme alatt jókora monokli dudorodott, Renáta a 10. menetben lépte le ellenfelét © Bánkúti Sándor</figcaption>
      </figure>
      <p>Az est fénypontja a kick-boxos Rákóczi Renáta és Antonina Osetska küzdelme volt. Ahogy Reni színpadra lépett, felhördült a BOK csarnok, a küzdelem alatt végig buzdították a magyar versenyzőt, aki végül simán védte meg világbajnoki címét. Renátát egyébként jól ismerhetjük a TV2 extrém sportvetélkedőjéből, az Exatlon Hungaryból is.</p>
      <p>– A hatodik menetben tudtam, hogy megnyerhetem a meccset. Nagyon boldog vagyok, hogy sikerült győznöm – válaszolta a Bors kérdésére Renáta.</p>
      <figure>
        <img src="http://media.borsonline.hu/cikk/20/192401/gallery-picture/645w/2026628_rakoczi-renata-antonina-osetska-01-bs.jpg"/>
        <figcaption>Megvédte világbajnoki címét a kick-boxos lány © Bánkúti Sándor</figcaption>
      </figure>
      <p>Hajdu János vezérőrnagy örömmel jelentette, hogy a sportverseny évről évre több nézőt, de több versenyzőt is vonz, idén csaknem 400 rendészeti dolgozó nevezett. Az összesített versenyt a Készenléti Rendőrség nyerte, a Terrorelhárítási Központ lett a második, és a Nemzeti Közszolgálati Egyetem végzett a harmadik helyen.</p>
    </article>
  </body>
</html>