<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Gra+%22Terminator%3A+Resistance%22+ju%C5%BC+dost%C4%99pna+na+PC%2C+PS4+i+XONE-135528"/>
    <meta property="og:site_name" content="Filmweb"/>
    <meta property="article:published_time" content="2019-11-18T08:00:00+00:00"/>
    <meta property="og:title" content="Gra &quot;Terminator: Resistance&quot; już dostępna na PC, PS4 i XONE"/>
    <meta property="og:description" content="Najnowsza produkcja krakowskiego studia Teyon wydawana przez Reef Entertainment ukazała się dziś w polskiej wersji językowej na PlayStation 4, Xbox One oraz PC."/>
  </head>
  <body>
    <article>
      <h1>Gra "Terminator: Resistance" już dostępna na PC, PS4 i XONE</h1>
      <address>
        <time datetime="2019-11-18T08:00:00+00:00">18 Nov 2019, 08:00</time>
      </address>
      <p><b>"<a href="https://www.filmweb.pl/videogame/Terminator%3A+Resistance-2019-840180">Terminator: Resistance</a>"</b> to pierwszoosobowa strzelanka oparta na znanej filmowej licencji. Gra jest osadzona w czasach wojny z maszynami w przyszłości, której fragmenty mogliśmy zobaczyć w kultowych filmach <a href="https://www.filmweb.pl/person/James.Cameron">Jamesa Camerona</a>: <b>"<a href="https://www.filmweb.pl/Terminator">Terminator</a>"</b> i <b>"<a href="https://www.filmweb.pl/2.Terminator">Terminator 2: Dzień Sądu</a>"</b>.</p>
      <figure>
        <img src="https://1.fwcdn.pl/wv/15/21/51521/terminator_resistance_announcement_trailer_ps4.51521.4.jpg"/>
        <figcaption>
          <a href="https://www.filmweb.pl/video/Zwiastun/nr+1+polski-51521">Oglądać wideo</a>
        </figcaption>
      </figure>
      <p>Historia ma miejsce w postapokaliptycznym Los Angeles, 31 lat po Dniu Sądu. Głównym bohaterem jest nowa postać z uniwersum Terminatora – Jacob Rivers, żołnierz w ruchu oporu Johna Connora. Jacob to z pozoru tylko zwykły szeregowiec, ale nagle staje się celem Skynetu i musi przeżyć starcie z elektronicznymi mordercami! <br/><br/>Skynet może przegrać wojnę, ale jaka będzie w tym rola Jacoba? Przeżyj historię dziejącą się w przededniu ostatecznej bitwy o losy ludzkości w wojnie z maszynami!</p>
      <figure>
        <img src="https://1.fwcdn.pl/an/np/978334/2019/22330.7.jpg"/>
      </figure>
      <figure>
        <img src="https://1.fwcdn.pl/an/np/978334/2019/22331.7.jpg"/>
      </figure>
      <figure>
        <img src="https://1.fwcdn.pl/an/np/978334/2019/22332.7.jpg"/>
      </figure>
      <p><b>Główne cechy gry:</b> <br/><br/>- Wybierz jakim bohaterem chcesz być! Uzbrój się po zęby i strzelaj do wszystkich lub przekradnij się po mieście i zdejmuj wrogów z zaskoczenia. Świat już nie jest tak przyjazny jak kiedyś, teraz musisz znaleźć to, czego potrzebujesz – a czasem nawet wytworzyć to samodzielnie. <br/>- Odmień los ludzkości! Ochraniaj zróżnicowaną grupę ocalałych, w której każdy ma własną historię i motywacje. Wszystko co robisz wpłynie na ich przyszłość i na zakończenie gry. <br/>- Staw czoła maszynom! Walcz ze znanymi z filmów przeciwnikami, w tym T-800, oraz nieznanymi wcześniej zagrożeniami z uniwersum Terminatora. <br/><br/>Gra <b>"<a href="https://www.filmweb.pl/videogame/Terminator%3A+Resistance-2019-840180">Terminator: Resistance</a>"</b> jest dostępna w polskiej wersji językowej (napisy) na PlayStation 4, Xbox One oraz PC.</p>
    </article>
  </body>
</html>