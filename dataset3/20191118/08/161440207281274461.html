<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/18/gestione-non-autorizzata-di-rifiutiblitz-del-noe-in-una-ditta-a-v-136-954008.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T08:49:32+00:00"/>
    <meta property="og:title" content="Gestione non autorizzata di rifiuti: blitz del Noe a Villasor"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">in una ditta</h6>
      <h1>Gestione non autorizzata di rifiuti: blitz del Noe a Villasor</h1>
      <h2>Le indagini nate dalla vendita online di pezzi di ricambio per auto usate</h2>
      <address>
        <time datetime="2019-11-18T08:49:32+00:00">18 Nov 2019, 08:49</time>
      </address>
      <p>I carabinieri del Noe di Cagliari hanno scoperto un impianto abusivo per lo smontaggio di veicoli a motore.</p>
      <p>È il risultato di una verifica effettuata nei confronti di un'azienda di Villasor che pubblicizzava online la rivendita di pezzi di ricambio per auto usate. Nel corso dei rilievi, i militari hanno prima controllato un locale che, come è emerso subito, veniva usato per questa attività e hanno anche trovato diversi veicoli a motore, in parte già senza le componenti essenziali per il funzionamento, e altri rifiuti speciali come batterie e olii esausti, pneumatici fuori uso e un campionario di componenti meccanici varie e di carrozzeria con evidenti tracce della combustione di pezzi smontati non riciclabili.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/18/un_militare_foto_noe_cagliar-514-318-869034.jpg"/>
        <figcaption>Un militare (foto Noe Cagliari)</figcaption>
      </figure>
      <p>L'area destinata all'illecita attività, circa 700 metri quadrati, e il locale adibito allo smontaggio abusivo sono stati messi sotto sequestro preventivo a disposizione dell'autorità giudiziaria di Cagliari.</p>
      <p>Identificato il legale rappresentante dell'impresa, è stato segnalato per "gestione non autorizzata di rifiuti".</p>
      <p>(Unioneonline/s.s.)</p>
    </article>
  </body>
</html>