<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/fotball/Lagerbck-gjor-fire-endringer-mot-Malta-282938b.html"/>
    <meta property="og:site_name" content="adressa.no"/>
    <meta property="article:published_time" content="2019-11-18T08:48:52+00:00"/>
    <meta property="og:title" content="Lagerbäck gjør fire endringer mot Malta"/>
    <meta property="og:description" content="Ørjan Nyland, Jonas Svensson, Birger Meling og Mats Møller Dæhli starter mandagens EM-kvalifiseringskamp mot Malta."/>
  </head>
  <body>
    <article>
      <h1>Lagerbäck gjør fire endringer mot Malta</h1>
      <address>
        <time datetime="2019-11-18T08:48:52+00:00">18 Nov 2019, 08:48</time>
      </address>
      <p>Ørjan Nyland, Jonas Svensson, Birger Meling og Mats Møller Dæhli starter mandagens EM-kvalifiseringskamp mot Malta.</p>
      <aside><a href="https://www.adressa.no/100Sport/fotball/javascript:void(0);">Del denne artikkelen på Facebook</a> <a href="https://www.adressa.no/100Sport/fotball/javascript:void(0);">Del denne artikkelen på Twitter</a> <a href="https://www.adressa.no/100Sport/fotball/javascript:void(0);">Del denne artikkelen på e-post</a></aside>
      <p>De fire er nye i førsteelleveren siden forrige kvalkamp hjemme mot Færøyene (4-0) fredag.</p>
      <p>Landslagssjef Lars Lagerbäck lar blant andre stjernekeeperen Rune Almenning Jarstein hvile. Svensson kommer inn for Omar Elabdellaoui på høyrebacken, mens Birger Meling erstatter Haitam Aleesami på motsatt back.</p>
      <p>På venstrekanten tar Mats Møller Dæhli posisjonen Ole Selnæs startet i mot Færøyene.</p>
      <p>EM-kvalifiseringens gruppe F er allerede avgjort, så Norge har lite å spille for i bortekampen på Malta. Følgende elleve starter mandagens oppgjør (4-4-2):</p>
      <p>Ørjan Nyland – Jonas Svensson, Tore Reginiussen, Kristoffer Ajer, Birger Meling – Iver Fossum, Markus Henriksen, Sander Berge, Mats Møller Dæhli – Alexander Sørloth, Joshua King.</p>
    </article>
  </body>
</html>