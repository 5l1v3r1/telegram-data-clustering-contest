<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/18/tsitsipas-vittoria-atp-finals/"/>
    <meta property="og:site_name" content="Il Post"/>
    <meta property="article:published_time" content="2019-11-18T08:18:34+00:00"/>
    <meta property="og:title" content="Stefanos Tsitsipas ha vinto le ATP Finals di Londra"/>
    <meta property="og:description" content="Il tennista greco Stefanos Tsitsipas ha vinto le ATP Finals di Londra, l’evento conclusivo della stagione tennistica, battendo l'austriaco Dominic Thiem per 6-7 6-2 7-6 in una partita durata più di due ore e mezza. Tsitsipas ha 21 anni ed è uno dei tennisti più promettenti della nuova generazione insieme a Daniil"/>
  </head>
  <body>
    <article>
      <h1>Stefanos Tsitsipas ha vinto le ATP Finals di Londra</h1>
      <address>
        <time datetime="2019-11-18T08:18:34+00:00">18 Nov 2019, 08:18</time>
      </address>
      <p>Il tennista greco Stefanos Tsitsipas ha vinto le ATP Finals di Londra, l’evento conclusivo della stagione tennistica, battendo l’austriaco Dominic Thiem per 6-7 6-2 7-6 in una partita durata più di due ore e mezza. Tsitsipas ha 21 anni ed è uno dei tennisti più promettenti della nuova generazione insieme a Daniil Medvedev e Alexander Zverev. È anche il più giovane tennista a vincere questo torneo dopo Lleyton Hewitt, che vinse il torneo nel 2001 a 20 anni. In questo momento, Tsitsipas è sesto nel ranking ATP, la classifica dei tennisti professionisti, e in carriera ha vinto 4 titoli — incluse le Finals — ma ancora nessun torneo del Grande Slam, cioè quelli più importanti del circuito ATP. Il suo risultato migliore in uno di questi tornei lo ha ottenuto quest’anno agli Australian Open, dove ha raggiunto le semifinali.</p>
      <p>Prima di battere in finale Thiem, Tsitsipas aveva battuto Roger Federer in semifinale in due set. Al torneo aveva partecipato anche l’italiano <a href="https://www.ilpost.it/2019/11/02/matteo-berrettini-atp-finals-londra/">Matteo Berrettini</a>, eliminato dopo aver perso nelle prime due partite con Novak Djokovic e Roger Federer.</p>
      <figure>
        <iframe src="https://www.youtube.com/embed/HXk6pHI17Lo" width="675" height="380" data-service="Youtube" scrolling="no"/>
      </figure>
    </article>
  </body>
</html>