<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/597855/tragodia-ellada-sparaktiko-minyma-xarokamenou-pateraden-yparxoun"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T08:49:00+00:00"/>
    <meta property="og:title" content="Τραγωδία Ελλάδα: Σπαρακτικό μήνυμα χαροκαμένου πατέρα–«Δεν υπάρχουν...»"/>
    <meta property="og:description" content="Συγκλονισμένη η κοινή γνώμη στην Ελλάδα για την απίστευτη τραγωδία που σημειώθηκε στην Κατερίνη. Νεκρή μάνα και κόρη, το αυτοκίνητο των οποίων εντοπίστηκε..."/>
  </head>
  <body>
    <article>
      <h1>Τραγωδία Ελλάδα: Σπαρακτικό μήνυμα χαροκαμένου πατέρα–«Δεν υπάρχουν...»</h1>
      <address><time datetime="2019-11-18T08:49:00+00:00">18 Nov 2019, 08:49</time> by <a rel="author">SigmaLive</a></address>
      <p>Συγκλονισμένη η κοινή γνώμη στην Ελλάδα για την απίστευτη τραγωδία που σημειώθηκε στην Κατερίνη. Νεκρή μάνα και κόρη, το αυτοκίνητο των οποίων εντοπίστηκε στο 27ο χιλιόμετρο της παλαιάς Εθνικής Οδού Κατερίνης – Ελασσόνας, σε δύσβατη χαράδρα, βάθους 120 μέτρων.</p>
      <p><a href="https://www.sigmalive.com/news/greece/597801/tragodia-stin-ellada-vrethikan-nekres-se-xaradra-i-17xroni-kai-i-mitera-tis">Οι σοροί των άτυχων γυναικών ανασύρθηκαν από τη χαράδρα</a> και μεταφέρθηκαν στο νοσοκομείο της Κατερίνης.</p>
      <p>Τη συντριβή του για το τραγικό τέλος της 17χρονης κόρης του και της συζύγου του εξέφρασε ο πατέρας σε ανάρτησή του στο Facebook. «Η ακριβή μου Σβέτα και η μοναδική μου Μαρία δεν υπάρχουν πια» αναφέρει ο Μανώλης Δεληγιάννης.</p>
      <p>Από τα πρώτα στοιχεία της αστυνομικής έρευνας δεν διαφαίνονται ίχνη εγκληματικής ενέργειας, παρ’ όλα αυτά ειδοποιήθηκαν να φτάσουν στο σημείο ιατροδικαστής αλλά και αστυνομικοί των εγκληματολογικών ερευνών. Οι δύο σοροί βρέθηκαν δίπλα και εξωτερικά από Ι.Χ. αυτοκίνητο, με το οποίο φαίνεται πως είχαν φύγει από το σπίτι τους στην Κατερίνη.</p>
      <p>Σύμφωνα με το seleo.gr η αστυνομία βρήκε αρχικά την πινακίδα του αυτοκινήτου κι ένα κομμάτι του προφυλακτήρα.</p>
    </article>
  </body>
</html>