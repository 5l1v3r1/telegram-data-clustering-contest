<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_najbilshu-hristiyansku-cerkvu-zbuduvali-na-misci-mogili-apostola/938486"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T08:20:00+00:00"/>
    <meta property="og:title" content="Найбільшу християнську церкву збудували на місці могили апостола"/>
    <meta property="og:description" content="В Римі 18 листопада 1626 року освятили собор Святого Петра &amp;ndash; церемоніальний центр Римо-католицької церкви. За легендою, він споруджений на місці поховання апостола Петра, що загинув 66-го. Зараз це найбільша християнська церква у світі. Над зведенням собору протягом 120 років ..."/>
  </head>
  <body>
    <article>
      <h1>Найбільшу християнську церкву збудували на місці могили апостола</h1>
      <address><time datetime="2019-11-18T08:20:00+00:00">18 Nov 2019, 08:20</time> by <a rel="author">Ольга Васьків</a></address>
      <figure>
        <img src="https://static2.gazeta.ua/img2/cache/preview/938/938486_w_300.jpg?v=0"/>
        <figcaption>Собор Святого Петра зводили 12 архітекторів. Фото: Tommaso Cuccioni</figcaption>
      </figure>
      <p>В Римі <b>18 листопада 1626 року освятили собор Святого Петра – церемоніальний центр Римо-католицької церкви.</b> За легендою, він споруджений на місці поховання апостола Петра, що загинув 66-го. Зараз це найбільша християнська церква у світі.</p>
      <p>Над зведенням собору протягом 120 років працювали 12 архітекторів. Рафаель Санті (1483–1520) пропонував збудувати його у формі хреста, а Мікеланджело Буонарроті (1475–1564) спроектував великий центральний купол. Завершував роботи Карло Мадерно (1556–1629). Храм здатен вмістити 60 тис. осіб, але цього було недостатньо. Через 45 років перед ним облаштували овальну площу, на якій можуть одночасно перебувати ще 400 тис. людей.</p>
      <p>На фасаді собору виділяються 9 лоджій, одна з яких, центральна, називається Лоджією Благословення – саме звідси Папа Римський звертається з благословення "Urbi et Orbi" - буквально "Місту (Риму) та світу" до всіх християн на Різдво, Великдень та свято Свв. Апостолів Петра та Павла.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/history/_freski-iz-najbilshogo-kiyivskogo-soboru-vivezli-v-ermitazh/864245"/>
      </related>
      <p>Витрати на будівництво собору Святого Петра були настільки великими, що папі Леву X довелося продавати індульгенції. Продаж індульгенцій викликала протест німецького священника-агустинця Мартіна Лютера, який вилився у рух Реформації і зародження протестантизму. 1626 року папа Урбан VIII освятив Собор Святого Петра. Загальна довжина собору 211,6 метри, ширина - 150, висота – 138. У соборі є більше ста гробниць, серед яких - 91 поховання пап. Останнім похованим є папа Іван Павло II, який помер у квітні 2005 року.</p>
      <blockquote>Найбільший собор у давньому Києві -<a href="https://gazeta.ua/articles/history/_freski-iz-najbilshogo-kiyivskogo-soboru-vivezli-v-ermitazh/864245"> Михайлівський Золотоверхий,</a> закінчили будувати 17 жовтня 1113 року. Його історія починається з 11 липня 1108 року згадкою в літописі про закладення князем Святополком-Михаїлом храму в ім'я св. Архістратига Михаїла.</blockquote>
    </article>
  </body>
</html>