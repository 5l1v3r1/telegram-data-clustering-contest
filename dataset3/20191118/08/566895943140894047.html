<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2576059/cinovniki-poasnili-comu-gaivskij-mist-u-ternopoli-tak-povilno-buduut"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-18T08:30:00+00:00"/>
    <meta property="og:title" content="Чиновники пояснили, чому Гаївський міст у Тернополі так повільно будують"/>
    <meta property="og:description" content="Мерія закликає транзитних водіїв дотримуватися правил дорожнього руху"/>
  </head>
  <body>
    <article>
      <h1>Чиновники пояснили, чому Гаївський міст у Тернополі так повільно будують</h1>
      <address><time datetime="2019-11-18T08:30:00+00:00">18 Nov 2019, 08:30</time> by <a rel="author">Антоніна Албул</a></address>
      <p><i>Будівництво нового Гаївського шляхопроводу продовжується. Попри відсутність фінансування з центрального бюджету та регулярні порушення правил ДТП великогабаритним транзитним транспортом, внаслідок чого знищуються обмежувачі рух, які встановлені коштом тернопільської громади.<br/></i>Гроші на ремонт мосту виділяють лише з місцевого бюджету<br/>Гаївський міст є одним з найбільших інфраструктурних проєктів Тернопільської області. Це міст стратегічного державного значення. Оскільки через Гаївський міст проходять міжнародні транспортні коридори. Тобто цей масштабний проєкт потребує державної фінансової підтримки. На будівельні роботи необхідно понад 205 мільйонів гривень. Однак досі всі роботи здійснювалися виключно коштом бюджету Тернополя. Для самого Тернополя ця сума непідйомна. Попередній прем’єр неодноразово обіцяв, що кошти закладені у Фонд регіонального розвитку.Але розпоряджалася цими коштами обласна адміністрація. Яка чомусь заблокувала виділення коштів на ремонт Гаївського мосту. Не дивлячить на те, що Гаївський міст офіційно отримав статус об’єкта «надзвичайної ситуації», що гарантовано передбачало фінансування з державного бюджету. Питання про фінансування Гаївського мосту піднімалося й під час нещодавнього візиту у Тернопіль президента України. Наразі місцева влада чекає на реакцію нової влади та виключно власними ресурсами продовжує ремонт мосту загальнонаціонального значення.<br/>Як ремонтується Гаївський міст?<br/>Від початку 2019 року депутати декілька разів вносили зміни до бюджету громади та спрямовували загалом понад 16 млн грн на спорудження нового мосту.<br/>Працівники підрядної організації проводять там влаштування буронабивних паль та бетонування ростверку. Перед тим на цій ділянці відбулося перенесення газо- та електромереж, а також перепідключення нової водопровідної мережі.<br/>Як пояснили у мерії, відповідно до планів, відремонтований міст буде на декілька метрів вищим, аніж був до цього. Адже на даній ділянці спостерігається інтенсивний рух транспорту та неодноразові випадки ДТП. Тому міст забезпечуватиме декількарівневий проїзд. В результаті – буде виведено на різні рівні виїзди з вулиці Гайової та на об’їзній дорозі.<br/>Небезпека від руйнації Гаївського мосту<br/>Згадаймо трагедію в італійській Генуї, де обвалився міст і загинули десятки людей, в тому числі українці. Там мала місце схожа ситуація, коли з державного бюджету Італії не виділялися кошти на ремонт мосту. Місцева влада теж не починала ремонтні роботи за власні кошти. <br/>Міський голова Тернополя заявив, що не дозволить повторення у Тернополі «італійської катастрофи», пише <a href="https://beztaby.te.ua/novini-ternopilshchini/hto-vinen-v-tomu-shcho-gayivskii-mist-tak-povilno-buduiut">БезТабу</a>.<br/>«Ми не можемо допустити подібного в нашому місті. Тому, навіть попри повне ігнорування Києвом наших звернень, продовжуємо капітальний ремонт. Тернопільською міською радою вжито негайних заходів щодо недопущення виникнення будь-яких техногенних ситуацій», – зазначив мер Тернополя.<br/>Мерія закликає транзитних водіїв дотримуватися правил дорожнього руху<br/>Попри ремонтні роботи та попереджувальні знаки, транзитний великогабаритний транспорт регулярно намагається «проскочити» Гаївським мостом. При цьому водії пошкоджують або знищують обмежувачі руху та нищать свої автомобілі. Тому мерія Тернополя закликає всіх водіїв великогабаритного транспорту дотримуватися правил дорожнього руху та оминати міст, де ведуться ремонтні роботи.<br/>І звичайно ми всі сподіваємося, що Київ нарешті виконає свої бюджетні зобов’язання і ремонт Гаївського мосту завершать швидко і він буде відкритий для руху всього транспорту зі всієї України.</p>
    </article>
  </body>
</html>