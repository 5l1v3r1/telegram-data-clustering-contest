<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-rosijskyj-slidchyj-u-spravi-moryakiv-zaraz-u-kerchi-polozov/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T08:04:36+00:00"/>
    <meta property="og:title" content="Російський слідчий у справі моряків зараз у Керчі – Полозов"/>
    <meta property="og:description" content="Адвокат Микола Полозов сказав, що російський слідчий у справі полонених українських моряків поїхав до окупованої Керчі оформляти відправку захоплених РФ катерів."/>
  </head>
  <body>
    <article>
      <h1>Російський слідчий у справі моряків зараз у Керчі – Полозов</h1>
      <address>
        <time datetime="2019-11-18T08:04:36+00:00">18 Nov 2019, 08:04</time>
      </address>
      <p>Адвокат Микола Полозов сказав, що російський слідчий у справі полонених українських моряків поїхав до окупованої Керчі оформляти відправку захоплених РФ катерів.</p>
      <p>Слідчий, який веде справу українських моряків, наразі перебуває в Керчі, звідки 17 листопада відбуксирували три захоплені кораблі, які Росія має передати Україні, розповів адвокат Микола Полозов.</p>
      <blockquote>– Питання про передачу українських суден піднімали ще кілька тижнів тому, і про це ми говорили зі слідчим. Він говорив, що планує поїхати до Керчі і братиме участь в якихось діях з оформлення передачі цих суден. Зараз слідчий виїхав туди і це, ймовірно, свідчить про те, що передача суден все ж здійсниться, – сказав він.</blockquote>
      <p><b>Читайте:</b> <a href="https://fakty.com.ua/ua/ukraine/20191117-rf-povynna-zakryty-spravu-proty-moryakiv-pislya-povernennya-korabliv-advokat/">РФ повинна закрити справу проти моряків після повернення кораблів – адвокат</a></p>
      <p>За його словами, після повернення кораблів Росія повинна закрити справу проти українських моряків.</p>
      <p>Нагадаємо, раніше стало відомо, що Росія віддасть Україні <a href="https://fakty.com.ua/ua/ukraine/20191117-rosiya-viddast-ukrayinski-korabli-18-lystopada-fsb/">три захоплених в Керченській протоці кораблі</a> – буксир Яни Капу та малі броньовані катери Нікополь і Бердянськ.</p>
      <p>Передання планується в понеділок, 18 листопада.</p>
    </article>
  </body>
</html>