<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158735_1019.html"/>
    <meta property="og:site_name" content="Novsport"/>
    <meta property="article:published_time" content="2019-11-18T08:00:00+00:00"/>
    <meta property="og:title" content="България триумфира в отборното на &quot;Сабята на Етрополски&quot;"/>
    <meta property="og:description" content="Над 500 състезатели от 28 държави участваха в надпреварата"/>
  </head>
  <body>
    <article>
      <h1>България триумфира в отборното на "Сабята на Етрополски"</h1>
      <address>
        <time datetime="2019-11-18T08:00:00+00:00">18 Nov 2019, 08:00</time>
      </address>
      <p>Българските фехтовачи грабнаха златото в отборната надпревара на големия международен турнири за кадети „Сабята на Етрополски“.<br/> <br/>В много оспорван финал нашите надвиха представителите на много силната школа на Унгария с 45:43. Ден по-рано българинът Тодор Стойчев, спечели индивидуалното състезание, което е изключителен успех.<br/> <br/>Сабльорът, с треньор Ивайло Воденов, победи петима представители на силната школа на САЩ, а на финала се наложи с 15:9 над Кирк Чайевски (САЩ).<br/> <br/>При кадетките шампионка стана американката Зое Ким, спечелила много оспорвания финал с Алина Корольова от Русия. Призьорите бяха наградени от Анатоли Илиев – организационен секретар на „София – европейска столица на спорта. Столична община подкрепи преди четири години тези състезания за да могат те да са част от веригата за европейската купа.<br/> <br/>На официалното награждаване присъстваха още Запрян Ванчев - директор на академията-организатор „Васил Етрополски, Офелия Кънева – член на Управителния съвет на Академия „Васил Етрополски“ и др.<br/> <br/>Тази есен турнирът се премести в много по-комфортната и голяма зала Асикс Арена, където в последните два дни видяхме над 500 млади световни звезди, представители на 28 държави.</p>
      <p> </p>
    </article>
  </body>
</html>