<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/society/proedros-astynomikon-megali-epityxia-tis-el-as-pou-den-ypirksan-ektropa/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T08:40:32+00:00"/>
    <meta property="og:title" content="Πρόεδρος αστυνομικών : Μεγάλη επιτυχία της ΕΛ.ΑΣ που δεν υπήρξαν έκτροπα"/>
    <meta property="og:description" content="«Οι αντιεξουσιαστές είναι φοβισμένοι, δεν τους παίρνει πια να κάνουν επεισόδια», τόνισε ο πρόεδρος των αστυνομικών υπαλλήλων της νοτιοανατολικής Αττικής Γιωργος Καλιακμάνης ."/>
  </head>
  <body>
    <article>
      <h1>Πρόεδρος αστυνομικών : Μεγάλη επιτυχία της ΕΛ.ΑΣ που δεν υπήρξαν έκτροπα</h1>
      <h2>«Οι αντιεξουσιαστές είναι φοβισμένοι, δεν τους παίρνει πια να κάνουν επεισόδια», τόνισε ο πρόεδρος των αστυνομικών υπαλλήλων της νοτιοανατολικής Αττικής Γιωργος Καλιακμάνης .</h2>
      <address><time datetime="2019-11-18T08:40:32+00:00">18 Nov 2019, 08:40</time> by <a rel="author">ΤοΒΗΜΑ Team</a></address>
      <p>Για τα επεισόδια που σημειώθηκαν χτες μετά την πορεία για την επέτειο του Πολυτεχνείου μίλησε ο πρόεδρος των αστυνομικών υπαλλήλων της νοτιοανατολικής Αττικής Γιωργος Καλιακμάνης.</p>
      <p>Ο κ.Καλιακμάνης μιλώντας στο ραδιόφωνο Ελλάδα 94,3 σημείωσε ότι πρόκειται για μεγάλη επιτυχία της αστυνομίας που δεν υπήρξαν έκτροπα στην επέτειο του Πολυτεχνείου από τους αντιεξουσιαστές.</p>
      <p>
        <a href="https://www.in.gr/2019/11/18/economy/koinoniko-merisma-kleidonoun-oi-apofaseis-gia-poso/">Κοινωνικό μέρισμα : «Κλειδώνουν» οι αποφάσεις για το ποσό</a>
      </p>
      <p>Ο ίδιος τόνισε επίσης πως οι αντιεξουσιαστές είναι πλέον φοβισμένοι και δεν τους παίρνει πια να κάνουν επεισόδια.</p>
      <p>«Η πετυχημένη αντιμετώπιση οφείλεται όπως είπε στην πολιτική βούληση που υπήρξε, γιατί 5.000 αστυνομικοί ήταν και πέρυσι και πρόπερσι την ίδια ημέρα. Αυτό που άλλαξε είναι η θέληση για την αντιμετώπιση τέτοιων φαινομένων», σημείωσε. Υπενθυμίζεται πως έγιναν 33 συλλήψεις και 53 προσαγωγές.</p>
      <p>Παράλληλα έδωσε συγχαρητήρια στον Κυριάκο Μητσοτάκη που στο πρόσωπο του υπουργού προστασίας του πολίτη Μιχάλη Χρυσοχοΐδη η ελληνική αστυνομία κατάφερε να μην υπάρξουν επεισόδια στη χθεσινή επέτειο του Πολυτεχνείου παρά μόνο μικρής έκτασης από τους αντιεξουσιαστές στα Εξάρχεια.</p>
      <p>
        <a href="https://www.tovima.gr/2019/11/18/world/ti-perilamvanei-i-protasi-tis-gallias-gia-ti-dieyrynsi/">Τι περιλαμβάνει η πρόταση της Γαλλίας για τη διεύρυνση</a>
      </p>
    </article>
  </body>
</html>