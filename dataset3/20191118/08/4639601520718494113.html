<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/world/tramp-nea-frastiki-epithesi-meso-twitter-kata-martyra-gia-tin-parapompi-tou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T08:52:41+00:00"/>
    <meta property="og:title" content="Τραμπ : Νέα φραστική επίθεση μέσω twitter κατά μάρτυρα για την παραπομπή του"/>
    <meta property="og:description" content="Ο Αμερικανός πρόεδρος Ντόναλντ Τραμπ ξέσπασε χθες κατά ενός άλλου μάρτυρα που κατέθεσε εναντίον του στην έρευνα της Βουλής των Αντιπροσώπων για την παραπομπή του"/>
  </head>
  <body>
    <article>
      <h1>Τραμπ : Νέα φραστική επίθεση μέσω twitter κατά μάρτυρα για την παραπομπή του</h1>
      <h2>Ο Αμερικανός πρόεδρος Ντόναλντ Τραμπ ξέσπασε χθες κατά ενός άλλου μάρτυρα που κατέθεσε εναντίον του στην έρευνα της Βουλής των Αντιπροσώπων για την παραπομπή του</h2>
      <address><time datetime="2019-11-18T08:52:41+00:00">18 Nov 2019, 08:52</time> by <a rel="author">ΤοΒΗΜΑ Team</a></address>
      <p>Ο Αμερικανός πρόεδρος <a href="https://www.tovima.gr/tag/%CE%BD%CF%84%CF%8C%CE%BD%CE%B1%CE%BB%CE%BD%CF%84-%CF%84%CF%81%CE%B1%CE%BC%CF%80/">Ντόναλντ Τραμπ</a> ξέσπασε χθες κατά ενός άλλου μάρτυρα που κατέθεσε εναντίον του στην έρευνα της Βουλής των Αντιπροσώπων για την παραπομπή του, υποστηρίζοντας ότι η Τζένιφερ Ουίλιαμς, βοηθός του αντιπροέδρου Μάικ Πενς υποστήριζε το «Ποτέ με τον Τραμπ», η οποία θα έπρεπε «να κάνει την καλύτερη επίθεση κατά του προέδρου».</p>
      <p>Γράφοντας στο Twitter, ο πρόεδρος Τραμπ ήταν περιφρονητικός απέναντι στην Ουίλιαμς, η οποία είναι βοηθός για θέματα εξωτερικής πολιτικής και ανήκει στο επιτελείο συνεργατών του Πενς.</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>Η ίδια κατέθεσε προηγούμενα μέσα στον μήνα, ότι μερικά από τα σχόλια του προέδρου Τραμπ στην τηλεφωνική επικοινωνία που είχε με τον πρόεδρο της Ουκρανίας, Ζελένσκι το περασμένο καλοκαίρι ήταν «απαράδεκτα».</p>
      <p>Το περιεχόμενο της κατάθεσης της, δημοσιοποιήθηκε το Σάββατο.</p>
      <h3>Η φραστική επίθεση του Τραμπ</h3>
      <p>«Πείτε στην Τζένιφερ Ουίλιαμς, όποια κι αν είναι αυτή, να διαβάσει τις ΔΥΟ απομαγνητοφωνήσεις των προεδρικών τηλεφωνημάτων», έγραψε ο Τραμπ στο Twitter.</p>
      <p>«Μετά θα πρέπει να συναντηθεί με άλλους υποστηρικτές του «Ποτέ με τον Τραμπ» τους οποίους δεν γνωρίζω και τις περισσότερες φορές, ποτέ δεν έχω ακούσει και να επεξεργαστούν μία καλύτερη επίθεση σε βάρος του προέδρου!».</p>
      <figure>
        <iframe data-src="https://twitter.com/realDonaldTrump/status/1196155347117002752?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η Ουίλιαμς έχει προγραμματιστεί να καταθέσει αύριο εκ νέου, στην διάρκεια της δεύτερης εβδομάδας των δημόσιων καταθέσεων μαρτύρων στο πλαίσιο της επίσημης έρευνας των Δημοκρατικών στην Βουλή των Αντιπροσώπων για την παραπομπή του προέδρου Τραμπ.</p>
      <h3>Η τηλεφωνική επικοινωνία Τραμπ-Ζελένσκι στο επίκεντρο</h3>
      <p>Στο επίκεντρο του ενδιαφέροντος της έρευνας αυτής, βρίσκεται η τηλεφωνική επικοινωνία της 25ης Ιουλίου μεταξύ του προέδρου Τραμπ και του Ουκρανού προέδρου Ζελένσκι, στην οποία ο Αμερικανός πρόεδρος φέρεται να προσπάθησε να χρησιμοποιήσει ζητήματα της αμερικανικής εξωτερικής πολιτικής απέναντι στην Ουκρανία, προκειμένου να υπονομεύσει τον πρώην αντιπρόεδρο των ΗΠΑ, Δημοκρατικό Τζο Μπάιντεν.</p>
      <p>Ο Μπάιντεν είναι μεταξύ των κεντρικών διεκδικητών του προεδρικού χρίσματος των Δημοκρατικών για τις προεδρικές εκλογές του 2020.</p>
      <p>Η Ουίλιαμς άκουγε το αναφερόμενο τηλεφώνημα κατέθεσε ότι η επιμονή του Αμερικανού προέδρου για την διεξαγωγή πολιτικά ευαίσθητων ερευνών από την Ουκρανία «με συγκλόνισε καθώς ήταν ασυνήθιστη και απαράδεκτη».</p>
      <p>Η ίδια είπε ότι η συζήτηση μεταξύ του Τραμπ και του Ουκρανού προέδρου Βολοντιμίρ Ζελένσκι ήταν «περισσότερο πολιτική στην φύση της» σε σύγκριση με τηλεφωνήματα προς άλλους ξένους ηγέτες, ενώ συμπλήρωσε αυτά που η ίδια θεώρησε ως ειδικές αναφορές «στην προσωπική πολιτική ατζέντα» του Τραμπ.</p>
      <p>Από την πλευρά του, ο πρόεδρος Τραμπ αρνείται ότι διέπραξε κάποιο λάθος, ειρωνευόμενος μερικούς από τους εν ενεργεία και πρώην αξιωματούχους των ΗΠΑ, που έχουν εμφανιστεί ενώπιον των επιτροπών της Βουλής των Αντιπροσώπων στο πλαίσιο της έρευνας.</p>
      <h3>«Κυνήγι μαγισσών» η παραπομπή</h3>
      <p>Ο Αμερικανός πρόεδρος χαρακτηρίζει την έρευνα για την παραπομπή του ως ένα κυνήγι μαγισσών που έχει ως στόχο να πλήξει την προοπτική της επανεκλογής του στην προεδρία των ΗΠΑ.</p>
      <p>Πριν από δύο ημέρες, ο ο πρόεδρος των ΗΠΑ επιτέθηκε κατά μιας άλλης μάρτυρα, της πρώην πρεσβευτού των ΗΠΑ στην Ουκρανία Μαρί Γιοβάνοβιτς, ενώ ίδια κατέθετε δημόσια στο πλαίσιο της έρευνας για την παραπομπή του.</p>
      <p>«Όπου πήγε η Μαρί Γιοβάνοβιτς η κατάσταση εξελίχθηκε άσχημα», δήλωσε ο Τραμπ την Παρασκευή, με τους Δημοκρατικούς να παρατηρούν ότι προσπάθησε να εκφοβίσει την μάρτυρα.</p>
      <h3>«Τραμπ εναντίον όλων»</h3>
      <p>Ο Τραμπ αναφέρθηκε επίσης μέσω Twitter και σε άλλους μάρτυρες, τον αντισυνταγματάρχη του Στρατού των ΗΠΑ Αλεξάντερ Βίντμαν, αλλά και τους μάρτυρες Ουίλιαμ Τέιλορ και Τζορτζ Κεντ τους οποίους χαρακτήρισε ως «Ποτέ με τον Τραμπ».</p>
      <p>Ο όρος αυτός χρησιμοποιήθηκε για πρώτη φορά το 2016 στην διάρκεια της προεκλογικής εκστρατείας, περιγράφοντας τους αντιπάλους του Τραμπ και ειδικότερα τους Ρεπουμπλικάνους.</p>
      <p>Τόσο ο Τέιλορ, όσο και ο Κεντ απέρριψαν τον χαρακτηρισμό, όταν ρωτήθηκαν σχετικά στην διάρκεια της δημόσιας κατάθεσης τους, στην προηγούμενη εβδομάδα.</p>
      <p>«Είμαι ένας μη κομματικός επαγγελματίας που υπηρετεί όποιον πρόεδρο εκλέγεται», είπε ο Κεντ.</p>
      <p>Ο πρόεδρος των ΗΠΑ υποστηρίζει ότι η συνομιλία του με τον Ζελένσκι ήταν «υπέροχη».</p>
      <p>Ο Λευκός Οίκος έχει δημοσιοποιήσει μία γενική σύνοψη του απομαγνητοφωνημένου επίμαχου τηλεφωνήματος της 25ης Ιουλίου, όπως επίσης και την απομαγνητοφώνηση ενός άλλου τηλεφωνήματος τον Απρίλιο, στο οποίο ο πρόεδρος Τραμπ συνεχάρη τον Ζελένσκι για την εκλογή του.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>