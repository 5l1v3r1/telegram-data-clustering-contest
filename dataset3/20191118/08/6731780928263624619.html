<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/calciatore-sviene-avversario-salva-vita/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T08:38:03+00:00"/>
    <meta property="og:title" content="Calciatore sbatte la testa e sviene, l’avversario accorre e gli salva la vita"/>
    <meta property="og:description" content="Un calciatore dilettante ha rischiato di soffocare dopo uno scontro di gioco fortuito, l'avversario si è accorto del pericolo e gli ha salvato la vita."/>
  </head>
  <body>
    <article>
      <h1>Calciatore sbatte la testa e sviene, l’avversario accorre e gli salva la vita</h1>
      <address><time datetime="2019-11-18T08:38:03+00:00">18 Nov 2019, 08:38</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/calciatore-salvato.jpg"/>
      </figure>
      <p>Un calciatore dilettante ha rischiato di soffocare dopo uno scontro di gioco fortuito, l’avversario si è accorto del pericolo e gli ha salvato la vita.</p>
      <p>Il <b>calcio</b> è uno sport logorante a livello fisico e mentale, in cui i protagonisti danno il massimo per avere la meglio sugli avversari. Spesso sulle partite di calcio si leggono episodi poco gratificanti, basti pensare a <b><a href="https://www.viagginews.com/2019/11/05/mario-balotelli-verita-insulti-accusato-scemi/">quello che è successo a Balotelli</a></b> poche settimane fa, e si è portati a pensare che non vi sia del buono sui campi rettangolari. Dall’esterno sembra che chi gioca a calcio debba essere necessariamente un bruto, privo di qualsiasi sentimento di altruismo. Ma chi ha giocato a calcio sa che finita la partita nulla resta degli scontri e delle incomprensioni. Si resta avversari solamente per 90′ e quando ce n’è bisogno si corre in aiuto di tutti.</p>
      <p>Lo dimostra quanto successo ieri durante una partita del campionato di serie D. Si sfidavano due squadre dilettantistiche campane, l’<b>US Arzanese</b> e il <b>Real Anacardi</b>, quando ad un tratto c’è stato un violento scontro di gioco. Il centrocampista dell’Arzanese, <b>Filippo Saviano</b>, ha sbattuto la testa sul terreno di gioco ed ha perso i sensi. Ad accorgersene per primo è stato l’avversario, <b>Luigi Buondonno</b>, che senza pensarci un attimo è corso in suo aiuto. Non curante della possibile reazione istintiva dell’avversario, gli ha aperto la bocca e tirato fuori la lingua per evitare che soffocasse, salvandogli la vita.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Calciatore salva la vita all’avversario, il ringraziamento della società</h3>
      <p>L’incontro è terminato con la vittoria del Real Anacardi per 3-2, ma ciò che è rimasto a fine incontro è la gratitudine della squadra sconfitta al bel gesto d’altruismo dell’avversario. In un commovente post su <b>Facebook</b>, infatti, l’Arzanese ha voluto ringraziare e lodare l’<b>avversario</b>: “Ci sono momenti in cui il calcio giocato passa veramente in secondo piano: Si scoprono uomini e storie che solo con il pallone non si riuscirebbero a conoscere”. Dopo aver raccontato la prontezza di riflessi di Buondonno, la società campana scrive: “Gesti come questi ci fanno capire che l’essere umano è l’elemento fondamentale di ogni cosa, soprattutto nello sport”.</p>
      <figure>
        <img src="https://www.viagginews.com/wp-content/uploads/2019/11/Calciatore-sviene-ma-viene-salvato-dallavversario.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/18/chiara-ferragni-altra-donna-fedez-video/"/>
        <a href="https://www.viagginews.com/2019/11/18/ragazzo-morto-inizio-sparita-nulla-sorella/"/>
        <a href="https://www.viagginews.com/2019/11/18/diletta-leotta-uomo-mutande-video/"/>
      </related>
    </article>
  </body>
</html>