<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562009/kairos-chalaei-xana-poy-tha-pesoyn-kataigides"/>
    <meta property="og:site_name" content="NOOZ."/>
    <meta property="article:published_time" content="2019-11-18T08:00:00+00:00"/>
    <meta property="og:title" content="Καιρός: Χαλάει ξανά, που θα πέσουν καταιγίδες"/>
    <meta property="og:description" content="Ποιες περιοχές θα επηρεαστούν"/>
  </head>
  <body>
    <article>
      <h1>Καιρός: Χαλάει ξανά, που θα πέσουν καταιγίδες</h1>
      <address>
        <time datetime="2019-11-18T08:00:00+00:00">18 Nov 2019, 08:00</time>
      </address>
      <p>
        <b>Ποιες περιοχές θα επηρεαστούν</b>
      </p>
      <p>Άστατος θα είναι σήμερα ο <b>καιρός</b> σε όλη τη χώρα. Σύμφωνα με την ΕΜΥ στα δυτικά, τα βόρεια, την ανατολική και νότια νησιωτική χώρα θα εκδηλωθούν σποραδικές καταιγίδες.</p>
      <p>Τα φαινόμενα πιθανώς να είναι πρόσκαιρα ισχυρά, βαθμιαία όμως από το μεσημέρι θα εξασθενήσουν στα δυτικά και από το βράδυ στα ανατολικά.</p>
      <p>Οι άνεμοι θα πνέουν από νότιες διευθύνσεις, πρόσκαιρα στο Αιγαίο τοπικά 6 μποφόρ. Η θερμοκρασία θα σημειώσει μικρή πτώση ως προς τις μέγιστες τιμές της.</p>
      <p>Αναλυτικά:</p>
      <p>ΑΤΤΙΚΗ<br/>Καιρός: Νεφώσεις παροδικά αυξημένες με τοπικές <b>βροχές</b> και μέχρι το μεσημέρι μεμονωμένες καταιγίδες.<br/>Άνεμοι: Νότιοι νοτιοανατολικοί 3 με 5 μποφόρ.<br/>Θερμοκρασία: Από 14 έως 20 βαθμούς Κελσίου.</p>
      <p>ΘΕΣΣΑΛΟΝΙΚΗ<br/>Καιρός: Νεφώσεις κατά περιόδους αυξημένες με τοπικές βροχές και μεμονωμένες καταιγίδες. Πρόσκαιρη ύφεση από τις απογευματινές ώρες.<br/>Άνεμοι: Ανατολικοί νοτιοανατολικοί 2 με 4 μποφόρ.<br/>Θερμοκρασία: Από 13 έως 16 βαθμούς Κελσίου.</p>
      <p>ΜΑΚΕΔΟΝΙΑ, ΘΡΑΚΗ<br/>Καιρός: Στη δυτική Μακεδονία νεφώσεις με βροχές που από το απόγευμα θα σταματήσουν. Στις υπόλοιπες περιοχές νεφώσεις με τοπικές βροχές και σποραδικές καταιγίδες, που βαθμιαία τις βραδινές ώρες θα εξασθενήσουν.<br/>Άνεμοι: Ανατολικοί νοτιοανατολικοί 3 με 4 και στο Θρακικό έως 5 μποφόρ.<br/>Θερμοκρασία: Από 12 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ<br/>Καιρός: Νεφώσεις παροδικά αυξημένες με τοπικές βροχές και καταιγίδες πιθανώς κατά τόπους ισχυρές τις πρωινές ώρες. Βαθμιαία εξασθένηση από τα βορειοδυτικά το μεσημέρι.<br/>Άνεμοι: Νότιοι νοτιοανατολικοί 3 με 4 και στο Ιόνιο τις πρωινές ώρες τοπικά 5 μποφόρ, που γρήγορα θα στραφούν σε νοτιοδυτικούς και θα εξασθενήσουν.<br/>Θερμοκρασία: Από 13 έως 20 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ<br/>Καιρός: Νεφώσεις παροδικά αυξημένες με τοπικές βροχές και μέχρι το μεσημέρι μεμονωμένες <b>καταιγίδες.</b><br/>Ανεμοι: Νοτιοανατολικοί 3 με 5 μποφόρ.<br/>Θερμοκρασία: Από 13 έως 21 βαθμούς Κελσίου. Στα βόρεια 3 με 4 βαθμούς χαμηλότερη.</p>
      <p>ΚΥΚΛΑΔΕΣ, ΚΡΗΤΗ<br/>Καιρός: Nεφώσεις με τοπικές βροχές και σποραδικές καταιγίδες που βαθμιαία από τις απογευματινές ώρες θα εξασθενήσουν.<br/>Άνεμοι: Νοτιοανατολικοί 3 με 5 μποφόρ.<br/>Θερμοκρασία: Από 15 έως 21 βαθμούς Κελσίου.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ<br/>Καιρός: Νεφώσεις με τοπικές βροχές και σποραδικές καταιγίδες πιθανώς κατά τόπους ισχυρές που τις βραδινές ώρες θα εξασθενήσουν.<br/>Άνεμοι: Νοτιοανατολικοί 4 με 5 και πρόσκαιρα έως 6 μποφόρ.<br/>Θερμοκρασία: Από 16 έως 21 βαθμούς Κελσίου. Στα βόρεια 2 με 3 βαθμούς χαμηλότερη.</p>
    </article>
  </body>
</html>