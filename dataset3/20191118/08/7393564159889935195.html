<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2576263/lvivska-policia-rozsukue-vodia-akij-zbiv-colovika-u-gorodockomu-rajoni"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-18T08:10:00+00:00"/>
    <meta property="og:title" content="Львівська поліція розшукує водія, який збив чоловіка у Городоцькому районі"/>
    <meta property="og:description" content="У Городоцькому районі невідома автівка збила 31-річного чоловіка. Водій втік і його розшукують."/>
  </head>
  <body>
    <article>
      <h1>Львівська поліція розшукує водія, який збив чоловіка у Городоцькому районі</h1>
      <address><time datetime="2019-11-18T08:10:00+00:00">18 Nov 2019, 08:10</time> by <a rel="author">Юлія Лавришин</a></address>
      <p>
        <i>Львівська поліція шукає водія, який вчинив смертельний наїзд на 31-річного жителя Городоцького району та втік з місця ДТП.</i>
      </p>
      <p>Як повідомила пресслужба ГУ Нацполіції, ця ДТП трапилась близько 20:45 16 листопада на автодорозі Львів — Самбір неподалік села Поріччя у Городоцькому районі.</p>
      <p>Водій невстановленого автомобіля скоїв наїзд на 31-річного мешканця Пустомитівського району, після чого втік з місця події. Чоловік госпіталізований із численними травмами, які він отримав у результаті наїзду.</p>
      <p>Поліція порушила кримінальне провадження за ч.1 ст.286 (порушення правил безпеки дорожнього руху) ККУ. Водієві загрожує до трьох років обмеження волі з можливим 3-річним позбавленням права керувати транспортними засобами.</p>
      <p>Також у поліції просять зголошуватись усіх, хто був свідком цієї ДТП або має інформацію про місце перебування водія.</p>
      <p>Нагадаємо, на Львівщині рятувальники вивільняли двох людей з автівки, яка <a href="https://www.032.ua/news/2576204/na-lvivsini-legkovik-zihav-z-mostu-ta-perekinuvsa">з'їхала з мосту і перекинулась</a>.</p>
      <p>
        <i>Джерело інформації <a href="https://lv.npu.gov.ua/news/dtp/uvaga-rozshukova-dtp-najizd-na-pishoxoda-u-gorodoczkomu-rajoni/">пресслужба Нацполіції Львівщини</a></i>
      </p>
    </article>
  </body>
</html>