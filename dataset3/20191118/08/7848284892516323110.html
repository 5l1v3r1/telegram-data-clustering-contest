<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/ts-chiesa-e-tonali-derby-inter-juve-all-orizzonte-in-vista-dell-estate-323364"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T08:30:57+00:00"/>
    <meta property="og:title" content="TS - Chiesa e Tonali, derby Inter-Juve all'orizzonte in vista dell'estate"/>
    <meta property="og:description" content="La Juve non perde di vista Sandro Tonali e Federico Chiesa, nel mirino ormai da parecchio tempo. Il viola, in particolar modo, è stato davvero ad un soffio dal trasferimento in bianconero..."/>
  </head>
  <body>
    <article>
      <h1>TS - Chiesa e Tonali, derby Inter-Juve all'orizzonte in vista dell'estate</h1>
      <address><time datetime="2019-11-18T08:30:57+00:00">18 Nov 2019, 08:30</time> by <a rel="author">Mattia Zangari</a></address>
      <p>La <b>Juve</b> non perde di vista Sandro <b>Tonali</b> e Federico <b>Chiesa</b>, nel mirino ormai da parecchio tempo. Il viola, in particolar modo, è stato davvero ad un soffio dal trasferimento in bianconero la scorsa estate - ricorda <i>Tuttosport</i> - : le indiscrezioni trapelate riferivano di accordi e intese di massima già individuate sulla base di un quinquennale per il giocatore (con ingaggio più che raddoppiato) e una cifra compresa tra i 50 e i 70 milioni di euro per il cartellino, considerando anche l’eventuale inserimento di contropartite tecniche. Non è difficile pensare che, dunque, il club torinese a luglio tornerà alla carica. O meglio: tornerà alla carica in vista dell’estate. Perché il tempismo sarà fondamentale, visto che anche <b>l’Inter</b> è fortemente sulle tracce del giocatore. Sarà un duello all’ultimo rialzo, alla contropartita più allettante. E scintille tra Paratici e il suo ex superiore, ora primo rivale, Beppe Marotta non mancheranno anche nell’ambito dei discorsi legati a Tonali - si legge sul quotidiano torinese -. Il campioncino del Brescia che quest’anno ha esordito nella Nazionale maggiore è valutato - ora - circa 40 milioni di euro ma la cifra potrebbe salire. I discorsi con il presidente del club lombardo Massimo Cellino sono già avviati, ma le trattative sembrano destinate a proseguire ancora. Non sono peraltro esclusi inserimenti dall’estero. </p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>