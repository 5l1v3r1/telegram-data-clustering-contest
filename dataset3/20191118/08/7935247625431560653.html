<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/geri-donduklerinde-buyuk-sok-yasadilar-215401h.htm"/>
    <meta property="og:site_name" content="OLAY"/>
    <meta property="article:published_time" content="2019-11-18T08:28:29+00:00"/>
    <meta property="og:title" content="Geri döndüklerinde büyük şok yaşadılar"/>
    <meta property="og:description" content="Bursa'da park halindeki 2 araç, söndürülmeyen mangaldan sıçradığı iddia edilen kıvılcımlar nedeniyle küle döndü. Araçlarını park edip gezintiye çıkan aileler geri döndüklerinde araçlarını hurda halinde buldu."/>
  </head>
  <body>
    <article>
      <h1>Geri döndüklerinde büyük şok yaşadılar</h1>
      <h2>Bursa'da park halindeki 2 araç, söndürülmeyen mangaldan sıçradığı iddia edilen kıvılcımlar nedeniyle küle döndü. Araçlarını park edip gezintiye çıkan aileler geri döndüklerinde araçlarını hurda halinde buldu.</h2>
      <address>
        <time datetime="2019-11-18T08:28:29+00:00">18 Nov 2019, 08:28</time>
      </address>
      <p>Edinilen bilgiye göre olay, dün Bursa Botanik Park Bahçesinde meydana geldi.</p>
      <p>İddiaya göre, pikniğe gelen bir aile mangal yaktı. Sonrasında söndürülmeyen mangaldan sıçrayan kıvılcımlar iki aracın yanmasına sebep oldu.</p>
      <figure>
        <img src="https://www.olay.com.tr/d/other/aw858104_04.jpg"/>
      </figure>
      <p>Kısa sürede iki araç alev topuna dönerken, olay yerine çok sayıda itfaiye ve sağlık ekibi sevk edildi. İtfaiye ekiplerinin bir saatlik çalışması sonucu yangın söndürülürken, iki araç kullanılamaz hale geldi.</p>
      <p>Yangında şans eseri yaralanan olmazken, polis ekipleri çıkan yangınla ilgili soruşturma başlattı.</p>
      <figure>
        <img src="https://www.olay.com.tr/d/other/aw858104_03.jpg"/>
      </figure>
    </article>
  </body>
</html>