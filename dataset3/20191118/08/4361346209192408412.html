<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/dzsudzsak-tortenelmet-kell-irnunk/186811"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T08:00:00+00:00"/>
    <meta property="og:title" content="Dzsudzsák: történelmet kell írnunk"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Dzsudzsák: történelmet kell írnunk</mark>
      </h1>
      <address><time datetime="2019-11-18T08:00:00+00:00">18 Nov 2019, 08:00</time> by <a rel="author">K. D.</a></address>
      <p>Kulcsfontosságú mérkőzés vár a magyar fociválogatottra kedd este Cardiffban. Ha Marco Rossi alakulata le­győzi idegenben Walest, akkor kijut a részben hazai rendezésű, jövő évi Európa-bajnokságra. Döntetlen esetén sincs minden veszve, igaz, akkor a kvalifikáció nem csak rajtunk múlik, szükségünk van az azeriek „segítségére” is, hogy pontot raboljanak a szlovákoktól, akik hiába vezettek Horvátországban, nem sikerült megtartaniuk előnyüket, és 3-1-re kikaptak Fiumében, míg a walesiek 2-0-ra nyertek Azerbajdzsánban.</p>
      <p>– El kell hinnünk, hogy ez a keddi mérkô­zés csak a miénk le­het. Életünk le­hetősége előtt va­gyunk, történelmet kell írnunk! – mondta a Pus­kás Aréna nyitómeccse után a válogatott csapatkapitánya, Dzsudzsák Balázs. – Egy célnak kell a szemünk előtt lebegni: egy egész ország áll mögöttünk, és egy ilyen stadionban játszhatunk fél év múlva.</p>
      <figure>
        <img src="http://media.borsonline.hu/cikk/20/192408/big-lead/650x360/2026684_dzsudzsak-mti.jpg"/>
        <figcaption>Dzsudzsák Balázs győztesként akar hazatérni Cardiffból © MTI</figcaption>
      </figure>
      <p>A 32 éves játékos kiemelte: bár 2-1-es vereséget szenvedtek a világranglistán 5. helyen álló Uruguaytól, mégis helyt­állt a csapat, és a hatvanötezer néző buzdításából erőt lehet meríteni a walesiek elleni találkozóra.</p>
      <p>– Úgy kell nekivágnunk, hogy győztesként jöhessünk haza, és piros-fehér-zöldbe boruljon az ország – tette hozzá Dzsudzsák.</p>
      <p>A Puskás Aréna első magyar találatát szerző Szalai Ádám ha­sonlóan vélekedik, mint csapattársa. Szerinte „kutyakötelességük” kiharcolni az Eb-részvételt, mert a nyitómeccsen „ízelítőt kaptak ab­ból, hogy a ma­gyar emberek mennyire ki­éhezettek a jó focira, illetve arra, hogy Ma­gyar­or­szágnak szurkoljanak”.</p>
      <p>Ha esetleg nem jön össze Walesben a to­vábbjutás, ak­kor is marad még remény, ugyanis Svédország Eb-kvalifikációja azt is jelentette, hogy hazánk a Nemzetek Ligájában elért eredménye alapján március­ban pótselejtezőt játszhat.</p>
    </article>
  </body>
</html>