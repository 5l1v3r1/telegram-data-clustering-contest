<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/age-of-empires-4-microtransazioni/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-18T08:03:00+00:00"/>
    <meta property="og:title" content="Age of Empires 4 avrà microtransazioni? Gli sviluppatori rispondono | Game Division"/>
    <meta property="og:description" content="Age of Empires 4, il nuovo capitolo della serie strategica di Microsoft, avrà microtransazioni? Gli sviluppatori danno una risposta definitiva."/>
  </head>
  <body>
    <article>
      <h1>Age of Empires 4 avrà microtransazioni? Gli sviluppatori rispondono | Game Division</h1>
      <address>
        <time datetime="2019-11-18T08:03:00+00:00">18 Nov 2019, 08:03</time>
      </address>
      <p>Durante l’evento X019 di Londra, Microsoft si è notevolmente concentrata sugli annunci a tema Xbox One, ma non per questo ha completamente ignorato i fan PC. Questi ultimi hanno infatti potuto gioire grazie al reveal del gameplay di <b>Age of Empires 4</b>. Il creative director, Adam Isgreen, ha inoltre sfruttato l’occasione per darci qualche dettaglio aggiuntivo legato al gioco, alle sue meccaniche e, sopratutto, al <b>modello economico</b>.</p>
      <p>Tramite un’intervista rilasciata ai microfoni di PCGamesN, Isgreen ha affermato: “<i>L’idea delle microtransazioni un gioco di strategia in tempo reale non è credibile. DLC, espansioni, tutte queste cose saranno esplorate all’interno di Age of Empire 4.”</i></p>
      <figure>
        <iframe src="https://www.youtube.com/embed/rAbI0fewc7w" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/age-of-empire-iv-63293.768x432.jpg"/>
        </figure>
        <figure>
          <img src="https://www.tomshw.it/images/images/2019/11/age-of-empire-iv-63292.768x432.jpg"/>
        </figure>
        <figure>
          <img src="https://www.tomshw.it/images/images/2019/11/age-of-empire-iv-63291.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/google-stadia-giochi-gratis/">Google Stadia: confermati 10 nuovi giochi per il D1, uno sarà gratis</a></p>
      <p>Isgreen ha inoltre spiegato che, pur essendo Relic Entertainment sviluppatore di Age of Empires 4, <b>sarà World’s Edge a occuparsi delle espansioni</b>, sia per questo gioco che per gli altri capitoli del brand, come Age of Empires 2 Definitive Edition. Parlando di quest’ultimo capitolo, ha però specificato che non ci saranno altre civiltà, visto che sono già molte e i pro-player non amerebbero vederne altre. Il team si consulterà con la community per decidere cos’altro aggiungere, come ad esempio delle modalità di gioco extra.</p>
      <p><b>Diteci, cosa ne pensate di quanto svelato fino a questo  punto su Age of Empires 4?</b> La nuova proposta di Relic Entertainment e Microsoft vi sta colpendo, oppure speravate in qualcosa di molto diverso per questo gioco?</p>
      <blockquote>In attesa di Age of Empires 4, possiamo divertirci con la Definitive Edition di Age of Empires 2, disponibile su Amazon <a href="https://toms.it/d5c3d">a questo indirizzo</a>.</blockquote>
    </article>
  </body>
</html>