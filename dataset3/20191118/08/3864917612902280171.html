<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820153-do-novogo-parlamentu-bilorusi-ne-projsov-zoden-opozicioner.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T08:44:00+00:00"/>
    <meta property="og:title" content="До нового парламенту Білорусі не пройшов жоден опозиціонер"/>
    <meta property="og:description" content="Жоден представник опозиції не зміг обратися до Палати представників Білорусі 7-го скликання."/>
  </head>
  <body>
    <article>
      <h1>До нового парламенту Білорусі не пройшов жоден опозиціонер</h1>
      <h2>Жоден представник опозиції не зміг обратися до Палати представників Білорусі 7-го скликання.</h2>
      <address>
        <time datetime="2019-11-18T08:44:00+00:00">18 Nov 2019, 08:44</time>
      </address>
      <p>Про це повідомляє портал <a href="https://news.tut.by/economics/661622.html">TUT.by</a>.</p>
      <p>"Серед тих, хто пройшов до Палати представників 7-го скликання, опозиціонерів не виявилося", - йдеться у повідомленні.</p>
      <p>Відзначається, що у новому парламенті Білорусі працюватимуть ексміністр інформації Лілія Ананіч, дипломати Андрій Савіних, Валерій Воронецький, міс Білорусь Марія Василевич, голова "Білої Русі" Геннадій Давидько, голова Ліберально-демократичної партії Олег Гайдукевич.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819967-cvk-bilorusi-rozpoviv-skilki-ludej-prijsli-na-parlamentski-vibori.html">ЦВК Білорусі розповіла, скільки людей прийшли на вибори</a>
      </blockquote>
      <p>Як повідомлялося, Центральна виборча комісія Білорусі заявила, що у виборах Палати представників, нижньої палати парламенту Білорусі, взяли участь 77,22% громадян країни.</p>
      <p>Вибори Палати представників, яка складається з 110 депутатів, проводяться в одномандатних округах за мажоритарною системою.</p>
      <p>У неділю, 17 листопада, у <a href="https://www.ukrinform.ua/tag-bilorus">Білорусі</a> проходили вибори депутатів Палати представників Національних зборів сьомого скликання.</p>
    </article>
  </body>
</html>