<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904186/-hazard-is-de-meest-luie-speler-waarmee-ik-ooit-heb-gevoetbald-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T08:47:00+00:00"/>
    <meta property="og:title" content="&quot;Hazard is de meest luie speler waarmee ik ooit heb gevoetbald&quot;"/>
    <meta property="og:description" content="Na enkele mooie jaren bij Chelsea kon Eden Hazard een toptransfer naar Real Madrid realiseren. Bij Real Madrid zit men echter nog een beetje op de honger. Hazard begon niet al te best aan het seizoen en is op zoek naar zijn beste vorm. Dat verbaast John Obi Mikel niet."/>
  </head>
  <body>
    <article>
      <h1>"Hazard is de meest luie speler waarmee ik ooit heb gevoetbald"</h1>
      <address>
        <time datetime="2019-11-18T08:47:00+00:00">18 Nov 2019, 08:47</time>
      </address>
      <p>
        <b>Na enkele mooie jaren bij Chelsea kon Eden Hazard een toptransfer naar Real Madrid realiseren. Bij Real Madrid zit men echter nog een beetje op de honger. Hazard begon niet al te best aan het seizoen en is op zoek naar zijn beste vorm. Dat verbaast John Obi Mikel niet.</b>
      </p>
      <p>Dat Hazard niet al te best begon, had Mikel wel verwacht. "Hij is de meest luie speler met wie ik ooit gespeeld heb", zegt Mikel, die vijf jaar de kleedkamer deelde met Hazard bij Chelsea, tegenover <i>BeIn Sport</i>. "Hij hield er niet van om hard te trainen. Terwijl wij aan het werk waren, ging hij erbij staan wachten op ons."</p>
      <p>Toch had Mikel ook veel lof voor de intrinsieke kwaliteiten van onze landgenoot. "Hazard heeft onwaarschijnlijk veel talent. Misschien niet zoveel als Lionel Messi, maar ook hij kan alles doen met een bal wat hij wil. Op zondag was hij altijd het mannetje tijdens de wedstrijd, dat was ongelooflijk", besloot de Nigeriaan.</p>
    </article>
  </body>
</html>