<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/ekran-cilginligi-katlanabilir-iphone-konsepti-ile-devam-ediyor"/>
    <meta property="og:site_name" content="CNN Türk"/>
    <meta property="article:published_time" content="2019-11-18T08:28:15+00:00"/>
    <meta property="og:title" content="Ekran çılgınlığı katlanabilir iPhone konsepti ile devam ediyor"/>
    <meta property="og:description" content="Dünyanın en büyük şirketleri şimdilik gözlerini..."/>
  </head>
  <body>
    <article>
      <h1>Ekran çılgınlığı katlanabilir iPhone konsepti ile devam ediyor</h1>
      <h2>Dünyanın en büyük şirketleri şimdilik gözlerini katlanabilir ekran teknolojisine çevirdiler. Katlanabilir ekranlar ile ilgili ortaya çıkan gelişmeler genellikle deneme yanılma yöntemi ile yaşanıyor.</h2>
      <address><time datetime="2019-11-18T08:28:15+00:00">18 Nov 2019, 08:28</time> by <a rel="author">Ecevit Bıktım</a></address>
      <p>Basit bir örnek vermek gerekirse <a href="https://www.cnnturk.com/haberleri/samsung">Samsung</a> Galaxy Fold modeli ortaya çıktıktan sonra ekranlarda görülen kırılmalar veya çeşitli bükülmeler aslında daha farklı bir ekranın yapılması gerektiğini gösterdi. <a href="https://www.cnnturk.com/haberleri/apple">Apple</a> ise şimdilik bu teknolojiye mesafeli duruyor. Ancak konsept tasarımlara da hayır demiyor.</p>
      <p>Kızaklı <a href="https://www.cnnturk.com/haberleri/iphone">iPhone</a> konsept tasarım videosu kısa bir süre önce sosyal medyaya düştü. Kullanıcılar bu konsepte sıcak baksalar bile pek Apple tarzında olduğunu söylenemez. Bu nedenle şimdilik Apple kuruluşunun ortaya koyacağı konseptlere bakmak gerekiyor.</p>
      <p>iPhone akıllı telefonları için geliştirilmiş olan bu konsept kızaklı bir yapıya sahip ve iki ekran görünümünde. Böylece ana ekranda <a href="https://www.cnnturk.com/haberleri/video">video</a> izlerken hemen alt ekranda video ile ilgili işlem yapabileceğiniz tuşlar bulunuyor. Ancak bu tuşlar kesinlikle fiziksel değil. Dışarıdan ilk olarak bakıldığında son derece karmaşık görünen konsept, muhtemelen Apple tarafından kullanılmayacak.</p>
      <p>Apple daha çok sade ve basit tasarımlar üzerine eğiliyor. Şirketin tasarım açısından bu kadar ileride olmasının bir nedeni de aslında sadeliği tercih etmesi. Karmaşık tasarımlar her zaman için kullanıcılar tarafından pek çekici bulunmuyor.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/instagram-begeni-sayisi-sekil-degistirdi"/>
        <a href="https://www.cnnturk.com/teknoloji/apple-store-calisani-mahremiyet-kurallarini-cignedi"/>
        <a href="https://www.cnnturk.com/teknoloji/disney-10-milyon-baslangicla-netflixi-ne-zaman-yakalar"/>
      </related>
    </article>
  </body>
</html>