<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/597856/lillikas-ksana-ypopsifios-gia-proedria-tis-symmaxias-me-stoxo-tis-vouleftikes"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T08:59:00+00:00"/>
    <meta property="og:title" content="Λιλλήκας: Ξανά υποψήφιος για προεδρία της Συμμαχίας με στόχο τις Βουλευτικές"/>
    <meta property="og:description" content="Πρόθεση μου τον Γενάρη στο Συνέδριο της Συμμαχίας Πολιτών, είναι να επαναδιεκδικήσω την προεδρία του Κινήματος, ανέφερε ο Γιώργος Λιλλήκας μιλώντας στην..."/>
  </head>
  <body>
    <article>
      <h1>Λιλλήκας: Ξανά υποψήφιος για προεδρία της Συμμαχίας με στόχο τις Βουλευτικές</h1>
      <address><time datetime="2019-11-18T08:59:00+00:00">18 Nov 2019, 08:59</time> by <a rel="author">SigmaLive</a></address>
      <p><b>Πρόθεση μου τον Γενάρη στο Συνέδριο της Συμμαχίας Πολιτών, είναι να επαναδιεκδικήσω την προεδρία του Κινήματος, ανέφερε ο Γιώργος Λιλλήκας μιλώντας στην εκπομπή του ΣΙΓΜΑ «Πρωτοσέλιδο». <br/></b> <br/>Είχα εκφράσει τη σκέψη να αποσυρθώ και αυτό ξεσήκωσε αντιδράσεις εντός της Συμμαχίας, ανέφερε, σημειώνοντας ότι από την πρώτη μέρα μέχρι και σήμερα δεν έγινε συνεδρία που να μην δεχθώ πιέσεις και αντιδράσεις για αναίρεση της απόφασής μου. <br/> <br/>Όπως είπε, θα επαναδιεκδικήσει την προεδρία με στόχο τις βουλευτικές εκλογές του 2021, ενώ δεύτερος στόχος είναι να εξαντληθούν όλες οι πιθανότητες για δημιουργία συνεργασιών ή πλατφόρμας που θα συσπειρώσει πολιτικές δυνάμεις, προσωπικότητες ή οργανωμένα σύνολα που δεν έχουν εμπλοκή στην πολιτική. <br/> <br/>Όσον αφορά την Άννα θεολόγου και τον Παύλο Μυλωνά, ανέφερε πως ήταν λανθασμένες επιλογές ωστόσο αυτό δεν πρέπει να οδηγήσει το Κίνηματο στο να μην επιζητεί συνεργασία με πολίτες που είναι έξω από τα κόμματα. <br/> <br/>Όσον αφορά την τριμέρη και το Κυπριακό, ο κ. Λιλλήκας σημείωσε ότι η Ε/κ πλευρά δεν έχει στρατηγική και προχωρεί με αυτοσχεδιασμούς. <br/> </p>
      <figure>
        <iframe src="https://www.youtube.com/embed/yrK7C3Q7fsc" width="560" height="315" data-service="Youtube" scrolling="no"/>
      </figure>
    </article>
  </body>
</html>