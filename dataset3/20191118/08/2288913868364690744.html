<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191118_04723167"/>
    <meta property="og:site_name" content="De Standaard"/>
    <meta property="article:published_time" content="2019-11-18T08:26:00+00:00"/>
    <meta property="og:title" content="Toernooizege bezorgt Flipkens 25 plaatsen winst op WTA-ranking"/>
    <meta property="og:description" content="Kirsten Flipkens klimt 25 plaatsen op de maandag gepubliceerde WTA-ranking, daags na haar eindzege in het WTA 125k Series-toernooi van Houston. De Kempense..."/>
  </head>
  <body>
    <article>
      <h1>Toernooizege bezorgt Flipkens 25 plaatsen winst op WTA-ranking</h1>
      <address>
        <time datetime="2019-11-18T08:26:00+00:00">18 Nov 2019, 08:26</time>
      </address>
      <p>
        <b>Kirsten Flipkens klimt 25 plaatsen op de maandag gepubliceerde WTA-ranking, daags na haar eindzege in het WTA 125k Series-toernooi van Houston. De Kempense is nu 70ste op de ranglijst.</b>
      </p>
      <p>In de finale versloeg Flipkens de Amerikaanse CoCo Vandeweghe (WTA 235) met 7-6 (7/4) en 6-4. Tussen juli en oktober stond Flipkens buiten de top 100 van de WTA-ranking, waardoor ze naast de hoofdtabel van de Australian Open dreigde te grijpen. Dankzij een mooi seizoenseinde wist Flipkens dit toch te vermijden.</p>
      <p>Aangezien er zo laat op het jaar geen toptoernooien meer plaatsvinden, zijn er geen wijzigingen bovenin het klassement. De Australische Ashleigh Barty is al langer zeker 2019 als nummer 1 van de wereld te beÃ«indigen, voor de Tsjechische Karolina Pliskova en de Japanse Naomi Osaka. Elise Mertens is 17de. (belga)</p>
    </article>
  </body>
</html>