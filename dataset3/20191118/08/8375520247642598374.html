<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/za-dobu-u-kijevi-zgorili-chotiri-avtomobili-640604.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T08:12:01+00:00"/>
    <meta property="og:title" content="За добу у Києві згоріли чотири автомобілі"/>
    <meta property="og:description" content="Пожежі сталися в чотирьох районах Києва"/>
  </head>
  <body>
    <article>
      <h1>За добу у Києві згоріли чотири автомобілі</h1>
      <address>
        <time datetime="2019-11-18T08:12:01+00:00">18 Nov 2019, 08:12</time>
      </address>
      <h4>Пожежі сталися в чотирьох районах Києва</h4>
      <p>Протягом останньої доби столичні вогнеборці ліквідували пожежі в чотирьох автомобілях.</p>
      <p>Про це повідомляє пресслужба Головного управління ДСНС у Києві.</p>
      <p>Так, 17 листопада о 01:56 до оперативно-координаційного центру надійшло повідомлення про пожежу на вул. Лятошинського, 18-А, що в Голосіївському районі.</p>
      <p>«На місце події негайно були відправлені рятувальники 44-ї Державної пожежно-рятувальної частини. Як виявилось, у дворі 16-поверхового житлового будинку в автомобілі Toyota Auris виникла пожежа. О 02:16 бійці ліквідували пожежу», - повідомили у ДСНС.</p>
      <p>Наступний подібний виклик надійшов о 03:08 про пожежу на вул. Шолом Алейхема, 8 в Деснянському районі. На узбіччі проїжджої частини дороги в припаркованому автомобілі Peugeot 206 сталося займання. О 03:31 вогнеборці ліквідували пожежу.</p>
      <p>Наступний аналогічний виклик надійшов вже о 04:05 про пожежу на вул. Тимошенка, 3-В в Оболонському районі. Прибувши на місце виклику вогнеборці встановили що, у дворі 9-поверхового житлового будинку в автомобілі Lexus LX-470 виникла пожежа. О 04:37 пожежа була ліквідована.</p>
      <p>Останній виклик надійшов вже об 11:55 про пожежу на проспекті Гонгадзе, 18-З в Подільському районі. Цього разу пожежа виникла у припаркованому на узбіччі проїжджої частини дороги автомобілі Skoda Octavia. О 12:06 вогнеборці ліквідували пожежу.</p>
      <p>В усіх випадках загиблих та травмованих немає.</p>
      <p>Причини виникнення пожеж наразі з'ясовуються.</p>
      <related>
        <a href="https://glavcom.ua/kyiv/news/u-kijevi-spalili-avto-vidomogo-gromadskogo-aktivista-video-640507.html"/>
        <a href="https://glavcom.ua/kyiv/news/na-skladah-u-kijevi-stalasya-masshtabna-pozhezha-foto-640213.html"/>
        <a href="https://glavcom.ua/kyiv/news/pidpali-magaziniv-u-kijevi-zyavilosya-video-zlochinu-640113.html"/>
      </related>
    </article>
  </body>
</html>