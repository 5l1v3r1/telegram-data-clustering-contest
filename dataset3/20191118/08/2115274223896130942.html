<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/sparatoria_california-6570465/news/2019-11-18/"/>
    <meta property="og:site_name" content="Agi"/>
    <meta property="article:published_time" content="2019-11-18T08:13:00+00:00"/>
    <meta property="og:title" content="Quattro persone sono state uccise a Fresno mentre guardavano una partita"/>
    <meta property="og:description" content="Una decina, tra amici e parenti, si erano radunati in un cortile per un incontro di football. Sono stati raggiunti dai colpi sparati da due killer"/>
  </head>
  <body>
    <article>
      <h1>Quattro persone sono state uccise a Fresno mentre guardavano una partita</h1>
      <h2>Una decina, tra amici e parenti, si erano radunati in un cortile per un incontro di football. Sono stati raggiunti dai colpi sparati da due killer</h2>
      <address><time datetime="2019-11-18T08:13:00+00:00">18 Nov 2019, 08:13</time> by <a rel="author">AGI - Agenzia Giornalistica Italia</a></address>
      <p>Quattro persone sono state uccise da colpi di arma da fuoco mentre guardavano una partita di<b> football</b> nel cortile di casa, a Fresno in California. La polizia è stata chiamata sul luogo dopo che almeno due persone si erano intrufolate nel giardino di una abitazione di Fresno, circa 320 chilometri a nord di Los Angeles, e avevano aperto il fuoco su un gruppo di amici e parenti radunatasi per seguire l'evento sportivo. "Abbiamo trovato diverse persone morte nel cortile", ha riferito il portavoce della polizia di Fresno, Bill Dooley alla Cbs. Dieci le persone colpite: 3 sono morte sul colpo e un'altra in ospedale, dove si trovano ricoverate tutte le altre vittime. Dooley ha spiegato che la polizia sta visionando le riprese delle telecamere di sorveglianza e sentendo i testimoni per rintracciare i colpevoli. </p>
    </article>
  </body>
</html>