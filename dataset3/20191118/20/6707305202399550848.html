<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/meghan-markle-batte-kate-middleton-e-lei-la-piu-influente/657243/"/>
    <meta property="og:site_name" content="DiLei"/>
    <meta property="article:published_time" content="2019-11-18T20:12:52+00:00"/>
    <meta property="og:title" content="Meghan Markle batte Kate Middleton: è lei la più influente"/>
    <meta property="og:description" content="Meghan Markle batte Kate Middleton in fatto di moda. I suoi outfit, infatti, vengono immediatamente cercati online e acquistati."/>
  </head>
  <body>
    <article>
      <h1>Meghan Markle batte Kate Middleton: è lei la più influente</h1>
      <h2>Meghan Markle si prende la rivincita su Kate Middleton. In fatto di moda, infatti, è lei la più apprezzata</h2>
      <address>
        <time datetime="2019-11-18T20:12:52+00:00">18 Nov 2019, 20:12</time>
      </address>
      <figure>
        <a href="https://dilei.it/lifestyle/fotonotizia/kate-middleton-e-meghan-markle-sfida-di-cappotti-al-remembrance-day/654568/">
          <img src="https://dileidemosite.files.wordpress.com/2019/11/kate-middleton-meghan-markle-remembrance-day-1217.jpg?w=2560&amp;strip=all&amp;quality=100"/>
        </a>
        <figcaption>Kate Middleton e Meghan Markle: sfida di cappotti al Remembrance Day</figcaption>
      </figure>
      <p>Meghan Markle e Kate Middleton non potrebbero essere più diverse di così. Estremamente differenti nel portamento, nel carattere e nello stile, <b>le due sono sempre più lontane</b>. Tra liti, frecciatine, silenzi imbarazzanti e ripicche, le cognate reali continuano a dividere anche i loro fan, sempre pronti a schierarsi dalla parte di una o dell’altra.</p>
      <p>Questa volta a cantare vittoria sono, però, i sostenitori di <a href="https://dilei.it/lifestyle/video/meghan-markle-e-harry-niente-natale-con-la-regina-le-conseguenze-del-rifiuto/656045/">Meghan Markle</a>. La duchessa di Sussex, infatti, è la celebrità più influente del mondo della moda del 2019. A stabilirlo il report <i>Year in Fashion</i> di Lyst, motore di ricerca utilizzato dagli appassionati di moda. Insomma, una volta analizzate 200 milioni di ricerche online, keyword utilizzate, menzioni sui social network, pagine visualizzate e metriche di vendita, <b>non c’è dubbio</b>: la Markle, questa volta, non ha rivali e batte <a href="https://dilei.it/lifestyle/fotonotizia/kate-middleton-incinta-foto-dal-passato-su-instagram/657209/">Kate</a>.</p>
      <p><a href="https://dilei.it/lifestyle/meghan-harry-isolati-perso-sostegno-carlo/656469/">Meghan</a>, inutile negarlo, riesce sempre ad indossare capi che valorizzano la sua bellezza e che piacciono ai suoi fan e non solo. Tutto ciò che mostra negli eventi, infatti, viene immediatamente <b>cercato online, acquistato </b>ed esaurito in poche ore. Un’influenza incredibile, che riesce a far salire le vendite anche del 216%.</p>
      <p>Gli abiti della <a href="https://dilei.it/lifestyle/fotonotizia/meghan-markle-foto-inedite-e-natale-lontano-dalla-regina/655273/">Markle</a> che hanno riscosso maggior successo sono stati quelli indossati durante il <a href="https://dilei.it/lifestyle/fotonotizia/meghan-markle-cambio-di-immagine-in-africa/640749/">Royal Tour</a> in Africa con il principe <a href="https://dilei.it/lifestyle/meghan-markle-harry-viaggio-usa/654276/">Harry</a>. Per l’occasione, la Duchessa aveva scelto <b>capi semplici </b>e, possibilmente, poco costosi che, poi, sono stati immediatamente ricercati online e acquistati. Basti pensare che l’abito indossato per incontrare l’arcivescovo <a href="https://dilei.it/lifestyle/desmond-tutu-premio-nobel-biografia-e-curiosita/466570/">Desmond Tutu</a>, premio Nobel per la Pace, è andato sold out nel giro di 24 ore. Un’ulteriore vittoria, per Meghan, che questa volta batte la <a href="https://dilei.it/lifestyle/kate-middleton-mamma-canta-balla-figlio-louis/656739/">Middleton</a> proprio su un suo cavallo di battaglia: gli <b>abiti low cost</b>.</p>
      <p><a href="https://dilei.it/lifestyle/fotonotizia/kate-middleton-e-meghan-markle-auguri-di-compleanno-per-carlo/655695/">Meghan Markle</a>, quindi, svetta in testa alla classifica. La seguono altri personaggi famosi, tra cui Timothée Chalamet, Kylie Jenner, Harry Styles Zendaya e Billie Eilish. <b>Grande assente</b>, appunto, Kate Middleton. Nonostante i suoi outfit vengano sempre elogiati, la duchessa di Cambridge non appare nella lista delle celebrità più influenti in fatto di moda. Questa piccola rivincita riuscirà a consolare la duchessa di Sussex che, in passato, <a href="https://dilei.it/lifestyle/meghan-markle-triste-e-infelice-a-corte-harry-si-sente-in-colpa/581249/">ha rivelato</a> di non sentirsi pienamente a proprio agio nelle vesti di membro della famiglia reale?</p>
      <related>
        <h4>Leggi anche</h4>
        <a href="https://dilei.it/lifestyle/meghan-markle-batte-kate-middleton-tatler/560261/"/>
        <a href="https://dilei.it/lifestyle/meghan-markle-25-donne-piu-influenti-mondo-kate-middleton-esclusa/547044/"/>
        <a href="https://dilei.it/lifestyle/meghan-markle-i-look-premaman-proibiti-a-kate-middleton/599003/"/>
        <a href="https://dilei.it/lifestyle/meghan-markle-copia-kate-middleton-e-si-rivela-una-mamma-perfetta/551523/"/>
        <a href="https://dilei.it/lifestyle/kate-middleton-regina-di-stile-meghan-markle-si-consola-con-chiara-ferragni/560416/"/>
      </related>
    </article>
  </body>
</html>