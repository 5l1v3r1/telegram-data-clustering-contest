<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/muzyka/10271083/awantura-w-samolocie-z-udzialem-znanego-rapera-stewardessa-wezwala-policje.html"/>
    <meta property="og:site_name" content="Wprost"/>
    <meta property="article:published_time" content="2019-11-18T20:45:00+00:00"/>
    <meta property="og:title" content="Awantura w samolocie z udziałem znanego rapera. Stewardessa wezwała policję"/>
    <meta property="og:description" content="Na pokładzie samolotu należącego do linii lotniczych Qantas doszło do awantury z udziałem amerykańskiego rapera i jednego z założycieli grupy The Black Eyed Peas - will.i.am'a."/>
  </head>
  <body>
    <article>
      <h1>Awantura w samolocie z udziałem znanego rapera. Stewardessa wezwała policję</h1>
      <address>
        <time datetime="2019-11-18T20:45:00+00:00">18 Nov 2019, 20:45</time>
      </address>
      <p>
        <b>Na pokładzie samolotu należącego do linii lotniczych Qantas doszło do awantury z udziałem amerykańskiego rapera i jednego z założycieli grupy The Black Eyed Peas - will.i.am'a.</b>
      </p>
      <p>Do zdarzenia doszło na pokładzie samolotu należące do australijskich linii lotniczych Qantas. Will.i.am - amerykański raper i producent, jeden ze współzałożycieli grupy The Black Eyed Peas - leciał na koncert do Sydney. Artysta pokłócił się z jedną ze stewardess. Powodem awantury były słuchawki wygłuszające, przez które nie usłyszał prośby kobiety o schowanie laptopa. Kobieta twierdziła, że muzyk celowo ignorował jej polecenia. Kobieta powiadomiła o zachowaniu rapera policję. Po tym, jak maszyna wylądowała w Sydney, na will.i.am'a czekało kilku policjantów. Finalnie został on puszczony, ponieważ pasażerowie, którzy lecieli tym samym samolotem przekazali służbom, że kobieta od samego początku zachowywała się arogancko wobec muzyka i traktowała go w sposób niegodny.</p>
      <p>Muzyk opowiedział o zdarzeniu za pośrednictwem mediów społecznościowych. Podał pełne dane osobowe stewardessy, która wezwała policję podkreślając, że gdyby to on zrobił coś złego, jego imię i nazwisko byłoby dosłownie wszędzie. Pod adresem kobiety pojawiło się mnóstwo krytycznych postów, łącznie z groźbami śmierci. Internauci oskarżali ją o rasizm i brak szacunku dla innych ludzi. Raper zaapelował do swoich fanów, aby przestali atakować kobietę i wysyłać jej obraźliwe wiadomości. W międzyczasie linie lotnicze Qantas wystosowały oświadczenie, w którym stwierdzono, że to artysta był odpowiedzialny za zaostrzenie konfliktu ze stewardessą.</p>
      <related>
        <h4>Czytaj także:</h4>
        <a href="https://www.wprost.pl/prime-time/10271074/julia-wieniawa-poleciala-na-bali-robert-biedron-skomentowal-jej-zdjecie.html"/>
      </related>
      <footer>Źródło: <a href="http://www.theguardian.com/">The Guardian</a></footer>
    </article>
  </body>
</html>