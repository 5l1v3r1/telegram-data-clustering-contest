<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/18/vimatv/o-ant-karakousis-sto-one-channel-sxoliazei-tin-politiki-epikairotita/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-18T20:40:11+00:00"/>
    <meta property="og:title" content="Ο Αντ. Καρακούσης στο One Channel σχολιάζει την πολιτική επικαιρότητα"/>
    <meta property="og:description" content="Για τους πολιτικούς διαξιφισμούς που έχουν ξεσπάσει μετά την πορεία για το Πολυτεχνείο, αλλά και τη συνταγματική αναθεώρηση, μίλησε στο κεντρικό δελτίο ειδήσεων του One Channel ο διευθυντής της εφημερίδας «Το Βήμα», Αντώνης Καρακούσης."/>
  </head>
  <body>
    <article>
      <h1>Ο Αντ. Καρακούσης στο One Channel σχολιάζει την πολιτική επικαιρότητα</h1>
      <h2>Για τους πολιτικούς διαξιφισμούς που έχουν ξεσπάσει μετά την πορεία για το Πολυτεχνείο, αλλά και τη συνταγματική αναθεώρηση, μίλησε στο κεντρικό δελτίο ειδήσεων του One Channel ο διευθυντής της εφημερίδας «Το Βήμα», Αντώνης Καρακούσης.</h2>
      <address><time datetime="2019-11-18T20:40:11+00:00">18 Nov 2019, 20:40</time> by <a rel="author">ΤοΒΗΜΑ Team</a></address>
      <p>Για τους πολιτικούς διαξιφισμούς που έχουν ξεσπάσει μετά την πορεία για το Πολυτεχνείο, αλλά και τη συνταγματική αναθεώρηση, μίλησε στο κεντρικό δελτίο ειδήσεων του One Channel ο διευθυντής της εφημερίδας «Το Βήμα», Αντώνης Καρακούσης.</p>
      <p>Ο κ. Καρακούσης αναγνώρισε την τεράστια συμμετοχή στην χθεσινή πορεία για το Πολυτεχνείο και σχολίασε τη συμμετοχή του Αλέξη Τσίπρα στο μπλοκ του ΣΥΡΙΖΑ υποστηρίζοντας πως «η παρουσία του πρώην πρωθυπουργού στη χθεσινή διαδήλωση δηλώνει τη σημασία που δείχνει ο ΣΥΡΙΖΑ από τη θέση της αντιπολίτευσης στην επιτυχία της διαδήλωσης, αλλά και τη σηματοδότηση της δικής του τοποθέτησης».</p>
      <p>
        <a href="https://www.in.gr/2019/11/18/economy/oikonomikes-eidiseis/eurobank-poulise-180-epaggelmatika-akinita/">Η Eurobank πούλησε 180 επαγγελματικά ακίνητα</a>
      </p>
      <p>Για το ΣΥΡΙΖΑ υποστήριξε πως αυτή τη στιγμή μετεωρίζεται, καθώς βρίσκεται σε διαδικασία μετεξέλιξης και το συνέδριο που θα ακολουθήσει θα δώσει τις απαντήσεις.</p>
      <p>Σχετικά με την επιχείρηση της Αστυνομίας, ο κ. Καρακούσης υποστήριξε πως ο υπουργός Προστασίας του Πολίτη, Μιχάλης Χρυσοχοΐδης, ακολούθησε με επιτυχία την πολιτική της κυβέρνησης.</p>
      <p>Ωστόσο, εξέφρασε την άποψη πως «υπάρχει μια δαιμονοποίηση του αναρχισμού και των ελευθεριακών κινημάτων».</p>
      <p>Αναφορικά με τη συνταγματική αναθεώρηση και την ψήφο των αποδήμων, ο κ. Καρακούσης σχολίασε την απόφαση του ΚΚΕ να μη συναινέσει τελικά, κάτι που οφείλεται στο φόβο του κόμματος να μη θεωρηθεί ότι συμπορεύεται με την κυβέρνηση Μητσοτάκη. «Αν η κυβέρνηση νιώσει ότι το ΚΚΕ δε συναινεί θα την αποσύρει τη διάταξη», υποστήριξε ο κ. Καρακούσης.</p>
      <figure>
        <iframe src="https://www.youtube.com/embed/gUCJqbu15cM" width="640" height="360" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onetv.gr/politiki/ant-karakousis-sto-one-channel-yparxei-mia-tasi-daimonopoiisis-tou-anarxismou/">onetv.gr</a></b>
      </p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>