<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/yak-rozluchennya-vplivaye-na-choloviche-zdorovya_n169788"/>
    <meta property="og:site_name" content="Радіо Максимум"/>
    <meta property="article:published_time" content="2019-11-18T20:47:00+00:00"/>
    <meta property="og:title" content="Як розлучення впливає на чоловіче здоров'я - Радіо Максимум"/>
    <meta property="og:description" content="Науковці мають невтішну новину для розлучених чоловіків. Виявляється, у них значно вищий ризик зіткнутися з такою проблемою як імпотенція. Чому так відбувається – читайте далі."/>
  </head>
  <body>
    <article>
      <h1>Як розлучення впливає на чоловіче здоров'я - Радіо Максимум</h1>
      <address><time datetime="2019-11-18T20:47:00+00:00">18 Nov 2019, 20:47</time> by <a rel="author">Лазур Назарій</a></address>
      <p>
        <b>Науковці мають невтішну новину для розлучених чоловіків. Виявляється, у них значно вищий ризик зіткнутися з такою проблемою як імпотенція. Чому так відбувається – читайте далі.</b>
      </p>
      <p>Загроза настільки висока тому, що розлучені чоловіки часто ведуть сексуальне життя, яке їх не задовольняє, а також залежать від порнографії. Принаймні з таким твердженням виступив відомий лондонський психолог.</p>
      <related>
        <h4>І ще:</h4>
        <a href="https://maximum.fm/ucheni-rozpovili-shcho-shtovhaye-cholovikiv-na-zradu_n169535"/>
      </related>
      <p>Сертифікований психолог доктор Фелікс Економакіс – відомий експерт в області сексуального здоров'я. Він заявив, що розлучені чоловіки частіше страждають через еректильну дисфункцію, оскільки ведуть сексуальне життя, яке їх не задовольняє їх. Часом воно й зовсім відсутнє через те, що чоловіки присвячують себе роботі повністю.</p>
      <p>Доктор Економакіс також звинувачує порнографію і зловживання алкоголем у розвитку імпотенції у самотніх розлучених чоловіків. Його заява прозвучала після того, як лондонська онлайн-клініка Numan, що спеціалізується на лікуванні еректильної дисфункції, передчасних еякуляцій і втрати волосся, повідомила, що 80% розлучених чоловіків стикаються з цими проблемами.</p>
      <figure>
        <img src="https://maximum.fm/uploads/640w_DIR/media_news/2019/11/5dd2cbd1c8bf3919097905.jpg"/>
        <figcaption>Розлучені чоловіки частіше стикаються з імпотенцією</figcaption>
      </figure>
      <p>Експерти клініки посилалися на дослідження Market Research Society за участю 1 000 чоловіків, 120 з яких були розлучені. Їх запитували про те, наскільки задовільним є їхнє сексуальне життя. 80% розлучених зізналися, що стикаються з еректильною дисфункцією, тобто страждають від імпотенції. Психолог Економакіс каже, що основною причиною імпотенції у самотніх чоловіків є майже повна відсутність сексу. В результаті, коли партнер все-таки з'являється в їхньому житті, вони не впевнені у власних силах, і через це секс не приносить їм задоволення, чоловіки починають уникати контактів, у них відбувається зациклення на порнографії, так що проблема посилюється.</p>
      <blockquote>Деякі люди живуть в стані вимкненого лібідо, оскільки у них немає причин його активувати через відсутність партнерів, – каже доктор Економакіс. – Я співпрацював з тими, у кого був страх перед їжею або мінімальний апетит, але коли початкова проблема вирішувалася, то апетит істотно збільшувався.</blockquote>
      <p>Той же самий принцип стосується і подібних чоловіків з порушеннями лібідо. Вони можуть ухилятися від партнерів через страх перед невдачею в ліжку. Коли ми вирішуємо ці проблеми, то імпотенція, як правило, зникає, оскільки вона є психологічною, а не фізіологічною.</p>
      <related>
        <h4>Читайте також:</h4>
        <a href="https://maximum.fm/use-shcho-potribno-znati-pro-seks-v-avtomobili_n169644"/>
      </related>
      <p>Джерело: <a href="https://www.dailymail.co.uk/femail/article-7651281/Divorced-men-suffer-erectile-dysfunction-negligent-absent-unsatisfactory.html#Marlon">dailymail</a></p>
      <related>
        <h4>До теми</h4>
        <a href="https://maximum.fm/7-poshirenih-pomilok-pid-chas-zahishchenogo-seksu_n169792"/>
        <a href="https://maximum.fm/nazvano-najdorozhchih-futbolistiv-planeti-rejting-top-100_n169784"/>
        <a href="https://maximum.fm/v-mvs-nagadali-komu-treba-zaminiti-svoyi-vodijski-prava-do-kincya-2019-go_n169779"/>
      </related>
    </article>
  </body>
</html>