<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_rosiyani-znyali-z-nashih-korabliv-usi-priladi-i-tehnichni-zasobi/938680"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T20:23:00+00:00"/>
    <meta property="og:title" content="Росіяни зняли з наших кораблів усі прилади і технічні засоби"/>
    <meta property="og:description" content="Український флот перебуває скрутному становищі. Після ремонту та модернізації зможемо використовувати повернуті судна. Про це в коментарі для Gazeta.ua каже військово-морський експерт Володимир Заблоцький. &quot;Росіяни зняли з наших кораблів усі прилади і технічні засоби, які можуть ..."/>
  </head>
  <body>
    <article>
      <h1>Росіяни зняли з наших кораблів усі прилади і технічні засоби</h1>
      <address><time datetime="2019-11-18T20:23:00+00:00">18 Nov 2019, 20:23</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938680_w_300.jpg?v=0"/>
        <figcaption>Росіяни переживають, що діра могла б стати черговим речовим доказом проти Кремля. Фото: Слово і Діло</figcaption>
      </figure>
      <p>Український флот перебуває скрутному становищі. Після ремонту та модернізації зможемо використовувати повернуті судна.</p>
      <p>Про це в коментарі для <a href="https://gazeta.ua/">Gazeta.ua</a> каже військово-морський експерт Володимир Заблоцький.</p>
      <p>"Росіяни зняли з наших кораблів усі прилади і технічні засоби, які можуть цікавити розвідку РФ. Зокрема мова йде про радіостанції. Кажуть, що ця техніка є речовим доказом. Насправді хочуть використовувати її проти наших військово-морських сил. Проте радіостанції Харріс, якими оснащені українські кораблі, запрограмовані таким чином, щоб їх не могли використовувати сторонні. Тому особливого зиску від цієї техніки Москва не отримає", - вважає він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_nazvali-datu-zustrichi-normandskoyi-chetvirki/938424"/>
      </related>
      <p>За словами експерта, РФ таким чином просто перестраховується.</p>
      <p>"Вони навіть залатали дірку від російського снаряду на катері "Бердянськ". Вистрілили по нашому кораблю під час захоплення. Переживають, що діра могла б стати черговим речовим доказом проти Кремля", - додає Володимир Заблодський.</p>
      <blockquote>Росія <a href="https://gazeta.ua/articles/life/_rosiya-povertaye-zahopleni-v-kerchi-korabli/938538">почала підготовку</a> до повернення Україні захоплених в Керчі кораблів.</blockquote>
    </article>
  </body>
</html>