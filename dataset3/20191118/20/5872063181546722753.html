<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/sports/volei/1560695/ofi-petuhe-tin-proti-tou-niki-sti-volleyleague/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-18T20:59:00+00:00"/>
    <meta property="og:title" content="ΟΦΗ: Πέτυχε την πρώτη του νίκη στη Volleyleague"/>
    <meta property="og:description" content="Kέρδισε με 3-0 σετ στο ΒΑΚ τον Παμβοχαϊκό..."/>
  </head>
  <body>
    <article>
      <h1>ΟΦΗ: Πέτυχε την πρώτη του νίκη στη Volleyleague</h1>
      <address><time datetime="2019-11-18T20:59:00+00:00">18 Nov 2019, 20:59</time> by <a rel="author">Μιμίκος Γιώργος</a></address>
      <p>
        <b>Kέρδισε με 3-0 σετ στο ΒΑΚ τον Παμβοχαϊκό...</b>
      </p>
      <p>Ο ΟΦΗ πέτυχε μια ιστορική νίκη, την πρώτη της ιστορίας του στη μεγάλη κατηγορία του ελληνικού βόλεϊ, κερδίζοντας με 3-0 σετ τον Παμβοχαϊκό στο ΒΑΚ...</p>
      <p>Hγέτης και κορυφαίος παίκτης της κρητικής ομάδας ήταν ο Μίλος Τσούλαφιτς αλλά όλοι οι παίκτες που χρησιμοποίησε ο Δημήτρης Ζλατιλίδης είχαν σημαντική συμβολή...</p>
      <p>Διαιτητές: Κουτσούλας, Αγγελίδης, Παρατηρητής: Ράπτης, Επόπτες: Κανδηλιεράκης, Κόκκας, Γραμματεία: Εμμανοηλίδη.</p>
      <p>Διακύμανση</p>
      <p>1ο σετ: 8-7, 16-11, 21-14, 25-19</p>
      <p>2ο σετ: 8-4, 16-14, 20-21, 25-23</p>
      <p>3ο σετ: 8-6, 16-8, 21-11, 25-13</p>
      <p>*Οι πόντοι του ΟΦΗ προήλθαν από 6 άσσους, 43 επιθέσεις, 8 μπλοκ και 18 λάθη αντιπάλων και του Παμβοχαϊκού προήλθαν από 1 άσσο, 35 επιθέσεις, 6 μπλοκ και 14 λάθη αντιπάλων.</p>
      <p>Τα σετ: 3-0 (25-19, 25-23, 25-13) σε 78'</p>
      <p><b>Ο.Φ.Η. (Δημήτρης Ζλατιλίδης):</b> Ρουμελιωτάκης 8 (7/17 επ., 1 μπλοκ, 92% υπ. - 62% άριστες), Στοροζίλοφ 7 (3/5 επ., 2 άσσοι, 2 μπλοκ), Τσέλιος 8 (3/6 επ., 1 άσσος, 4 μπλοκ), Καρατζάς 7 (6/8 επ., 1 μπλοκ), Σαρικεΐσογλου 3 (3/9 επ., 65% υπ. - 52% άριστες), Τσούλαφιτς 24 (21/33 επ., 3 άσσοι) / Γκαράς (λ, 100% υπ. - 25% άριστες), Μονιάκης, Κομητούδης, Κοσκινάς, Χουρτάντο.</p>
      <p><b>Γ.Α.Σ. ΠΑΜΒΟΧΑΪΚΟΣ (Νίκος Νεόφυτος):</b> Δρογκάρης, Λάνγκστον 7 (5/7 επ., 2 μπλοκ), Παπαδόπουλος Ηρακλής 16 (14/30 επ., 2 μπλοκ), Κωτσάκης 7 (7/23 επ., 50% υπ. - 10% άριστες), Κανέλλος 4 (3/4 επ., 1 μπλοκ), Λάππας 7 (5/10 επ., 1 άσσος, 1 μπλοκ, 46% υπ. - 18% άριστες) / Αχιλλεόπουλος (λ, 65% υπ. - 29% άριστες), Γαβριήλ, Μάμαλης 1 (1/1 επ.).</p>
      <p>"Ήταν κομβικό παιχνίδι για τον ΟΦΗ"</p>
      <p>Στην καλή μέρα που είχε ο ΟΦΗ τον Τσούλαφιτς, στάθηκε στις δηλώσεις του, ο προπονητής του ΟΦΗ Δημήτρης Ζλατιλίδης, μετά τη νίκη με 3-0 σετ επί του Παμβοχαικού, που είναι η πρώτη νίκη του ΟΦΗ στην Volley League. Οπως ανέφερε o τεχνικός του ΟΦΗ στην συνέντευξη τύπου "ήταν ένα κομβικό παιχνίδι για μας. Προσαθήσαμε να πιέσουμε όσο μπορούσαμε τον αντίπαλο. Ευτυχήσαμε να έχουμε σε πολύ καλή μέρα τον διαγώνιο μας, τον Τσούλαφιτς και καταφέραμε να κρατήσουμε την υποδοχή και να παίρνουμε διαφορές. Είναι η πρώτη μας νίκη στην μεγάλη κατηγορία. Θα μας βοηθήσει για το υπόλοιπο. Με ηρεμία θα προσπαθήσουμε να δυναμώσουμε όσο το δυνατόν περισσότερο την ομάδα μας, ώστε να έχουμε μια αξιόλογη πορεία. Περίμενα ένα δυνατό παιχνίδι. Προετοιμαστήκαμε για αυτό το παιχνίδι και με την εμφάνιση μας, το κάναμε πιο εύκολο".</p>
      <p>Ο λίμπερο του ΟΦΗ, Δημήτρης Γκαράς, τόνισε με τη σειρά του πως "θα ήθελα να δώσω συγχαρητήρια στην ομάδα του Παμβοχαικού, είναι μια ομάδα που συντάχθηκε την τελευταία στιγμή. Συγχαρητήρια στην προσοπάθεια τους. Χωρίς προετοιμασία το παλεύουν πολύ καλά. Ηρθε για μας, μια εύκολη νίκη. Θέλω να σταθώ στο δεύτερο σετ, που δώσαμε το δικαίωμα στον Παμβοχαικό, να μας απειλήσει. Τα υπόλοιπα κύλησαν καλά για μας. Θέλουμε να δείχνουμε τέτοιο πρόσωπο σε κάθε παιχνίδι".</p>
      <p>Ο προπονητής του Παμβοχαικού Nίκος Νεόφυτος, ανέφερε ότι "είχαμε προβλήματα στην υποδοχή μας. Προσπαθήσαμε πάρα πολύ. Δεν θέλω να σταθώ σε τεχνικά σημεία, γιατί θα είναι άδικο για οτυς αθλητές μας. Είναι μια ομάδα που μετράει ένα μήνα. Χωρίς προετοιμασία, είναι πολύ δύσκολο. Αν εξαιρέσω το σημερινό παιχνίδι, σε όλα τα άλλα, τα παλέψαμε και κοιτάξαμε τους αντιπάλους στα μάτια. Είμαι υπερήφανος για αυτούς τους αθλητές που είμαι μαζί τους".</p>
      <p>Ο Ηλίας Λάππας του Παμβοχαικoύ, παραδέχθηκε την ανωτερότητα του ΟΦΗ και όπως είπε "η νίκη του ΟΦΗ ειναι δίκαιη 100%. Η δική μας εμφάνιση ήταν άσχημη, δεν καταφέραμε σε κανένα σημείο να χαλάσουμε την υποδοχή του ΟΦΗ. Εκανε πάρτι πάνω στο φιλέ. Δεν μπορέσαμε να τους αντιμετωπίσουμε και ήρθε δίκαια το αποτέλεσμα".</p>
    </article>
  </body>
</html>