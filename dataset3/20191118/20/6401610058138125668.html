<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/achterbaks-denk-viert-feest-want-hebben-succesvol-ondernemer-kapotgepest-om-zwarte-piet/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-18T20:00:38+00:00"/>
    <meta property="og:title" content="Achterbaks DENK viert feest, want hebben succesvol ondernemer kapotgepest om Zwarte Piet"/>
    <meta property="og:description" content="Pech voor de kindertjes van speeltuin Monkey Town in de Amsterdamse wijk Osdorp. Er komt daar geen optreden van een Zwarte Piet, omdat DENK hun opgefokte stoottroepen dreigde af te sturen op de speeltuin. De veiligheid was in het geding en de speeltuin zei het muzikale optreden van “Piet Toby” af. Blij met hun geslaagde intimidatie van een ondernemer doet DENK ook nog eens een ererondje op social media. Het moest een groot muzikaal festijn worden in Osdorp, volgende week. Een Zwarte Piet met Sinterklaas zouden een optreden verzorgen in de speeltuin Monkey Town, maar dat gaat niet meer door nadat de plaatselijke DENK-hoofdman Mourad Taimounti heeft gedreigd z’n black panthers los te laten op het evenement. Monkey Town vreest voor de veiligheid van artiesten en kinderen en kon alleen maar annuleren. Kent u die uitdrukking be gracious in victory? Nou, DENK is dat in ieder geval niet. Ze geven de ondernemer nog even een trap na en halen de speeltuin opnieuw door het slijk: “De indoor speeltuin laat in een reactie…"/>
  </head>
  <body>
    <article>
      <h1>Achterbaks DENK viert feest, want hebben succesvol ondernemer kapotgepest om Zwarte Piet</h1>
      <address><time datetime="2019-11-18T20:00:38+00:00">18 Nov 2019, 20:00</time> by <a rel="author">Tim Engelbart</a></address>
      <p>
        <b>Pech voor de kindertjes van speeltuin Monkey Town in de Amsterdamse wijk Osdorp. Er komt daar geen optreden van een Zwarte Piet, omdat DENK hun opgefokte stoottroepen dreigde af te sturen op de speeltuin. De veiligheid was in het geding en de speeltuin zei het muzikale optreden van “Piet Toby” af. Blij met hun geslaagde intimidatie van een ondernemer doet DENK ook nog eens een ererondje op social media.</b>
      </p>
      <p>Het moest een groot muzikaal festijn worden in Osdorp, volgende week. Een Zwarte Piet met Sinterklaas zouden een optreden verzorgen in de speeltuin Monkey Town, maar dat gaat niet meer door nadat de plaatselijke DENK-hoofdman Mourad Taimounti heeft gedreigd z’n <i>black panthers</i> los te laten op het evenement. Monkey Town vreest voor de veiligheid van artiesten en kinderen en kon alleen maar annuleren.</p>
      <p>Kent u die uitdrukking <i>be gracious in victory</i>? Nou, DENK is dat in ieder geval niet. Ze geven de ondernemer nog even een trap na en <a href="https://www.at5.nl/artikelen/198303/monkey-town-trekt-stekker-uit-zwarte-piet-feestje-na-kritiek-denk"><b>halen de speeltuin opnieuw door het slijk</b></a>:</p>
      <blockquote>“De indoor speeltuin laat in een reactie weten dat het feest nu niet meer doorgaat. ‘Vanwege de ontstane commotie en de veiligheidsrisico’s voor onze jonge bezoekers en hun ouders en begeleiders die hiermee gepaard zouden kunnen gaan, hebben wij besloten om dit evenement te annuleren.’<br/>Taimounti is blij dat het feest is geannuleerd. ‘Nu het via media gaat voelen ze het in de portemonnee. Ze hebben er gewoon niet goed over nagedacht, zeker in Osdorp, waar de biculturaliteit enorm is, dan ben je toch blind als ondernemer? Wat ik jammer vind, als je de reactie ziet, dan betreuren ze de discussie maar niet de daad.'”</blockquote>
      <p>En wie zijn er nu de dupe? Alle kinderen die wilden genieten van Sinterklaas en zijn trouwe sidekick. Die heeft DENK nu <a href="https://www.dagelijksestandaard.nl/2019/11/kijk-dan-klein-meisje-huilt-omdat-kozp-bezig-is-zwarte-piet-weg-te-pesten-ik-word-daar-verdrietig-van/"><b>aan het huilen gemaakt</b></a>, en ze schamen zich er niet eens voor. Heel typisch natuurlijk. Héél typisch.</p>
    </article>
  </body>
</html>