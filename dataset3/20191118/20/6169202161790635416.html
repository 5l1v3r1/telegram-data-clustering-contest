<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economie.hotnews.ro/stiri-companii-23499160-compania-turca-sunexpress-cumpara-10-aeronave-boeing-737-max-8-prima-comanda-ferma-dupa-opt-luni-accidentul-aerian-din-etiopia-soldat-157-morti.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T20:46:00+00:00"/>
    <meta property="og:title" content="Compania turcă SunExpress va cumpăra 10 aeronave Boeing 737 MAX 8 / Prima comandă fermă după opt luni de la accidentul aerian din Etiopia soldat cu 157 de morți"/>
    <meta property="og:description" content="Compania aeriană turcă SunExpress va cumpăra 10 aeronave Boeing 737 MAX 8 cu 1,2 miliarde de dolari, a anunțat directorul executiv Jens Bischof, scrie AFP."/>
  </head>
  <body>
    <article>
      <h1>Compania turcă SunExpress va cumpăra 10 aeronave Boeing 737 MAX 8 / Prima comandă fermă după opt luni de la accidentul aerian din Etiopia soldat cu 157 de morți</h1>
      <address><time datetime="2019-11-18T20:46:00+00:00">18 Nov 2019, 20:46</time> by <a rel="author">N.O.</a></address>
      <p><b>Compania aeriană turcă SunExpress va cumpăra 10 aeronave Boeing 737 MAX 8 cu 1,2 miliarde de dolari, a anunțat directorul executiv Jens Bischof, scrie AFP. <br/></b><br/>”Suntem încrezători că Boeing va furniza avioane sigure, fiabile și eficace”, a spus el în timpul salonului internațional Dubai Airshow organizat în Emirate. <br/><br/>Această comandă a companiei turce este ”prima comandă fermă” de 737 MAX, după opt luni, a precizat compania pentru AFP. <br/><br/>Compania Boeing a anunţat, pe 13 martie, suspendarea zborurilor avioanelor 737 Max în întreaga lume, după deciziile similare luate de Uniunea Europeană şi Statelor Unite. <br/><br/>Preşedintele Statelor Unite, Donald Trump, a anunţat suspendarea zborurilor avioanelor Boeing 737 Max, după accidentul aerian din Etiopia, soldat cu 157 de morţi.<br/><br/>"Va fi emisă o ordonanţă executivă prin care vor fi suspendate zborurile avioanelor 737 Max 8 şi 737 Max 9 (...)", a declarat Donald Trump, citat de CNN.<br/><br/>Agenţia Europeană pentru Siguranţa Aviaţiei (EASA) a decis, pe 12 martie, suspendarea zborurilor avioanelor Boeing 737-8 Max şi 737-9 Max în spaţiul Uniunii Europene.<br/><br/>Un avion de tip Boeing 737 Max 8 s-a prăbuşit pe 10 martie în Etiopia, iar toate cele 157 de persoane aflate la bord au murit. A fost al doilea avion de acest tip care se prăbuşeşte în ultimele cinci luni.<br/><br/>Potrivit experţilor, piloţii probabil au avut dificultăţi în dezactivarea unui sistem automat care împiedică intrarea în picaj a avionului. Compania Boeing analizează posibilitatea actualizării dispozitivului software care coordonează acest sistem.</p>
    </article>
  </body>
</html>