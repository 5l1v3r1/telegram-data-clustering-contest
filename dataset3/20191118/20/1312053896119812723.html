<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/18/live-non-e-la-durso-heather-parisi-rivela-ho-subito-violenze-per-sette-anni/"/>
    <meta property="og:site_name" content="NewNotizie"/>
    <meta property="article:published_time" content="2019-11-18T20:43:51+00:00"/>
    <meta property="og:title" content="Live Non è La D’Urso, Heather Parisi rivela: “Ho subito violenze per sette anni”"/>
    <meta property="og:description" content="Ospite a &quot;Live Non è La D'Urso&quot;, Heather Parisi rivela di aver subito violenze per sette anni."/>
  </head>
  <body>
    <article>
      <h1>Live Non è La D’Urso, Heather Parisi rivela: “Ho subito violenze per sette anni”</h1>
      <address><time datetime="2019-11-18T20:43:51+00:00">18 Nov 2019, 20:43</time> by <a rel="author">mariaritagagliardi</a></address>
      <figure>
        <img src="https://www.newnotizie.it/wp-content/uploads/2019/11/Heather-Parisi-e-Barbara-DUrso-min.jpg"/>
      </figure>
      <p>
        <b>Ospite a “Live Non è La D’Urso”, Heather Parisi rivela di aver subito violenze per sette anni.</b>
      </p>
      <p>Questa sera, <b>Heather Parisi</b> è stata ospite a <b>“Live Non è La D’Urso”</b>. La showgirl, insieme al marito <b>Umberto Maria Anzolin</b>, ha affrontato le cinque temutissime sfere del programma, per affrontare un dibattito riguardante la fecondazione assistita a cinquant’anni. In seguito alla lunga discussione sull’argomento, alla quale hanno preso parte anche <b>Paolo Brosio</b>, <b>Alba Parietti</b> ed <b>Alessandra Mussolini</b> e, prima di fare entrare in studio i due figli(due gemelli avuti tramite fecondazione assistita, ma la coppia ha anche quattro figli naturali, nati da precedenti relazioni), la soubrette ha fatto a <b>Barbara D’Urso</b> una confessione, rivelando un aspetto inedito della sua vita del quale non aveva mai parlato prima in tv: per ben sette anni, ha subito violenze. A tal proposito, Heather ha raccontato:</p>
      <p>“Io in questo momento mi sento protetta perché ho la sicurezza di un rapporto vero. Finalmente ho il coraggio di dare coraggio e dare coraggio a donne che subiscono una violenza tra le mura di una casa. Anche io l’ho vissuta e sono riuscita a salvarmi… Ho deciso insieme ad Umberto di parlarne a me. Non parlerò di date, luoghi o di lui ma è molto difficile perché in quel momento ti senti sola. Le donne a casa che subiscono questa violenza possono sentire la mia forza. Devono alzarsi e andare via di casa. Non deve essere un argomento tabù”.</p>
      <h3>Heather Parisi: “Voglio dire, alle donne che subiscono violenze, di essere forti e scappare”</h3>
      <p>Heather ha deciso di confessare le violenze subite per dare un messaggio di forza alle donne che, attualmente, si trovano nella stessa situazione:</p>
      <p>“Io mi sentivo un pugile con le mani legate. Sono stata 7 anni picchiata con sberle, calci e pugni. Le parole, il modo di minacciarti, di sentirsi complessato, è ancora più pericoloso per la donna. Venivo minacciata, mi diceva “Tu sei straniera, credono a me o a te?”. Mi chiamava gallina americana… Adesso mi sento forte, protetta, ho voglia di trasmetterlo alle donne a casa… Voi a casa siete le protagoniste. Da un giorno all’altro ho preso la borsa da danza e non sono più tornata a casa. Non mi interessava più niente. Me ne sono andata, dovete fare così. Dovete essere forti, non avere paura. Essere violentate fisicamente e psicologicamente è una vergogna. Dovete uscire”.</p>
      <p>
        <i>Maria Rita Gagliardi</i>
      </p>
    </article>
  </body>
</html>