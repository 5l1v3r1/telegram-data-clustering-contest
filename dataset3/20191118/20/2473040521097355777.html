<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/30-de-ani-de-capitalism/246905/pitis-fitbit-prosperitatea-trebuie-sa-vina-de-la-noi-insine-nu-sa-pice-de-la-stat.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T20:00:12+00:00"/>
    <meta property="og:title" content="Pitis, Fitbit: Prosperitatea trebuie sa vina de la noi insine, nu sa 'pice' de la stat"/>
    <meta property="og:description" content="Primii bani i-a facut in 1990, la cateva luni de la caderea comunismului. A creat un soft pentru o fabrica de tesaturi din Ploiesti. Era un rebel inca din liceu si, pentru ca a criticat dicatura, a primit o nota de patru si a fost amenintat. Am stat de vorba cu Andrei Pitis, seful operatiunilor Fitbit din Romania, si unul dintre cei mai (re)cunoscuti antreprenori si investitori din tara."/>
  </head>
  <body>
    <article>
      <h1>Pitis, Fitbit: Prosperitatea trebuie sa vina de la noi insine, nu sa 'pice' de la stat</h1>
      <address><time datetime="2019-11-18T20:00:12+00:00">18 Nov 2019, 20:00</time> by <a rel="author">Alex Goaga</a></address>
      <p>
        <b>Primii bani i-a facut in 1990, la cateva luni de la caderea comunismului. A creat un soft pentru o fabrica de tesaturi din Ploiesti. Era un rebel inca din liceu si, pentru ca a criticat dicatura, a primit o nota de patru si a fost amenintat. Am stat de vorba cu Andrei Pitis, seful operatiunilor Fitbit din Romania, si unul dintre cei mai (re)cunoscuti antreprenori si investitori din tara.</b>
      </p>
      <p>Andrei Pitis este seful Fitbit Romania dar, mai departe de acest lucru, este antreprenor si investitor in serie. In prezent este investitor in 12 firme si a reusit de-a lungul anilor multiple exit-uri de succes, printre care Vector Watch, cel mai complex proiect in care a fost angrenat dupa cum spune el, dar si Clever Taxi. “Vreau sa pun Romania pe harta cu 100 de exit-uri tech”, spune el.</p>
      <p><b>Cum au inteles romanii ideea de capitalism? </b>Andrei Pitis considera ca romanii s-au uitat la tarile capitaliste, mai prospere, si au crezut ca automat, schimband sistemul de guvernare, prosperitatea va veni de la sine.</p>
      <p>“Romanii nu au inteles ca capitalismul inseamna initiativa privata – accentul pus pe individ, pe pregatirea si pe munca lui, pe proprietate garantata de stat si pe relatiile comerciale bazate pe incredere intre membrii societatii”.</p>
      <p><b>“Si acum avem probleme cu intelegerea mai buna a statului!</b> Multi nu inteleg ca statul este proprietarul unei avutii comune aduse de agenti privati, avand servicii comune subventionate de popor - armata, politie, invatamant, sanatate. Lumea incepe sa inteleaga, incet-incet, insa tot asteapta sa li se intample ceva, sa li se dea gratis. Prosperitatea trebuie sa vina de la noi insine. Responsabilitatea vietii tale sta doar la tine; daca tu nu ai grija de tine si de cariera ta, statul nu va avea”.</p>
      <h3>Ce ar da poporului roman?</h3>
      <p>In Romania (inca) exista un sentiment “de provicialism”, de tara marginasa.</p>
      <p>“As da mai multa incredere in sine, pentru ca fiecare roman sa inteleaga ca poate cladi orice. Da, multi vor esua, dar vor incerca si asta este mai mult decat a te complace, a nu incerca sa faci ceva toata viata!”.</p>
      <p>Totodata, <b>Andrei Pitis considera ca ar trebui infiintat un institut de transparenta si de explicare a felului in care functioneaza o tara.</b><br/>“Prea putini stiu asta. Ce functioneaza si ce nu, si cum faci sa generezi prosperitate. Cum facem sa ajungem macar la mijlocul statisticilor economice si sociale. Romanii trebuie sa inteleaga rolul institutiilor statului, unde se duc banii pe care ii platesc ei prin taxe si impozite. Invers, trebuie sa inteleaga si cei de la stat ca unii de la privat muncesc zi lumina pentru a plati taxe, pentru ca ceilalti sa ofere servicii comune, trebuind sa fie in serviciul populatiei. La noi se intelege invers - ca statul CONDUCE tara”, spune, usor revoltat, Andrei Pitis.</p>
      <p>Per total, antreprenorul doreste ca statul sa mentina un dialog onest si transparent cu mediul privat, cu antreprenorii – atat romanii cat si strainii. Statul ar trebui de asemenea sa incurajeze si sa ajute mediul privat romanesc, sa creeze un brand de tara puternic bazat pe un set clar de valori si principii.</p>
      <p><b>“Statul e la fel de mare si de bogat cat de bogati suntem noi, cetatenii.</b> Poti sa creezi valoare prin proprietate intelectuala in zona de tech si s-o capturezi aici, in tara. Daca iti bazezi cresterea economica pe consum sau pe resurse naturale este gresit – acestea din urma sunt finite. Ce este infinita insa este inteligenta oamenilor – atata timp cat SUNT oameni in tara”, subliniaza, apasat, Andrei. Iar unul dintre atuurile Romaniei sunt specialistii din tech. “Avem ceva de spus in domeniul acesta”.</p>
      <p>
        <b>
          <i>Interviul complet va fi publicat in Anuarul wall-street.ro “30 de ani de capitalism”</i>
        </b>
      </p>
      <p>
        <a href="https://www.wall-street.ro/articol/IT-C-Tehnologie/index.html">
          <b>Mai multe articole din sectiunea IT &amp; C »</b>
        </a>
      </p>
    </article>
  </body>
</html>