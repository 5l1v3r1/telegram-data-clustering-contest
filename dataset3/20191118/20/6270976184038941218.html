<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/18/svitolina-rozpovila-pro-svoyi-politychni-ambitsiyi/"/>
    <meta property="og:site_name" content="Рубрика"/>
    <meta property="article:published_time" content="2019-11-18T20:39:41+00:00"/>
    <meta property="og:title" content="Світоліна розповіла про свої політичні амбіції"/>
    <meta property="og:description" content="Найкраща українська тенісистка Еліна Світоліна заявила, що не планує йти в політику. Про це повідомляє tochka.net. 25-річна українська тенісистка Еліна Світоліна розповіла про діяльність і плани поза спортом. “У політику я йти не збираюся, тому що мене це не приваблює. Я вибрала інший шлях. Я можу вплинути на розвиток спорту за допомогою благодійного фонду, який […]"/>
  </head>
  <body>
    <article>
      <h1>Світоліна розповіла про свої політичні амбіції</h1>
      <address><time datetime="2019-11-18T20:39:41+00:00">18 Nov 2019, 20:39</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/2019-11-02T112558Z_416506609_RC16EA8DB280_RTRMADP_3_TENNIS-WTAFINALS-860x580-c-1.jpg"/>
      </figure>
      <p>Фото Reuters<br/><b><b>Найкраща українська тенісистка Еліна Світоліна заявила, що не планує йти в політику.</b></b></p>
      <p>Про це повідомляє <a href="https://tochka.net/">tochka.net.</a></p>
      <p>25-річна українська тенісистка Еліна Світоліна розповіла про діяльність і плани поза спортом.</p>
      <p>“У політику я йти не збираюся, тому що мене це не приваблює. Я вибрала інший шлях. Я можу вплинути на розвиток спорту за допомогою благодійного фонду, який ми створили. Ми дуже щільно працюємо, щоб допомагати дітям розвиватися і відкривати для них нові можливості. Оскільки у мене є певний досвід в тенісі і відмінна команда, ми знаємо, як допомогти дітям реалізувати себе”, – зізналась спортсменка.</p>
      <p>Також Еліна Світоліна більш детально розповіла про діяльність свого благодійного фонду.</p>
      <p>“Відбулось вже кілька заходів в рамках діяльності нашого фонду: був організований табір для юних тенісистів і ми відібрали кілька талановитих дітей, для яких буде передбачена спонсорська підтримка – участь в турнірах, відвідування кількох міжнародних академій, робота з досвідченими тренерами”, – пояснила тенісистка.</p>
    </article>
  </body>
</html>