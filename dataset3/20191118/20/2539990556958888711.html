<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2405733,Kiepska-passa-mlodziezowki-Bialoczerwoni-przegrali-z-Czarnogora"/>
    <meta property="og:site_name" content="Polskie Radio"/>
    <meta property="article:published_time" content="2019-11-18T20:18:00+00:00"/>
    <meta property="og:title" content="Kiepska passa młodzieżówki. Biało-czerwoni przegrali z Czarnogórą"/>
    <meta property="og:description" content="Piłkarska reprezentacja Polski do lat 23 przegrała w Podgoricy z Czarnogórą 0:1 (0:1) w meczu towarzyskim. To druga porażka podopiecznych Czesława Michniewicza w ostatnich dniach. W piątek ulegli Bułgarom 0:3 w meczu eliminacji młodzieżowych mistrzostw Europy. "/>
  </head>
  <body>
    <article>
      <h1>Kiepska passa młodzieżówki. Biało-czerwoni przegrali z Czarnogórą</h1>
      <address>
        <time datetime="2019-11-18T20:18:00+00:00">18 Nov 2019, 20:18</time>
      </address>
      <p>
        <b>Piłkarska reprezentacja Polski do lat 23 przegrała w Podgoricy z Czarnogórą 0:1 (0:1) w meczu towarzyskim. To druga porażka podopiecznych Czesława Michniewicza w ostatnich dniach. W piątek ulegli Bułgarom 0:3 w meczu eliminacji młodzieżowych mistrzostw Europy. </b>
      </p>
      <ul>
        <li>
          <b>Druga z rzędu porażka polskich młodzieżowców </b>
        </li>
        <li>
          <b>Czarnogórcy mogli nawet wygrać wyżej, ale nie wykorzystali rzutu karnego </b>
        </li>
        <li>
          <b>Kolejne spotkanie biało-czerwoni rozegrają już w przyszłym roku </b>
        </li>
      </ul>
      <p>
        <b>Niespodziewana porażka </b>
      </p>
      <p>Gospodarze świetnie rozpoczęli mecz. Marcin Bułka już w drugiej minucie wyciągał piłkę z siatki po strzale Baisy Sekulicia. Biało-czerwoni próbowali wyrównać, ale ich starania przez cały mecz były nieskuteczne. </p>
      <p>Co więcej, to Czarnogórcy byli bliżej podwyższenia wyniku. W 68. minucie rezerwowy bramkarz Karol Niemczycki obronił jednak rzut karny egzekwowany przez Sergeja Grubaca. Nasi reprezentanci nie potrafili odpowiedzieć i niespodzianka stała się faktem. </p>
      <figure>
        <iframe data-src="https://twitter.com/PuszczaMKS/status/1196477736916783105?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Teraz Łotwa </b>
      </p>
      <p>Dla biało-czerwonych to druga z rzędu porażka, choć nie tak dotkliwa jak ta w Sofii. Kolejne spotkanie młodzieżówka rozegra w marcu. Przeciwnikiem biało-czerwonych w meczu eliminacyjnym będą Łotysze.</p>
      <p>Podopieczni Czesława Michniewicza zajmują drugie miejsce w eliminacyjnej grupie 5. Biało-czerwoni w pięciu meczach zdobyli 10 punktów, o jeden mniej niż prowadzący w tabeli Rosjanie. Młodzieżowe mistrzostwa Europy w 2021 roku zorganizują Węgry i Słowenia. </p>
      <p><b>Czarnogóra - Polska 1:0 (1:0).</b><br/><br/><b>Bramka:</b> Balsa Sekulić (2).<br/><br/>S<b>kład Polski:</b> Marcin Bułka (46. Karol Niemczycki) - Robert Gumny (46. Karol Fila), Przemysław Wiśniewski, Sebastian Walukiewicz (46. Jan Sobociński), Kamil Pestka - Marcin Listkowski (46. Piotr Pyrdoł), Bartosz Slisz (46. Jakub Moder), Sylwester Lusiusz (46. Maciej Ambrosiewicz), Mateusz Bogusz (46. Sebastian Kowalczyk), Przemysław Płacheta (46. Patryk Szysz) - Patryk Klimala (46. Paweł Tomczyk).</p>
      <related>
        <a href="https://www.polskieradio.pl/5/4147/Artykul/2404511,Eliminacje-MME-katastrofalny-wieczor-w-Sofii-Kleska-podopiecznych-Czeslawa-Michniewicza"/>
      </related>
    </article>
  </body>
</html>