<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/notizie/i-dati-sul-possesso-in-attacco-napoli-terza-in-italia-dietro-juve-e-crotone-415022"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-18T20:10:00+00:00"/>
    <meta property="og:title" content="I dati sul possesso in attacco: Napoli terza in Italia dietro Juve e... Crotone!"/>
    <meta property="og:description" content="Nell’ultimo rapporto del CIES (Centro Internazionale di Studio dello Sport) di Neuchatel c’è un dato che balza agli occhi."/>
  </head>
  <body>
    <article>
      <h1>I dati sul possesso in attacco: Napoli terza in Italia dietro Juve e... Crotone!</h1>
      <h2>Nell’ultimo rapporto del CIES (Centro Internazionale di Studio dello Sport) di Neuchatel c’è un dato che balza agli occhi.</h2>
      <address><time datetime="2019-11-18T20:10:00+00:00">18 Nov 2019, 20:10</time> by <a rel="author">Redazione Tutto Napoli.net</a></address>
      <p>Nell’ultimo rapporto del CIES (Centro Internazionale di Studio dello Sport) di Neuchatel c’è un dato che balza agli occhi. Il <b>Crotone </b>è la migliore squadra italiana (i dati comprendono le due prime serie) per quanto riguarda il possesso palla in attacco ed esercitare una maggiore pressione sugli avversari minimizzando il loro palleggio in difesa.</p>
      <p>La squadra di Giovanni Stroppa fa segnare un indice di 1,97 (i dati presi in considerazione sono il rapporto fra passaggi dell’attacco e della difesa avversaria negli ultimi 35 metri) superiore a quello della <b>Juventus</b>, ferma a 1,83, ma anche a <b>Napoli </b>e <b>Atalanta </b>terze con 1,69. Più staccate altre due big come <b>Milan </b>(1,31) e <b>Inter </b>(1,28) con il Lecce ultimo fra le squadre italiane con lo 0,56.</p>
      <p>Dei 35 campionati analizzati in vetta c’è il Manchester City di Pep Guardiola con 3,55 seguito da Ajax (3,43), Glasgow Rangers (3,03) e Shakhtar Donetsk (2,88) col PSG quinto a 2,62 e il Liverpool campione d’Europa in carica ancora più giù con appena 1,90 di indice. A chiudere questa classifica c’è l’Hamilton Academical (0,39) che precede di poco Newcastle (0,41) e l’Augsburg (0,43).</p>
    </article>
  </body>
</html>