<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/zelenskiy-patalogichno-boyitsya-vsih-tih-hto-do-nogo-v-opozitsiyi-lyashko-pro-vlasne-kriminalne-peresliduvannya/"/>
    <meta property="og:site_name" content="Прямий"/>
    <meta property="article:published_time" content="2019-11-18T20:16:00+00:00"/>
    <meta property="og:title" content="Зеленський паталогічно боїться всіх тих, хто до нього в опозиції - Ляшко про власне кримінальне переслідування"/>
    <meta property="og:description" content="Кримінальна справа за штовханину з народним депутатом Андрієм Герусом — це прояв страху Володимира Зеленського перед опозицією. Таку думку в ефірі ток-шоу"/>
  </head>
  <body>
    <article>
      <h1>Зеленський паталогічно боїться всіх тих, хто до нього в опозиції - Ляшко про власне кримінальне переслідування</h1>
      <address>
        <time datetime="2019-11-18T20:16:00+00:00">18 Nov 2019, 20:16</time>
      </address>
      <p>
        <b>Кримінальна справа за штовханину з народним депутатом Андрієм Герусом — це прояв страху Володимира Зеленського перед опозицією.</b>
      </p>
      <p>Таку думку в ефірі ток-шоу "Ехо України" висловив політик Олег Ляшко.</p>
      <p>"За особистою командою генпрокурора Рябошапки, який дзвонив бориспільському прокурору, проти мене відкрили кримінальне провадження за насильство над державним діячем. Коли я вирішив висловити свою позицію, як громадянин України, як лідер Радикальної партії, вони вирішили сфальсифікувати проти мене кримінальну справу. Написали, що я завдав йому тілесних ушкоджень, хоча очевидно, що ніяких там тілесних ушкоджень не було, окрім (порваної - ред.) сорочки. І найголовніше — пред'явили мені підозру і клопотання про взяття мене під варту на 60 днів без будь-якої застави", - заявив Ляшко.</p>
      <p>За словами політика, причиною його кримінального переслідування є його критика поправок зроблених головою парламентського комітету Андрієм Герусом, що дозволяють робити закупки російської електроенергії.</p>
      <p>"Зеленський патологічно боїться всіх тих, хто до нього в опозиції. Тим, хто не дає йому реалізувати блакитну мрію: здати з потрохами Україну", - наголосив Ляшко.</p>
      <p>Нагадаємо, у вересні глава комітету Верховної Ради з питань енергетики та житлово-комунальних послуг Андрій Герус пролобіював поправку в закон про ядерну енергетику, в результаті якої <a href="https://prm.ua/u-rosiyi-pidtverdili-shho-ukrayina-vidnovila-import-elektroenergiyi/">українські компанії почали імпорт електроенергії з Росії</a>.</p>
      <p>За даними порталу ExPro, середньодобовий показник імпорту електроенергії з РФ в жовтні склав 4,12 млн кВт-год, а 1-3 листопада зріс до 12 млн кВт-год.</p>
      <p>
        <a href="https://prm.ua/zmini-na-rinku-elektroenergiyi-poklikani-zniziti-tarifi-dlya-pidpriyemstv-kolomoyskogo-the-financial-times/">ЗМІНИ НА РИНКУ ЕЛЕКТРОЕНЕРГІЇ ПОКЛИКАНІ ЗНИЗИТИ ТАРИФИ ДЛЯ ПІДПРИЄМСТВ КОЛОМОЙСЬКОГО - THE FINANCIAL TIMES</a>
      </p>
      <p>Перший заступник міністра енергетики <a href="https://prm.ua/ye-pozitivni-rechi-v-uryadi-poyasnili-import-elektroenergiyi-z-rosiyi/">Віталій Шубін заявищо в імпорті електроенегрії з Росії є позитивні речі</a>.</p>
      <p>У свою чергу президент Асоціації енергетики України Олександр <a href="https://prm.ua/import-elektroenergiyi-z-rf-vbivaye-vidchiznyanu-energetiku-i-zagrozhuye-yevrointegratsiyi-trohimets/">Трохимець повідомив, що імпортери російської електроенергії демпінгують на українському ринку, що вбиває вітчизняну енергетику</a> й загрожує зірвати інтеграцію до європейської енергосистеми.</p>
      <p>
        <a href="https://prm.ua/gerus-vidkriv-ukrayinskiy-rinok-dlya-rosiyskoyi-elektroenergiyi-u-traditsiyah-yanukovichiv-sazonov/">ПОДВІЙНІ СТАНДАРТИ ГЕРУСА: ЗА ІМПОРТ ЕЛЕКТРОЕНЕРГІЇ З РОСІЇ. АЛЕ ПРОТИ ЇЇ ПОСТАВОК З ЄС ЧЕРЕЗ БУРШТИНСЬКИЙ ЕНЕРГООСТРІВ</a>
      </p>
      <related>
        <h4>Схожі новини</h4>
        <a href="https://prm.ua/tramp-zayaviv-shho-dobre-obdumaye-mozhlivist-svidchiti-v-kongresi/"/>
        <a href="https://prm.ua/kinets-epohi-rivnosti-u-stolitsi-perekrili-prospekt-dlya-kortezhu-zelenskogo/"/>
        <a href="https://prm.ua/rosiya-protyagom-roku-porushila-ukrayinskiy-povitryaniy-prostir-34-tisyachi-raziv-zmi/"/>
      </related>
    </article>
  </body>
</html>