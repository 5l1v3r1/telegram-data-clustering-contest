<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/e-woodwardas-isitikines-kad-man-utd-artimiausiu-metu-kovos-del-titulu/73272"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-18T20:11:27+00:00"/>
    <meta property="og:title" content="E. Woodwardas įsitikinęs, kad &quot;Man Utd&quot; artimiausiu metu kovos dėl titulų"/>
    <meta property="og:description" content="&quot;Manchester United&quot; po Sero Alexo Fergusono pasitraukimo išgyvena ne pačius geriausius laikus, o dėl dažnai kritikos susilaukia ir vienas iš klubo vadovų Edas Woodwardas."/>
  </head>
  <body>
    <article>
      <h1>E. Woodwardas įsitikinęs, kad "Man Utd" artimiausiu metu kovos dėl titulų</h1>
      <address>
        <time datetime="2019-11-18T20:11:27+00:00">18 Nov 2019, 20:11</time>
      </address>
      <p>"Manchester United" po Sero Alexo Fergusono pasitraukimo išgyvena ne pačius geriausius laikus, o dėl dažnai kritikos susilaukia ir vienas iš klubo vadovų Edas Woodwardas.</p>
      <p>Vis tik pats anglas situacijos nedramatizuoja ir tikina, kad komanda eina teisingu keliu ir šiuo metu išgyvena permainų laikotarpį. Pasak E. Woodwardo, klubas ir toliau siekia kuo greičiau sugrįžti į kovą dėl trofėjų bei demonstruoti akiai patrauklų futbolą.</p>
      <p>"Kalbant apie klubo filosofiją ir vykstančias permainas, reikia pasakyti, kad mes turime aiškią viziją.</p>
      <p>Pastaraisiais metais padarytos investicijos į transferus, klubo infrastruktūrą, analitikus ar akademiją jau dabar duoda vaisių.</p>
      <p>Labai didžiuojamės, kad jau netrukus pasieksime 4000 rungtynių ribą, kuriose aikštėje pasirodo bent vienas mūsų akademijos auklėtinis. Taip pat dedame daug vilčių į dabar akademijoje tobulėjančius jaunuolius.</p>
      <p>Mūsų tikslas yra iškovoti trofėjus, bet tuo pat metu ir žaisti akiai patrauklų futbolą. Norime, kad komandoje būtų tiek mūsų akademijos auklėtinių, tiek aukščiausio lygio futbolininkų iš kitur", - kalbėjo E. Woodwardas.</p>
    </article>
  </body>
</html>