<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109093-Genialno%2521-Eto-kak-da-smetnete-%20choveshkata-vazrast%E2%80%9C-na-kucheto-si"/>
    <meta property="og:site_name" content="Канал 3"/>
    <meta property="article:published_time" content="2019-11-18T20:58:00+00:00"/>
    <meta property="og:title" content="Гениално! Ето как да сметнете &quot;човешката възраст“ на кучето си"/>
    <meta property="og:description" content="Изследователи от Калифорния му намериха цаката"/>
  </head>
  <body>
    <article>
      <h1>Гениално! Ето как да сметнете "човешката възраст“ на кучето си</h1>
      <h2>Изследователи от Калифорния му намериха цаката</h2>
      <address>
        <time datetime="2019-11-18T20:58:00+00:00">18 Nov 2019, 20:58</time>
      </address>
      <p>
        <b>Сравняването на възрастта на кучето с човешката възраст съвсем не е толкова елементарно, както се считаше досега - с умножаването по 7 на годините на четирикракия домашен любимец. Този мит бе опроверган от изследователи от Университета на Калифорния. Те създадоха нова, далеч по-сложна формула, за изчисляване на възрастта на куче, отнесена към човешката възраст, съобщава "Дейли мейл". </b>
      </p>
      <p>
        <a href="http://kanal3.bg/news/lifestyle">
          <i>
            <b>Още любопитни новини ще намерите тук</b>
          </i>
        </a>
      </p>
      <p>Екипът, ръководен от генетика Тина Уанг, изтъква сред трудностите за сравнението факта, че човекът и кучето достигат зрялост с различно темпо, както и различната продължителност на живота на многобройните кучешки породи, която варира от 6-7 г. за големите кучета, до 18 г. за по-малките.</p>
      <p>
        <b>Формулата се основава на промените в ДНК във времето, най-вече "метилните групи“, т. е. молекулите, които се прибавят към ДНК с постоянен ритъм.</b>
      </p>
      <p>В крайна сметка формулата изисква да се намери естествения логаритъм (ln) на кучешката възраст, който се умножава по 16, а към произведението се прибавя 31. По тази формула 18-годишно куче ще е на 77 "човешки години“, а 2-годишно – на 42 "човешки години“.</p>
      <p>
        <b>Ето и пример: ако кучето ви е на 7 г., тогава неговият естествен логаритъм е 1,9459. Умножавате го по 16 – получава се 31,192, което се закръглява на 31 г., прибавя се 31 и готово: „човешката възраст“ на 7-годишното ви куче е 62.</b>
      </p>
      <p>За намиране на естествения логаритъм ln <a href="https://www.rapidtables.com/calc/math/Ln_Calc.html"><i><b>влезте в онлайн калкулатора,</b></i></a> който от "кучешката възраст“ на кучето извлича естествения му логаритъм (обозначен е с ln). Оттам-нататък е лесно: той се умножава по 16, а към произведението се прибавя 31.</p>
      <p> </p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/society/104926-Vending-mashina-za-knigi%252C-med-i-kucheshka-hrana-v-Burgas"/>
        <a href="http://kanal3.bg/news/lifestyle/lubopitno/90717-Kucheshki-karnaval-premina-po-ulicite-na-Madrid-%2528Snimki%2529"/>
      </related>
    </article>
  </body>
</html>