<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/l-avversario/cairo-sempre-stato-tifoso-del-milan-il-toro-e-la-mia-seconda-squadra-con-l-inter-sara-una-partitissima-323416"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T20:38:28+00:00"/>
    <meta property="og:title" content="Cairo: &quot;Sempre stato tifoso del Milan, il Toro è la mia seconda squadra. Con l'Inter sarà una partitissima&quot;"/>
    <meta property="og:description" content="Urbano Cairo, premiato oggi a Parma con il premio “Sport Civiltà” dalle mani del sindaco ha lanciato una frecciatina ai nerazzurri, prossimi ospiti del Torino,..."/>
  </head>
  <body>
    <article>
      <h1>Cairo: "Sempre stato tifoso del Milan, il Toro è la mia seconda squadra. Con l'Inter sarà una partitissima"</h1>
      <address><time datetime="2019-11-18T20:38:28+00:00">18 Nov 2019, 20:38</time> by <a rel="author">Egle Patanè</a></address>
      <p><b>Urbano Cairo</b>, premiato oggi a Parma con il premio “Sport Civiltà” dalle mani del sindaco ha lanciato una frecciatina ai nerazzurri, prossimi ospiti del Torino, ribadendo la sua fede rossonera: "Io non l'ho mai nascosto, sono stato sempre tifoso del Milan ma il Toro è la mia seconda squadra perché mia madre è sempre stata legata al Toro e al Grande Torino. Oggi dico che sono contento di aver preso il Torino e non il Milan, ha qualcosa di romantico che nessun altro ha.<b> Con l'Inter sarà una partitissima, molto impegnativa</b>, dobbiamo prepararci per fare una grandissima gara con grande determinazione. Ci sono pochi giorni per prepararci, chi è rimasto ha lavorato con Mazzarri e dobbiamo dare tutto, perché l'Inter è molto molto forte".</p>
      <p><b>Sulla Super Champions aggiunge</b>: "Dobbiamo conservare l’importanza dei campionati nazionali, una Super Champions favorirebbe soltanto poche squadre in tutta Europa. Sarebbe come la Champions League di oggi ma giocata il sabato e la domenica, non partecipi per meriti ma per diritto divino. Il bello dello sport invece è proprio la competizione".</p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>