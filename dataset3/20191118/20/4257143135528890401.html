<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/18/nagy-igeretet-tett-a-nemet-kapitany"/>
    <meta property="og:site_name" content="infostart"/>
    <meta property="article:published_time" content="2019-11-18T20:30:00+00:00"/>
    <meta property="og:title" content="Nagy ígéretet tett a német kapitány"/>
    <meta property="og:description" content="Fogadalma szerint jövőre leszokik a dohányzásról Joachim Löw, a német labdarúgó-válogatott szövetségi kapitánya."/>
  </head>
  <body>
    <article>
      <h1>Nagy ígéretet tett a német kapitány</h1>
      <address><time datetime="2019-11-18T20:30:00+00:00">18 Nov 2019, 20:30</time> by <a rel="author">Infostart / MTI</a></address>
      <h3>Fogadalma szerint jövőre leszokik a dohányzásról Joachim Löw, a német labdarúgó-válogatott szövetségi kapitánya.</h3>
      <p>Az 59 éves tréner hétfőn egy rádióinterjúban beszélt elhatározásáról. "Sokszor megfogadtam, hogy abbahagyom, de mindig visszaestem. Jelenleg már csak élvezetből szívok napi egy-két szálat, de ez is pont ennyivel több a kelleténél" - jelentette ki a szakvezető, hozzátéve, megígéri, hogy jövőre felhagy káros szenvedélyével.</p>
      <p>A Nationalelfet 2006-ban átvevő, majd 2014-ben világbajnoki címre vezető Löw csapata szombaton biztosította részvételét a jövő évi Európa-bajnokságon, s utolsó selejtezőjét kedden vívja Frankfurtban az északírek ellen.</p>
      <p>
        <i>Nyitókép: Robert Ghement</i>
      </p>
    </article>
  </body>
</html>