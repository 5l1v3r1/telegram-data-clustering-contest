<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b2%ce%af%ce%bd%cf%84%ce%b5%ce%bf-%ce%bd%cf%84%ce%bf%ce%ba%ce%bf%cf%85%ce%bc%ce%ad%ce%bd%cf%84%ce%bf-%cf%84%ce%bf-%ce%bc%ce%bf%ce%b9%cf%81%ce%b1%ce%af%ce%bf-%cf%8c%cf%87%ce%b7%ce%bc%ce%b1-%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T20:40:11+00:00"/>
    <meta property="og:title" content="Βίντεο ντοκουμέντο! Το μοιραίο όχημα πριν πέσει στην χαράδρα! – Τι δήλωσε ο πατέρας"/>
    <meta property="og:description" content="Λίγη ώρα πριν καταλήξει σε χαράδρα 120 μέτρων, στην Κατερίνη, καταγράφηκε το μοιραίο όχημα από κάμερα κλειστούν κυκλώματος. Μάνα και κόρη βρήκαν τραγικό θάνατο 13 χιλιόμετρα μετά και εντοπίστηκαν εννιά ημέρες μετά την διπλή εξαφάνιση που συγκλόνισε τη χώρα. Την Τρίτη, 19.11.2019, η κηδεία της 17χρονης Μαρίας Ιωάννας Δεληγιάννη και της 45χρονηυς μητέρας της. Το ιατροδικαστικό πόρισμα και όλες οι τελευταίες εξελίξεις."/>
  </head>
  <body>
    <article>
      <h1>Βίντεο ντοκουμέντο! Το μοιραίο όχημα πριν πέσει στην χαράδρα! – Τι δήλωσε ο πατέρας</h1>
      <address>
        <time datetime="2019-11-18T20:40:11+00:00">18 Nov 2019, 20:40</time>
      </address>
      <p>
        <b>Λίγη ώρα πριν καταλήξει σε χαράδρα 120 μέτρων, στην Κατερίνη, καταγράφηκε το μοιραίο όχημα από κάμερα κλειστούν κυκλώματος. Μάνα και κόρη βρήκαν τραγικό θάνατο 13 χιλιόμετρα μετά και εντοπίστηκαν εννιά ημέρες μετά την διπλή εξαφάνιση που συγκλόνισε τη χώρα. Την Τρίτη, 19.11.2019, η κηδεία της 17χρονης Μαρίας Ιωάννας Δεληγιάννη και της 45χρονηυς μητέρας της. Το ιατροδικαστικό πόρισμα και όλες οι τελευταίες εξελίξεις.</b>
      </p>
      <p>Η ώρα είναι 13.43 το μεσημέρι της 8ης Νοεμβρίου του 2019. Είναι η στιγμή που το μοιραίο όχημα περνά έξω από πρατήριο καυσίμων και καταγράφεται από κάμερα κλειστού κυκλώματος. Είναι το όχημα που οδηγά η 45χρονη γυναίκα, έχοντας δίπλα της την 17χρονη κόρη της, Μαρία Ιωάννα Δεληγιάννη. Λίγες στιγμές αργότερα, μάνα και κόρη θα βρουν τραγικό θάνατο σε μια χαράδρα 120 μέτρων στην Κατερίνη, με το όχημα να εντοπίζεται εννέα ολόκληρες ημέρες αργότερα, στις 17.11.2019, από drone της αστυνομίας.</p>
      <p>Το βίντεο έχει τραβηχτεί στο 14ο χιλιόμετρο Κατερίνης – Ελασσόνας. Μετά από μια πορεία ακόμη 13 χιλιομέτρων, το όχημα πέφτει στην χαράδρα και το δράμα γράφεται…</p>
      <figure>
        <img src="https://www.pentapostagma.gr/wp-content/uploads/2019/11/katerinh_1811_3-768x476.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/katerinh_1811_2-768x437.jpg"/>
      </figure>
      <p>Κατερίνη: Video ντοκουμέντο! Το μοιραίο όχημα πριν πέσει στην χαράδρα!</p>
      <p>Λίγη ώρα πριν καταλήξει σε χαράδρα 120 μέτρων, στην Κατερίνη, καταγράφηκε το μοιραίο όχημα από κάμερα κλειστούν κυκλώματος. Μάνα και κόρη βρήκαν τραγικό θάνατο 13 χιλιόμετρα μετά και εντοπίστηκαν εννιά ημέρες μετά την διπλή εξαφάνιση που συγκλόνισε τη χώρα. Την Τρίτη, 19.11.2019, η κηδεία της 17χρονης Μαρίας Ιωάννας Δεληγιάννη και της 45χρονηυς μητέρας της. Το ιατροδικαστικό πόρισμα και όλες οι τελευταίες εξελίξεις.</p>
      <p>Η ώρα είναι 13.43 το μεσημέρι της 8ης Νοεμβρίου του 2019. Είναι η στιγμή που το μοιραίο όχημα περνά έξω από πρατήριο καυσίμων και καταγράφεται από κάμερα κλειστού κυκλώματος. Είναι το όχημα που οδηγά η 45χρονη γυναίκα, έχοντας δίπλα της την 17χρονη κόρη της, Μαρία Ιωάννα Δεληγιάννη. Λίγες στιγμές αργότερα, μάνα και κόρη θα βρουν τραγικό θάνατο σε μια χαράδρα 120 μέτρων στην Κατερίνη, με το όχημα να εντοπίζεται εννέα ολόκληρες ημέρες αργότερα, στις 17.11.2019, από drone της αστυνομίας.</p>
      <p>Το βίντεο έχει τραβηχτεί στο 14ο χιλιόμετρο Κατερίνης – Ελασσόνας. Μετά από μια πορεία ακόμη 13 χιλιομέτρων, το όχημα πέφτει στην χαράδρα και το δράμα γράφεται…</p>
      <p>Οι συγγενείς μάνας και κόρης είναι εξοργισμένοι, καταγγέλλοντας πως οι διαδικασίες για τις έρευνες εντοπισμού άργησαν χαρακτηριστικά…</p>
      <p>
        <b>Κατερίνη – Δείτε το βίντεο ντοκουμέντο</b>
      </p>
      <figure>
        <iframe src="https://www.youtube.com/embed/HzgGYV-eowk" width="900" height="506" data-service="Youtube" scrolling="no"/>
      </figure>
      <p>“Η μάνα ήταν βράχος δίπλα της” λένε άνθρωποι που γνώριζαν την γυναίκα, η οποία στεκόταν συνεχώς στο παιδί της που αντιμετώπιζε κινητικά προβλήματα…</p>
      <p>Οι κηδείες μάνας και κόρης θα γίνουν την Τρίτη, 19.11.2019…</p>
      <h3>Κατερίνη: Ακαριαίος ο θάνατος μάνας και κόρης</h3>
      <p>Πέπλο μυστηρίου εξακολουθεί να καλύπτει τις συνθήκες υπό τις οποίες η 17χρονη Μαρία Ιωάννα Δεληγιάννη και η 45χρονη μητέρα της έπεσαν με το αυτοκίνητό τους στο γκρεμό, με αποτέλεσμα να χάσουν τη ζωή τους. Η οικογενειακή τραγωδία στην Κατερίνη έχει συγκλονίσει το πανελλήνιο.</p>
      <p>Με το ενδεχόμενο της εγκληματικής ενέργειας να έχει αποκλειστεί από την πρώτη στιγμή για το τραγικό περιστατικό στην Κατερίνη, ανοιχτά παραμένουν ακόμα τα ενδεχόμενα είτε να πρόκειται για δυστύχημα είτε για αυτοκτονία.</p>
      <p>Από τη νεκροψία – νεκροτομή στις σορούς, διαπιστώθηκε πως τόσο η 17χρονη όσο και η μητέρα της έχασαν τη ζωή τους ακαριαία. Ο θάνατός τους τοποθετείται χρονικά την ημέρα της εξαφάνισής τους, την Παρασκευή 8 Νοεμβρίου, όταν έφυγαν με το αυτοκίνητο από το σπίτι τους στην Κατερίνη με προορισμό προς την Ελασσόνα.</p>
      <figure>
        <img src="https://www.pentapostagma.gr/wp-content/uploads/2019/11/katerini_mana-768x753.jpg"/>
      </figure>
      <figure>
        <img src="https://www.pentapostagma.gr/wp-content/uploads/2019/11/katerina_17xroni1-768x768.jpg"/>
      </figure>
      <p>Σύμφωνα με πληροφορίες από το Εργαστήριο Ιατροδικαστικής και Τοξικολογίας του ΑΠΘ, τα δυο θύματα φέρουν πολλαπλές βαριές κακώσεις σε κεφάλι και σώμα, αποτέλεσμα της πρόσκρουσης του αυτοκινήτου. Το αυτοκίνητο βρέθηκε χθες από drone της αστυνομίας σε χαράδρα 120 μέτρων, με τα δυο θύματα εκτός του οχήματος, σε απόσταση μερικών μέτρων.</p>
      <h3>Δείτε τη στιγμή της ανάσυρσής τους από τη χαράδρα στην Κατερίνη</h3>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F425376174197277%2Fvideos%2F1701390316658024%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>Το αυτοκίνητό τους βρέθηκε κοντά στην ορεινή περιοχή Φωτεινά, απ’ όπου διέρχεται η παλιά εθνική οδός Κατερίνης – Ελασσόνας.</p>
      <p>Τη νεκροψία – νεκροτομή διενήργησαν οι καθηγητές Ιατροδικαστικής του ΑΠΘ Λήδα Κοβάτση και Φώτιος Χατζηνικολάου. Παράλληλα, θα διενεργηθεί τοξικολογικός έλεγχος και τα αποτελέσματα αναμένεται να γίνουν γνωστά τις επόμενες ημέρες.</p>
      <h3>«Είχαμε περάσει πάρα πολλές φορές από εκεί»</h3>
      <p>Συντετριμμένος ο πατέρας του κοριτσιού και σύζυγος της 45χρονος, μιλώντας το βράδυ της Κυριακής στον Alpha, απέκλεισε το ενδεχόμενο η γυναίκα του να έκανε κακό στο παιδί τους. Όπως περιέγραψε μετά την τραγωδία στην Κατερίνη, ύστερα από έναν καυγά που είχε η 45χρονη με γείτονά τους, εκνευρισμένη, θέλησε να πάει στο χωριό του, έξω από την Ελασσόνα, για να δει την πεθερά της και να ηρεμήσει.</p>
      <p>Είχε κάνει πολλές φορές της διαδρομή και γνώριζε το δρόμο. Όμως στο σημείο όπου φαίνεται πως το αυτοκίνητο έφυγε από την πορεία του, υπάρχει μια πολλή επικίνδυνη στροφή και -κατά τον πατέρα- η 45χρονη έχασε τον έλεγχο του αυτοκινήτου.</p>
      <p>Όπως μάλιστα αποκάλυψε ο ίδιος, καθώς το αυτοκίνητο είχε εντοπιστεί από κάμερα ασφαλείας, οι έρευνες είχαν επικεντρωθεί στο σημείο όπου δεν υπήρχαν κάμερες! Πρόκειται για μια περιοχή τεράστια και δυσπρόσιτη. Όπως αποκάλυψε μάλιστα ο πατέρας της 17χρονης, κατά τη διάρκεια των ερευνών «περάσαμε από το δρόμο πάρα πολλές φορές» αλλά δεν μπόρεσαν να δουν το αυτοκίνητο.</p>
      <h3>Δείτε τι δήλωσε ο πατέρας</h3>
      <figure>
        <iframe src="https://www.youtube.com/embed/saVGFnrjnMk" width="900" height="506" data-service="Youtube" scrolling="no"/>
      </figure>
    </article>
  </body>
</html>