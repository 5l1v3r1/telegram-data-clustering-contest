<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904269/officieel-garrido-ex-club-brugge-heeft-nieuwe-club-gevonden.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T20:30:00+00:00"/>
    <meta property="og:title" content="OFFICIEEL: Garrido (ex-Club Brugge) heeft nieuwe club gevonden"/>
    <meta property="og:description" content="Juan Carlos Garrido (50) gaat opnieuw aan de slag. De voormalige coach van Club Brugge heeft getekend bij het Tunesische Etoile du Sahel, de ex-ploeg van Georges Leekens."/>
  </head>
  <body>
    <article>
      <h1>OFFICIEEL: Garrido (ex-Club Brugge) heeft nieuwe club gevonden</h1>
      <address>
        <time datetime="2019-11-18T20:30:00+00:00">18 Nov 2019, 20:30</time>
      </address>
      <p>
        <b>Juan Carlos Garrido (50) gaat opnieuw aan de slag. De voormalige coach van Club Brugge heeft getekend bij het Tunesische Etoile du Sahel, de ex-ploeg van Georges Leekens.</b>
      </p>
      <p>Vorige maand leek Albert Cartier, de ex-coach van onder meer FC Brussels, nog de nieuwe coach van Etoile du Sahel te worden. Die deal ging echter op het laatste moment niet door. Nu heeft Etoile een andere oude bekende uit de Belgische competitie gehaald.</p>
      <p>Garrido was in het verleden een jaar actief bij Club Brugge, waar hij uiteindelijk werd ontslagen om plaats te maken voor Michel Preud'homme. Daarna trainde hij nog onder meer Real Betis en Raja Casablanca. Eerder dit jaar coachte hij nog Al Ain, maar daar werd hij aan de kant gezet voor Ivan Leko.</p>
      <p>Etoile du Sahel staat momenteel maar zevende, maar heeft wel twee wedstrijden minder gespeeld. Het haalde voorlopig toch al 13 op 18.</p>
      <figure>
        <iframe data-src="https://twitter.com/NuhuAdams_/status/1196496861365964802?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/904236/slecht-nieuws-voor-club-brugge-vormer-blijft-geschorst-en-mist-galatasaray-.html?itm_source=www.voetbalprimeur.be&amp;itm_medium=highlighted-content">'UEFA verwerpt beroep van Club Brugge: Vormer blijft geschorst voor Galatasaray'</a></aside>
    </article>
  </body>
</html>