<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/30-de-ani-de-capitalism/246923/laurentiu-luca-synevo-romania-finantarea-companiilor-din-domeniul-analizelor-medicale-ar-trebui-sa-urmeze-dorinta-pacientului-nu.html"/>
    <meta property="og:site_name" content="Wall-Street"/>
    <meta property="article:published_time" content="2019-11-18T20:00:12+00:00"/>
    <meta property="og:title" content="Laurentiu Luca, Synevo Romania: Finantarea companiilor din domeniul analizelor medicale ar trebui sa urmeze dorinta pacientului, nu sa fie conditionata de criterii administrative"/>
    <meta property="og:description" content="Alocarea bugetelor de la CNAS ar trebui sa se faca in functie de locul in care pacientul vrea sa se duca, este de parere Laurentiu Luca, director general Synevo Romania. Cu toate acestea, plafonul de decontare pentru analize medicale este conditionat de criterii administrative, care nu tin de alegerea pacientului."/>
  </head>
  <body>
    <article>
      <h1>Laurentiu Luca, Synevo Romania: Finantarea companiilor din domeniul analizelor medicale ar trebui sa urmeze dorinta pacientului, nu sa fie conditionata de criterii administrative</h1>
      <address><time datetime="2019-11-18T20:00:12+00:00">18 Nov 2019, 20:00</time> by <a rel="author">Ivona Stog</a></address>
      <p>
        <b>Alocarea bugetelor de la CNAS ar trebui sa se faca in functie de locul in care pacientul vrea sa se duca, este de parere Laurentiu Luca, director general Synevo Romania. Cu toate acestea, plafonul de decontare pentru analize medicale este conditionat de criterii administrative, care nu tin de alegerea pacientului.</b>
      </p>
      <p>Cu o istorie de 25 de ani pe piata din Romania, Synevo este prima companie locala care a lansat un ghid al serviciilor de laborator si o platforma online de accesare a rezultatelor analizelor, destinata atat medicilor cat si pacientilor.</p>
      <p>Synevo Romania are in acest moment peste 1.400 de angajati, din care 100 sunt medici, iar circa 300 sunt specialisti de laborator.</p>
      <p>„Am ajuns in timp sa fim o echipa de 1.400 de oameni in toata reteaua, formata din 17 laboratoare medicale si 117 centre de recoltare amplasate in 51 de orase, respectiv 36 de judete. Pe parcursul acestui an am accelerat extinderea teritoriala, inaugurand doua noi laboratoare in Ploiesti si Bacau si 18 centre de recoltare a probelor”, spune Laurentiu Luca, CEO Synevo Romania.</p>
      <p>Synevo este lider pe piata laboratoarelor medicale, sustine Luca, in ciuda faptului ca reforma sanatatii nu s-a adaptat intru totul in sensul de a da prioritate dorintei pacientului. Plafonul de decontare pentru analize medicale este conditionat inca de criterii administrative, care nu tin de alegerea pacientului, ceea ce reprezinta un minus. Astfel, pacientii sunt nevoiti sa mearga pentru analize la operatorul care are alocat un buget mai mare de la Casa Nationala de Asigurari, alegerea romanilor fiind astfel limitata de alocarea unui buget pentru decontari gratuite pe criterii tehnice, care nu sunt legate de pacient.</p>
      <p>In viziunea lui Laurentiu Luca, alocarea bugetelor de la CNAS ar trebui sa se faca in functie de locul in care pacientul vrea sa se duca.</p>
      <blockquote>Indiferent de cat de mult ne-am stradui noi sa organizam sistemul in cel mai bun mod posibil, nu vom putea avea calitate vestica atat timp cat avem cel mai mic buget alocat pentru sanatate in intreaga Uniune Europeana<br/><br/><i>Laurentiu Luca CEO Synevo Romania</i></blockquote>
      <p>
        <i>
          <b>Interviul integral cu Laurentiu Luca despre evolutia analizelor medicale in cei 30 de ani de capitalism va fi publicat la finalul lunii noiembrie, odata cu lansarea anuarului "30 de ani de capitalism".</b>
        </i>
      </p>
      <p>
        <a href="https://www.wall-street.ro/articol/Companii/index.html">
          <b>Mai multe articole din sectiunea Companii »</b>
        </a>
      </p>
    </article>
  </body>
</html>