<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718700/deezer-hifi-disponibile-ios-web"/>
    <meta property="og:site_name" content="iPhone Italia"/>
    <meta property="article:published_time" content="2019-11-18T20:44:26+00:00"/>
    <meta property="og:title" content="Il servizio Deezer HiFi da oggi disponibile su iOS e web"/>
    <meta property="og:description" content="Il nuovo piano HiFi di Deezer, che offre musica senza compressione, è da oggi ufficialmente disponibile per i dispositivi iOS e tramite applicazione web"/>
  </head>
  <body>
    <article>
      <h1>Il servizio Deezer HiFi da oggi disponibile su iOS e web</h1>
      <address>
        <time datetime="2019-11-18T20:44:26+00:00">18 Nov 2019, 20:44</time>
      </address>
      <p>Deezer, noto servizio di streaming musicale concorrente di Spotify ed Apple Music, aggiunge da oggi un tassello importante alla propria offerta. Il nuovo piano abbonamento Deezer HiFi è da oggi disponibile sui nostri dispositivi iOS e tramite web browser.</p>
      <p>Il piano <b>Deezer HiFi</b>, fino ad oggi relegato esclusivamente all’applicazione desktop, mette a disposizione dei propri abbonati un vasto catalogo musicale ad alta qualità, pensato ovviamente per tutti quegli utenti alla ricerca di sound senza perdita di qualità che possa esaltare cuffie e impianti audio di alto profilo.</p>
      <p>I brani inclusi nel piano HiFi sono in formato <b>FLAC </b>a <b>16 bit e 44,1 KHz</b>, per una qualità paragonabile a quella del comune CD audio. L’azienda ha annunciato la disponibilità di oltre <b>52 milioni di brani</b> nel nuovo piano ad alta qualità, ad un prezzo pari a <b>19,99 euro al mese</b>. Il costo è senza dubbio notevole ma il servizio offre la possibilità di testare questo nuovo piano per un periodo di tempo pari a 90 giorni, in notevole incentivo per permettere agli utenti di valutare con estrema cautela la qualità del nuovo servizio HiFi.</p>
      <p> </p>
      <p>[<a href="https://www.iclarified.com/73336/deezer-hifi-music-streaming-service-now-available-on-ios">via</a>]</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>