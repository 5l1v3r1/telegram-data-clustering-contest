<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasterbotten/hamnen-i-skelleftea-storsatsar-ska-kunna-hantera-dubbel-mangd-gods"/>
    <meta property="og:site_name" content="SVT Nyheter"/>
    <meta property="article:published_time" content="2019-11-18T20:05:32+00:00"/>
    <meta property="og:title" content="Hamnen i Skellefteå storsatsar – ska kunna hantera dubbel mängd gods"/>
    <meta property="og:description" content="Hamnen i Skellefteå ska byggas ut. Den nya kajen ger möjlighet att ta in fler och större båtar och därmed hantera dubbelt så mycket gods, från dagens 1 ton till 2 miljoner ton."/>
  </head>
  <body>
    <article>
      <h1>Hamnen i Skellefteå storsatsar – ska kunna hantera dubbel mängd gods</h1>
      <address><time datetime="2019-11-18T20:05:32+00:00">18 Nov 2019, 20:05</time> by <a rel="author">Tommy Forsgren</a></address>
      <p>
        <b>Hamnen i Skellefteå ska byggas ut. Den nya kajen ger möjlighet att ta in fler och större båtar och därmed hantera dubbelt så mycket gods, från dagens 1 ton till 2 miljoner ton.</b>
      </p>
      <p>Hamnen i Skellefteå satsar rejält och moderniserar för en halv miljard kronor. I samband med utbyggnationen kommer Port of Skellefteå även att söka tillstånd för att driva en mer omfattande hamnverksamhet.</p>
      <p>– Utbyggnaden finns med i budgetplanen. Vi har fått 50 miljoner från EU och eftersom det är ett flerårigt projekt så kommer vi söka mer medel, säger Karin Degerfeldt, funktionschef samhällsbyggnad, Skellefteå kommun.</p>
      <p>Bland annat ska det byggas nya landytor på norra sidan av hamnen, och farleden ska muddras för att kunna ta emot större fartyg. Några mindre arbeten har redan färdigställts men de större arbetena väntas påbörjas till sommaren.</p>
      <p>Målet är att kajen ska stå färdig 2024.</p>
      <related>
        <h4>Relaterat</h4>
        <a href="https://www.svt.se/nyheter/lokalt/vasterbotten/skelleftea-hamn-vill-expandera"/>
        <a href="https://www.svt.se/nyheter/lokalt/vasterbotten/nu-exporteras-span-fran-sverige"/>
      </related>
    </article>
  </body>
</html>