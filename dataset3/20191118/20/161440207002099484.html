<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/18/maran-sul-ninja-sembra-non-si-sia-mai-tolto-di-dosso-la-maglia-ro-4-954172.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T20:25:47+00:00"/>
    <meta property="og:title" content="Maran sul Ninja: &quot;Sembra non si sia mai tolto di dosso la maglia rossoblù&quot;"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">casa cagliari</h6>
      <h1>Maran sul Ninja: "Sembra non si sia mai tolto di dosso la maglia rossoblù"</h1>
      <h2>"Si è messo subito a disposizione con tutti, ha lavorato sodo per raggiungere la condizione e ora sta raccogliendo i frutti"</h2>
      <address>
        <time datetime="2019-11-18T20:25:47+00:00">18 Nov 2019, 20:25</time>
      </address>
      <p>"Spero di continuare a fare quello che di buono abbiamo fatto fino ad ora con il Cagliari, regalando emozioni a tutta un'Isola che ci sta sostenendo alla grande. Non sarò facile ma ci proveremo fino in fondo".</p>
      <p>Lo ha detto Rolando Maran, tra i premiati alla 35esima edizione del Premio Viareggio Sport.</p>
      <p>Dal tecnico parole al miele anche per gli infortunati: "Mancano Pavoletti e Cragno, quando li recupereremo saranno due valori aggiunti. Stanno lavorando anche loro".</p>
      <p>"Abbiamo iniziato a lavorare in ritardo da questa estate - ha precisato Maran - però i ragazzi si applicano alla grande e li ringrazio".</p>
      <p>Infine, impossibile non parlare di questo Ninja in grande spolvero: "Radja sembra non si sia mai tolto questa maglia. Si è messo subito a disposizione con i compagni, con me e con una città intera. Ha lavorato sodo per raggiungere la condizione e ora sta raccogliendo i frutti".</p>
      <p>Quanto al mercato di riparazione, non ci pensa Maran: "Il mio presidente mi ha fatto già dei regali nel mercato estivo, quello che stiamo facendo è anche il frutto di come ha operato Giulini".</p>
      <p>(Unioneonline/L)</p>
    </article>
  </body>
</html>