<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082817885/%D9%85%D8%B5%D8%B1%D9%81-%D8%A8%DB%8C-%D8%B1%D9%88%DB%8C%D9%87-%DA%A9%D9%88%D8%AF-%D8%B4%DB%8C%D9%85%DB%8C%D8%A7%DB%8C%DB%8C-%D8%A8%D8%A7%D8%B2%D8%A7%D8%B1%D9%87%D8%A7%DB%8C-%D9%BE%D8%A7%DB%8C%D8%AF%D8%A7%D8%B1-%D8%B5%D8%A7%D8%AF%D8%B1%D8%A7%D8%AA%DB%8C-%D8%B1%D8%A7-%D8%A7%D8%B2-%DA%86%D8%B1%D8%AE%D9%87-%D8%AD%D8%B0%D9%81"/>
    <meta property="og:site_name" content="ایسنا"/>
    <meta property="article:published_time" content="2019-11-18T20:35:05+00:00"/>
    <meta property="og:title" content="مصرف بی‌رویه کود شیمیایی بازارهای پایدار صادراتی را از چرخه حذف می‌کند"/>
    <meta property="og:description" content="ایسنا/لرستان نماینده مردم دورود و ازنا در مجلس شورای اسلامی گفت: کشاورزان در تأمین بذر و کود شیمیایی با مشکلاتی مواجه هستند."/>
  </head>
  <body>
    <article>
      <h1>مصرف بی‌رویه کود شیمیایی بازارهای پایدار صادراتی را از چرخه حذف می‌کند</h1>
      <address><time datetime="2019-11-18T20:35:05+00:00">18 Nov 2019, 20:35</time> by <a rel="author">آزیتا یوسفیان</a></address>
      <p>ایسنا/لرستان نماینده مردم دورود و ازنا در مجلس شورای اسلامی گفت: کشاورزان در تأمین بذر و کود شیمیایی با مشکلاتی مواجه هستند.</p>
      <p>مجید کیان‌پور در گفت‌وگو با خبرنگار ایسنا، اظهار کرد: یکی از مشکلاتی که کشاورزان با آن مواجه هستند تأمین نهاده‌های کشاورزی است. نیاز است جهاد کشاورزی آن را برای کشاورزان لرستانی تأمین کنند.</p>
      <p> نماینده مردم دورود و ازنا در مجلس شورای اسلامی افزود: با توجه به اینکه این کود به موقع در اختیار آنان قرار داده نمی‌شود آنها مبادرت به تأمین آن در بازار آزاد می‌کنند.</p>
      <p>کیان‌پور بیان کرد: باید نظارت بیشتری روی تأمین این مواد برای کشاورزان صورت گیرد، همچنین روی مصرف آن نیز جهاد کشاورزی استان اهتمام ویژه داشته باشند.</p>
      <p>وی درباره استفاده بی‌رویه از سموم و کود شیمیایی در تولید محصولات کشاورزی، گفت: عدم نظارت علمی و اصولی در مصرف سموم کشاورزی و کودهای شیمیایی و همچنین استفاده بی‌رویه از این مواد سلامت مردم را به خطر می‌اندازد.</p>
      <p>نماینده مردم دورود و ازنا در مجلس شورای اسلامی عنوان کرد: همین مصرف بی‌رویه کودشیمیایی در تولید محصولات کشاورزی نه تنها بازارهای پایدار صادراتی را نیز از چرخه صنعت کشاورزی ما حذف می‌کند موجب از بین رفتن میکروارگانیسم‌های خاک می‌شوند.</p>
      <p> انتهای پیام</p>
    </article>
  </body>
</html>