<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/18/na-lvivshhyni-tsile-misto-zalyshylosya-bez-opalennya/"/>
    <meta property="og:site_name" content="Народна Правда"/>
    <meta property="article:published_time" content="2019-11-18T20:01:29+00:00"/>
    <meta property="og:title" content="На Львівщині ціле місто залишилося без опалення"/>
    <meta property="og:description" content="Місто Новий Розділ на Львівщині залишилося без опалення. Тепло подадуть у кращому разі на вихідних, з 23 листопада."/>
  </head>
  <body>
    <article>
      <h1>На Львівщині ціле місто залишилося без опалення</h1>
      <h2>Тепло подадуть лише на вихідних</h2>
      <address>
        <time datetime="2019-11-18T20:01:29+00:00">18 Nov 2019, 20:01</time>
      </address>
      <p>Місто Новий Розділ на Львівщині залишилося без <a href="https://narodna-pravda.ua/2019/11/02/kyyany-mozhut-zalyshytysya-bez-tepla-pershi-podrobytsi/">опалення</a>, тепло подадуть у кращому разі на вихідних, з 23 листопада.</p>
      <p>Про це повідомляє НАРОДНА ПРАВДА із посиланням на <a href="https://www.unn.com.ua/uk/news/1836358-u-novomu-rozdili-obitsyayut-uvimknuti-opalennya-na-vikhidnikh">УНН</a>.</p>
      <p>Loading...</p>
      <p>“15 листопада АРМА ухвалило рішення про зміну управителя Новороздільської ТЕЦ. Від 15 листопада тепломережі наші обслуговує та постачанням тепла буде займатися дочірня компанія “Нафтогазу” – “Нафтогаз Тепло”. Маємо надію, що найближчим часом буде запущено воду в мережі. Після цього будуть проведені гідровипробування і, у кращому разі, за відсутності серйозних поривів та аварій, на вихідних будемо чекати на тепло”, – розповіла в.о. міського голови Ірина Кравець.</p>
      <p>За її словами, водопостачання у місті є. Проблеми виникли із подачею електрики – через те, що люди масово вмикають обігрівачі й бойлери, вийшла з ладу одна з підстанцій.</p>
      <p>“Будемо вирішувати ці питання найближчими годинами. Щоб до кінця дня виправити ситуацію”, – сказала Кравець.</p>
      <p>У Кабінеті Міністрів заявили, що Новояворівську та Новороздільську ТЕЦ запустять до 24 листопада. Там повідомили, що працівники Новояворівської ТЕЦ вже вийшли на роботу і почали готуватися до пуску тепла. На Новороздільській роботи почнуться в середу, 20 листопада.</p>
      <p>Тепло у Новий Розділ обіцяють подати наприкінці тижня.</p>
      <p>А тим часом <a href="https://narodna-pravda.ua/2019/11/16/skasovano-obmezhennya-na-taryfy-na-opalennya-ta-garyachu-vodu-shho-treba-znaty/">в Україні ухвалили скасування граничного тарифу на опалення і гаряче водопостачання</a> – Кабінет міністрів 15 листопада прийняв рішення “Про визнання такою, що втратила чинність, постанови від 26 червня 2019 року №560”.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>