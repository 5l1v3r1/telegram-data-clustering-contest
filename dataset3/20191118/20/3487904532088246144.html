<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/thermo-ellinotourkiko-episodio-sto-kastelorizo-vid"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T20:05:00+00:00"/>
    <meta property="og:title" content="Θερμό ελληνοτουρκικό επεισόδιο στο Καστελόριζο (vid)"/>
    <meta property="og:description" content="Ειδική επιχείρηση τουρκικών δυνάμεων αντιμετωπίστηκε με σφοδρά πυρά από τις ελληνικές δυνάμεις"/>
  </head>
  <body>
    <article>
      <h1>Θερμό ελληνοτουρκικό επεισόδιο στο Καστελόριζο (vid)</h1>
      <h2>Ειδική επιχείρηση τουρκικών δυνάμεων αντιμετωπίστηκε με σφοδρά πυρά από τις ελληνικές δυνάμεις</h2>
      <address><time datetime="2019-11-18T20:05:00+00:00">18 Nov 2019, 20:05</time> by <a rel="author">Metrosport.gr Team</a></address>
      <p>Ειδική επιχείρηση των τουρκικών ειδικών δυνάμεων δοκιμής των ανακλαστικών της ελληνικής άμυνας μεταξύ Μεγίστης (Καστελόριζου) και Στρογγύλης, αναχαιτίστηκε εν τη γενέσει της με την έναρξη πυρών από ελληνικής πλευράς.</p>
      <p>Συγκεκριμένα, ελληνικό σκάφος στο οποίο επέβαιναν άνδρες της Ελληνικής Ακτοφυλακής και των ειδικών δυνάμεων, εντόπισε στη θαλάσσια περιοχή βορειοανατολικά της Στρογγύλης, προς την Μεγίστη δύο ταχύπλοα σκάφη, όπου το ένα ακολουθούσε σε απόσταση το άλλο.</p>
      <p>Εσπευσαν σε αναχαίτιση του ενός σκάφους, του ζήτησαν να σταματήσει και τότε αυτό επιτέθηκε κατά του ελληνικού με προφανή στόχο τον εμβολισμό του.</p>
      <p>Το πλήρωμα του ελληνικού σκάφους απέφυγε τον εμβολισμό και έσπευσε σε καταδίωξη του τουρκικού με την έναρξη βολών πολυβόλου.</p>
      <p>Το δεύτερο τουρκικό σκάφος που ακολουθούσε, απομακρύνθηκε από την περιοχή και προσέγγισε σε τουρκικό λιμένα στην μικρασιατική ακτή, όπου εδρεύουν σκάφη των τουρκικών δυνάμεων.</p>
      <p>Ακολούθησε απηνής καταδίωξη του πρώτου τουρκικού σκάφους με συνεχείς ριπές πολυβόλου και τελικά ακινητοποιήθηκε. Μέσα βρέθηκαν 11 αλλοδαποί και ο 33χρονος χειριστής του, του οποίου η εθνικότητα ερευνάται.</p>
      <p>Στην περιοχή έχει σπεύσει μία κανονιοφόρος του ΠΝ.</p>
      <p>Είναι κάτι παραπάνω από βέβαιο, ότι οι τουρκικές ειδικές δυνάμεις «έλεγξαν» το επίπεδο ετοιμότητας και αποφασιστικότητας της ελληνικής πλευράς. Η περιοχή έχει ελάχιστες ροές παράνομων μεταναστών και σίγουρα λόγω του υψηλού βαθμού στρατικοποίησης και ετοιμότητας των νησιών δεν προσφέρεται για το χάος που συμβαίνει στα νησιά του Ανατολικού Αιγαίου και εσχάτως στα βόρεια Δωδεκάνησα.</p>
      <p>Τέτοια μεταφορά μόνο έλεγχος ετοιμότητας της ελληνικής άμυνας, μπορεί να ήταν.</p>
      <p>Ανάλογη επιχείρηση έχει γίνει στην περιοχή (νήσο Ρω) το 2009.</p>
      <figure>
        <iframe src="https://www.youtube.com/embed/aUqEyKvyUY0" width="560" height="315" data-service="Youtube" scrolling="no"/>
      </figure>
      <p>
        <u>
          <a href="http://www.anixneuseis.gr/217952-2/?fbclid=IwAR2KlhKPiVxnBOBmnh7yd5k_pxGEy_ipJUnx82GtGyXabDE_Ve77xZm1ii0">anixneuseis.gr/</a>
        </u>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/ktinotrofos-skotose-kinigo-giati-skilos-tou-mpike-sto-mantri-tou"/>
        <a href="http://www.metrosport.gr/article/anakinosi-tis-astra-airlines-gia-tin-anastoli-ton-ptiseon"/>
        <a href="http://www.metrosport.gr/article/katathesi-tis-kopelas-pou-dechtike-sexoualiki-parenochlisi-sto-apth"/>
        <a href="http://www.metrosport.gr/article/tragodia-stin-katerini-akarieos-thanatos-manas-ke-koris"/>
        <a href="http://www.metrosport.gr/article/proedros-tis-enosis-periferion-elladas-apostolos-tzitzikostas"/>
        <a href="http://www.metrosport.gr/article/thessaloniki-sinelifthisan-ikogeniakos-gia-emporio-narkotikon"/>
      </related>
    </article>
  </body>
</html>