<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1995861/%D9%87%D9%85%D8%B2%D9%85%D8%A7%D9%86-%D8%A8%D8%A7-%D8%A7%D8%AF%D8%A7%D9%85%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D9%88%D9%84%D8%AA-%D8%A2%D9%85%D8%B1%DB%8C%DA%A9%D8%A7-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%D8%A7%DB%8C%D8%B1%D8%A7%D9%86-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-18T20:30:00+00:00"/>
    <meta property="og:title" content="همزمان با ادامه اعتراضات دولت آمریکا قطعی اینترنت در ایران را محکوم کرد"/>
    <meta property="og:description" content="*/ دولت آمریکا روز یکشنبه (۱۷ نوامبر) محدودیت دسترسی به اینترنت توسط حکومت ایران را محکوم کرد. این در حالیست که اعتراضات گسترده مردم به سهمیه بندی و گرانی بنزین در ایران ادامه دارد. مورگن اورتگاس سخنگوی وزارت امور خارجه آمریکا گفت «دولت آمریکا در کنا"/>
  </head>
  <body>
    <article>
      <h1>همزمان با ادامه اعتراضات دولت آمریکا قطعی اینترنت در ایران را محکوم کرد</h1>
      <address>
        <time datetime="2019-11-18T20:30:00+00:00">18 Nov 2019, 20:30</time>
      </address>
      <p>دولت آمریکا روز یکشنبه (۱۷ نوامبر) محدودیت دسترسی به اینترنت توسط حکومت ایران را محکوم کرد. این در حالیست که اعتراضات گسترده مردم به سهمیه بندی و گرانی بنزین در ایران ادامه دارد.<br/><br/>مورگن اورتگاس سخنگوی وزارت امور خارجه آمریکا گفت «دولت آمریکا در کنار مردم ایران ایستاده است. گرفتاری های مردم ایران به مدت طولانی ادامه دارد. آنها اکنون علیه تازه ترین ظلم و ستم حکومت فاسد دست به اعتراض زده اند. ما اقدام حکومت برای قطعی اینترنت را محکوم می کنیم. بگذارید مردم حرف بزنند»!<br/><br/>به دنبال ادامه اعتراضات دسترسی به اینترنت در همه بخش های ایران در شامگاه شنبه قطع شد.<br/><br/>شبکه ناظران اینترنت موسوم به «نت بلاکس» گفت «دسترسی به اینترنت در ایران از روز شنبه (۱۶ نوامبر) ساعت ۱۸:۴۵ به وقت ایران متوقف شد».<br/><br/>نت بلاکس افزود «داده های این سازمان نشان می دهد که ۱۲ ساعت پس از قطعی شبه کامل اینترنت سرعت این شبکه به ۷ درصد رسیده است».<br/><br/>سازمان‌ «نت بلاکس» یک نهاد غیر دولتی نظارت بر اینترنت است و در زمینه حقوق دیجیتال و امنیت سایبری و مدیریت اینترنت فعالیت می کند.<br/><br/>«دسترسی جامع و غیر محدود همه افراد به خدمات دیجیتال» هدف این سازمان اعلام شده است.<br/><br/>به گزارش خبرگزاری آلمان حکومت ایران هنوز درباره قطعی اینترنت اظهار نظر نکرده است.</p>
    </article>
  </body>
</html>