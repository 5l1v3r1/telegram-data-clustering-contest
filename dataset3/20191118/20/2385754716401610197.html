<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598008/afto-einai-to-favori-gia-tin-apoktisi-tou-zlatan"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T20:22:00+00:00"/>
    <meta property="og:title" content="Αυτό είναι το φαβορί για την απόκτηση του Ζλάταν!"/>
    <meta property="og:description" content="Το μέλλον του Ζλάταν Ιμπραχίμοβιτς συνεχίζει να απασχολεί τα κορυφαία ΜΜΕ παγκοσμίως, αφού ο Σουηδός επιθετικός δεν έχει σκοπό να αποχωρήσει από την δράση,..."/>
  </head>
  <body>
    <article>
      <h1>Αυτό είναι το φαβορί για την απόκτηση του Ζλάταν!</h1>
      <address><time datetime="2019-11-18T20:22:00+00:00">18 Nov 2019, 20:22</time> by <a rel="author">Sigmalivesports</a></address>
      <p>Το μέλλον του Ζλάταν Ιμπραχίμοβιτς συνεχίζει να απασχολεί τα κορυφαία ΜΜΕ παγκοσμίως, αφού ο Σουηδός επιθετικός δεν έχει σκοπό να αποχωρήσει από την δράση, παρότι διανύει το 36ο έτος της ηλικίας του. Άλλωστε, το ξεκαθάρισε και μετά την ανακοίνωση της ολοκλήρωσης της συνεργασίας με τους LA Galaxy.<br/> <br/>Πολλές ομάδες έχουν δείξει ενδιαφέρον για την απόκτησή του, μεταξύ των οποίων η Μίλαν, η Νάπολι, Μάνστσεστερ Γιουνάιτεντ και η Μπολόνια, με τα ιταλικά Μέσα, μάλιστα, να υποστηρίζουν πως οι "ροσομπλού" είναι το απόλυτο φαβορί για να τον κάνουν "δικό" τους.<br/> <br/>Το ρεπορτάζ της "Gazzetta dello Sport" αναφέρει πως ο Τεχνικός Διευθυντής της Μπολόνια, Μάρκο ντι Βάιο, έχει πάρει πάνω του την περίπτωση του Σουηδού επιθετικού, με τις δύο πλευρές να βρίσκονται σε επαφές. Μάλιστα, ένα ακόμα συν για την Μπολόνια είναι η παρουσία του Σίνισα Μιχάιλοβιτς, με τον οποίο θα ήθελε να συνεργαστεί ο Ιμπραχίμοβιτς.<br/> <br/>Ωστόσο, οι διοικούντες την Μίλαν δεν πρόκειται να μείνουν με σταυρωμένα τα χέρια, καθώς η οικογένεια του "Ίμπρα" θα ήθελε να επιστρέψει στο Μιλάνο. Ειδικά η σύζυγός του, Ελένα, έχει εκφράσει την επιθυμία της να επιστρέψει στην πρωτεύουσα της μόδας για τους προφανείς λόγους.<br/> <br/>Πηγή: sport24.gr</p>
    </article>
  </body>
</html>