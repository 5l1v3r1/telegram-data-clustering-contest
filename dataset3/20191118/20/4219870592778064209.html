<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831024-Krvavi-ljubavni-trougao-Danijela-namamila-sopstvenog-muza-u-vikendicu-da-ga-tamo-ubije-njen-ljubavnik"/>
    <meta property="og:site_name" content="Вечерње новости"/>
    <meta property="article:published_time" content="2019-11-18T20:33:00+00:00"/>
    <meta property="og:title" content="Krvavi ljubavni trougao: Danijela namamila sopstvenog muža u vikendicu da ga tamo ubije njen ljubavnik?"/>
    <meta property="og:description" content="Optužnica za ubistvo Nemanje Grčića u Vrdniku: Zločin se stavlja na teret Zoranu Dimiću iz Subotice, dok je njegova navodna ljubavnica Danijela Đilasović optužena za pomaganje"/>
  </head>
  <body>
    <article>
      <h1>Krvavi ljubavni trougao: Danijela namamila sopstvenog muža u vikendicu da ga tamo ubije njen ljubavnik?</h1>
      <address><time datetime="2019-11-18T20:33:00+00:00">18 Nov 2019, 20:33</time> by <a rel="author">S. K.</a></address>
      <p>
        <b>Optužnica za ubistvo Nemanje Grčića u Vrdniku: Zločin se stavlja na teret Zoranu Dimiću iz Subotice, dok je njegova navodna ljubavnica Danijela Đilasović optužena za pomaganje</b>
      </p>
      <p>PROTIV Zorana Dimića (52) iz Subotice, Više javno tužilaštvo u Sremskoj Mitrovici podiglo je optužnicu kojom mu se na teret stavlja da je 25. aprila ove godine u jednom apartmanu u Vrdniku ubio Beograđanina Nemanju Grčića (37). Grčićeva nevenčana supruga, Danijela Đilasović (43), koja je navodno bila u emotivnoj vezi sa Zoranom, optužena je za pomaganje u ovom zločinu. Kako je "Novostima" rečeno u Višem sudu u Sremskoj Mitrovici, optužnica je trenutno na razmatranju.</p>
      <p>Grčić se prethodno skrivao tri meseca po Poljskoj, jer je znao da je na meti jedne novosadske kriminalne grupe. Na Danijelin poziv i uveravanje da ga niko neće primetiti, kao i da ne mora da brine za svoju bezbednost, on je pristao da provede nekoliko dana sa ženom u apartmanu, gde je ona i ranije često boravila sa decom, ali i sa Zoranom, što je utvrđeno tokom istrage.</p>
      <related>
        <a href="http://www.novosti.rs/vesti/naslovna/hronika/aktuelno.291.html:791467-UPAO-U-APARTMAN-I-UBIO-GA-PRED-ZENOM-Dve-verzije-egzekucije-Nemanje-Grcica"/>
      </related>
      <p>- Danijela je Zoranu javila u kojoj su kolibi, i u dogovoreno vreme ostavila je odškrinuta vrata sobe - tvrdi naš izvor iz istrage. - U trenutku kada je ugledao Zorana da ulazi u sobu, Grčić je skočio na njega. Počeli su da se rvu, nakon čega je usledio pucanj iz pištolja sa prigušivačem.</p>
      <p>Tokom ispitivanja, Danijela je često menjala iskaz, čak i napadača nije precizno mogla da opiše, što je izazvalo sumnju kod istražnih organa. Tada je klupko počelo da se odmotava.</p>
      <p>
        <b>PRONAĐEN PIŠTOLj</b>
      </p>
      <p>NAKON likvidacije Grčića, pištolj marke češka zbrojovka 9 mm sa prigušivačem, pronađen je na stotinak metara od privatnih apartmana. Ubica je pokušao da ga se otarasi, tako što ga je bacio bez šaržera.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:829644-U-Blaza-Djurovica-iz-automatske-puske-ispalili-29-projektila-zapalili-auto-i-pobegli-Sudjenje-Ivanovu-i-Veskovicu-sledi-saslusanje-svedoka"/>
        <a href="http://www.novosti.rs/vesti/naslovna/hronika/aktuelno.291.html:828937-Dragoje-Vodite-me-u-Tuzilastvo-Policajac-Ides-pravo-u-zatvor-Pribojac-jos-nece-ici-na-poligraf-da-prica-o-Jeleni-Marjanovic"/>
        <a href="http://www.novosti.rs/vesti/planeta.299.html:828771-Sakrio-bracu-i-sestre-u-zbunje-pa-prepesacio-23-kilometra-da-dozove-pomoc-Kako-je-osmoro-dece-prezivelo-napad-meksickih-narko-kartela-FOTO"/>
        <a href="http://www.novosti.rs/vesti/planeta.299.html:828591-Dali-otkaz-i-krenuli-u-avanturu-od-oktobra-im-se-gubi-svaki-trag-sada-su-njihova-tela-nadjena-zakopana-na-plazi-FOTO"/>
      </related>
    </article>
  </body>
</html>