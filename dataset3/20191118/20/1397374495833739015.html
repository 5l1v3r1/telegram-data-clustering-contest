<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/bum-pavlovic-vec-otputovao-na-zavrsne-pregovore-partizanu-veliki-novac-393125.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-18T20:24:00+00:00"/>
    <meta property="og:title" content="''BUM'' - Pavlović već otputovao na završne pregovore, Partizanu veliki novac!"/>
    <meta property="og:description" content="Izgleda da će crno-beli završiti transfer Pavlovića i pre zimskog prelaznog roka!"/>
  </head>
  <body>
    <article>
      <h1>''BUM'' - Pavlović već otputovao na završne pregovore, Partizanu veliki novac!</h1>
      <h2>Izgleda da će crno-beli završiti transfer Pavlovića i pre zimskog prelaznog roka!</h2>
      <address><time datetime="2019-11-18T20:24:00+00:00">18 Nov 2019, 20:24</time> by <a rel="author">Darko Mitrović</a></address>
      <p>Poslednjih dana sve više se piše i spekuliše oko potencijalnog transfera <b>Strahinje Pavlovića</b> u inostranstvo i o mogućoj Partizanovoj zaradi. <br/><br/>Navodno su crno-beli zahtevali 15 miliona evra, ali najnovija informacija je da je u Humsku stigla ponuda od - 12 miliona, plus dodatni bonusi! <br/><br/>I, kako sada stoje stvari, velike su šanse da će je čelnici Partizana prihvatiti. <br/><br/>U prilog tome i vest koju je večeras objavio ''<anchor name=""/><a href="https://www.telegraf.rs/sport/fudbal/3123336-ekskluzivno-partizan-dobija-12-miliona-za-pavlovica-delegacija-crno-belih-otputovala-u-francusku">Telegraf</a>'' - Strahinja Pavlović je u društvo svog agenta, kao i čelnika Partizana Milorada Vučelića i Miloša Vazure, otputovao u Pariz na završne pregovore! <br/><br/>Ali, ne, ponuda nije stigla od Pari Sen Žermena, već od <b>Monaka</b>! <br/><br/>Pomenuti portal ističe da su ''Kneževi'' počeli da se interesuju za Pavlovića još pre petnaestak dana, ali da su sada stvari konkretizovane i očigledno francuski prvoligaš želi što pre da završi posao, svestan da je dug niz zainteresovanih evropskih klubova. <br/><br/>Izgleda da je rasplet blizu, ali poučeni iskustvom od letos, kada je u poslednjem trenutku propao Pavlovićev transfer u Lacio, da ipak ne žurimo sa zaključcima...</p>
      <p>Izvor: Sportske.net, telegraf.rs</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/novi-detalji-oko-pavlovicevog-transfera-koliko-ce-partizan-zaraditi-sa-bonusima-393138.html"/>
        <a href="https://www.sportske.net/vest/domaci-fudbal/partizanov-veto-njima-ne-bi-dali-pavlovica-ni-za-15-miliona-evra-393107.html"/>
        <a href="https://www.sportske.net/vest/domaci-fudbal/partizan-od-sutra-dobija-jos-jednog-stopera-za-sada-samo-na-treninzima-392992.html"/>
        <a href="https://www.sportske.net/vest/domaci-fudbal/partizan-znaci-li-ovaj-potez-da-je-savo-definitivno-otpisao-letosnje-pojacanje-392916.html"/>
        <a href="https://www.sportske.net/vest/domaci-fudbal/strahinji-pavlovicu-naglo-skocila-cena-bice-vrelo-u-humskoj-392849.html"/>
      </related>
    </article>
  </body>
</html>