<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/fcin-lautaro-inter-prima-di-natale-summit-per-il-rinnovo-aumento-certo-nodo-clausola-ipotesi-raddoppio-323428"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T20:10:00+00:00"/>
    <meta property="og:title" content="FcIN - Lautaro-Inter, prima di Natale summit per il rinnovo. Aumento certo, nodo clausola: ipotesi raddoppio"/>
    <meta property="og:description" content="E adesso è l'Inter ad avere fretta. Lautaro Martinez dopo essersi preso la camiseta da centravanti titolare della nazionale argentina è diventato uno dei totem anche della formazione..."/>
  </head>
  <body>
    <article>
      <h1>FcIN - Lautaro-Inter, prima di Natale summit per il rinnovo. Aumento certo, nodo clausola: ipotesi raddoppio</h1>
      <address><time datetime="2019-11-18T20:10:00+00:00">18 Nov 2019, 20:10</time> by <a rel="author">Redazione FcInterNews.it</a></address>
      <p>E adesso è<b> l'Inter</b> ad avere fretta. <b>Lautaro Martinez</b> dopo essersi preso la <i>camiseta</i> da centravanti titolare della nazionale argentina è diventato uno dei totem anche della formazione nerazzurra. Alla sua maniera, a suon di gol. Micidiale in Champions (3 gol in 4 presenze) e decisivo insieme a Lukaku per tenere il passo della Juventus in campionato:<i> El Toro </i>è sempre più in rampa di lancio e per l'estate Barcellona e Manchester United appaiono pronte a sferrare l'assalto per strapparlo a Suning. Soprattutto i catalani potrebbero avere gli argomenti giusti: la maglia numero 9 per il post Suarez e la benedizione di un certo Leo Messi. Ecco perché l'Inter ha premura di rinnovare il contratto dell'ex Racing fino al 2024, in modo da allontanare le pretendenti. La clausola da 111 milioni di euro non sembra così inaccessibile, sopratutto per potenze del calibro di Barça e United.</p>
      <p>Ecco perché Beppe Marotta in parallelo al rinnovo vorrebbe cancellare la clausola che si attiva il prossimo 1 luglio. Una soluzione però che non convince del tutto il calciatore e i suoi rappresentanti. Una soluzione - insieme al passaggio a 3 milioni netti a stagione più bonus (contratto a salire negli anni) fino al 2024 - sarebbe quella di raddoppiare anche la clausola a 222 milioni, che poterebbe così murare le avance di Barcellona e Manchester United. Appuntamento prima di Natale e al termine della fase a gironi di Champions tra i dirigenti interisti e l'agente del Toro, Beto Yaquè, per cercare di trovare una soluzione che soddisfi tutti. Possibilmente in tempi rapidi...</p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>