<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2576959/ak-u-lvovi-bijcam-ato-dopomogatimut-znajti-robotu"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-18T20:12:00+00:00"/>
    <meta property="og:title" content="Як у Львові бійцям АТО допомогатимуть знайти роботу"/>
    <meta property="og:description" content="У Львові реалізують проект «Ветерани: від діалогу до працевлаштування»"/>
  </head>
  <body>
    <article>
      <h1>Як у Львові бійцям АТО допомогатимуть знайти роботу</h1>
      <address><time datetime="2019-11-18T20:12:00+00:00">18 Nov 2019, 20:12</time> by <a rel="author">Євгенія Пласконь</a></address>
      <p>
        <i>25 листопада у Львові стартує шостий захід у рамках проекту "Ветерани: від діалогу до працевлаштування", який організовує другий рік поспіль ВГО "Об'єднання дружин і матерів бійців-учасників АТО. Цього року подія охопить 14 областей України.</i>
      </p>
      <p>Як розповіли 032.ua організатори події, завдяки проекту мають на меті створити сприятливі умови для працевлаштування ветеранів АТО (ООС).</p>
      <p>Упродовж трьох днів, з 25 по 27 листопада, до Львова приїдуть учасники з Львівської та Закарпатської областей, щоби поспілкуватися з топовими роботодавцями українського ринку (ПриватБанк, Ощадбанк, Укрзалізниця) та пройти перше інтерв’ю. Ветеранам запропонують прослухати курс мотивуючих лекцій та отримати навички якісного спілкування з працедавцями.</p>
      <figure>
        <img src="https://s.032.ua/section/newsInText/upload/images/news/intext/000/051/455/66058857235874951420278442834241418952704o_5dd2abdd8705f.jpg"/>
      </figure>
      <p>Розклад подій проекту у Львові:</p>
      <ul>
        <li>25 листопада - відкриття проекту, сесія для ветеранів «Коммунікація з роботодавцями під час працевлаштування»;</li>
        <li>26 листопада - сесія для ветеранів «Особливості працевлаштування, джерела пошуку работи»;</li>
        <li>27 листопада - сессія для ветеранів, спілкування ветеранів і роботодавців.</li>
      </ul>
      <p>В кінці заходу відбудеться фінальний круглий стіл за результатами заходу за участі представників місцевої влади, Міністерства у справах ветеранів України, Державної служби зайнятості, Міністерства соціальної політики, роботодавців, інших зацікавлених сторін та ЗМІ (Львівської та Закарпатської областей). Для участі потрібна реєстрація за <a href="https://forms.gle/uJbZ4d9JbQtDnqBeA">посиланням</a>. Участь у проекті безкоштовна.</p>
      <figure>
        <img src="https://s.032.ua/section/newsInText/upload/images/news/intext/000/051/455/7536247225818164418960898388897742788755456o_5dd2abdc42436.jpg"/>
      </figure>
      <p>Почати життя з чистого аркушу та зрозуміти свої цілі в мирному житті допоможуть тренери Центру соціально-психологічної підтримки "Ресурс" та організатори заходу ГО "Об'єднання дружин і матерів бійців учасників АТО".</p>
      <p>Нагадаємо, львівський театр "<a href="https://www.032.ua/news/2576677/harms-sou-lvivskij-teatr-zuj-zaprosue-na-koncert-za-tvorami-vidomih-absurdistiv">Жуй</a>" запрошує на концерт за мотивами творів відомих абсурдистів. У Львові також підсвітили Порохову вежу: фото <a href="https://www.032.ua/news/2576264/u-lvovi-pidsvitili-porohovu-vezu-foto">ТУТ</a>.</p>
    </article>
  </body>
</html>