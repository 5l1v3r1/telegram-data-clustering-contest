<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%ce%bd%ce%bf%ce%af%ce%b3%ce%b5%ce%b9-%ce%b7-%ce%b1%ce%b3%ce%bf%cf%81%ce%ac-%cf%84%ce%b7%cf%82-%cf%84%ce%b1%cf%8a%ce%bb%ce%ac%ce%bd%ce%b4%ce%b7%cf%82-%ce%b3%ce%b9%ce%b1-%cf%84%ce%bf-%ce%b5%ce%bb.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T20:31:10+00:00"/>
    <meta property="og:title" content="Ανοίγει η αγορά της Ταϊλάνδης για το ελληνικό ακτινίδιο"/>
    <meta property="og:description" content="Αντιπροσωπεία της ασιατικής χώρας επισκέφθηκε οπωρώνες και εγκαταστάσεις διαλογής και συσκευασίας"/>
  </head>
  <body>
    <article>
      <h1>Ανοίγει η αγορά της Ταϊλάνδης για το ελληνικό ακτινίδιο</h1>
      <address>
        <time datetime="2019-11-18T20:31:10+00:00">18 Nov 2019, 20:31</time>
      </address>
      <p>Αντιπροσωπεία της ασιατικής χώρας επισκέφθηκε οπωρώνες και εγκαταστάσεις διαλογής και συσκευασίας</p>
      <p>
        <b>Το «πράσινο φως» για την εξαγωγή του ελληνικού ακτινιδίου στην Ταϊλάνδη έδωσε κλιμάκιο εμπειρογνωμόνων της Φυτοϋγειονομικής Υπηρεσίας του Υπουργείου Γεωργίας της ασιατικής χώρας.</b>
      </p>
      <figure>
        <img src="https://www.pentapostagma.gr/wp-content/uploads/2019/11/aktinidio.jpg"/>
      </figure>
      <p>Συγκεκριμένα, όπως αναφέρει το Αθηναϊκό Πρακτορείο Ειδήσεων, μέλη της ταϊλανδέζικης αντιπροσωπείας κατά τη διάρκεια τετραήμερης επίσκεψής τους στη χώρα μας ξεναγήθηκαν, συνοδευόμενα από στελέχη των αρμοδίων υπηρεσιών του Υπουργείου Αγροτικής Ανάπτυξης και Τροφίμων, των Περιφερειακών Ενοτήτων Θεσσαλονίκης, Ημαθίας και Πιερίας σε οπωρώνες ακτινιδίου και εγκαταστάσεις διαλογής και συσκευασίας.</p>
      <p>Η αντιπροσωπεία της ασιατικής χώρας, σύμφωνα με το υπουργείο Αγροτικής Ανάπτυξης και Τροφίμων, εξέφρασε την ικανοποίησή του από τις επισκέψεις στα συσκευαστήρια, τους οπωρώνες και από τις φυτοϋγειονομικές υπηρεσίες της Ελλάδος, διαβεβαιώνοντας ότι πληρούνται οι προϋποθέσεις για εξαγωγή ελληνικών ακτινιδίων στην Ταϊλάνδη. Σημειώνεται, πως πριν από μερικές ημέρες η ελληνική κυβέρνηση υπέγραψε πρωτόκολλο συνεργασίας με την Κίνα για την εξαγωγική του ακτινιδίου από όλες τις περιφέρειες της ελληνικής επικράτειας και όχι μόνο από έξι όπως ίσχυε μέχρι πρόσφατα.</p>
      <figure>
        <img src="https://www.pentapostagma.gr/wp-content/uploads/2019/11/tail1.jpg"/>
      </figure>
    </article>
  </body>
</html>