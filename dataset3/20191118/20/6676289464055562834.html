<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/iohannis-dancila-dezbatere-alegeri-326164.html"/>
    <meta property="og:site_name" content="Observator"/>
    <meta property="article:published_time" content="2019-11-18T20:24:00+00:00"/>
    <meta property="og:title" content="Iohannis anunţă că Dăncilă nu va fi lăsată să intre la dezbaterea sa cu jurnalişti şi analişti politici"/>
    <meta property="og:description" content="Klaus Iohannis a anunţat că Viorica Dăncilă nu va fi lăsată să participe la dezbaterea pe care o organizează marţi, în Aula Bibliotecii Centrale Universitare, dacă vine la eveniment."/>
  </head>
  <body>
    <article>
      <h1>Iohannis anunţă că Dăncilă nu va fi lăsată să intre la dezbaterea sa cu jurnalişti şi analişti politici</h1>
      <address><time datetime="2019-11-18T20:24:00+00:00">18 Nov 2019, 20:24</time> by <a rel="author">Cristian Ionescu</a></address>
      <p>
        <b>
          <b>Klaus Iohannis a anunţat că Viorica Dăncilă nu va fi lăsată să participe la dezbaterea pe care o organizează marţi, în Aula Bibliotecii Centrale Universitare, dacă vine la eveniment.</b>
        </b>
      </p>
      <p>Preşedintele a precizat că este o dezbatere organizată de domnia sa cu jurnalişti şi analişti politici, la care Dăncilă nu este invitată.</p>
      <h3>Dăncilă nu va fi lăsată să intre la dezbaterea lui Iohannis</h3>
      <p>Preşedintele Klaus Iohannis a declarat ferm că Viorica Dăncilă nu va fi primită dacă va veni la dezbaterea pe care a anunţat-o pentru marţi seară, în Aula Bibliotecii Centrale Universitare Carol I.</p>
      <p><i>”Nu va fi primită, fiindcă nu este o dezbatere la care am invitat pe cineva. Este o discuţie cu jurnalişti, cu formatori de opinie, pe care eu am organizat-o, la care eu i-am invitat şi vom avea o discuţie aşezată, foarte interesantă sper, despre mandatul care a trecut şi mandatul care sper să fie”</i>, a declarat Klaus Iohannis, luni seară, la Ploieşti, informează <a href="https://www.news.ro/politic-intern/iohannis-anunta-ca-viorica-dancila-nu-va-fi-primita-daca-merge-la-dezbaterea-pe-care-o-organizeaza-marti-1922401618012019111919174070">news.ro.</a></p>
      <p>Dăncilă a precizat că nu s-a hotărât încă, dacă se duce neinvitată la dezbatere, pentru a-l confrunta pe Iohannis, în faţa tuturor.</p>
    </article>
  </body>
</html>