<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/milan-5-0-nella-partitella-in-famiglia-tripletta-di-daniel-maldini-conti-e-jack-352404"/>
    <meta property="og:site_name" content="MilanNews.it"/>
    <meta property="article:published_time" content="2019-11-18T20:22:00+00:00"/>
    <meta property="og:title" content="Milan, 5-0 nella partitella in famiglia: tripletta di Daniel Maldini, Conti e Jack"/>
    <meta property="og:description" content="Primo allenamento della settimana a Milanello per i rossoneri, questo pomeriggio, in vista della sfida contro il Napoli - alla ripresa del campionato dopo la sosta - che si terrà sabato 23 novembre alle 18.00 a San Siro."/>
  </head>
  <body>
    <article>
      <h1>Milan, 5-0 nella partitella in famiglia: tripletta di Daniel Maldini, Conti e Jack</h1>
      <address><time datetime="2019-11-18T20:22:00+00:00">18 Nov 2019, 20:22</time> by <a rel="author">Antonio Vitiello</a></address>
      <p>Primo allenamento della settimana a Milanello per i rossoneri, questo pomeriggio, in vista della sfida contro il Napoli - alla ripresa del campionato dopo la sosta - che si terrà sabato 23 novembre alle 18.00 a San Siro.</p>
      <p>IL REPORT<br/>Mister Pioli, dopo una fase di riscaldamento caratterizzata da esercizi a due tocchi, ha raccolto al centro del campo il gruppo per giocare una partitella in famiglia insieme alla formazione Primavera da tre tempi di venti minuti ciascuno. <b>Presenti il Direttore dell'Area Tecnica Paolo Maldini e il Direttore Sportivo Frederic Massar</b>a. La sfida, alla quale hanno partecipato i giocatori non impegnati con le varie Nazionali, è terminata <b>5-0 per la Prima squadra grazie alla tripletta di Daniel Maldini, le reti di Andrea Conti e Jack Bonaventura.</b></p>
      <p>Martedì la squadra si ritroverà a Milanello alle 12.30 per il pranzo e a seguire inizierà l'allenamento. Il tecnico Pioli, il centrocampista Bonaventura e il team manager Andrea Romeo, in mattinata, saranno a Roma per prendere parte all'incontro promosso dalla FIGC tra arbitri, allenatori e capitani di Serie A con il Designatore della CAN A Stefano Rizzoli sul tema VAR.</p>
      <footer><b>Fonte:</b> <u>acmilan.com</u></footer>
    </article>
  </body>
</html>