<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/685158/syntagmatiki-anatheorisi-kontra-varoufaki-bakogianni-sti-vouli-vi"/>
    <meta property="og:site_name" content="enikos.gr"/>
    <meta property="article:published_time" content="2019-11-18T20:31:00+00:00"/>
    <meta property="og:title" content="Συνταγματική Αναθεώρηση: Κόντρα Βαρουφάκη-Μπακογιάννη στη Βουλή - ΒΙΝΤΕΟ"/>
    <meta property="og:description" content="Αντιπαράθεση είχαν ο Γιάνης Βαρουφάκης και η Ντόρα Μπακογιάννη..."/>
  </head>
  <body>
    <article>
      <h1>Συνταγματική Αναθεώρηση: Κόντρα Βαρουφάκη-Μπακογιάννη στη Βουλή - ΒΙΝΤΕΟ</h1>
      <address>
        <time datetime="2019-11-18T20:31:00+00:00">18 Nov 2019, 20:31</time>
      </address>
      <p>Αντιπαράθεση είχαν ο <a href="http://www.enikos.gr/politics/684827/varoufakis-simera-xanathymomaste-oti-kathe-nea-genia-einai-katadi">Γιάνης Βαρουφάκης </a>και η <a href="http://www.enikos.gr/politics/684848/bakogianni-anandri-kai-chydaia-i-epithesi-sto-spiti-tou-georgiadi">Ντόρα Μπακογιάννη,</a> κατά τη διάρκεια της συζήτησης στην Ολομέλεια της Βουλής για τη Συνταγματική Αναθεώρηση.</p>
      <p>Ο επικεφαλής του “ΜέΡΑ25” από το βήμα της Βουλής διατύπωσε τη θέση του κόμματός του για την Αναθεώρηση του Συντάγματος, λέγοντας μεταξύ άλλων, πως κύριο ζητούμενο είναι “η προστασία των αδύναμων να είναι κατοχυρωμένη, τουλάχιστον φραστικά μέσα από τα άρθρα του Συντάγματος”.</p>
      <p>Κάποια στιγμή, σταμάτησε την τοποθέτησή του και απευθυνόμενος στην κ. Μπακογιάννη, είπε: "Μήπως σας ενοχλώ κυρία Μπακογιάννη;”. “Μία ερώτηση έκανα”, απάντησε η κ. Μπακογιάννη, με τον κ. Βαρουφάκη να σημειώνει: "Δεν κάνατε μια ερώτηση, μιλάτε συνεχώς, αλλά είναι δικαίωμά σας”. “Θα το συνηθίσετε”, τόνισε η κ. Μπακογιάννη με τον επικεφαλής του ΜέΡΑ25 να απαντάει: "Θα το συνηθίσω. Την αγένειά σας θα πρέπει να την συνηθίσω και εκ του σύνεγγυς".</p>
      <figure>
        <iframe src="https://www.youtube.com/embed/YQG3tlHUu6I" width="640" height="360" data-service="Youtube" scrolling="no"/>
      </figure>
      <p>Ανεβαίνοντας στο βήμα της Βουλής, στη συνέχεια η κ. Μπακογιάννη αναφέρθηκε στην ουσία της τοποθέτησης του κ. Βαρουφάκη, λέγοντας: </p>
      <p>"Σ’ αυτή τη Βουλή έχουν ακουστεί πολλά. Και θα έπρεπε να πάψει να μας εκπλήσσει ο πολιτικός λόγος ορισμένων συναδέλφων. Νιώθω την ανάγκη να κάνω την εξής δήλωση: Εγώ στα 30 χρόνια που είμαι σε αυτή τη Βουλή ουδέποτε ένιωσα βουλευτής υποδουλωμένου έθνους. Έχω υπάρξει στη ζωή μου φυλακισμένη επί Χούντας, αλλά δεν έχω υπάρξει ποτέ υπόδουλη. Θεωρώ πως αυτά που ακούστηκαν σήμερα εδώ μέσα περί υποδουλωμένου έθνους, περί κράτους-σφραγίδας και περί έλλειψης εθνικής κυριαρχίας είναι απαράδεκτα και οι πολιτικές δυνάμεις πρέπει να τα καταγγείλουν. Διότι υπάρχει πάντοτε ο μιθριδατισμός κύριες και κύριοι συνάδελφοι. Τα ακούμε, δεν δίνουμε σημασία διότι προέρχονται από ανθρώπους οι οποίοι έχουν κάνει μία συγκεκριμένη διαδρομή στη χώρα, αλλά όταν λέγονται από το βήμα αυτής της Βουλής θέλουν ιδιαίτερη προσοχή και ιδιαίτερη αντίδραση".</p>
      <figure>
        <iframe src="https://www.youtube.com/embed/CcBGNGto0wY" width="640" height="360" data-service="Youtube" scrolling="no"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/685015/stin-teliki-eftheia-i-syntagmatiki-anatheorisi-oi-krisimes-diatax%0A%20%20%20%20%0A"/>
        <a href="http://www.enikos.gr/politics/684848/bakogianni-anandri-kai-chydaia-i-epithesi-sto-spiti-tou-georgiadi%0A%20%20%20%20%0A"/>
        <a href="http://www.enikos.gr/politics/684666/tasoulas-fainetai-pos-sta-nomika-diafonoume-me-ton-k-tsipra-synec%0A%20%20%20%20%0A"/>
        <a href="http://www.enikos.gr/politics/684597/yperpsifistike-to-athlitiko-nomoschedio%0A%20%20%20%20%0A"/>
        <a href="http://www.enikos.gr/politics/684539/syntagmatiki-anatheorisi-ti-deftera-xekina-i-syzitisi-stin-olomel%0A%20%20%20%20%0A"/>
        <a href="http://www.enikos.gr/politics/684505/enos-leptou-sigi-sti-vouli-gia-tin-epeteio-tou-polytechneiou%0A%20%20%20%20%0A"/>
        <a href="http://www.enikos.gr/politics/684383/psifistike-me-evreia-pleiopsifia-to-nomoschedio-gia-tin-prostasia%0A%20%20%20%20%0A"/>
        <a href="http://www.enikos.gr/politics/684124/velopoulos-afstiropoiisi-poinon-gia-egklimata-paiderastias-kai-na%0A%20%20%20%20%0A"/>
        <a href="http://www.enikos.gr/politics/684132/me-evreia-pleiopsifia-psifistikan-oi-tropopoiiseis-ston-poiniko-k%0A%20%20%20%20%0A"/>
      </related>
    </article>
  </body>
</html>