<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-utile-23497042-utile-cura-10-zile-creata-medic-japonez-promite-vindece-orice-boala-reintineresca-intreg-organismul-beneficiile-apelor-sulfuroase-baile-herculane-afectiuni-trateaza-acestea.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-18T02:31:00+00:00"/>
    <meta property="og:title" content="Utile: O cură de 10 zile, creată de un medic japonez, promite să vindece orice boală și să reîntinerescă întreg organismul; Beneficiile apelor sulfuroase de la Băile Herculane. Ce afecţiuni tratează acestea"/>
    <meta property="og:description" content="Ce să faci ca să trăiești mult? Sfaturile la care nimeni nu s-ar fi așteptat din partea unor persoane care au ajuns la 100 de ani...Oul fiert, alimentul minune pentru organism. Cât de des este"/>
  </head>
  <body>
    <article>
      <h1>Utile: O cură de 10 zile, creată de un medic japonez, promite să vindece orice boală și să reîntinerescă întreg organismul; Beneficiile apelor sulfuroase de la Băile Herculane. Ce afecţiuni tratează acestea</h1>
      <address><time datetime="2019-11-18T02:31:00+00:00">18 Nov 2019, 02:31</time> by <a rel="author">Lupu Vlad-Andrei</a></address>
      <p><b>Ce să faci ca să trăiești mult?</b> Sfaturile la care nimeni nu s-ar fi așteptat din partea unor persoane care au ajuns la 100 de ani. Pentru a trăi mai mult e nevoie de o igienă a vieții ireproșabilă: să mănânci echilibrat, să nu fumezi, să nu bei prea mult alcool. Și mai ce? O organizație americană a adunat „secrete” de la 100 de persoane care au depășit vârsta de 100 de ani. Iar unele dintre sfaturile lor sunt departe de a fi chiar atât de..„ortodoxe”. Organizația precizează că această analiză, care reunește opiniile a diferite persoane, nu trebuie luată cu titlul de recomandări medicale, mai ales ținând seama că răspunsul „ignoră sfaturile în materie de alimentație” este pe primul loc, scrie <a href="https://www.digi24.ro/magazin/stil-de-viata/viata-sanatoasa/ce-sa-faci-ca-sa-traiesti-mult-sfaturile-la-care-nimeni-nu-s-ar-fi-asteptat-din-partea-unor-persoane-centenare-1007033">Digi24</a>.<br/><b><br/></b><b>Beneficiile apelor sulfuroase de la Băile Herculane.</b> Ce afecţiuni tratează acestea. Efectele benefice ale curelor termale sunt cunoscute încă din cele mai vechi timpuri, atunci când s-a descoperit importanţa apei că element esenţial pentru viaţa umană. Datorită proprietăţilor de vindecare şi de protecţie împotriva bolilor, apa era considerată cu adevărat magică, un dar primit de la natură pentru vindecarea sufletului şi al trupului. Apele sulfuroase vindecă şi în prezent extrem de multe boli atât interne, cât şi externe, prin conţinutul bogat de hidrogen sulfurat. El reprezintă singurul compus al sulfului ce se absoarbe în organism prin piele, plămâni şi cale digestivă, eliminandu-se prin piele, intestin şi rinichi, potrivit <a href="https://adevarul.ro/life-style/stil-de-viata/beneficiile-apelorsulfuroase-baile-herculane-afectiuni-trateaza-acestea-1_5dc16b975163ec4271b67294/index.html">Adevărul.ro</a>. <br/><b><br/></b><b>Oul fiert, alimentul minune pentru organism.</b> Cât de des este indicat să-l consumi. Unul dintre alimentele care nu ar trebui să lipsească din alimentaţia ta este oul, însă nu consumat oricum, ci fiert. Oul fiert este o adevărătă oază de sănătate, spun nutriţioniştii care recomandă consumului lui de mai multe ori pe săptămână. Îl poţi consuma ca atare, adăuga în salate sau îl poţi combina cu diverse alte legume. Ouăle fierte conţin o gamă variată de aminoacizi, ceea ce înseamnă că sunt o sursă de proteine complete. În componenţa lor se regăsesc şi calciu, vitamina D şi zinc. Majoritatea nutrienţilor sunt conţinuţi în gălbenuş, în timp ce albuşul are proteine în mod special, mai scrie sursa citată, notează <a href="https://clickpentrufemei.ro/oul-fiert-alimentul-minune-pentru-organism-cat-de-des-este-indicat-sa-l-consumi/a19172044">Click.ro</a>. <br/><b><br/></b><b>O cură de 10 zile, creată de un medic japonez, promite să vindece orice boală și să reîntinerescă întreg organismul.</b> George Ohsawa, pe numele său adevărat Yukikazu Sakurazawa este fondatorul dietei macrobiotice. Alimentaţia macrobiotică mai este denumită şi arta longevităţii şi a reîntineririi, deoarece dieta macrobiotică este de fapt un mod de viaţă, în armonie cu natura şi cu mediul. De-a lungul anilor, ea a fost folosită pentru a vindeca unele boli, inclusiv cancerul. Dieta macrobiotică creată de George Ohsawa se bazează pe conceptul oriental de energii complementare yin şi yang – două forţe opuse, dar complementare care guvernează toate aspectele vieţii, se arată în articolul <a href="https://www.doctorulzilei.ro/o-cura-de-10-zile-creata-de-un-medic-japonez-promite-sa-vindece-orice-boala-si-sa-reintinereasca-intreg-organismul/">Doctorul Zilei.ro</a>. <br/><b><br/></b><b>Terapiile pe bază de testosteron dublează riscul formării de cheaguri de sânge. </b>O parte a terapiilor pe bază de testosteron sunt prescrise împotriva simptomelor îmbătrânirii. Un studiu recent, publicat în JAMA Internal Medicine, a adus dovezi care conduc la concluzia că terapiile pe bază de testosteron dublează riscul formării cheagurilor de sânge. Cercetătorii au observat faptul că această creştere a riscului formării cheagurilor este constantă, indiferent dacă bărbaţii care au participat la studiu sufereau de hipogonadism, o afecţiune care duce la reducerea cantităţii de hormoni sexuali masculini. De asemenea, oamenii de ştiinţă au observat că bărbaţii de vârstă mijlocie tind să fie grupul care pare să fie mai afectat, în termeni numerici, în comparaţie cu bărbaţii în vârstă, relatează <a href="https://www.descopera.ro/stiinta/18576201-terapiile-pe-baza-de-testosteron-dubleaza-riscul-formarii-de-cheaguri-de-sange">Descoperă.ro</a>.</p>
    </article>
  </body>
</html>