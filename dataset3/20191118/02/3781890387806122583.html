<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742194"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T02:50:00+00:00"/>
    <meta property="og:title" content="เตือนห้ามโปรโมท'ว่าความฟรี' ผิดข้อบังคับสภาทนายฯ"/>
    <meta property="og:description" content="นักวิชาการเตือนทนายความ ห้ามโปรโมทตัวเองว่าความฟรีให้ลูกความ เนื่องจากผิดข้อบังคับสภาทนายความ"/>
  </head>
  <body>
    <article>
      <h1>เตือนห้ามโปรโมท'ว่าความฟรี' ผิดข้อบังคับสภาทนายฯ</h1>
      <address>
        <time datetime="2019-11-18T02:50:00+00:00">18 Nov 2019, 02:50</time>
      </address>
      <p>
        <b>นักวิชาการเตือนทนายความ ห้ามโปรโมทตัวเองว่าความฟรีให้ลูกความ เนื่องจากผิดข้อบังคับสภาทนายความ</b>
      </p>
      <p>ต้องยอมรับว่าปัจจุบันคดีต่าง ๆ ที่เกิดขึ้นในสังคมไทย มีเป็นจำนวนมาก แน่นอนว่าอาชีพทนายความ จึงมีความสำคัญกับผู้ถูกคดีความที่เดือดร้อน  ที่สำคัญค่าจ้างทนายความโดยเฉพาะคดีสำคัญ  จึงมีค่าจ้างที่สูงพอตัว และถ้าคดีใดยืดเยื้อค่าจ้างก็ต้องเพิ่มขึ้นอีกมาก ขณะที่คนยากคนจน โดนคดีคงต้องลำบากยากแค้น เพราะเงินเป็นปัจจัยหลักในการนำไปจ้างทนายความ รวมทั้งค่าใช้จ่ายที่ใช้ภายในศาล จึงเกิดทนายความหน้าใหม่ที่ประกาศช่วยว่าความฟรี ส่วนจะชนะคดีหรือไม่ก็เป็นอีกเรื่องหนึ่ง<br/> <br/>เกี่่ยวกับเรื่องนี้ วันที่ 18 พ.ย. นายวิษณุ บุญมารัตน์  นักวิชาการด้านเศรษฐศาสตร์การเมือง และอาจารย์พิเศษวิทยาลัยพยาบาลสภากาชาดไทย สังกัดจุฬาลงกรณ์มหาวิทยาลัย เปิดเผยกับทางเดลินิวส์ออนไลน์ว่า  การที่ทางทนายความประกาศว่าความให้ลูกความฟรีนั้น เป็นเรื่องที่ผิดข้อบังคับสภาทนายความว่าด้วยมรรยาททนายความ พ.ศ.2529  ข้อ 17  ประกาศโฆษณา หรือยอมให้ผู้อื่นประกาศโฆษณาใด ๆ ดังต่อไปนี้<br/><br/>(1) อัตราค่าจ้างว่าความ หรือแจ้งว่าไม่เรียกร้องค่าจ้างว่าความ เว้นแต่การประกาศโฆษณาของทนายความเกี่ยวกับการช่วยเหลือประชาชนทางกฎหมายซึ่งดำเนินการโดยสภาทนายความเอง หรือโดยสถาบัน สมาคม องค์การ หรือส่วนราชการใดที่เกี่ยวข้อง หรือ (2) ชื่อ คุณวุฒิ ตำแหน่ง ถิ่นที่อยู่หรือสำนักงาน อันเป็นไปในทางโอ้อวดเป็นเชิงชักชวนให้ผู้มีอรรถคดีมาหาเพื่อเป็นทนายความว่าต่าง หรือแก้ต่างให้ เว้นแต่การแสดงชื่อ คุณวุฒิ หรืออื่นๆดังกล่าวตามสมควรโดยสุภาพ<br/><br/>นายวิษณุ กล่าวทิ้งท้ายว่า ดังนั้นคนที่ทำได้มีเพียงสภาทนายความเท่านั้น  อย่างไรก็ตามขณะนี้มีคดีที่ต้องให้สภาทนายความว่าความเข้ามาให้ช่วยมีเป็นจำนวนมาก.<br/> </p>
    </article>
  </body>
</html>