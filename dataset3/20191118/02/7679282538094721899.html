<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-fraud-from-500-people-of-canda-from-fake-call-centre-2855438.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T02:06:26+00:00"/>
    <meta property="og:title" content="फर्जी कॉल सेंटर बना कनाडा के पांच सौ लोगों से ठगी"/>
    <meta property="og:description" content="पश्चिमी दिल्ली जिला पुलिस ने फर्जी कॉल सेंटर पर छापा मारकर 32 लोगों को गिरफ्तार किया है। ये लोग तीन माह में कनाडा के 500 से ज्यादा लोगों को करोड़ों का चूना लगा चुके हैं। कनाडा के नागरिक एल्विस हेनरी..."/>
  </head>
  <body>
    <article>
      <h1>फर्जी कॉल सेंटर बना कनाडा के पांच सौ लोगों से ठगी</h1>
      <address><time datetime="2019-11-18T02:06:26+00:00">18 Nov 2019, 02:06</time> by <a rel="author">नई दिल्ली, वरिष्ठ संवाददाता</a></address>
      <p>पश्चिमी दिल्ली जिला पुलिस ने फर्जी कॉल सेंटर पर छापा मारकर 32 लोगों को गिरफ्तार किया है। ये लोग तीन माह में कनाडा के 500 से ज्यादा लोगों को करोड़ों का चूना लगा चुके हैं। कनाडा के नागरिक एल्विस हेनरी की शिकायत पर पुलिस ने मामला दर्ज कर जांच शुरू कर दी है। कॉल सेंटर के मालिक पांच दोस्त हैं, जिनकी तलाश की जा रही है। </p>
      <p>अतिरिक्त पुलिस उपायुक्त समीर शर्मा ने बताया कि साइबर सेल व दूरसंचार विभाग की टीम ने शनिवार रात मोतीनगर में चल रहे कॉल सेंटर में छापा मारकर यहां काम कर रहे 32 लोगों को गिरफ्तार किया, जो कनाडा के लोगों को फोन करते थे।</p>
      <p>
        <b>जांच का डर दिखाकर ठगी</b>
      </p>
      <p>आरोपी कनाडा पुलिस अधिकारी बनकर कनाडा मूल के लोगों को फोन करते थे। वह इंटरनेट स्नूफिंग और अन्य तकनीकी यंत्रों की मदद लेते थे। जिससे पीड़ित को अपने मोबाइल फोन पर कनाडा का नंबर दिखाई देता था।</p>
      <p>
        <b>बिटक्वाइन में लेते थे धन</b>
      </p>
      <p>आरोपी लोगों से बोलते थे कि उनका सिन नंबर आपराधिक गतिविधियों में लिप्त पाया गया है।इसके कारण सरकार आपका बैंक में जमा धन जब्त कर लेगी। आरोपी पीड़ित को समझौता करने की बात कहते थे फिर उनके खाते से धनराशि बिटक्वाइन ब्लॉकचेन वॉलेट एप में ट्रांसफर करवा लेते थे</p>
    </article>
  </body>
</html>