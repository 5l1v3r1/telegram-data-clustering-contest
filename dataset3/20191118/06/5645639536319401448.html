<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/microsoft-cortana-konci-na-ios-a-androidu/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-18T06:30:53+00:00"/>
    <meta property="og:title" content="Microsoft Cortana končí na iOS a Androidu"/>
    <meta property="og:description" content="Pokud jde o mobilní telefony, výrobci a dodavatelé softwaru se snaží nalákat uživatele na používání chytrého asistenta. K dispozici jsou nativní služby jako Siri od Applu nebo Assistant od Googlu, ale kromě toho je zde také Alexa, Bixby a další. Jednou ze služeb je i Cortana od Microsoftu, ale ta se již brzy stáhne z […]"/>
  </head>
  <body>
    <article>
      <h1>Microsoft Cortana končí na iOS a Androidu</h1>
      <address><time datetime="2019-11-18T06:30:53+00:00">18 Nov 2019, 06:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Pokud jde o mobilní telefony, výrobci a dodavatelé softwaru se snaží nalákat uživatele na používání chytrého asistenta. K dispozici jsou nativní služby jako Siri od Applu nebo Assistant od Googlu, ale kromě toho je zde také Alexa, Bixby a další. Jednou ze služeb je i Cortana od Microsoftu, ale ta se již brzy stáhne z mobilních telefonů.</p>
      <h3>Cortana a nejasná budoucnost</h3>
      <p>Microsoft došel k rozhodnutí, že asistentka Cortana již nebude dostupná na systémech Android a iOS na většině trhů. V podstatě ji budou moci využívat jen v USA, ale není přesně řečeno, jestli se neplánuje omezení nebo zrušení. Microsoft jen dodává, že bude ještě nějakou dobu dostupná.</p>
      <p>Z obchodů s aplikacemi bude odstraněna samostatná aplikace „Microsoft Cortana – Digital assistant“, přičemž dojde k odstranění i v rámci Microsoft Launcher, kde byla integrovaná. Microsoft stanovil datum omezená dostupnosti na 31. ledna 2020. V oficiálním prohlášení je ale uvedeno, že Cortana bude stále v aplikacích Microsoft 365.</p>
      <figure>
        <img src="https://dotekomanie.cz/wp-content/uploads/2015/03/cortana-windows-phone-theverge-5_1020.jpg"/>
      </figure>
      <p>Co se týče existence na Windows 10, tak nedojde k jakékoliv změně. Zřejmě na mobilních telefonech se nevyplatí provozovat tuto službu. Ostatně většina mobilních telefonů nabízí již v základu své vlastní řešení, případně od Googlu. Pravděpodobně jen malé procento uživatelů deaktivovalo původní software a nastavilo si Cortanu od Microsoftu. Jedná se ale jen o odhad a skutečné důvody jsou nám zatím neznámé.</p>
      <footer>Zdroj: <a href="https://www.xda-developers.com/microsoft-is-killing-its-dedicated-cortana-voice-assistant-app-for-android-and-ios/#c4ca4/">xda-developers.com</a></footer>
    </article>
  </body>
</html>