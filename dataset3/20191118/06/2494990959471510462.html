<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cultura-spettacoli/2019/11/18/news/raffaella-carra-fabio-fazio-luciana-littizzetto-direttori-rete-controprogrammazione-salvini-matrimonio-parodia-giorgia-meloni-che-tempo-che-fa-1241741/"/>
    <meta property="og:site_name" content="Il Tempo"/>
    <meta property="article:published_time" content="2019-11-18T06:42:17+00:00"/>
    <meta property="og:title" content="&quot;Lo facciamo in tre&quot;, Carrà senza freni da Fazio"/>
    <meta property="og:description" content="Raffa scatenata. Frecciatine ai direttori di rete col collega Rai"/>
  </head>
  <body>
    <article>
      <h6 class="kicker">CHE TEMPO CHE FA</h6>
      <h1>"Lo facciamo in tre", Carrà senza freni da Fazio</h1>
      <h2>Raffa scatenata. Frecciatine ai direttori di rete col collega Rai</h2>
      <address><time datetime="2019-11-18T06:42:17+00:00">18 Nov 2019, 06:42</time> by <a rel="author">Giada Oricchio</a></address>
      <p>Raffella Carrà torna a “Che Tempo Che Fa” dopo il successo della seconda edizione  di “A raccontare comincia tu”: “Fabio, sei il primo invitato alla prossima edizione”. Poi le frecciatine ai direttori di RaiUno e RaiDue.</p>
      <p>Raffaella Carrà è tanto precisa quanto simpatica: “Bisogna invitare persone che abbiano davvero cose da raccontare. Si confessano? No, si raccontano, stai attento Fabio. L’unica cosa che mi dà una soddisfazione immensa è che quando ci sono personaggi contrastati poi vada bene. Sgarbi mi ha mandato un messaggio: ‘Non so cosa sia successo, mi hanno mandato tanti bei whatsapp. Fabio tu sei ufficialmente il primo ospite della terza edizione’. Il direttore…”, “Chi Freccero?” e la Carrà con punta polemica: “No, Stefano Coletta, l’unico… Freccero mi ha piazzato contro due filmoni pazzeschi”, “Eh se vuoi ti faccio vedere cosa hanno messo su RaiUno domenica sera, ognuno ha i direttori che si merita” aggiunge Fazio con riferimento al direttore Teresa De Santis e la Carrà definitiva: “Bisogna abituarsi”.</p>
      <p>Luciana Littizzetto, protagonista dell’ultima puntata di “A raccontare comincia tu” che ha segnato il record stagionale, raggiunge Raffaella Carrà: “Ho avuto Pippo Baudo sul divano, ma Raffaella in cucina è un onore”. E come regalo spunta la “marisa” o “lecca pentola”. La Littizzetto rivela che Raffaella Carrà era in vacanza in Spagna e l’artista: “E’ vero, io stavo in vacanza, mi ha detto che dovevo assolutamente venire. E allora ho pensato ‘beh, se c’è anche Luciana, lo facciamo in tre”, “Amore siamo una coppia di fatto, chiediamo a Salvini di sposarci” e Fazio: “Non avrei mai immaginato di sentire una cosa del genere da lei, signora Carrà!”. L’incontro si chiude con la canzone parodia ispirata a Giorgia Meloni “Sono una donna, sono una madre, sono cristiana”, rivista e corretta per celebrare Raffaella Carrà e con l’appello a donare per aiutare Venezia.</p>
    </article>
  </body>
</html>