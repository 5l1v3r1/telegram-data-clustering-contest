<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/news/30117"/>
    <meta property="og:site_name" content="ערים"/>
    <meta property="article:published_time" content="2019-11-18T06:07:04+00:00"/>
    <meta property="og:title" content="שבוע היזמות העולמי 2019: הרצאה ייחודית של המכללה העירונית רחובות עבור בעלי עסקים בנושא שיווק"/>
    <meta property="og:description" content="החברה העירונית רחובות מזמינה את בעלי העסקים הקטנים להרחיב אופקים ולקבל כלים במסגרת הרצאה שתתקיים ביום חמישי ה-21.11 בשעה 18:00 במכללה העירונית רחובות. הכניסה חופשית בהרשמה מראש"/>
  </head>
  <body>
    <article>
      <h1>שבוע היזמות העולמי 2019: הרצאה ייחודית של המכללה העירונית רחובות עבור בעלי עסקים בנושא שיווק</h1>
      <h2>החברה העירונית רחובות מזמינה את בעלי העסקים הקטנים להרחיב אופקים ולקבל כלים במסגרת הרצאה שתתקיים ביום חמישי ה-21.11 בשעה 18:00 במכללה העירונית רחובות. הכניסה חופשית בהרשמה מראש</h2>
      <address><time datetime="2019-11-18T06:07:04+00:00">18 Nov 2019, 06:07</time> by <a rel="author">אלעד חיימוביץ'</a></address>
      <p>שבוע היזמות העולמי מגיע גם למכללה העירונית רחובות. לרגל ציון שבוע זה, מארחת המכללה בשיתוף "מעוף" הרצאה לטובת בעלי עסקים ויזמים מתחילים, קטנים ובינוניים, ביום חמישי ה-21.11 בשעה 18:00 (הכניסה חופשית בהרשמה מראש).</p>
      <p>בהרצאה "שיווק אוטומטי – בניית מערך שיווק שעובד בשבילך" שתועבר על ידי גיל פינקלשטיין, ילמדו בעלי העסק איך בונים מנגנון שיווק חזק שמזרים לקוחות פוטנציאליים בקלות, מהם הערוצים הנכונים לעסק ואיך בוחרים נכון את כלי השיווק.</p>
      <p>ההרצאה מצטרפת לסדרת הקורסים "יוזמים עסק" שמתקיימת במכללה במהלך השנתיים האחרונות בשיתוף הסוכנות לעסקים קטנים ובינוניים, קורס שמעניק את מירב הכלים והמשאבים לפתיחת עסק חדש. בחודש דצמבר ייפתח קורס של שיווק מתקדם ברשתות החברתיות, שהפכו בשנים האחרונות לכלי שיווקי חזק ואפקטיבי. בקורס ילמדו כלים לקידום דפי העסקיים בפייסבוק ובאינסטגרם.</p>
      <p>איציק עובדיה, מנכ"ל החברה העירונית רחובות: "אנו שמחים לצייד את בעלי העסקים הקטנים בארגז כלים יישומי שאיתו יוכלו לקחת יוזמות חדשות ולפתח את העסק. אנו שמחים לתת את המענה במסגרת קורסים והרצאות פרקטיות".</p>
      <p>אודי קדם, מנהל המכללה העירונית: "בשל הצרכים והביקוש בשטח, ידענו שזה חשוב ונכון לתת מענה לכל בעלי העסקים הקטנים, הן באירועי העשרה בדומה להרצאה זו שנקיים לרגל שבוע היזמות והן בתוכן הקורסים שאנו מקיימים בקורס".</p>
      <p>ההרצאה כאמור ללא תשלום אך יש להירשם מראש במספר: 0768844855. המכללה העירונית רחובות, רחוב גיבורי ישראל 2.</p>
    </article>
  </body>
</html>