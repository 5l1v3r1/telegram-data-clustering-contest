<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21838/twincat-speech-hatekonyabb-automatizalas-hangbevitellel"/>
    <meta property="og:site_name" content="PC Forum"/>
    <meta property="article:published_time" content="2019-11-18T06:00:00+00:00"/>
    <meta property="og:title" content="TwinCAT Speech: hatékonyabb automatizálás hangbevitellel"/>
    <meta property="og:description" content="&quot;TwinCAT, kezdd el a folyamatkövetést&quot;"/>
  </head>
  <body>
    <article>
      <h1>TwinCAT Speech: hatékonyabb automatizálás hangbevitellel</h1>
      <address><time datetime="2019-11-18T06:00:00+00:00">18 Nov 2019, 06:00</time> by <a rel="author">[hírszerkesztő]</a></address>
      <p>[Beckhoff] Az emberi test egymással tökéletes összhangban működő funkcionális egységek rendszerévé fejlődött. Átvitt értelemben igaz ez az automatizálásra, ami tökéletes harmóniában egyesíti a helyzetfelismerést, az érzékelőket, a mozgásvezérlést és a gépi látást. A TwinCAT Speech szoftverrel az automatizálási rendszerek most már <a href="https://as.technetwork.hu/wvx/dlv/ck.php?oaparams=2__bannerid=488__zoneid=0__oadest=http%3A%2F%2Fwww.beckhoff.hu%2Ftwincat-speech">hallani és beszélni is megtanulhatnak</a>.<br/><br/>A TwinCAT segítségével az automatizálási rendszerek ugyanolyan hatékonyan és fennakadásmentesen működhetnek, mint az emberi test: TwinCAT runtime környezettel ellátott ipari PC az „értelmet”, a TwinCAT Motion Control mozgásvezérlő a precíz, dinamikus mozgást, a be- és kimeneti interfészek pedig a legkülönfélébb érzékelők és buszrendszerek adatainak átviteléhez szükséges „érzékelést” biztosítják.<br/><br/>A közelmúltban a rendszer a TwinCAT Vision szoftvermodullal bővült. A beszédfelismerő- és hangalkotó képességeket nyújtó, új, <a href="https://as.technetwork.hu/wvx/dlv/ck.php?oaparams=2__bannerid=488__zoneid=0__oadest=http%3A%2F%2Fwww.beckhoff.hu%2Ftwincat-speech">TwinCAT Speech nevű szoftvermodullal</a> teljessé vált az emberrel való analógia.<br/><br/>A TwinCAT Speech szoftvermodullal ipari szabványoknak megfelelő, többnyelvű adatlekérdezés és -bevitel valósítható meg, ami lényegesen megkönnyíti és hatékonyabbá teszi az automatizálási rendszerrel végzett munkát. E technológia számos iparág sokféle alkalmazásában használható, a gépgyártástól az épületautomatizálásig terjedően.</p>
      <figure>
        <iframe src="https://www.youtube.com/embed/85MFnYtFhWU" width="728" height="410" data-service="Youtube" scrolling="no"/>
      </figure>
      <p>Például egy gépalkatrészen végzett munka során az operátorok vagy karbantartók a szokványos kezelőfelület használata nélkül, egyszerűen szóban kérdezhetik meg, hogy milyen hatással vannak a módosított beállítások az adott vezérlési vagy szimulációs alkalmazásra. Ezenfelül kritikus rendszerértékek elérésekor megfelelő beszédriasztás is kiadható.<br/><br/>A beszédbevitelt közvetett funkcióként, a beépített Windows operációs rendszer képességeit kihasználva valósították meg, más szóval nem igényel internet- vagy felhőcsatlakozást. A TwinCAT Speech beszédkimenete mind közvetett, mind közvetlen funkcióként használható: az előbbi esetben a megfelelő Windows-funkciók, az utóbbiban pedig az Amazon szövegfelolvasó Polly szolgáltatása biztosítja a hang megszólaltatását.<br/><br/>A valósághű beszédhangzást mély tanulási technológiákkal szintetizálták. Több hang közül lehet választani, és a közvetlenül előállt hangállományok akár gyorsítótárban is tárolhatók.</p>
    </article>
  </body>
</html>