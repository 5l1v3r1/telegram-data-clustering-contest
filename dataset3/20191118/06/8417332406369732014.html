<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/18/Politiet-Ti-personer-skutt-p%C3%A5-fest-i-California-fire-av-dem-er-d%C3%B8de-20414425.ece"/>
    <meta property="og:site_name" content="adressa.no"/>
    <meta property="article:published_time" content="2019-11-18T06:06:39+00:00"/>
    <meta property="og:title" content="Politiet: Ti personer skutt på fest i California - fire av dem er døde"/>
    <meta property="og:description" content="Minst fire personer er skutt og drept på en bakgårdsfest i Fresno i California. Seks andre ble truffet av skudd, men ventes å overleve, ifølge politiet."/>
  </head>
  <body>
    <article>
      <h1>Politiet: Ti personer skutt på fest i California - fire av dem er døde</h1>
      <address><time datetime="2019-11-18T06:06:39+00:00">18 Nov 2019, 06:06</time> by <a rel="author">ntb</a></address>
      <p>Minst fire personer er skutt og drept på en bakgårdsfest i Fresno i California. Seks andre ble truffet av skudd, men ventes å overleve, ifølge politiet.</p>
      <aside><a href="https://www.adressa.no/nyheter/utenriks/2019/11/18/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/18/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/18/javascript:void(0);">Del denne artikkelen på e-post</a></aside>
      <p>Ofrene var samlet i en bakgård søndag kveld for å se en fotballkamp på TV da de plutselig ble beskutt, opplyser politiet.</p>
      <p>– Det vi vet, er at dette var en samling, en familie- og vennesamling i bakgården. Alle så på fotball denne kvelden idet ukjente gjerningsmenn nærmet seg boligen, snek seg inn i bakgården og åpnet ild, sier politibetjent Bill Dooley.</p>
      <p>Tre personer ble funnet døde i bakgården, mens den fjerde døde på sykehuset.</p>
    </article>
  </body>
</html>