<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/trovato-in-unaiuola-un-feto-di-tre-mesi"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-18T06:08:14+00:00"/>
    <meta property="og:title" content="Trovato in un’aiuola un feto di tre mesi"/>
    <meta property="og:description" content="Orrore"/>
  </head>
  <body>
    <article>
      <h1>Trovato in un’aiuola un feto di tre mesi</h1>
      <h2>Orrore</h2>
      <address>
        <time datetime="2019-11-18T06:08:14+00:00">18 Nov 2019, 06:08</time>
      </address>
      <p>Orrore a Torino. In un’aiuola nel centro città un passante ha trovato un feto all’interno di un contenitore cilindrico. Da una prima analisi medica sembra trattarsi di un feto tra le 10 e le 15 settimane. Era in una provetta di 7 centimetri di altezza e 3 di diametro con liquido di conservazione.</p>
      <p>Il contenuto della provetta è stato analizzato dai medici dell’ospedale Sant’Anna di Torino. I carabinieri della compagnia Monviso stanno acquisendo i filmati delle telecamere di videosorveglianza della zona per risalire all’identità della persona che ha abbandonato nell’aiuola il contenitore. Non è escluso, tra le ipotesi al vaglio degli inquirenti, che sia stata rubata da un qualche laboratorio.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/insegnante-trovata-morta-fianco-alla-sua-auto"/>
        <a href="https://laprovinciadibiella.it/cronaca/restera-un-mistero-il-caso-della-donna-trovata-nella-valigia"/>
        <a href="https://laprovinciadibiella.it/cronaca/idraulico-muore-a-casa-di-un-cliente-ma-e-mistero-sulla-sua-identita"/>
      </related>
    </article>
  </body>
</html>