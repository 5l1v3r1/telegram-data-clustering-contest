<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/vitaminokkal-keszuljon-a-telre/186812"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T06:30:00+00:00"/>
    <meta property="og:title" content="Vitaminokkal készüljön a télre!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Vitaminokkal készüljön a télre!</mark>
      </h1>
      <address><time datetime="2019-11-18T06:30:00+00:00">18 Nov 2019, 06:30</time> by <a rel="author">BoBe</a></address>
      <p>
        <b>Ahogy közeleg a tél és az évszakkal érkező influenza, nem árt vitaminokkal felkészíteni a szervezetet a vacogós hónapokra. A Bors összeszedte a legfontosabb tudnivalókat vitaminfronton. </b>
        <b>Ahogy közeleg a tél és az évszakkal érkező influenza, nem árt vitaminokkal felkészíteni a szervezetet a vacogós hónapokra. A Bors összeszedte a legfontosabb tudnivalókat vitaminfronton.</b>
      </p>
      <p>Mindenkinek szüksége van vitaminokra, télen különösképpen oda kell figyelni a szervezetre. Dr. Bense Tamás családorvos szerint fontos a rendszeres testmozgás, a változatos étrenddel pe­dig elegendő vitamint vihetünk be a szervezetbe. Az ezen felüli pótlást mindenképpen egyeztesse orvosával, hogy a személyre szabott adagot szedje be!</p>
      <p>– Rengeteg nyers zöldséget és gyümölcsöt fogyasszanak, az étkezések tartalmazzanak tejet, húst, tojást és halat. Emellett fontos, hogy naponta 5-10 ezer lépésnek meg kell lennie, mert a testmozgás is elengedhetetlen a szervezet számára. Ha kellően változatosan táplálkoznak és mozognak, nagyon kevés pluszvitamint kell pótolni – mondja a családorvos.</p>
      <p>
        <b>Meghűlésre szedjen C-vitamint!</b>
      </p>
      <p>Jótékony hatású, immunerősítő a C-vitamin, amiből 100 milligramm nagyjából elég, ha betartja az egészséges, vitamindús étkezést. Ha úgy érzi, hogy fogékony a megfázásra, vagy már kezdi ledönteni a lábáról a meghűlés, orvosa utasítására emelje meg az adagot. A szervezet folyamatosan kiüríti a vízben oldódó vitamint, így szinte lehetetlen túladagolni.</p>
      <p>
        <b>Szemre való az A-vitamin</b>
      </p>
      <p>Közismerten a szem legjobb barátja az A-vitamin, ami a hámszövetet védi. Leginkább a piros gyümölcsökben található meg, de a zöldségeket se hanyagolja! Ha tartja a természetben fellelhető forrásokat az ét­rendjében, akkor szinte nincs szükség a pótlására. Ha elvetette a sulykot és kissé túladagolta, akkor fejfájást és ízületi panaszokat érzékelhet.</p>
      <p>
        <b>Anyatej mellé szükséges a K-vitamin</b>
      </p>
      <p>– Nagyon aktuális és sajnos hiánycikk is ez a vitamin. Kisgyerekeknek az anyatejes táplálás mellé nagyon fontos, felnőtteknél a megfelelő ételekkel lehet pótolni – mondja a doktor. Elegendő mennyiséget lehet bevinni a szervezetbe, ha tejet iszik, májat és zöldségeket eszik.</p>
      <figure>
        <img src="http://media.borsonline.hu/cikk/20/192409/big-lead/650x360/2026693_shutterstock-791810890.jpg"/>
        <figcaption>© Shutterstock</figcaption>
      </figure>
      <p>
        <b>Multivitaminnal is megbetegedhet</b>
      </p>
      <p>– A multivitaminok szedése az esetek jelentős részében úgy gondolom, felesleges. Viszont legyengült szervezet esetében, betegség utáni lá­badozásban, kimerüléses ál­-lapotban természete­sen szóba jö- het. Csak úgy, orvosi egyeztetés nélkül nem ajánlanám – tanácsolja a családorvos.</p>
      <p>
        <b>Csodaszer a D-vitamin</b>
      </p>
      <p>A D-vitamin felnőttnek és gyereknek egyaránt nagyon fontos.</p>
      <p>– Rájöttünk, hogy ez nemcsak egy vitamin, hanem egy hormon, amire nagy szüksége van a szervezetnek. A csontosodást, a fogzást a kisgyerekeknél segíti, a depresszió ellen is hat, de az érelmeszesedésben és a daganatos betegségek elkerülésében is óriási szerepet játszik – mondja a doktor.</p>
      <p>Mindenféleképpen meg kell beszélni az orvosával az adagolás mennyiségét, túladagolás lényegében lehetetlen. Természetes úton tojással, gombával és halakkal tudja a szervezetébe bejuttatni a zsírban oldódó vitamint.</p>
      <p>Tipp: ha halat eszik zöld salátával, amin van egy kis olívaolaj, a szervezete azonnal meghálálja a törődést.</p>
      <p>
        <b>Libidónövelő E-vitamin</b>
      </p>
      <p>Ez a zsírban oldódó vitamin segít az öregedési folyamatok lassításában, emellett immunerősítő hatású és a nemi működést is erőteljesen segíti. Minden esetben kérdezze ki or­vosa véleményét, alig 100 milligramm szükséges a szervezetnek. Ezt zöldségekből és olajos magvakból megkaphatja.</p>
      <p>
        <b>Idegvédő B-vitamin</b>
      </p>
      <p>Óriási jelentősége van ennek a vitaminnak a borongós téli időszakban. – Stresszes időszakban, fáradékonyság esetén mindenképpen egyeztessen orvosával a szükséges B-vitamin-mennyiség beszedéséről – tanácsolja a családorvos. Az olajos magvak, a hús és a zöldségek, gyümölcsök remek B-vitamin-források, nem jellemző a túladagolás.</p>
    </article>
  </body>
</html>