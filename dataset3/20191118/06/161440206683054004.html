<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/18/entra-in-giardino-e-fa-strage-al-party-almeno-quattro-vittime-137-953988.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-18T06:43:50+00:00"/>
    <meta property="og:title" content="Entra in giardino e fa strage al party, almeno quattro vittime"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">stati uniti</h6>
      <h1>Entra in giardino e fa strage al party, almeno quattro vittime</h1>
      <h2>Sei i feriti gravi a Fresno, in California</h2>
      <address>
        <time datetime="2019-11-18T06:43:50+00:00">18 Nov 2019, 06:43</time>
      </address>
      <p>Strage in California.</p>
      <p>Almeno quattro persone sono morte e altre sei sono rimaste ferite in modo grave a Fresno, dove qualcuno in serata - forse più di uno shooter - è entrato nel giardino di una casa dove 35 persone stavano guardando una partita di football, durante una festa, e ha aperto il fuoco.</p>
      <p>Lo rendono noto i media statunitensi. Non è ancora chiaro il motivo del gesto, né chi siano i killer, ma non ci sono indicazioni sul fatto che chi ha sparato conoscesse le vittime (tutti uomini fra i 25 e i 30 anni).</p>
      <p>La polizia sta ora esaminando i filmati delle telecamere di sicurezza. "Il mio cuore è con le famiglie delle vittime di questa violenza insensata", ha detto Michael Reid, vicecapo della polizia di Fresno, aggiungendo che sarà fatto tutto il possibile per assicurare i responsabili alla giustizia.</p>
      <p>(Unioneonline/D)</p>
    </article>
  </body>
</html>