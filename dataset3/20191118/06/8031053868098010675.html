<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%bf-%cf%85%ce%bb%ce%b9%ce%ba%cf%8c-%cf%80%ce%bf%cf%85-%ce%ba%ce%ac%ce%bd%ce%b5%ce%b9-%ce%b1%ce%ba%cf%8c%ce%bc%ce%b1-%ce%ba%ce%b1%ce%b9-%ce%b1%ce%bd%ce%b8%cf%81%cf%8e%cf%80%ce%bf%cf%85%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T06:08:18+00:00"/>
    <meta property="og:title" content="Το υλικό που κάνει ακόμα και ανθρώπους να «εξαφανίζονται» (βίντεο)"/>
    <meta property="og:description" content="Η καναδική εταιρεία HyperStealth Biotechnology ίσως πέτυχε το -φαινομενικά- ακατόρθωτο, δηλαδή να κάνει αόρατα αντικείμενα και ανθρώπους, χάρη στην ανάπτυξη ενός ιδιαίτερου υλικού."/>
  </head>
  <body>
    <article>
      <h1>Το υλικό που κάνει ακόμα και ανθρώπους να «εξαφανίζονται» (βίντεο)</h1>
      <address>
        <time datetime="2019-11-18T06:08:18+00:00">18 Nov 2019, 06:08</time>
      </address>
      <p>
        <b>Η καναδική εταιρεία HyperStealth Biotechnology ίσως πέτυχε το -φαινομενικά- ακατόρθωτο, δηλαδή να κάνει αόρατα αντικείμενα και ανθρώπους, χάρη στην ανάπτυξη ενός ιδιαίτερου υλικού.</b>
      </p>
      <p>Μπορεί οι σπουδαιότεροι επιστήμονες του κόσμου να έχουν πει πως δεν γίνεται να εξαφανίσουμε αντικείμενα ή ακόμα και ανθρώπους, αλλά μια καναδική εταιρεία έχει βαλθεί να μας αποδείξει το αντίθετο.</p>
      <p>Συγκεκριμένα, η HyperStealth Biotechnology, που ειδικεύεται στις στολές καμουφλάζ, ανέπτυξε ένα υλικό το οποίο μπορεί να κάνει αντικείμενα και ανθρώπους αόρατα.</p>
      <p>Στο βίντεο που ακολουθεί, μπορείτε να δείτε πώς λειτουργεί αφού δεν χρειάζεται ενέργεια και μπορεί να χρησιμοποιηθεί σε οποιοδήποτε περιβάλλον και, μάλιστα, οποτεδήποτε.</p>
      <p>Ο εκτελεστικός διευθυντής της κατασκευάστριας εταιρείας, Γκι Κρέιμερ, δήλωσε σχετικά:</p>
      <p>«Αυτό το υλικό, όχι μόνο κρύβει ένα αντικείμενο στο ορατό φάσμα, λειτουργεί επίσης υπό υπεριώδες, υπέρυθρο και υπέρυθρο φως βραχέων κυμάτων. Ελπίζω ότι -σε λιγότερο από έναν χρόνο- θα αρχίσουμε να βλέπουμε τις πρακτικές εφαρμογές του».</p>
      <figure>
        <iframe src="https://www.youtube.com/embed/iaX6CPux0cg" width="560" height="315" data-service="Youtube" scrolling="no"/>
      </figure>
    </article>
  </body>
</html>