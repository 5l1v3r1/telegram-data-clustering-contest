<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kanadada-36-papazin-29-cocuga-cinsel-tacizde-bulundugu-aciklandi-2220071"/>
    <meta property="og:site_name" content="Posta"/>
    <meta property="article:published_time" content="2019-11-18T06:11:14+00:00"/>
    <meta property="og:title" content="Kanada’da 36 papazın 29 çocuğa cinsel tacizde bulunduğu açıklandı"/>
    <meta property="og:description" content="Kanada’nın British Columbia Eyaleti Katolik Başpiskoposluğu, ülke tarihinde ilk kez kilise tarafından gerçekleştirilen bir soruşturma sonucunda, 1950 yılından bu yana 36 papazın 29 çocuğa cinsel istismarda bulunduğunu duyurdu. İlk kez kamuoyuna açıklanan söz konusu soruşturma sonuçları, ülkenin resmi yayın kuruluşu CBC’de yayınlanan The Fifth Estate isimli programda gündeme getirildi."/>
  </head>
  <body>
    <article>
      <h1>Kanada’da 36 papazın 29 çocuğa cinsel tacizde bulunduğu açıklandı</h1>
      <address>
        <time datetime="2019-11-18T06:11:14+00:00">18 Nov 2019, 06:11</time>
      </address>
      <h3>Kanada’nın British Columbia Eyaleti Katolik Başpiskoposluğu, ülke tarihinde ilk kez kilise tarafından gerçekleştirilen bir soruşturma sonucunda, 1950 yılından bu yana 36 papazın 29 çocuğa cinsel istismarda bulunduğunu duyurdu. İlk kez kamuoyuna açıklanan söz konusu soruşturma sonuçları, ülkenin resmi yayın kuruluşu CBC’de yayınlanan The Fifth Estate isimli programda gündeme getirildi.</h3>
      <p>Programın araştırmacıları tarafından bir süre önce başlatılan çalışmada, ülke genelindeki 60 başpiskoposluk ve piskoposluğa başvurularak, geçmişte kaç papazın cinsel istismarda bulunduğu soruldu. Programın son bölümünde, şu ana kadar sadece <b>British Columbia Eyaleti Katolik Başpiskoposluğu</b> tarafından bir soruşturma gerçekleştirildiği ve 36 papazın 1950 yılından bu yana çocuk yaştaki 29 kişiye cinsel istismarda bulunduklarının saptandığı belirtildi. British Columbia Eyaleti Katolik Başpiskoposluğu, papazların cinsel tacizine maruz kalan kurbanlardan hayatta olanlara çağrıda bulunarak, kendilerine başvurmalarını da istedi.</p>
      <p><a href="https://www.posta.com.tr/haberler/kanada">Kanada</a> Katolik Piskoposlar Birliğince yapılan açıklamada, <b><i>"Din adamlarının cinsel istismarının trajedisi, Kanada Katolik Piskoposları tarafından son derece ciddi ve saygılı bir şekilde ele alınmaktadır" </i></b>ifadesi kullanıldı.</p>
      <figure>
        <img src="https://i.pstimaj.com/img/75/640x0/5dd235b9ae298be087dfe3fb"/>
      </figure>
      <p><b>Papa Franciscus</b>’un geçen yıl <b>Vatikan</b>'da rahipler aleyhinde devam eden 2 bin cinsel <a href="https://www.posta.com.tr/haberler/taciz">taciz</a> davası olduğu ve sürecin ağır işlediğine dair açıklaması ile Katolik dünyasının utancı haline gelen papazların cinsel istismar vakalarında en büyük rakam ABD’de bulunuyor. ABD Katolik Başpiskoposlar Konferansı tarafından 2004'te yapılan araştırmaya göre, ülkede 1950-2002 döneminde 4 binden fazla Katolik rahip, 10 bin 667 çocuğa cinsel istismarda bulunmakla suçlanmıştı.</p>
      <p>Şili'den Avustralya'ya kadar on binlerce çocuk istismarı vakasının Katolik dünyasında yaşandığı ortaya çıkmış, Vatikan ise işlenen suçlardan "utanç ve üzüntü" duyulduğunu belirtmişti.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/usta-tiyatrocu-jale-birsel-92-yasinda-hayatini-kaybetti-2220114">
          <img src="https://i.pstimaj.com/img/100/180x95/5dd24f57ae298be087dfe43f"/>
        </a>
      </figure>
      <p>
        <a href="https://www.posta.com.tr/usta-tiyatrocu-jale-birsel-92-yasinda-hayatini-kaybetti-2220114">1 Usta tiyatrocu Jale Birsel 92 yaşında hayatını kaybett...</a>
      </p>
      <figure>
        <a href="https://www.posta.com.tr/dans-ederek-evlere-giren-hirsizlar-yakalandi-2220111">
          <img src="https://i.pstimaj.com/img/100/180x95/5dd24da0ae298be1502647ba"/>
        </a>
      </figure>
      <p>
        <a href="https://www.posta.com.tr/dans-ederek-evlere-giren-hirsizlar-yakalandi-2220111">2 Dans ederek evlere giren hırsızlar yakalandı</a>
      </p>
      <figure>
        <a href="https://www.posta.com.tr/yatalak-esine-turkuleriyle-mutluluk-veriyor-2220103">
          <img src="https://i.pstimaj.com/img/100/180x95/5dd24a70ae298be088fa47ec"/>
        </a>
      </figure>
      <p>
        <a href="https://www.posta.com.tr/yatalak-esine-turkuleriyle-mutluluk-veriyor-2220103">3 Yatalak eşine türküleriyle mutluluk veriyor</a>
      </p>
      <figure>
        <a href="https://www.posta.com.tr/yillanmis-banka-borcundan-kurtaran-tavsiyeler-2220083">
          <img src="https://i.pstimaj.com/img/100/180x95/5dd23f98ae298be15156d9b9"/>
        </a>
      </figure>
      <p>
        <a href="https://www.posta.com.tr/yillanmis-banka-borcundan-kurtaran-tavsiyeler-2220083">4 Yıllanmış banka borcundan kurtaran tavsiyeler</a>
      </p>
      <figure>
        <a href="https://www.posta.com.tr/cesaretin-var-mi-aska-sarkisiyla-hafizalara-kazinan-sarkici-gulaydan-uzen-haber-2220069">
          <img src="https://i.pstimaj.com/img/100/180x95/5dd23184ae298be088fa47a6"/>
        </a>
      </figure>
      <p>
        <a href="https://www.posta.com.tr/cesaretin-var-mi-aska-sarkisiyla-hafizalara-kazinan-sarkici-gulaydan-uzen-haber-2220069">5 'Cesaretin Var mı Aşka' şarkısıyla hafızalara kazınan ...</a>
      </p>
      <figure>
        <a href="https://www.posta.com.tr/turkiyede-ekim-ayinda-142-bin-810-konut-satildi-2220098">
          <img src="https://i.pstimaj.com/img/100/180x95/5dd2475566a97c782d8dce8b"/>
        </a>
      </figure>
      <p>
        <a href="https://www.posta.com.tr/turkiyede-ekim-ayinda-142-bin-810-konut-satildi-2220098">6 Türkiye'de ekim ayında 142 bin 810 konut satıldı</a>
      </p>
      <figure>
        <a href="https://www.posta.com.tr/olumsuz-sevginin-fotografini-ceyiz-sandiginda-sakliyor-2220088">
          <img src="https://i.pstimaj.com/img/100/180x95/5dd2428966a97c782e328d2f"/>
        </a>
      </figure>
      <p>
        <a href="https://www.posta.com.tr/olumsuz-sevginin-fotografini-ceyiz-sandiginda-sakliyor-2220088">7 'Ölümsüz sevgi'nin fotoğrafını çeyiz sandığında saklıy...</a>
      </p>
      <figure>
        <a href="https://www.posta.com.tr/ozlem-kaymaz-herkesten-dua-istedi-birlikte-basaracagiz-2220092">
          <img src="https://i.pstimaj.com/img/100/180x95/5dd243fdae298be087dfe41b"/>
        </a>
      </figure>
      <p>
        <a href="https://www.posta.com.tr/ozlem-kaymaz-herkesten-dua-istedi-birlikte-basaracagiz-2220092">8 Özlem Kaymaz herkesten dua istedi: Birlikte başaracağı...</a>
      </p>
      <figure>
        <a href="https://www.posta.com.tr/lady-diananin-dans-elbisesi-yeniden-satiliyor-2220078">
          <img src="https://i.pstimaj.com/img/100/180x95/5dd23a8eae298be15156d9b3"/>
        </a>
      </figure>
      <p>
        <a href="https://www.posta.com.tr/lady-diananin-dans-elbisesi-yeniden-satiliyor-2220078">9 Lady Diana'nın dans elbisesi yeniden satılıyor</a>
      </p>
      <figure>
        <a href="https://www.posta.com.tr/ataturk-havalimaninda-yikim-islemlerine-baslandi-2220087">
          <img src="https://i.pstimaj.com/img/100/180x95/5dd2404166a97c772cf000ed"/>
        </a>
      </figure>
      <p>
        <a href="https://www.posta.com.tr/ataturk-havalimaninda-yikim-islemlerine-baslandi-2220087">10 Atatürk Havalimanı’nda yıkım işlemlerine başlandı</a>
      </p>
      <figure>
        <img src="https://i.pstimaj.com/img/78/90x50/5dc9224666a97cf379703ec0"/>
      </figure>
      <p>SIRADAKİ HABER Pablo Escobar'ın bilinmeyenlerini kitapta anlattılar</p>
    </article>
  </body>
</html>