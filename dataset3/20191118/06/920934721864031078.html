<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/hudba-na-cesty-reknete-spotify-trasu-a-naplanuje-vam-playlist/"/>
    <meta property="og:site_name" content="Svět Androida"/>
    <meta property="article:published_time" content="2019-11-18T06:00:50+00:00"/>
    <meta property="og:title" content="Hudba na cesty? Řekněte Spotify trasu a naplánuje vám playlist"/>
    <meta property="og:description" content="Nová funkce se jmenuje &quot;Soundtrack your Ride&quot;. Spotify playlist na cesty vygeneruje po zadání trasy (nebo její délky) a vyplnění krátkého kvízu."/>
  </head>
  <body>
    <article>
      <h1>Hudba na cesty? Řekněte Spotify trasu a naplánuje vám playlist</h1>
      <address><time datetime="2019-11-18T06:00:50+00:00">18 Nov 2019, 06:00</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>Hudební streamovací služba Spotify přišla s dalším zajímavým způsobem, jak svým uživatelům <b>usnadnit výběr hudby</b>. Abyste si nemuseli lámat hlavu s hudebním podkresem pro vaši <b>dlouhou cestu autem</b>, dokáže vám nově poskládat playlist na základě délky cesty a dalších parametrů. Nová funkce se jmenuje “<b>Soundtrack your Ride</b>” a seznam skladeb umí generovat jak v aplikaci, tak i na webu. Spotify playlist na cesty vygeneruje po zadání trasy (nebo její délky) a vyplnění krátkého kvízu.</p>
      <p>V nastavení této nové funkce budete nejprve vyzváni k zadání trasy, což poslouží hlavně jako <b>odhad pro celkovou délku playlistu</b>. Zatím se nám <a href="https://soundtrackyourride.byspotify.com/">na Soundtrack your Ride webu</a> nepodařilo zadat žádné evropské město, natož lokace v České republice. Funkce zadání konkrétních bodů zatím funguje asi jen v USA. V tomto případě se nás tedy na našem území zatím týká jen obyčejné <b>zadání délky trasy v hodinách a minutách</b>. Pokud <a href="https://www.svetandroida.cz/tag/spotify/">Spotify</a> nešel až tak daleko, že by dokonce doplňoval do playlistu umělce z míst, kterými projíždíte (například typický jižanský rock třeba v Alabamě), tak je vlastně jedno, že zadáte pouze čas.</p>
      <figure>
        <img src="https://www.svetandroida.cz/media/2019/11/soundtrack-your-ride-kviz-spolujezdci.jpg"/>
      </figure>
      <p>Podobu výsledného playlistu pak ale určí zejména odpovědi na následující <b>pětikrokový kvíz</b>. Je otázkou, jak velký vliv mají odpovědi na celkový Spotify playlist na cesty a jak celá automatizace funguje, ale třeba se to někdy dozvíme. V kvízu postupně <b>zadáte složení posádky auta, oblíbený hudební styl, preferovanou atmosféru v autě, nejoblíbenější skladbu do auta, a taky typ vašeho vozu</b>. Výsledkem je kvíz sestavený na základě zadaných parametrů a namixovaný s vašimi oblíbenými skladbami.</p>
      <h3>Jaký playlist na cesty sestavil Spotify vám?</h3>
      <p>Zdroj: <a href="https://soundtrackyourride.byspotify.com/">Spotify</a></p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-s10-g973fz-128gb-dual-sim-black-p-97392?utm_source=svetandroida&amp;utm_medium=banner-s10-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-xiaomi-mi-9-6gb64gb-black-p-97935?utm_source=svetandroida&amp;utm_medium=banner-mi9-a&amp;utm_campaign=Xiaomi-listopad"/>
      </related>
      <related>
        <a href="https://www.svetandroida.cz/spotify-magic-leap-rozsirena-realita/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/20-aplikaci-zdarma-google-play/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-42mm-sm-r810nzd-rose-gold-p-59416?utm_source=svetandroida&amp;utm_medium=banner-watch-42-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/spotify-reklama-platici-uzivatel/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/top10-aplikaci-ktere-cesi-nejvice-stahuji-z-google-play-07-2019-prekvapily-mapy-cz/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/android-auto-cestina/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/seznam-her-a-aplikaci-zdarma-sleva/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/top10-aplikace-cesi-nejvice-stahuji-08-2019/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/android-aplikace-google-play-slevy-zdarma/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/jak-stahovat-z-youtube/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>