<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191118_04723121"/>
    <meta property="og:site_name" content="De Standaard"/>
    <meta property="article:published_time" content="2019-11-18T06:57:00+00:00"/>
    <meta property="og:title" content="Sneeuw in de Ardennen, code oranje in Luik"/>
    <meta property="og:description" content="De werkweek start zwaarbewolkt tot betrokken met perioden van regen. In Luik geldt code oranje voor gladheid: boven de 500 m wordt daar 15 tot 20 cm, en pl..."/>
  </head>
  <body>
    <article>
      <h1>Sneeuw in de Ardennen, code oranje in Luik</h1>
      <address>
        <time datetime="2019-11-18T06:57:00+00:00">18 Nov 2019, 06:57</time>
      </address>
      <p>De werkweek start zwaarbewolkt tot betrokken met perioden van regen. In Luik geldt code oranje voor gladheid: boven de 500 m wordt daar 15 tot 20 cm, en plaatselijk meer, sneeuw verwacht. Daarvoor waarschuwt het KMI.</p>
      <p>Voor Limburg, Luik en Luxemburg geldt maandag code geel voor regen - in Limburg wordt 25 l/m² en plaatselijk meer verwacht. En ten zuiden van Samber en Maas valt boven de 400 meter sneeuw die in de namiddag kan overgaan in smeltende sneeuw. Het verkeer kan hierdoor ernstig verstoord worden.</p>
      <figure>
        <iframe data-src="https://twitter.com/NoodweerBenelux/status/1196316368221671424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>In de provincies Namen en Luxemburg geldt eveneens code geel voor gladheid. Op lagere hoogten wordt natte sneeuw overgaand in regen verwacht. De maxima liggen maandag tussen 1 graad in de Hoge Venen en 9 graden aan zee.<br/><br/><b>Maandagavond </b>is het eerst nog zwaarbewolkt met regen en op de Ardense Hoogten neerslag met een winters karakter. ‘s Nachts volgen er buien vanaf het westen, maar geleidelijk wordt het droger vanaf het zuidwesten met uitzondering van het noorden. In het zuiden van het land kan er bij opklaringen plaatselijk nevel of mist gevormd worden. De minima liggen tussen -2 graden in de Hoge Venen en +6 graden aan zee.<br/><br/>Op <b>dinsdag </b>is het wisselend bewolkt met enkele buien, vooral in het noorden en het westen van het land. In Hoog-België blijft het grijs en mistig. Maxima van 1 tot 7 graden. <b>Woensdag </b>is het droog met in de meeste streken brede opklaringen. Maxima van 1 tot 6 graden. Vanuit Frankrijk nadert <b>donderdag </b>een storing. De opklaringen maken echter geleidelijk plaats voor meer bewolking. Op de Ardense hoogte kunnen lage wolken het zicht beperken. Overdag zou het nog droog blijven maar ‘s nachts kan er hier en daar wat lichte regen vallen. Het is vrij zacht met maxima van 2 tot 10 graden. <b>Vrijdag </b>krijgen we afwisselend opklaringen en zwaarbewolkte perioden met hier en daar een buitje. Maxima tot 10 graden.</p>
    </article>
  </body>
</html>