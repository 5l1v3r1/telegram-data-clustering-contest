<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/google-messages-proti-vsem-mu-bo-uspelo.html?RSS0354cfa32553175f8ed9ef2a435c62c3"/>
    <meta property="og:site_name" content="Računalniške novice"/>
    <meta property="article:published_time" content="2019-11-18T06:46:00+00:00"/>
    <meta property="og:title" content="Google Messages proti vsem. Mu bo uspelo?"/>
    <meta property="og:description" content="Podjetje Google je že pred časom mobilnemu operacijskemu sistemu Android dodal storitev Rich Communication Services (RCS), ki je primerljiva s sporočilnim sistemom iMessage."/>
  </head>
  <body>
    <article>
      <h1>Google Messages proti vsem. Mu bo uspelo?</h1>
      <address>
        <time datetime="2019-11-18T06:46:00+00:00">18 Nov 2019, 06:46</time>
      </address>
      <p>Podjetje Google je že pred časom mobilnemu operacijskemu sistemu Android dodal storitev Rich Communication Services (RCS), ki je primerljiva s sporočilnim sistemom iMessage konkurenčnega podjetja Apple. Ta je trenutno v navezi s sporočilnim sistemom Google Messages na voljo le Američanom, že kmalu pa bo na voljo tudi drugod po svetu. Ta sicer velja za naslednika kratkih sporočil SMS z naprednimi možnostmi, zato lahko brez težav tekmuje s sporočilnimi aplikacijami, kot so WhatsApp, Viber, iMessage in drugimi.</p>
      <p>Sporočilni sistem Google Messages je nedavno postal še boljši, saj je bogatejši za možnost potrditev prejema sporočila ter nudi možnost pošiljanja in prejemanja fotografij z visoko ločljivostjo, videoposnetkov in nalepk. Poleg tega omogoča še dodatne možnosti za skupinsko sporočanje, kot so na primer možnost dodajanja in odstranjevanja ljudi iz pogovorov ali imen iz klepeta. Te nove možnosti so dejansko brezplačna nadgradnja aplikacije Google Messages, ki je običajno prednameščena na večini naprav Android. V nasprotnem primeru ga je mogoče brezplačno prenesti neposredno preko trgovine Google Play.</p>
      <p>Pri podjetju Google zagotavljajo, da bodo dodatne možnosti za sporočilno aplikacijo Google Messages na voljo v drugih državah širom sveta do konca leta. Zanimivo bo videti, kako bodo na takšno razširitvijo možnosti sporočanja reagirali telekomunikacijski operaterji. Poleg tega bo seveda zanimivo spremljati, kako bo na to reagirala konkurenca.</p>
      <figure>
        <iframe src="https://www.youtube.com/embed/k02I4_HyiH0" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://play.google.com/store/apps/details?id=com.google.android.apps.messaging&amp;hl=sl">Google Play</a></footer>
    </article>
  </body>
</html>