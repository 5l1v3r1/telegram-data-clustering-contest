<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/do-ukrajini-sogodni-prijide-glava-uryadu-chehiji-babish-640588.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T06:13:56+00:00"/>
    <meta property="og:title" content="До України сьогодні приїде глава уряду Чехії Бабіш"/>
    <meta property="og:description" content="Бабіш візьме участь у чесько-українському бізнес-форумі"/>
  </head>
  <body>
    <article>
      <h1>До України сьогодні приїде глава уряду Чехії Бабіш</h1>
      <address>
        <time datetime="2019-11-18T06:13:56+00:00">18 Nov 2019, 06:13</time>
      </address>
      <h4>Бабіш візьме участь у чесько-українському бізнес-форумі</h4>
      <p>У понеділок і вівторок, 18 та 19 листопада відповідно, до України прибуде прем’єрміністр Чехії Андрій Бабіш разом з віцепрем'єром та міністром промисловості і торгівлі Карелом Гавлічеком та місією з 85 підприємців. Про це повідомляє видання Ceske Noviny.</p>
      <p>«Частиною поїздки є зустріч з президентом України Володимиром Зеленським, а також підготовка до зустрічі з прем’єрміністром Олексієм Гончаруком. Основною метою офіційного візиту є висловлення підтримки територіальної цілісності, суверенітету і незалежності України, а також зближення України і Європейського Союзу», — пише видання.</p>
      <p>Так, крім політичних зустрічей з Зеленським, Гончаруком та Дмитром Разумковим, Бабіш і Гавлічек візьмуть участь в чесько-українському бізнес-форумі. Ділову місію очолить президент Торгово-промислової палати Чехії Владимир Длоуга.</p>
      <p>«Україна є 20-м найбільшим зовнішньоторговельним партнером Чеської Республіки. За даними Торгової палати, вона пропонує найширші можливості для чеських підприємців в сфері цивільної авіації, транспортної галузі та інфраструктури, енергетики, водного господарства, оборонної промисловості та машинобудування», — наголошує видання з посиланням на матеріали уряду.</p>
      <p>Слід зазначити, що візит прем'єр-міністра Чехії відбувається на тлі масових протестів проти самого Бабіша. Так, 16 листопада близько чверті мільйона людей прийняли участь в акції протеста в переддень річниці Оксамитової революції. Демонстранти, серед яких були й колишні дисиденти та учасники подій 1989 року, також критикували президента країни Мілоша Земана, якого, як і Бабіша, називали непридатним для посади.</p>
      <p>Також повідомлялося, що прем'єр Чехії <a href="https://glavcom.ua/world/observe/premjer-chehiji-priyshov-na-richnicyu-revolyuciji-u-kravatci-z-rosiyskim-trikolorom-640544.html">прийшов на річницю революції у краватці</a> з російським триколором. Варто зауважити, що російський і чеський триколори складаються з однакових кольорів, але відрізняються порядком їх розміщення. У чеському триколорі - це біла, червона і синя горизонтальні смуги, а в російському - біла, синя і червона.</p>
      <p>Як відомо, у Празі 17 листопада відбулася масова хода в пам'ять про студентської акції 17 листопада 1989 року, з якої почалися головні події Оксамитової революції. Події листопада-грудня 1989 року призвели до усунення від влади комуністичної партії та послідовної відмови від соціалістичного режиму в тодішній Чехословаччині. Попри початкові зіткнення демонстрантів з силами безпеки, революція здійснилася безкровно, що й стало основою для її назви – «оксамитова».</p>
      <p>Напередодні 30-річчя революції <a href="https://glavcom.ua/news/u-prazi-blizko-300-tisyach-chehiv-vimagali-vidstavki-premjera--640413.html">чверть мільйона чехів провели у Празі антиурядовий мітинг.</a> Мітингувальники вимагали відставки прем'єрміністра країни Андрія Бабіша і міністра юстиції Марії Бенешової.</p>
      <related>
        <a href="https://glavcom.ua/world/observe/premjer-chehiji-priyshov-na-richnicyu-revolyuciji-u-kravatci-z-rosiyskim-trikolorom-640544.html"/>
        <a href="https://glavcom.ua/country/society/u-polshchi-pratsevlashtovano-900-tis-ukrajintsiv-nenadovgo-640495.html"/>
        <a href="https://glavcom.ua/country/politics/tri-najblizhchi-radniki-zelenskogo-nevpinno-pratsjujut-na-kreml-piontkovskij-640490.html"/>
      </related>
    </article>
  </body>
</html>