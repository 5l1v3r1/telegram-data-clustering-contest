<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/voditelja-nacionalke-zena-postavila-pred-vrata-249909"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T06:22:00+00:00"/>
    <meta property="og:title" content="Voditelja nacionalke žena postavila pred vrata"/>
    <meta property="og:description" content="Televizijski voditelj David Urankar je gostoval v nedeljski oddaji Vikend paket pri Bernardi Žarn in Jožetu Robežniku. Skupaj z ostalima gostoma Alyo in Tuliem Furlaničem so odprli temo o zgodnjem..."/>
  </head>
  <body>
    <article>
      <h1>Voditelja nacionalke žena postavila pred vrata</h1>
      <h2>David Urankar ima, kot kaže, neusmiljeno ženo.</h2>
      <address><time datetime="2019-11-18T06:22:00+00:00">18 Nov 2019, 06:22</time> by <a rel="author">N. Č.</a></address>
      <p>Televizijski voditelj <b>David Urankar</b> je gostoval v nedeljski oddaji <i>Vikend paket</i> pri <b>Bernardi Žarn</b> in <b>Jožetu Robežniku</b>. Skupaj z ostalima gostoma <b>Alyo</b> in <b>Tuliem Furlaničem</b> so odprli temo o zgodnjem vstajanju.<br/><br/>Alya je voditelju Robežniku zaupala, da se zbuja ob 4.50, ko se posveti dobri uri meditacije. Tudi Urankar je jutranji človek, a ga k zgodnjemu vstajanju preganja tudi delo, saj je voditelj oddaje Dobro jutro na Televiziji Slovenija, kar pomeni, da vstaja med 4.30 in 5. uro zjutraj.<br/><br/>Zjutraj je poln energije, kar pa njegovi ženi <b>Ajdi Urankar</b>, ki je trenutno na porodniškem dopustu z drugim sinom, ni pogodu. »Ko sem ji želel navsezgodaj zjutraj kaj povedati, mi je rekla, naj grem čim bolj tiho iz spalnice. Zdaj imava dogovor, da si že prej vse lepo pripravim, tako da, ko zjutraj vstanem, le še zaprem vrata za sabo in se nato preoblečem na hodniku. Tako čim manj ljudi zadeva moj odhod od doma,« je bil jasen Urankar in namignil, da ga je žena napodila iz spalnice.</p>
    </article>
  </body>
</html>