<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/597843/ti-afise-piso-tis-i-xthesini-pyrkagia-stin-oreini-lemeso"/>
    <meta property="og:site_name" content="SIGMALIVE"/>
    <meta property="article:published_time" content="2019-11-18T06:55:00+00:00"/>
    <meta property="og:title" content="Τι άφησε πίσω της η χθεσινή πυρκαγιά στην ορεινή Λεμεσό"/>
    <meta property="og:description" content="Υπό έλεγχο τέθηκε χθες βράδυ η φωτιά που ξέσπασε μεταξύ των χωριών Βάσας Κοιλανίου, Ομόδους και Ποταμιού, καίγοντας τέσσερα εκτάρια από ξηρά χόρτα, άγρια..."/>
  </head>
  <body>
    <article>
      <h1>Τι άφησε πίσω της η χθεσινή πυρκαγιά στην ορεινή Λεμεσό</h1>
      <address><time datetime="2019-11-18T06:55:00+00:00">18 Nov 2019, 06:55</time> by <a rel="author">SigmaLive</a></address>
      <p>Υπό έλεγχο τέθηκε χθες βράδυ η φωτιά που ξέσπασε μεταξύ των χωριών Βάσας Κοιλανίου, Ομόδους και Ποταμιού, καίγοντας τέσσερα εκτάρια από ξηρά χόρτα, άγρια βλάστηση και αριθμό δέντρων, ενώ εκτεταμένες ζημιές υπέστη αποθήκη.<br/><br/>Σύμφωνα με ενημέρωση από το Γραφείο Τύπου της Πυροσβεστικής Υπηρεσίας, η φωτιά εκδηλώθηκε γύρω στις 17:00, σε δύσβατη περιοχή, και για την κατάσβεσή της εργάστηκαν οκτώ πυροσβεστικά οχήματα της υπηρεσίας, δυο του Τμήματος Δασών και ένα του Ταμείου Θήρας.<br/><br/>Η φωτιά έκαψε περίπου τέσσερα εκτάρια από ξηρά χόρτα, άγρια βλάστηση και αριθμό δέντρων, ενώ μια αποθήκη υπέστη εκτεταμένες ζημιές μέχρι την άφιξη της Πυροσβεστικής Υπηρεσίας.<br/><br/>Γύρω στις 21:00 η φωτιά τέθηκε υπό έλεγχο, ενώ κατά τη διάρκεια της νύχτας παρέμειναν στην περιοχή δυνάμεις πυρόσβεσης για τελικές κατασβέσεις, ασφάλιση της περιμέτρου και αντιμετώπιση του ενδεχόμενου αναζωπυρώσεων.<br/><br/>Σύμφωνα με την Πυροσβεστική Υπηρεσία, νωρίς το πρωί αναμενόταν να ενεργοποιηθούν τα δυο εκμισθωμένα ελικόπτερα της Δημοκρατίας για «ρίψεις ασφαλείας».</p>
    </article>
  </body>
</html>