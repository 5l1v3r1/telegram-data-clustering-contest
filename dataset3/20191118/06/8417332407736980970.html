<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondheim/2019/11/18/Bussj%C3%A5f%C3%B8r-skapte-en-dominoulykke-ved-Tonstadkrysset-20414443.ece"/>
    <meta property="og:site_name" content="adressa.no"/>
    <meta property="article:published_time" content="2019-11-18T06:19:35+00:00"/>
    <meta property="og:title" content="Bussjåfør skapte en dominoulykke ved Tonstadkrysset"/>
    <meta property="og:description" content="Buss kjørte først inn i bakenden på en bil og så kjørte den inn i neste bil."/>
  </head>
  <body>
    <article>
      <h1>Bussjåfør skapte en dominoulykke ved Tonstadkrysset</h1>
      <address><time datetime="2019-11-18T06:19:35+00:00">18 Nov 2019, 06:19</time> by <a rel="author">Camilla Kilnes,Karoline Ulvnes</a></address>
      <p>Buss kjørte først inn i bakenden på en bil og så kjørte den inn i neste bil.</p>
      <aside><a href="https://www.adressa.no/nyheter/trondheim/2019/11/18/javascript:void(0);">Del denne artikkelen på Facebook</a> <a href="https://www.adressa.no/nyheter/trondheim/2019/11/18/javascript:void(0);">Del denne artikkelen på Twitter</a> <a href="https://www.adressa.no/nyheter/trondheim/2019/11/18/javascript:void(0);">Del denne artikkelen på e-post</a></aside>
      <p>Buss og to biler var involvert i en trafikkulykke på E6 ved Tonstadkrysset mandag morgen. Politiet ble varslet klokka 06.57.</p>
      <p>- Bussjåføren kjørte inn i bakenden på en bil, som igjen kjørte inn i bilen foran. Det ble en dominoeffekt, sier operasjonsleder Arnt-Harald Aaslund i Trøndelag politidistikt.</p>
      <h3>30 passasjerer</h3>
      <p>Helsepersonell var raskt på stedet og undersøkte situasjonen. Ulykken skjedde i nærheten av bussholdeplassen i Tonstadkrysset. Alle de involverte kjøretøyene  kjørte raskt til holdeplassen, og laget ikke trøbbel for trafikken.</p>
      <p>- Det var 30 passasjerer i bussen, og én av dem klaget på ryggsmerter etter hendelsen. Det var også én av de involverte i bilene som klaget på vondt i ryggen, sier Aaslund.</p>
      <h3>Deler i veibanen</h3>
      <p>Ulykken skjedde i lav hastighet.</p>
      <p>- Det materielle skadeomfanget er uklart, men det er en del deler i veibanen som Veitrafikksentralen er varslet om, sa operasjonsleder Trond Hangaas tidligere mandag morgen.</p>
      <h4>Tips oss! Har du bilder, video eller opplysninger?</h4>
      <p>Telefon: <b>464 07 200</b> E-post: <a href="mailto:webred@adresseavisen.no"><b>webred@adresseavisen.no</b></a></p>
    </article>
  </body>
</html>