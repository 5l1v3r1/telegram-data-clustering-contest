<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/573870/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-18T06:47:21+00:00"/>
    <meta property="og:title" content="מטרנה מגישה: מדריך לחורף"/>
    <meta property="og:description" content="חורף זה ריחות של גשם, רוח קרירה מנשבת ורצון להתכרבל עם שמיכה ומשקה חם. חורף זו גם העונה שבה תינוקות וילדים חולים יותר, ובמיוחד בשנה הראשונה שהם נכנסים למסגרות יום כמו מעונות וגנים."/>
  </head>
  <body>
    <article>
      <h1>מטרנה מגישה: מדריך לחורף</h1>
      <address><time datetime="2019-11-18T06:47:21+00:00">18 Nov 2019, 06:47</time> by <a rel="author">עפר גדנקן</a></address>
      <p>
        <b>חורף זה ריחות של גשם, רוח קרירה מנשבת ורצון להתכרבל עם שמיכה ומשקה חם. חורף זו גם העונה שבה תינוקות וילדים חולים יותר, ובמיוחד בשנה הראשונה שהם נכנסים למסגרות יום כמו מעונות וגנים.</b>
      </p>
      <figure>
        <img src="http://www.93fm.co.il/wp-content/uploads/2019/11/%D7%9E%D7%98%D7%A8%D7%A0%D7%94-%D7%9E%D7%93%D7%A8%D7%99%D7%9A-%D7%9C%D7%97%D7%95%D7%A8%D7%A3.jpg"/>
      </figure>
      <p>החורף כבר כאן ואיתו והמחלות המוכרות לכולנו כהורים. בעיקר כשאנחנו מכניסים את הקטנים למסגרות היום ומגלים שהם נדבקים מחבריהם ומפתחים מחלות שונות בתכיפות די גבוהה. מטרנה, המלווה את תינוקות ישראל מזה דורות, מלווה אתכם גם בעונה הקרה עם מידע וטיפים לקראת החורף.</p>
      <p>
        <b>כללי התנהגות שחשוב להכיר ולמלא:</b>
      </p>
      <p><b>שמירה על היגיינה</b> – חשוב לוודא שבגן וגם בבית מקפידים על היגיינה כגון שטיפת ידיים עם מים וסבון לאחר כל החלפת חיתולים ויציאה מהשירותים ולפני הגשת האוכל והאכילה (הן לילדים והן לצוות המטפל), שימוש במגבות אישיות ואוורור יומי של החדרים בהם הילדים שוהים.</p>
      <p><b>ילד חולה לא נשלח לגן</b> – על אף הרצון של כולנו לשמור על שגרה ולהחזיר את הקטנטנים כמה שיותר מהר לגן, חשוב לקבוע עם הגננות כללים ברורים לגבי חזרה של תינוקות ופעוטות בתום מחלה על מנת למנוע הדבקת ילדים אחרים ולוודא שהן מקפידות על כך ולא מקבלות ילד שלא הבריא חזרה לגן.</p>
      <p><b>תזונת התינוק</b> – במידה והתינוק ניזון בהזנה טבעית כדאי להמשיך ולהתמיד בה מכיוון שהיא הטובה ביותר עבורו ומסייעת גם להגנה החיסונית, תודות לנוגדנים ולפרוביוטיקה המועברים באמצעותה לתינוק. פרוביוטיקה היא שם כולל לחיידקים ידידותיים אשר בעלי השפעה מיטיבה על מערכת החיסון של התינוק.</p>
      <p>שלב הלידה והינקות הינו רב משמעות בהתפתחות ההגנה החיסונית של התינוק ומומלץ לוודא שפרוביוטיקה מהווה חלק יומיומי גם בתזונת התינוק שאינו ניזון בהזנה טבעית באופן בלעדי.</p>
      <p>עבור תינוקות אשר אינם ניזונים בהזנה טבעית, מומלץ לבחור בתמ"ל המועשר בפרוביוטיקה- רכיב הביו, כדוגמת מטרנה אקסטרה קר מהדרין המכילה את רכיב ביו מסוג B.Lactis.</p>
      <p><b>להמשיך לתת לו את המזון המוכר והאהוב עליו</b> – תינוקות גדולים שכבר אוכלים מזון מוצק נוטים בזמן מחלה להיצמד חזרה למוכר- הזנה טבעית או מטרנה. זה בהחלט לא הזמן המתאים להתעקש על תפריט מגוון או על הצגת מזונות חדשים אם אין לתינוק עניין בכך, כאשר הוא יבריא גם התיאבון שלו יחזור לעצמו והמצב יתאזן חזרה.</p>
      <p><b>מיתוס החלב והליחה</b> – קיימת אמונה בציבור שחלב מגביר ליחה בגוף. דעה זו אינה מבוססת מדעית ולמעשה אין שום סיבה להחליף את התמ"ל הרגיל לצמחי בתקופות של מחלות או צינון, מכיוון שאין הוכחות מחקריות לכך שזה מסייע להפחתת ליחה או להתגברות על זיהומים במערכת הנשימה. תנו לתינוקות לאכול את מה שהם אוהבים ומסכימים לאכול והקפידו על מנות קטנות שיתאימו למידת התיאבון והרצון שלהם לאכול. נסו להציע להם מרק עוף עם ירקות הידוע כ"אנטיביוטיקה מן הטבע" והינו קל לעיכול, מזין וטעים.</p>
      <p>במטרנה זמינים לכל שאלה גם במרכז לייעוץ תזונה, הזנה טבעית ושינה בטלפון: 1-800-32-33-33</p>
      <related>
        <a href="http://www.93fm.co.il/radio/574236/"/>
        <a href="http://www.93fm.co.il/radio/574233/"/>
        <a href="http://www.93fm.co.il/radio/573876/"/>
      </related>
    </article>
  </body>
</html>