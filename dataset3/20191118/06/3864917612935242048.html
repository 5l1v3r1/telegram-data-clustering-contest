<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820037-policia-u-gonkongu-sturmue-universitet-de-zabarikaduvalis-protestuvalniki.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T06:17:00+00:00"/>
    <meta property="og:title" content="Поліція у Гонконгу штурмує університет, де забарикадувались протестувальники"/>
    <meta property="og:description" content="У Гонконгу поліція 18 листопада розпочала штурм місцевого університету після майже двох днів протистояння з антиурядовими протестувальниками."/>
  </head>
  <body>
    <article>
      <h1>Поліція у Гонконгу штурмує університет, де забарикадувались протестувальники</h1>
      <h2>У Гонконгу поліція 18 листопада розпочала штурм місцевого університету після майже двох днів протистояння з антиурядовими протестувальниками.</h2>
      <address>
        <time datetime="2019-11-18T06:17:00+00:00">18 Nov 2019, 06:17</time>
      </address>
      <p>Про це повідомляє <a href="https://www.radiosvoboda.org/a/news-politsija-shturmuje-universytet-honkonga/30277575.html">Радіо Свобода</a>.</p>
      <p>"У Гонконгському політехнічному університеті поліція закрила доступ до кампусу, коли використовувала сльозогінний газ та водяні гармати проти протестувальників", - йдеться у повідомленні.</p>
      <p>Як зазначається, коли поліція просувалася в кампусі, протестувальники кидали в поліцейських "коктейлі Молотова".</p>
      <p>Сутички між радикально налаштованими активістами і силами <a href="https://www.ukrinform.ua/tag-policia">поліції</a> не вщухали протягом всього недільного дня.</p>
      <p>За даними South China Morning Post, під час зіткнення з протестувальниками на території кампусу поліція вже затримала десятки активістів. Поліція заявила, що найнебезпечніші предмети, вилучені в активістів упродовж останніх днів, були викрадені ними з лабораторій Політехнічного університету.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2819984-protesti-v-gonkongu-bila-politehnicnogo-universitetu-pidpalili-mist.html">Протести в Гонконгу: біля Політехнічного університету підпалили міст</a>
      </blockquote>
      <p>Під час сутичок у кампусі університету як поліція, так і учасники протестів неодноразово застосовували силу, повідомляють місцеві ЗМІ. При цьому радикальні активісти кидали в поліцейських цеглини і "коктейлі Молотова", іноді використовуючи для цього саморобні катапульти на даху будівлі університету. Один з поліцейських напередодні був поранений у ногу стрілою з лука. Поліція у відповідь використовувала перцевий газ і задіяла водомети.</p>
      <p>Протестувальники виступають проти, як вони вважають, намірів влади Китаю придушити громадянські свободи міста. Китайські війська вперше з 1997 року увійшли 16 листопада на автономну територію, щоб долучитися до силових дій в університеті.</p>
    </article>
  </body>
</html>