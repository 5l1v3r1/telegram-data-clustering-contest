<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ryatuvalniki-poperedili-ukrajinciv-pro-slabku-vidimist-cherez-tuman-640592.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T06:40:05+00:00"/>
    <meta property="og:title" content="Рятувальники попередили українців про слабку видимість через туман"/>
    <meta property="og:description" content="Фахівці ДСНС дали поради водіям"/>
  </head>
  <body>
    <article>
      <h1>Рятувальники попередили українців про слабку видимість через туман</h1>
      <address>
        <time datetime="2019-11-18T06:40:05+00:00">18 Nov 2019, 06:40</time>
      </address>
      <h4>Фахівці ДСНС дали поради водіям</h4>
      <p>В Україні у понеділок, 18 листопада, вранці очікується густий туман, через що буде обмежена видимість, зокрема, на дорогах. Про це повідомляє ДСНС України.</p>
      <p>«За даними Укргідрометцентру, 18 листопада вночі та вранці в більшості областей туман, видимість 200-500 м (I рівень небезпечності)», - повідомили у відомстві.</p>
      <p>Фахівці рекомендують водіям під час керування автомобілем у тумані дотримуватися наступних порад:</p>
      <ul>
        <li>знизити швидкість руху;</li>
        <li>при наявності протитуманних фар увімкнути їх спільно з ближнім світлом;</li>
        <li>тримати безпечну дистанцію з іншими автомобілями;</li>
        <li>при зупинці увімкнути аварійну світлову сигналізацію;</li>
        <li>уникати різких маневрів на дорозі.</li>
      </ul>
      <p>До слова, за даними синоптиків у понеділок, 18 листопада, на всій території України <a href="https://glavcom.ua/news/sogodni-v-ukrajini-zberezhetsya-sonyachna-pogoda-640554.html">збережеться суха погода.</a> Максимальна температура повітря вдень +17 градусів.</p>
      <p>Так, на заході денна температура повітря становитиме +10…17 градусів тепла, нічна – +4…6. У східних областях опадів не передбачається, тут вдень стовпчики термометрів покажуть +5-9 градусів вище нуля. Вночі очікуються заморозки до мінус 3 градусів морозу.</p>
      <p>У центральному регіоні синоптики прогнозують суху і ясну погоду, температура повітря вдень +6…8 градусів.</p>
      <p>На півдні також без опадів, денна температура - +9…13 градусів тепла. На півночі України денна температура повітря складе +5…7 градусів тепла, нічна - 0…+4.</p>
      <p>У Києві сьогодні опадів не передбачається, температура повітря вдень +5…7 градусів, вночі - +1…3 тепла.</p>
      <p>Як повідомлялося, <a href="https://glavcom.ua/country/society/skladeno-prognoz-pogodi-na-gruden-zima-bude-duzhe-snizhnoju-640399.html">складено прогноз погоди на грудень. Зима буде дуже сніжною.</a></p>
    </article>
  </body>
</html>