<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/sport/zlatni-medali-za-balgarite-na-turnira-sabyata-na-etropolski.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-18T06:56:44+00:00"/>
    <meta property="og:title" content="Златни медали за българите на турнира &quot;Сабята на Етрополски&quot;"/>
    <meta property="og:description" content="Нашите момчета победиха в отборния финал силния тим на Унгария"/>
  </head>
  <body>
    <article>
      <h1>Златни медали за българите на турнира "Сабята на Етрополски"</h1>
      <address>
        <time datetime="2019-11-18T06:56:44+00:00">18 Nov 2019, 06:56</time>
      </address>
      <p>Българските сабльори взеха златния медал и в отборната надпревара на големия международен турнири за кадети "Сабята на Етрополски". В много оспорван финал нашите момчета надвиха представителите на много силната школа на Унгария с 45-43. Ден по-рано Тодор Стойчев, спечели индивидуалното състезание, което е изключителен успех. Сабльорът с треньор Ивайло Воденов победи петима представители на силната школа на САЩ, а на финала се наложи с 15-9 над Кирк Чайевски.</p>
      <p>При кадетките шампионка стана американката Зое Ким, спечелила много оспорвания финал с Алина Корольова (Русия). Призьорите бяха наградени от Анатоли Илиев - организационен секретар на "София - европейска столица на спорта. Столична община подкрепи преди четири години тези</p>
      <p>състезания за да могат те да са част от веригата за европейската купа.</p>
      <p>На официалното награждаване присъстваха още Запрян Ванчев - директор на академията-организатор "Васил Етрополски, Офелия Кънева - член на Управителния съвет на Академия "Васил Етрополски" и др. Тази есен турнирът се премести в много по-комфортната и голяма зала "Асикс Арена", където в последните два дни видяхме над 500 млади световни звезди, представители на 28 държави.</p>
    </article>
  </body>
</html>