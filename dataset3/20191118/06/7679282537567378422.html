<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-virat-kohli-posted-gym-session-skipper-6-pack-abs-video-set-internet-on-fire-2855515.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T06:17:07+00:00"/>
    <meta property="og:title" content="विराट कोहली ने एब्स दिखाते हुए पोस्ट किया ये- VIDEO, आप भी देखिए"/>
    <meta property="og:description" content="India vs Bangladesh, 2nd Test at Kolkata: टीम इंडिया के कप्तान विराट कोहली हर मैच के बाद नया इतिहास रच रहे हैं। आईसीसी वर्ल्ड टेस्ट चैंपियनशिप में लगातार 6 टेस्ट जीतकर भारत 300 अंकों के साथ टॉप पर..."/>
  </head>
  <body>
    <article>
      <h1>विराट कोहली ने एब्स दिखाते हुए पोस्ट किया ये- VIDEO, आप भी देखिए</h1>
      <address><time datetime="2019-11-18T06:17:07+00:00">18 Nov 2019, 06:17</time> by <a rel="author">लाइव हिन्दुस्तान टीम,नई दिल्ली</a></address>
      <p><b>India vs Bangladesh, 2nd Test at Kolkata: </b>टीम इंडिया के कप्तान विराट कोहली हर मैच के बाद नया इतिहास रच रहे हैं। आईसीसी वर्ल्ड टेस्ट चैंपियनशिप में लगातार 6 टेस्ट जीतकर भारत 300 अंकों के साथ टॉप पर बना हुआ है। भारतीय टीम की इन जीत के लिए जहां एक तरफ खिलाड़ियों की मेहनत है तो वहीं दूसरी तरफ विराट कोहली का नेतृत्व भी है। विराट कोहली की अगुवाई में टीम इंडिया आए दिन नई ऊंचाइयां हासिल कर रही है। कोहली के फिटनेस मंत्र को फॉलो करते हुए टीम इंडिया नए आयाम भी बना रही है। विराट ने डे-नाइट टेस्ट से पहले जिम से अपना एक वीडियो शेयर किया है, जिसे फैन्स काफी पसंद कर रहे हैं। </p>
      <p>कप्तान विराट कोहली भी फिटनेस को लेकर काफी एक्टिव रहते हैं। अपनी डाइट, जिम और एक्सरसाइज को लेकर विराट काफी अनुशासित हैं। अपने इंटरव्यूज में विराट कोहली अक्सर अपनी फिटनेस का जिक्र करते हैं और साथ ही वह यह भी बताते हैं कि खिलाड़ी के लिए फिटनेस क्यों इतने मायने रखती है कोहली फिट रहने के लिए रेगुलर तौर पर एक्सरसाइज भी करते हैं। वो सप्ताह में पांच दिन एक्सरसाइज करते हैं और वजन को कंट्रोल करने के लिए कार्डियो भी करते हैं। मैच डे हो या हो, लेकिन विराट की एक्सरसाइज कभी नहीं रुकती।</p>
      <h3>
        <a href="https://www.livehindustan.com/cricket/story-gautam-gambhir-targets-ms-dhoni-blames-him-to-reminder-for-missed-century-in-2011-world-cup-final-2855508.html">धौनी ने याद न दिलाया होता तो आसानी से शतक पूरा कर लेता: गंभीर</a>
      </h3>
      <h3>
        <a href="https://www.livehindustan.com/cricket/story-india-pakistan-bigger-than-ashes-cricketing-ties-must-resume-says-mushtaq-ahmed-2855481.html">पूर्व पाकिस्तानी लेग स्पिनर बोले, एशेज से भी बड़ी है भारत-पाक सीरीज </a>
      </h3>
      <p>बांग्लादेश के खिलाफ इंदौर टेस्ट जीतने के बाद अब विराट कोहली कोलकाता टेस्ट के लिए तैयार हैं। ईडन गार्डन्स में खेला जाना वाला यह टेस्ट मैच डे-नाइट होगा। यह भारत का पहला डे-नाइट मैच है, जिसके लिए विराट और टीम इंडिया पूरी तरह से तैयार है। विराट कोहली ने भी अपने ऑफिशियल इंस्टाग्राम से जिम में एब्स की एक्सरसाइज करते हुए एक वीडियो शेयर किया है।</p>
      <p>इस वीडियो में विराट कोहली अपने एब्स भी दिखा रहे हैं। फैन्स विराट कोहली के इस वीडियो को काफी पसंद कर रहे हैं और अपनी प्रतिक्रिया भी दे रहे हैं। </p>
      <figure>
        <embed-post data-src="https://www.instagram.com/p/B4_nYlglPyR" data-service="Instagram"/>
      </figure>
      <p>बता दें कि भारत ने इंदौर टेस्ट में बांग्लदेश को तीसरे ही दिन पारी और 130 रनों से मात देकर 2 मैचों की सीरीज में 1-0 से बढ़त बना ली है। अब दोनों टीमों के बीच कोलकाता में 22 नवंबर से 26 नवंबर तक दूसरा टेस्ट मैच खेला जाना है, जो दिन-रात का होगा। यह भारत का पहला डे-नाइट टेस्ट मैच है, जिसके लिए काफी तैयारियां की जा रही हैं।</p>
    </article>
  </body>
</html>