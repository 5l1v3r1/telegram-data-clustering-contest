<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/18/sparatoria-fresno/"/>
    <meta property="og:site_name" content="Il Post"/>
    <meta property="article:published_time" content="2019-11-18T06:49:42+00:00"/>
    <meta property="og:title" content="C’è stata una sparatoria a Fresno, in California: almeno 4 persone sono morte"/>
    <meta property="og:description" content="Domenica alle 18, ora locale, c'è stata una sparatoria a Fresno, in California: le persone colpite sarebbero almeno 10 e quattro di loro sono morte, tre sul posto e una dopo essere trasportata in ospedale, secondo le prime informazioni diffuse dalla polizia. La polizia ha aggiunto che la sparatoria è avvenuta nel"/>
  </head>
  <body>
    <article>
      <h1>C’è stata una sparatoria a Fresno, in California: almeno 4 persone sono morte</h1>
      <address>
        <time datetime="2019-11-18T06:49:42+00:00">18 Nov 2019, 06:49</time>
      </address>
      <p>Domenica alle 18, ora locale, <a href="https://apnews.com/7fac9838feb34f239002eba651467b53">c’è stata una sparatoria</a> a Fresno, in California: le persone colpite sarebbero almeno 10 e quattro di loro sono morte, tre sul posto e una dopo essere trasportata in ospedale, secondo le prime informazioni diffuse dalla polizia. La polizia ha aggiunto che la sparatoria è avvenuta nel giardino di un’abitazione privata, dove c’erano alcune persone riunite per guardare una partita di football. Sempre domenica a Fresno un uomo era stato ucciso con un’arma da fuoco, ma non è ancora chiaro se i due episodi siano collegati. Per il momento non si hanno notizie di persone arrestate né di possibili sospettati.</p>
    </article>
  </body>
</html>