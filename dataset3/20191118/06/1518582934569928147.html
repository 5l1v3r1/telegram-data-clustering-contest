<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/il-debito-pubblico-italiano-alla-fine-di-settembre/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-18T06:30:03+00:00"/>
    <meta property="og:title" content="Il debito pubblico italiano alla fine di settembre"/>
    <meta property="og:description" content="Nel mese di settembre il debito pubblico italiano è diminuito di 23,5 miliardi rispetto al mese precedente, risultando pari a 2.439,2 miliardi (ad agosto era pari a 2.462,6 miliardi). Lo si apprende dalla pubblicazione statistica “Finanza pubblica, fabbisogno e debito” diffusa dalla Banca d’Italia. Il calo, spiega Bankitalia, è dovuto alla riduzione di 43,7 miliardi delle disponibilità liquide del Tesoro (a 45,8 miliardi alla fine di settembre), che ha più che compensato il fabbisogno delle Amministrazioni pubbliche (22,6 miliardi); gli scarti e i premi all’emissione e al rimborso, la rivalutazione dei titoli indicizzati all’inflazione e la variazione dei tassi di cambio hanno complessivamente diminuito il debito di 2,3 miliardi. Con riferimento alla ripartizione per sottosettori, il debito delle amministrazioni centrali è diminuito di 23,2 miliardi e quello delle amministrazioni locali di 0,3 miliardi. Il debito degli Enti di previdenza è rimasto pressoché invariato."/>
  </head>
  <body>
    <article>
      <h1>Il debito pubblico italiano alla fine di settembre</h1>
      <address><time datetime="2019-11-18T06:30:03+00:00">18 Nov 2019, 06:30</time> by <a rel="author">Massimiliano Volpe</a></address>
      <figure>
        <img src="https://www.wallstreetitalia.com/app/uploads/2019/11/template-numero-del-giorno-12-640x450.jpg"/>
      </figure>
      <p>Nel mese di settembre il <b>debito pubblico italiano è diminuito di 23,5 miliardi</b> rispetto al mese precedente, risultando pari a 2.439,2 miliardi (ad agosto era pari a 2.462,6 miliardi).<br/>Lo si apprende dalla pubblicazione statistica “<a href="https://www.bancaditalia.it/pubblicazioni/finanza-pubblica/2019-finanza-pubblica/statistiche_FPI_20191115.pdf"><b>Finanza pubblica, fabbisogno e debito</b></a>” diffusa dalla Banca d’Italia.</p>
      <p>Il calo, spiega Bankitalia, è dovuto alla riduzione di 43,7 miliardi delle disponibilità liquide del Tesoro (a 45,8 miliardi alla fine di settembre), che ha più che compensato il fabbisogno delle Amministrazioni pubbliche (22,6 miliardi); gli scarti e i premi all’emissione e al rimborso, la rivalutazione dei titoli indicizzati all’inflazione e la variazione dei tassi di cambio hanno complessivamente diminuito il debito di 2,3 miliardi.</p>
      <p>Con riferimento alla ripartizione per sottosettori, il debito delle amministrazioni centrali è diminuito di 23,2 miliardi e quello delle amministrazioni locali di 0,3 miliardi.<br/>Il debito degli <b>Enti di previdenza</b> è rimasto pressoché invariato.</p>
    </article>
  </body>
</html>