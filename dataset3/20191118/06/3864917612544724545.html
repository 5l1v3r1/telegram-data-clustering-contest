<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820032-protesti-v-cili-prezident-zvinuvativ-policiu-u-zlovzivanni-silou.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T06:38:00+00:00"/>
    <meta property="og:title" content="Протести в Чилі: президент звинуватив поліцію у зловживанні силою"/>
    <meta property="og:description" content="Президент Чилі Себастьян Піньєра в неділю вперше засудив поліцію за зловживання силою у зв'язку з протестами, які вже місяць тривають в країні."/>
  </head>
  <body>
    <article>
      <h1>Протести в Чилі: президент звинуватив поліцію у зловживанні силою</h1>
      <h2>Президент Чилі Себастьян Піньєра в неділю вперше засудив поліцію за зловживання силою у зв'язку з протестами, які вже місяць тривають в країні.</h2>
      <address>
        <time datetime="2019-11-18T06:38:00+00:00">18 Nov 2019, 06:38</time>
      </address>
      <p>Про це повідомляє <a href="https://www.yahoo.com/news/chiles-president-condemns-police-violence-four-weeks-unrest-034640571.html">AFP</a>.</p>
      <p>«Було надмірне застосування сили. Були зловживання і злочини, і права не всіх людей були дотримані», - сказав президент, виступаючи перед народом на тлі заворушень, в результаті яких загинули 22 людини і понад 2000 осіб поранено.</p>
      <p>Звинувачення в жорстокому поводженні з боку поліції та порушення прав людини були зареєстровані з самого початку протестів, що спонукало ООН направити в країну слідчу групу. Організація з захисту прав людини Amnesty International також відправила в Чилі свою місію.</p>
      <p>«Безкарними не залишаться ні ті, хто скоїв акти надзвичайного насильства, ні ті, хто причетний до злочинів і зловживань. Ми будемо діяти в інтересах жертв», - сказав президент, маючи на увазі і протестувальників, і сили безпеки.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2814929-u-cili-demonstranti-pidpalili-universitet-i-pograbuvali-cerkvu.html">У Чилі демонстранти підпалили університет і пограбували церкву</a>
      </blockquote>
      <p>Як відомо, вже місяць чилійці <a href="https://www.ukrinform.ua/tag-protest">протестують</a> проти соціальної та економічної нерівності, а також проти політичної еліти. Ця криза є найбільшою в Чилі з моменту повернення країни до демократії в 1990 році.</p>
      <p>
        <i>Фото: Twitter Actualidad Chile</i>
      </p>
    </article>
  </body>
</html>