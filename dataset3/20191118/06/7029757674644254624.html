<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/health/sluchayat-s-pochinaloto-dete-v-sofiya-govorel-za-slaba-kvalifikatsiya-na-lekarite.html"/>
    <meta property="og:site_name" content="News.bg"/>
    <meta property="article:published_time" content="2019-11-18T06:41:54+00:00"/>
    <meta property="og:title" content="Случаят с починалото дете в София говорел за слаба квалификация на лекарите"/>
    <meta property="og:description" content="Проф. Гайдарски вижда пропаст от недоверие между лекаря и пациента"/>
  </head>
  <body>
    <article>
      <h1>Случаят с починалото дете в София говорел за слаба квалификация на лекарите</h1>
      <address>
        <time datetime="2019-11-18T06:41:54+00:00">18 Nov 2019, 06:41</time>
      </address>
      <p><b><a href="https://news.bg/crime/proveryavat-tri-stolichni-bolnitsi-zaradi-pochinalo-3-godishno-dete.html">Три столични болници се проверяват</a></b> заради случая с починалото 3-годишно момченце в София.</p>
      <p>Родителите го завели първо в детската болница, където обаче <b>никой не им обърнал внимание.</b> След това отишли в болница "Лозенец", където изписали детето за домашно лечение. След като отново се върнали в детската болница, били изпратени в "Пирогов", където в крайна сметка детето починало.</p>
      <p>Пред bTV бившият министър на здравеопазването проф. Радослав Гайдарски определи случая като "трагедия". Той изрази мнение, че грешките са лични. Според него <b>случилото се говори много лошо за подготовката на лекарите</b>, които са били замесени в този случай.</p>
      <p>"Ако са в достатъчна добра кондиция и квалификация, щяха да видят, че е нещо сериозно", категоричен е бившият здравен министър. По негови думи трагичният инцидент говори за <b>"слаба квалификация на приемащите лекари и едно определено отношение към дадения случай".</b></p>
      <p>Гайдарски посочи, че <b>България е една от страните с лесен достъп на пациентите до болница</b> и има свободно придвижване на пациентите в страната към болничните заведения за разлика от Запад, където понякога трябва да се чака с дни и седмици за прием. По тази причина той недоумява как така едно легло е било запазено за друг пациент на 15 ноември, поради което е бил отказан прием на момченцето.</p>
      <p>Трябва да се каже, че у нашето общество <b>отсъства реципрочно уважение към лекарите, което създава едно негативистично отношение на самите лекари към пациентите</b> вече и се създава пропаст между тях, обясни Гайдарски, допълвайки, че има създадено </p>
      <p>Според него <b>със сигурност ще има наказани за случая,</b> след като проверката приключи.</p>
    </article>
  </body>
</html>