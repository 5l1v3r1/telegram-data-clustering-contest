<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/fano/cronaca/cani-canale-albani-1.4893184"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-18T06:24:22+00:00"/>
    <meta property="og:title" content="Fano, salvati due cani finiti nel canale Albani"/>
    <meta property="og:description" content="I vigili del fuoco sono intervenuti col loro gommone per recuperare i due malcapitati animali"/>
  </head>
  <body>
    <article>
      <h1>Fano, salvati due cani finiti nel canale Albani</h1>
      <h2>I vigili del fuoco sono intervenuti col loro gommone per recuperare i due malcapitati animali</h2>
      <address><time datetime="2019-11-18T06:24:22+00:00">18 Nov 2019, 06:24</time> by <a rel="author">il Resto del Carlino</a></address>
      <p>Fano, 18 novembre 2019 -<b> Due cani da caccia sono caduti ieri pomeriggio nel canale Albani di Fano</b> e solo l’intervento dei vigili del fuoco ha permesso di salvarli. Come ci siano finiti non è chiaro ma è certo che sono sfuggiti al controllo del loro padrone finendo nell’acqua alta. Chi li ha visti ha chiamato i <b>vigili del fuoco </b>che capendo la particolare situazione hanno allarmato i colleghi della squadra fluviale che in breve tempo sono arrivati col gommone.</p>
      <p>Grazie a questo, è stato possibile arrivare ai due animali che <b>stavano annaspando</b>, caricarli a bordo dell’imbarcazione e portali a riva dove li attendeva il padrone. Sono stati tranquillizzati e poi rifocillati. L’intervento tempestivo dei vigili del fuoco ha evitato la morte certa dei due animali sempre più <b>sfiniti dal lottare con l’acqua.</b><br/>Proprio le piogge di queste giorni hanno ingrossato tutti i corsi d’acqua della provincia trascinando a valle spesso carcasse di animali e ogni tipo di alberi.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>