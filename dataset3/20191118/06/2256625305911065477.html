<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158730_1009.html"/>
    <meta property="og:site_name" content="Novsport"/>
    <meta property="article:published_time" content="2019-11-18T06:40:00+00:00"/>
    <meta property="og:title" content="Тити Папазов: В Левски мишкуват, страх ги е от Сираков"/>
    <meta property="og:description" content="Само той може да се опре на Лудогорец, убеден е баскетболният спец"/>
  </head>
  <body>
    <article>
      <h1>Тити Папазов: В Левски мишкуват, страх ги е от Сираков</h1>
      <address><time datetime="2019-11-18T06:40:00+00:00">18 Nov 2019, 06:40</time> by <a rel="author">"Тема спорт"</a></address>
      <p>Треньорът на баскетболния Левски Лукойл Тити Папазов даде препоръка на футболния клуб час по-скоро да върне Наско Сираков. <br/> <br/>"Има една личност в българския футбол, която е безкомпромисна, която е авторитетна, която е дори авторитарна. Но за нашата народопсихология трябват такива личности.<br/> <br/>Няма човек в българския футбол, който да няма респект от Наско Сираков. Той е един-единствен за съжаление. Казвам го не защото се познавам с него и сме приятели. Това са фактите. В Левски ги е страх от Наско Сираков. В Левски мишкуват. Само той може да се опре на Лудогорец. Има опита, има волята, има топките и има знанията как да го направи", каза Папазов. <br/> <br/>Според него Левски и ЦСКА сами са си виновни, за да е на върха Кирил Домусчиев. <br/> <br/>"В Левски трябва да се работи със сърце. И дори ако трябва, да копират Лудогорец", обясни Тити пред Спортал.<br/> <br/>Наскоро Илиана Раева сподели, че някой не позволява на Наско Сираков да се върне в Левски. "Оттогава и титлите не се връщат на „Герена", каза съпругата на Сираков.</p>
      <p> </p>
    </article>
  </body>
</html>