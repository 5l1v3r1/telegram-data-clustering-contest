<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/18/tim-esim-smartphone/"/>
    <meta property="og:site_name" content="Webnews"/>
    <meta property="article:published_time" content="2019-11-18T06:45:00+00:00"/>
    <meta property="og:title" content="TIM pronto ad introdurre le eSIM per smartphone"/>
    <meta property="og:description" content="TIM si sta preparando ad annunciare il lancio delle eSIM per smartphone e tablet pc che potranno essere utilizzare sui dispositivi compatibili."/>
  </head>
  <body>
    <article>
      <h1>TIM pronto ad introdurre le eSIM per smartphone</h1>
      <h2>TIM si sta preparando ad annunciare il lancio delle eSIM per smartphone e tablet pc che potranno essere utilizzare sui dispositivi compatibili.</h2>
      <address><time datetime="2019-11-18T06:45:00+00:00">18 Nov 2019, 06:45</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/recensioni/produttore/tim/">TIM</a> si sta preparando a lanciare le <b>eSIM</b> che potranno essere utilizzate sia su tablet pc che su smartphone. Finalmente, i clienti dell’operatore potranno utilizzare questa tecnologia all’interno dei primi prodotti che la supportano come, per esempio, gli <b>iPhone</b> di ultima generazione. L’annuncio sarebbe molto vicino e potrebbe arrivare già nel corso di questa settimana.</p>
      <p>L’operatore dovrebbe commercializzare le eSIM proprio come le SIM classiche. Siccome le eSIM sono sostanzialmente delle <b>SIM virtuali</b>, gli utenti non avranno a disposizione la classica card di plastica da inserire all’interno del loro smartphone ma un semplice <b>codice QR</b> da leggere che servirà per l’attivazione. Ovviamente, l’operatore fornirà sempre i classici codici PIN e PUK oltre a fornire il seriale della scheda.</p>
      <p>TIM sarebbe il primo operatore italiano a lanciare le eSIM per gli smartphone e i tablet pc. Sino ad ora, questa soluzione era disponibile in Italia solo per gli <a href="https://www.webnews.it/speciale/smartwatch/">smartwatch</a>. Il codice QR dovrà essere conservato con diligenza in quanto si dovrà utilizzare ad ogni nuova attivazione, cioè quando si cambia il proprio smartphone. I costi saranno gli stessi. La eSIM di TIM costerà 10 euro. Chi volesse passare da una SIM ad una eSIM dovrà pagare, invece, 15 euro.</p>
      <p>Il funzionamento dovrebbe essere molto semplice. Una volta che il rivenditore TIM avrà associato l’utente ad una eSIM, l’associazione con lo smartphone si farà direttamente dalle sue impostazioni leggendo direttamente il codice QR.</p>
      <p>Il passaggio da un gestore all’altro, a patto che supporti la eSIM, sarà molto più facile. I profili si potranno gestire direttamente dallo smartphone. Si potranno associare anche più profili operatore alla eSIM sebbene se ne potrà utilizzare solamente uno alla volta.</p>
      <p>Oltre a TIM sembra che anche <a href="https://www.webnews.it/speciale/vodafone/">Vodafone</a> sia pronta ad annunciare questa interessante novità. Non rimane che attendere gli annunci ufficiali con tutti i dettagli.</p>
      <p>Se vuoi aggiornamenti su <i>Nuove offerte TIM</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>