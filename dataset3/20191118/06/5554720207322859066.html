<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/katy-perry-gets-trolled-for-not-show-her-passport-to-airport-security/272900/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-18T06:58:46+00:00"/>
    <meta property="og:title" content="एयरपोर्ट पर पासपोर्ट न दिखाने पर ट्रोल हुईं पॉप सिंगर केटी पैरी, देखें वीडियो"/>
    <meta property="og:description" content="केटी पैरी हाल ही में भारत आईं और उन्होंने यहां एक शानदार परफॉर्मेंस भी किया। केटी पैरी का भारत में जोरदार स्वागत हुआ और यहां उन्हें भरपूर प्यार भी मिला।"/>
  </head>
  <body>
    <article>
      <h1>एयरपोर्ट पर पासपोर्ट न दिखाने पर ट्रोल हुईं पॉप सिंगर केटी पैरी, देखें वीडियो</h1>
      <address><time datetime="2019-11-18T06:58:46+00:00">18 Nov 2019, 06:58</time> by <a rel="author">JKR Staff</a></address>
      <p>हॉलीवुड की पॉपुलर पॉप सिंगर केटी पैरी हाल ही में भारत आईं और उन्होंने यहां एक शानदार परफॉर्मेंस भी किया। केटी पैरी का भारत में जोरदार स्वागत हुआ और यहां उन्हें भरपूर प्यार भी मिला। अपना शो होने के बाद केटी शनिवार को ही वापस चली गईं। लेकिन जब वो भारत से जा रही थीं तब कुछ ऐसा हुआ कि यूजर्स केटी पैरी सोशल मीडिया यूजर्स के निशाने पर आ गई। अपनी परफॉर्मेंस से वाहवाही लूटने वालीं केटी को एक वीडियो की वजह से आलोचनाओं का शिकार होना पड़ रहा है।</p>
      <figure>
        <img src="http://www.jantakareporter.com/wp-content/uploads/2019/11/katy-perry.jpg"/>
      </figure>
      <p>दरअसल, सोशल मीडिया पर एक वीडियो वायरल हो रहा है। इस वीडियो में केटी मुंबई एयरपोर्ट पर दिखाई दे रही है। केटी को देखते ही वहां मौजूद फैंस उनसे ऑटोग्राफ ले रहे हैं लेकिन सिक्योरिटी पर्सनल चैकिंग के दौरान जब उनसे पासपोर्ट दिखाने को कहा जाता है तो वह वहां मौजूद पुलिस की बात इग्नोर कर आगे बढ़ जाती हैं। लेकिन जब दोबारा सिक्योरिटी पर्सनल ने उन्हें रोका तो केटी के स्टाफ ने कुछ कहा और वो आगे बढ़ गया। इस दौरान दोनों में से किसी ने भी सिक्योरिटी पर्सनल को अपना पासपोर्ट नहीं दिखाया।</p>
      <p>सोशल मीडिया पर लोग केटी के इस रवैये की आलोचना कर रहे हैं। लोगों को केटी का ये बिहेवियर बिल्कुल पसंद नहीं आया। वीडियो में साफ देखा जा सकता है कि कैसे केटी सिक्योरिटी की बात सुने बिना आगे बढ़ती जा रही हैं।</p>
      <p>केटी के इस रवैये को देख एक यूजर ने लिखा, ‘जरा सोचिए अगर हमारे किसी बॉलीवुड सेलेब्रिटी ने ऐसा व्यवहार इनके देश में किया होता तो क्या होता? कैटी यह तुम्हारी बेहद घटिया हरकत है।’ एक अन्य यूजर ने लिखा- ये बहुत घटिया हरकत है। आप बेशक सेलेब्रिटी हैं लेकिन नियम कानून सबके लिए बराबर है। आपको हमारे कानून की इज्जत करनी चाहिए।</p>
      <figure>
        <embed-post data-src="https://www.instagram.com/p/B48NvSInXye" data-service="Instagram"/>
      </figure>
      <p>बता दें कि, जब केटी भारत आई थीं तब करण जौहर ने उनके लिए एक स्पेशल पार्टी रखी थी जिसमें कई बॉलीवुड सेलेब्स शामिल हुए थे। इस पार्टी की कई फोटोज और वीडियोज सोशल मीडिया पर वायरल हुई थीं।</p>
    </article>
  </body>
</html>