<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/basketbols/bertans-realize-piecus-talmetienus-wizards-zaudejuma.d?id=51647581"/>
    <meta property="og:site_name" content="DELFI"/>
    <meta property="article:published_time" content="2019-11-18T06:47:28+00:00"/>
    <meta property="og:title" content="Bertāns realizē piecus tālmetienus 'Wizards' zaudējumā "/>
    <meta property="og:description" content="Latvijas basketbolists Dāvis Bertāns svētdien Nacionālās basketbola asociācijas (NBA) spēlē realizēja piecus tālmetienus, tomēr tas neglāba viņa pārstāvēto komandu Vašingtonas &quot;Wizards&quot; no zaudējuma."/>
  </head>
  <body>
    <article>
      <h1>Bertāns realizē piecus tālmetienus 'Wizards' zaudējumā </h1>
      <address><time datetime="2019-11-18T06:47:28+00:00">18 Nov 2019, 06:47</time> by <a rel="author">LETA</a></address>
      <p>
        <b>Latvijas basketbolists <a href="https://www.delfi.lv/temas/davis-bertans">Dāvis Bertāns</a> svētdien Nacionālās basketbola asociācijas (<a href="https://www.delfi.lv/temas/nba">NBA</a>) spēlē realizēja piecus tālmetienus, tomēr tas neglāba viņa pārstāvēto komandu Vašingtonas "<a href="https://www.delfi.lv/temas/wizards">Wizards</a>" no zaudējuma.</b>
      </p>
      <p>"Wizards" viesos ar rezultātu 121:125 (22:29, 30:32, 25:27, 44:37) piekāpās Orlando "Magic", piedzīvojot jau astoto zaudējumu 11.mačos.</p>
      <p>Bertāns laukumā pavadīja 32 minūtes un 30 sekundes, kas līdz šim ir bijis viņa lielākais spēles laiks šajā sezonā. Basketbolists grozam uzbruka tikai no tālienes, tajā raidot piecus no 11 "trejačiem", tāpat viņš izcīnīja astoņas bumbas zem groziem, reizi rezultatīvi piespēlēja, divreiz pārtvēra bumbu, vienreiz kļūdījās, bet "Wizards" ar latvieti laukumā iemeta par 11 punktiem vairāk nekā ielaida (labākais rādītājs komandā).</p>
      <p>Nākamā spēle "Wizards" paredzēta trešdien pret Sanantonio "Spurs", kurā iepriekš spēlēja Bertāns.</p>
      <p>"Wizards" ar trim panākumiem 11 spēlēs ieņem pirmspēdējo, 14.vietu Austrumu konferencē.</p>
    </article>
  </body>
</html>