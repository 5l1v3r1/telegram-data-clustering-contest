<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742244"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T06:11:00+00:00"/>
    <meta property="og:title" content="ศาลรับคำร้องเพิกถอนประกัน'ชัยวัฒน์' นัดฟัง25พ.ย.62"/>
    <meta property="og:description" content="ศาลอาญาคดีทุจริตและประพฤติมิชอบกลาง รับคำร้องเพิ่งถอนประกันตัว 'ชัยวัฒน์ ลิ้มลิขิตอักษร' หลัง DSI อ้างหวั่นยุ่งเหยิงพยานหลักฐาน ภายหลังนัดฟังคำสั่งจะไต่สวนคำร้องขอเพิกถอนการปล่อยตัวชั่วคราวหรือไม่ ในวันที่ 25 พ.ย.นี้ เวลา 13.30 น."/>
  </head>
  <body>
    <article>
      <h1>ศาลรับคำร้องเพิกถอนประกัน'ชัยวัฒน์' นัดฟัง25พ.ย.62</h1>
      <address>
        <time datetime="2019-11-18T06:11:00+00:00">18 Nov 2019, 06:11</time>
      </address>
      <p>
        <b>ศาลอาญาคดีทุจริตและประพฤติมิชอบกลาง รับคำร้องเพิ่งถอนประกันตัว "ชัยวัฒน์ ลิ้มลิขิตอักษร" หลัง DSI อ้างหวั่นยุ่งเหยิงพยานหลักฐาน ภายหลังนัดฟังคำสั่งจะไต่สวนคำร้องขอเพิกถอนการปล่อยตัวชั่วคราวหรือไม่ ในวันที่ 25 พ.ย.นี้ เวลา 13.30 น.</b>
      </p>
      <p>เมื่อวันที่ 18 พ.ย. ที่ศาลอาญาคดีทุจริตและประพฤติ​มิชอบกลาง ถนนนครไชยศรี พนักงานสอบสวน กรมสอบสวนคดีพิเศษ (ดีเอสไอ) เดินทางมายื่นคำร้องขอให้ศาลพิ​จารณาเพิกถอนการปล่อยชั่วคราว  หรือกำหนดเงื่อนไขการปล่อยชั่​วคราวในชั้นฝากขัง ของนายชัยวัฒน์ ลิ้มลิขิตอักษร ผอ.สำนักบริหารพื้นที่อนุรักษ์​ที่ 9 (อุบลราชธานี) หนึ่งในผู้ต้องหาคดีการหายตั​วไปของ นายพอละจี รักจงเจริญ หรือ บิลลี่ เมื่อปี 2557  และถูกตั้งข้อกล่าวหาร่วมกั​บพวกรวม 4 คน ฐานร่วมกันฆ่าผู้อื่นโดยไตร่​ตรองไว้ก่อน และกักขังหน่วงเหนี่ยวทำร้ายผู้​อื่นจนเสียชีวิต และอื่นๆรวม 6 ข้อหา<br/><br/>ทั้งนี้ ดีเอสไอเกรงว่า นายชัยวัฒน์ ​อาจไปยุ่งเหยิงพยานหลักฐานรวมถึงดีเอสไอได้รวบรวมคำให้สัมภาษณ์​ต่าง ๆ ของนายชัยวัฒน์หลังจากปล่อยตั​วชั่วคราวเมื่อค่ำวันที่ 12 พ.ย.แล้ว เห็นว่าอาจจะเข้าข่​ายให้ศาลพิจารณาเพิกถอนประกั​นได้ จึงยื่นคำร้องพร้อมคำถอดเทปสั​มภาษณ์นายชัยวัฒน์ เสนอต่อศาล<br/><br/>โดยศาลรับคำร้องไว้พิจารณา และนัดคำสั่งว่าจะไต่สวนคำร้​องขอเพิกถอนการปล่อยตัวชั่​วคราวหรือไม่ ในวันที่ 25 พ.ย.นี้ เวลา 13.30 น. นี้ ซึ่งตรงกับวันที่ศาลนัดให้ นายชัยวัฒน์ และผู้ต้องหาร่วม รวม 4 คน มารายงานตัวหลั​งจากครบกำหนดฝากขังครั้งแรก.<br/><br/><i><b>ข่าวที่เกี่ยวข้อง</b></i><br/><br/><b><a href="https://www.dailynews.co.th/politics/742237">ย้ายด่วน"ชัยวัฒน์"พ้นกรมอุทยาน ไปนั่ง"ทสจ.ปัตตานี"</a><br/><br/><a href="https://www.dailynews.co.th/crime/742224">DSIยื่นถอนประกัน'ชัยวัฒน์' งดจ้อสื่อห้ามเข้าอุทยาน</a></b><br/><br/> </p>
    </article>
  </body>
</html>