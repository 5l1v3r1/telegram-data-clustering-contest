<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-dostana-2-starcast-bala-and-stree-actor-abhishek-banerje-enters-kartik-aaryan-janhvi-kapoor-film-dostana-2-2855542.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T06:45:23+00:00"/>
    <meta property="og:title" content="दोस्ताना-2 स्टारकास्ट: जान्हवी-कार्तिक की फिल्म में हुई एक और बेहतरीन एक्टर की एंट्री"/>
    <meta property="og:description" content="साल 2008 में बॉक्स ऑफिस से लेकर दर्शकों के दिलों पर छा जाने वाली फिल्म 'दोस्ताना' की सीक्वल 'दोस्ताना 2 (Dostana 2)' में जान्हवी- आर्यन और लक्ष्य के अलावा एक और फेमस एक्टर की..."/>
  </head>
  <body>
    <article>
      <h1>दोस्ताना-2 स्टारकास्ट: जान्हवी-कार्तिक की फिल्म में हुई एक और बेहतरीन एक्टर की एंट्री</h1>
      <address><time datetime="2019-11-18T06:45:23+00:00">18 Nov 2019, 06:45</time> by <a rel="author">लाइव हिन्दुस्तान टीम,नई दिल्ली</a></address>
      <p>साल 2008 में बॉक्स ऑफिस से लेकर दर्शकों के दिलों पर छा जाने वाली फिल्म 'दोस्ताना' की सीक्वल 'दोस्ताना 2 (Dostana 2)' में जान्हवी- आर्यन और लक्ष्य के अलावा एक और फेमस एक्टर की ज्वाइनिंग हो गई है। जी हां, दोस्ताना 2 में बहुत जल्द अभिषेक बनर्जी  अहम किरदार में दिखाई देंगे। अभिषेक बनर्जी ने खुद इंस्टाग्राम पर एक फोटो शेयर कर इसकी जानकारी दर्शकों को दी है। </p>
      <p>अभिषेक बनर्जी ने एक मग की फोटो शेयर की। जिसपर दोस्ताना 2 लिखा हुआ है। फोटो शेयर करते हुए अभिषेक ने लिखा नया मग। आपकी जानकारी के लिए बता दें कि इस फिल्म को ज्वाइन से पहले अभिषेक बनर्जी ने फिल्म स्त्री और बाला में अपनी एक्टिंग से दर्शकों का दिल जीतने में कामयाब हुए थे। </p>
      <p>
        <a href="https://www.livehindustan.com/entertainment/story-laal-singh-chaddha-aamir-khan-first-official-look-out-from-film-laal-singh-chaddha-2855512.html">'लाल सिंह चड्ढा' का फर्स्ट लुक आया सामने, सरदार लुक में नजर आए आमिर खान</a>
      </p>
      <figure>
        <embed-post data-src="https://www.instagram.com/p/B46cE7UpMY-" data-service="Instagram"/>
      </figure>
      <p>
        <a href="https://www.livehindustan.com/entertainment/story-top-10-bollywood-news-and-gossip-in-hindi-2855482.html">बॉलीवुड मसाला: पढ़ें बॉलीवुड की 10 बड़ी खबरें और गॉसिप</a>
      </p>
      <p>अभिषेक बनर्जी अपने नए प्रोजेक्ट को लेकर काफी उत्साहित हैं। अभिषेक ने आईएएनएस से बात करते हुए कहा- 'दोस्ताना 2' का हिस्सा बनकर बहुत खुश हूं। दोस्ताना 1 हमेशा से मेरी फेवरेट फिल्म रहेगी। मैं कुछ समय के लिए कॉलिन को जानता हूं और उसके साथ 'सीक्रेट सुपरस्टार' के लिए कास्टिंग डायरेक्टर के रूप में भी काम किया है। साथ ही, मैं कुछ सालों से कार्तिक को जानता हूं इसलिए मैं उसके साथ सेट पर शानदार समय बिताना चाहता हूं।</p>
      <figure>
        <embed-post data-src="https://www.instagram.com/p/B4CdYiqJHTv" data-service="Instagram"/>
      </figure>
      <p>आपको बता दें कि 'दोस्‍ताना' के सीक्‍वल का निर्देशन कॉलिन डी कुन्हा (Collin D’Cunha) करेंगे। जो राजकुमार हिरानी के साथ असिस्टेंट डायरेक्टर रह चुके हैं।  कॉलिन इससे पहले 'भाग मिल्‍खा भाग' में राकेश ओमप्रकाश मेहरा, 'तलाश' में रीमा कागती और 'संजू' और 'पीके' में राजकुमार हिरानी को असिस्‍ट करते हुए नजर आ चुके है। अब धर्मा प्रोडक्शन्स के साथ अपना डायरेक्शन डेब्यू करने जा रहे हैं। </p>
    </article>
  </body>
</html>