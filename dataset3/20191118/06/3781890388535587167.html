<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742241"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T06:04:00+00:00"/>
    <meta property="og:title" content="ลั่นใครยืมด่าถึงบ้าน! &quot;ใหม่&quot;ยกสินสอดให้พ่อแม่ทุกบาท"/>
    <meta property="og:description" content="'ใหม่-สุคนธวา' ยกสินสอดหลังแต่งงานให้พ่อแม่ทุกบาททุกสตางค์ พร้อมบอกห้ามยืมเงินเด็ดขาดทุกกรณี ยืมโดนด่าถึงบ้านแน่นอน"/>
  </head>
  <body>
    <article>
      <h1>ลั่นใครยืมด่าถึงบ้าน! "ใหม่"ยกสินสอดให้พ่อแม่ทุกบาท</h1>
      <address>
        <time datetime="2019-11-18T06:04:00+00:00">18 Nov 2019, 06:04</time>
      </address>
      <p>
        <b>"ใหม่-สุคนธวา" ยกสินสอดหลังแต่งงานให้พ่อแม่ทุกบาททุกสตางค์ พร้อมบอกห้ามยืมเงินเด็ดขาดทุกกรณี ยืมโดนด่าถึงบ้านแน่นอน</b>
      </p>
      <p>เข้าพิธีแต่งงานท่ามกลางความยินดีของครอบครัว ญาติและแฟนคลับไปหมาดๆ สำหรับนักแสดงสาวคนสวย<b> ใหม่-สุคนธวา เกิดนิมิตร</b> กับสามี <b>ดีเจต้น-สรพงษ์ จิตต์สุนทร</b> ล่าสุดสาวใหม่ก็ทำเอาแฟนๆยิ้มตามในความน่ารักของตัวเองอีกครั้ง<br/><br/>หลังสาวใหม่ลงรูปในอินสตาแกรมส่วนตัวเป็นรูปตอนที่ตนให้พ่อแม่เหยียบหัว ขณะที่ตนเองกราบท่านอยู่ พร้อมแคปชั่นเล่าว่า <br/>“เงินค่าสินสอดทั้งหมดที่ได้มาหนูขอไม่รับค่ะ ลูกขอยกทุกบาททุกสตางค์ ให้พ่อปัญญา กับ แม่วณีค่ะ (ถึงแม่จะไม่ใช่แม่ที่แท้จริง แต่แม่ก็เป็นคนเลี้ยงใหม่แทนแม่ตัวจริง นี่คือบุญคุณที่ตอบแทนไม่มีวันหมด) สิ่งนี้จะเป็นการตอบแทนบุญคุณพ่อกับแม่ที่เคยเลี้ยงลูกคนนี้มาทั้งชีวิต จะว่าไปแล้วเงินส่วนนี้ยังน้อยไปสำหรับที่พ่อแม่ให้ชีวิต ให้ความเอ็นดู ให้ความเมตตาลูกคนนี้มาโดยตลอด ลูกคนนี้จะตอบแทนพระคุณของพ่อแม่จนวินาทีสุดท้ายลูกสัญญา #สายกตัญญู #สายบุญ #สายรักครอบครัว #เงินสินสอด #ยกให้เป็นค่าน้ำนม #ยกให้เป็นการตอบแทนพระคุณที่เลี้ยงหนูมา”</p>
      <figure>
        <img src="https://www.dailynews.co.th/admin/upload/20191118/news_gGIXtAnNfE131938_533.jpg?v=20191119025?v=2368"/>
      </figure>
      <p>“ขอโทษพี่ด้วยนะและขอบคุณพี่มากๆ สำหรับเงินสินสอดที่หามาด้วยน้ำพักน้ำแรงของพี่ หนูรู้ว่าพี่หามาอย่างเหน็ดเหนื่อย @dj_ton สิ่งไหนที่พี่ให้หนู หนูให้พ่อแม่ต่อ พี่จะได้อานิสงฆ์อันแรงกล้า สาธุขอให้พี่มีเงินเข้ามาไม่ขาดสาย มีคนช่วยเหลือตอนขัดสนนะพี่ #ยกให้กลางธนาคารนี่แหละ #ให้พ่อแม่เหยียบหัวนี่แหละเจริญและศักดิ์สิทธิ์สุดๆ #รู้อะไรก็ไม่สู้รู้บุญคุณ #ลืมอะไรก็ได้แต่อย่าลืมคนให้กำเนิดเรา #รักใครก็ได้แต่อย่าลืมรักคนที่ให้ชีวิตเรา ***งดยืมเงินพ่อแม่ทุกกรณี ไม่งั้นด่าถึงหน้าบ้านและเจอดีแน่เพราะมันคือเงินฉัน ไม่ใช่เงินพ่อแม่ จะยืมก็เกรงใจคนหาสินสอดและคนให้ด้วยรู้เรื่องนะ!”</p>
      <figure>
        <img src="https://www.dailynews.co.th/admin/upload/20191118/news_GpUjzUeNfU131939_533.jpg?v=20191119025?v=3929"/>
      </figure>
      <p>พอสาวใหม่ลงรูปไป ก็มีชาวเน็ตเข้ามากดไลค์ พร้อมส่งอีโมติคอนหัวใจให้อย่างมากมาย โดยชาวเน็ตส่วนใหญ่แซวในความตรงไปตรงมาของสาวใหม่ และบอกว่าความกตัญญูเป็นสิ่งที่ดีอยากให้ทุกคนเอาเป็นตัวอย่าง<br/><br/>ขอขอบคุณภาพประกอบจากอินสตาแกรม @maisukhon</p>
      <figure>
        <img src="https://www.dailynews.co.th/admin/upload/20191118/news_PqVisreVpA131939_533.jpg?v=20191119025?v=8421"/>
      </figure>
    </article>
  </body>
</html>