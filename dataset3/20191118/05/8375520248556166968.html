<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/boyoviki-za-dobu-16-raziv-obstrilyali-ukrajinskih-viyskovih-na-donbasi--640583.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T05:42:05+00:00"/>
    <meta property="og:title" content="Бойовики за добу 16 разів обстріляли українських військових на Донбасі"/>
    <meta property="og:description" content="Окупанти обстрілювали позиції підрозділів Об'єднаних сил із забороненої Мінськими домовленостями зброї"/>
  </head>
  <body>
    <article>
      <h1>Бойовики за добу 16 разів обстріляли українських військових на Донбасі</h1>
      <address>
        <time datetime="2019-11-18T05:42:05+00:00">18 Nov 2019, 05:42</time>
      </address>
      <h4>Окупанти обстрілювали позиції підрозділів Об'єднаних сил із забороненої Мінськими домовленостями зброї</h4>
      <p>У неділю, 17 листопада, бойовики на Донбасі 16 разів порушили режим припинення вогню.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, а також ПТРК, гранатометів різних систем, великокаліберних кулеметів та іншої стрілецької зброї.</p>
      <p>Про це йдеться у ранковому зведенні пресцентру операції Об'єднаних сил.</p>
      <p>В районі відповідальності оперативно-тактичного угруповання «Схід» російські окупаційні війська здійснили дев’ять обстрілів:</p>
      <ul>
        <li>біля Новомихайлівки – з гранатометів різних систем, великокаліберних кулеметів та іншої стрілецької зброї;</li>
        <li>поблизу Водяного, що на Приазов'ї – з мінометів калібру 82 мм;</li>
        <li>двічі поблизу Красногорівки – зі станкових протитанкових гранатометів та великокаліберних кулеметів;</li>
        <li>два рази неподалік Лебединського – з СПГ, автоматичних гранатометів та стрілецької зброї;</li>
        <li>двічі поблизу Авдіївки – з ручних і станкових протитанкових гранатометів та великокаліберних кулеметів</li>
        <li>біля Павлополя – зі стрілецької зброї.</li>
      </ul>
      <p>Сім ворожих обстрілів зафіксовано в районі відповідальності оперативно-тактичного угруповання «Північ»:</p>
      <ul>
        <li>неподалік Кримського – з протитанкових ракетних комплексів;</li>
        <li>два рази біля Луганського – з гранатометів різних систем та великокаліберних кулеметів;</li>
        <li>двічі неподалік Новолуганського – з ручних протитанкових, автоматичних та підствольних гранатометів і стрілецької зброї.</li>
        <li>біля Троїцького – з СПГ та автоматичних гранатометів;</li>
        <li>поблизу Травневого – з ручних протитанкових гранатометів та стрілецької зброї.</li>
      </ul>
      <p>Вчора, 17 листопада, бойових втрат серед військовослужбовців Об'єднаних сил не було.</p>
      <p>З початку цієї доби збройні формування Російської Федерації вогневої активності не проявляли. Втрат серед особового складу Об'єднаних сил не зафіксовано.</p>
      <related>
        <a href="https://glavcom.ua/world/observe/u-stolici-kalmikiji-proyshov-pyatiy-masoviy-protest-cherez-mera-z-dnr-640575.html"/>
        <a href="https://glavcom.ua/news/na-donbasi-vid-kuli-snaypera-zaginuv-bojec-z-kijivshchini--640539.html"/>
        <a href="https://glavcom.ua/country/incidents/saperi-vzhe-rozminuvali-12-gektariv-bilya-petrivskogo-640538.html"/>
      </related>
    </article>
  </body>
</html>