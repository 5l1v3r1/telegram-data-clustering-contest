<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742237"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T05:57:00+00:00"/>
    <meta property="og:title" content="ย้ายด่วน&quot;ชัยวัฒน์&quot;พ้นกรมอุทยาน ไปนั่ง&quot;ทสจ.ปัตตานี&quot;"/>
    <meta property="og:description" content="ย้าย “ชัยวัฒน์” ออกจากกรมอุทยานไปเป็น 'ทสจ.ปัตตานี 'ยันเป็นการย้ายซี 9 ตามวาระปกติ"/>
  </head>
  <body>
    <article>
      <h1>ย้ายด่วน"ชัยวัฒน์"พ้นกรมอุทยาน ไปนั่ง"ทสจ.ปัตตานี"</h1>
      <address>
        <time datetime="2019-11-18T05:57:00+00:00">18 Nov 2019, 05:57</time>
      </address>
      <p>
        <b>ย้าย “ชัยวัฒน์” ออกจากกรมอุทยานไปเป็น "ทสจ.ปัตตานี "ยันเป็นการย้ายซี 9 ตามวาระปกติ</b>
      </p>
      <p>เมื่อวันที่ 18 พ.ย. นายจตุพร บุรุษพัฒน์ ปลัดกระทรวงทรัพยากรธรรมชาติและสิ่งแวดล้อม (ทส.) ให้สัมภาษณ์ ว่า ทางสำนักงานปลัดทส.ได้รับหนังสือจากกรมอุทยานแห่งชาติสัตว์ป่าและพันธุ์พืช ขอให้กระทรวงฯ พิจารณาย้ายนายนายชัยวัฒน์ ลิ้มลิขิตอักษร อดีตหัวหน้าอุทยานแห่งชาติแก่งกระจาน จ.เพชรบุรี  ซึ่งขณะนี้เป็นหนึ่งในผู้ต้องหาคดีการเสียชีวิตของนายพอละจี รักจงเจริญ หรือบิลลี่ แกนนำกะเหรี่ยงบ้านโป่งลึก-บางกลอย ซึ่งพอดีกับที่ทาง สำนักงานทรัพยากรจังหวัด(ทสจ.) ปัตตานีว่างลง เพราะ ผอ.ทสจ.ปัตตานีคนเดิม ย้ายไป เป็น ทสจ.ยะลา จึงได้ย้ายให้นายชัยวัฒน์ไปแทน<br/><br/>นายจตุพร  ยืนยันว่าการสั่งย้ายด่วนนายชัยวัฒน์ ครั้งนี้เป็นการย้ายซี 9 ตามวาระปกติ ไม่เกี่ยวกับกรณีที่กรมสอบสวนคดีพิเศษ (ดีเอส) จะทำหนังสือให้ศาลพิจารณาถอนประกันตัวนายชัยวัฒน์ ซึ่งได้ประกันตัวออกมาต่อสู้คดี ที่มีเงื่อนไขห้ามไปยุ่งเหยิงกับพยานหลักฐานต่างๆ เป็นคนละส่วนกัน เรื่องนี้เป็นคำร้องขอมาจากกรมอุทยานฯ ซึ่งการที่ทส.จะมีคำสั่งย้ายต้องได้ความยินยอมก่อน เพราะถือเป็นอำนาจของปลัด ทส.<br/> </p>
    </article>
  </body>
</html>