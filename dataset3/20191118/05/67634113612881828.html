<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150964/"/>
    <meta property="og:site_name" content="AgroNews"/>
    <meta property="article:published_time" content="2019-11-18T05:37:00+00:00"/>
    <meta property="og:title" content="Уряд планує звільнити керівництво “Укрзалізниці” через корупцію"/>
    <meta property="og:description" content="Прем'єр-міністр України Олексій Гончарук заявив, що Кабінет Міністрів має намір змінити керівництво АТ &quot;Укрзалізниця&quot; через корупцію на підприємстві. Про це пише Інтерфакс-Україна. &quot;Корупція в &quot;Укрзалізниці&quot;, на жаль, триває. Вона там абсолютно дика: крадуть майже на всьому, і краю цьому не..."/>
  </head>
  <body>
    <article>
      <h1>Уряд планує звільнити керівництво “Укрзалізниці” через корупцію</h1>
      <address><time datetime="2019-11-18T05:37:00+00:00">18 Nov 2019, 05:37</time> by <a rel="author">agronews.uaode/author</a></address>
      <p>
        <b>Прем’єр-міністр України Олексій Гончарук заявив, що Кабінет Міністрів має намір змінити керівництво АТ “Укрзалізниця” через корупцію на підприємстві. Про це пише<a href="https://ua.interfax.com.ua/news/economic/624825.html"> Інтерфакс-Україна</a>.</b>
      </p>
      <p>“Корупція в “Укрзалізниці”, на жаль, триває. Вона там абсолютно дика: крадуть майже на всьому, і краю цьому не видно. Ми ухвалюватимемо стосовно цього кадрові рішення найближчим часом, оскільки продовжувати працювати так, як вони нині працюють, неможливо”, – сказав Гончарук.</p>
      <p>Прем’єр наголосив, що компанія є дуже неефективною та збитковою.</p>
      <p>“Майже щодня горять локомотиви, в ручному управлінні вагони, окремі чиновники, диспетчери відправляють вагони не туди, де це найбільш потрібно, а туди, де їм вигідніше, де їм заплатили”, – зазначив він.</p>
    </article>
  </body>
</html>