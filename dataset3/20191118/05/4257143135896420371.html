<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/18/hamiltont-leloktek-a-birok-a-dobogorol-video"/>
    <meta property="og:site_name" content="infostart"/>
    <meta property="article:published_time" content="2019-11-18T05:35:00+00:00"/>
    <meta property="og:title" content="Hamiltont lelökték a bírók a dobogóról - videó"/>
    <meta property="og:description" content="Carlos Sainz egy nagy élménnyel - élete első dobogóra állásával - lett szegényebb azzal, hogy a Formula-1-es Brazil Nagydíjon súlyos szabálytalanságot elkövetett Lewis Hamiltont nem azonnal büntették meg."/>
  </head>
  <body>
    <article>
      <h1>Hamiltont lelökték a bírók a dobogóról - videó</h1>
      <address><time datetime="2019-11-18T05:35:00+00:00">18 Nov 2019, 05:35</time> by <a rel="author">Infostart / MTI</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/sport/2019/11/17/kiejtette-egymast-a-ket-ferrari-a-brazil-nagydijon"/>
      </related>
      <h3>Carlos Sainz egy nagy élménnyel - élete első dobogóra állásával - lett szegényebb azzal, hogy a Formula-1-es Brazil Nagydíjon súlyos szabálytalanságot elkövetett Lewis Hamiltont nem azonnal büntették meg.</h3>
      <p>A vasárnapi Forma-1-es Brazil Nagydíjat követően megbüntették a világbajnok brit Lewis Hamiltont (Mercedes), aki így nem a harmadik, hanem a hetedik helyen végzett.</p>
      <p>A futam hajrájában a Safety Car két körrel a leintés előtt engedte el a mezőnyt, Hamilton azonnal elment a francia Pierre Gasly (Toro Rosso) mellett, majd a thaiföldi Alexander Albont (Red Bull) kezdte támadni, de az egyik kanyarban nekiütközött riválisa autójának, akit megforgatott.</p>
      <p>A versenybírók ezért a manőverért öt másodperces büntetést szabtak ki a hatszoros világbajnokra, aki elfogadta a döntést.</p>
      <p>Hamilton hátrébb sorolásával a spanyol Carlos Sainz Jr. (McLaren) lépett előre a negyedik helyről a harmadikra, és karrierje során először végzett dobogós helyen.</p>
      <p>A futamot a holland Max Verstappen (Red Bull) nyerte meg, míg a második helyen Gasly végzett.</p>
      <figure>
        <iframe src="https://www.youtube.com/embed/3WZeoOkMf0Y" width="560" height="315" data-service="Youtube" scrolling="no"/>
      </figure>
      <p>A világbajnokság idei szezonja két hét múlva, az Abu-Dzabi Nagydíjjal zárul az Egyesült Arab Emírségekben.</p>
      <p><b>Végeredmény, Brazil Nagydíj, Sao Paulo (71 kör, 305,909 km, a pontszerzők):</b><br/>1. Max Verstappen (holland, Red Bull) 1:33:14.678 óra<br/>2. Pierre Gasly (francia, Toro Rosso) 6.077 másodperc hátrány<br/>3. Carlos Sainz Jr. (spanyol, McLaren) 8.896 mp h.<br/>4. Kimi Räikkönen (finn, Alfa Romeo) 9.452 mp h.<br/>5. Antonio Giovinazzi (olasz, Alfa Romeo) 10.201 mp h.<br/>6. Daniel Ricciardo (ausztrál, Renault) 10.541 mp h.<br/>7. Lewis Hamilton (brit, Mercedes) 11.139 mp h.<br/>8. Lando Norris (brit, McLaren) 11.204 mp h.<br/>9. Sergio Pérez (mexikói, Racing Point) 11.529 mp h.<br/>10. Danyiil Kvjat (orosz, Toro Rosso) 11.931 mp h.<br/>pole pozíció: Verstappen<br/>leggyorsabb kör: Valtteri Bottas (finn, Mercedes) 1:10.698 perc (43. kör)</p>
      <p><b>A vb-pontversenyek állása 20 futam után (még 1 van hátra):</b><br/><b>pilóták:</b><br/>1. Hamilton 387 pont - már világbajnok<br/>2. Bottas 314<br/>3. Verstappen 260<br/>4. Charles Leclerc (monacói, Ferrari) 249<br/>5. Sebastian Vettel (német, Ferrari) 230<br/>6. Gasly 95<br/>7. Sainz 95<br/>8. Alexander Albon (thaiföldi, Red Bull) 84<br/>9. Ricciardo 54<br/>10. Pérez 46<br/>11. Norris 45<br/>12. Räikkönen 43<br/>13. Nico Hülkenberg (német, Renault) 37<br/>14. Kvjat 35<br/>15. Lance Stroll (kanadai, Racing Point) 21<br/>16. Kevin Magnussen (dán, Haas) 20<br/>17. Giovinazzi 14<br/>18. Romain Grosjean (francia, Haas) 8<br/>19. Robert Kubica (lengyel, Williams) 1<br/>20. George Russell (brit, Williams) 0</p>
      <p><b>konstruktőrök:</b><br/>1. Mercedes 701 pont - már világbajnok<br/>2. Ferrari 479<br/>3. Red Bull 391<br/>4. McLaren 140<br/>5. Renault 91<br/>6. Toro Rosso 83<br/>7. Racing Point 67<br/>8. Alfa Romeo 57<br/>9. Haas 28<br/>10. Williams 1</p>
      <p>
        <i>Nyitókép: Jurij Kocsetkov</i>
      </p>
    </article>
  </body>
</html>