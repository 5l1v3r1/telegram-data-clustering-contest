<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/150960/"/>
    <meta property="og:site_name" content="AgroNews"/>
    <meta property="article:published_time" content="2019-11-18T05:00:00+00:00"/>
    <meta property="og:title" content="На Дніпропетровщині запустили новий завод з переробки вівса"/>
    <meta property="og:description" content="Компанія «ОЛИС» ввела в експлуатацію завод з переробки вівса у Дніпропетровській області. Про це повідомив комерційний директор ТОВ «ОЛИС» Володимир Чеглатонєв, пише agro-business.com.ua. Даний завод має потужність з перероблення вівса у крупу 60 тонн/добу та 32 тонн/добу – з виробництва вівсяних..."/>
  </head>
  <body>
    <article>
      <h1>На Дніпропетровщині запустили новий завод з переробки вівса</h1>
      <address><time datetime="2019-11-18T05:00:00+00:00">18 Nov 2019, 05:00</time> by <a rel="author">agronews.uaode/author</a></address>
      <p>
        <b>Компанія «ОЛИС» ввела в експлуатацію завод з переробки вівса у Дніпропетровській області. Про це повідомив комерційний директор ТОВ «ОЛИС» Володимир Чеглатонєв, пише agro-business.com.ua.</b>
      </p>
      <p>Даний завод має потужність з перероблення вівса у крупу 60 тонн/добу та 32 тонн/добу – з виробництва вівсяних пластівців. Дана лінія є універсальною і дозволяє виробляти пластівці не тільки з вівса, а й з інших круп’яних культур, таких як гречка, пшениця, ячмінь і т.д.</p>
      <p>Компанією ОЛИС була виконана розробка проектної документації технічної частини крупозаводу, виготовлення і постачання комплекту технологічного, транспортного та аспіраційного обладнання, а також проведені запуск і налагоджувальні роботи. Увесь проект був виконаний «під ключ».</p>
      <p>«У даний час овес є досить перспективною культурою і як показують дані аналітиків в Україні і в світі відзначається тенденція збільшення обсягу споживання пластівців. Тому даний напрямок має певний потенціал для подальшого розвитку. У той же час, продукція переробки в цілому і пластівці зокрема – це досить «довгі гроші», це інвестиція у майбутнє. Безумовно, оборотність грошей при продажу зерна набагато вище, тому простіше виростити зерно і реалізувати його як сировину. З іншого боку, часто переробкою займаються ті підприємства, у яких взагалі немає своєї землі. Та їм вдається працювати і розвиватися, і ринки збуту присутні… Так чому б холдингами і великим фермерським господарствам не звернути увагу на переробний напрямок? Це забезпечить їх куди більшим прибутком, ніж від продажів зерна», – резюмував Чеглатонєв.</p>
    </article>
  </body>
</html>