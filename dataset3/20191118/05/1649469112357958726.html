<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/maistas/12-ispudingu-restoranu-lietuvoje-is-kuriu-atsiveria-kvapa-gniauziantys-vaizdai/"/>
    <meta property="og:site_name" content="Made in vilnius"/>
    <meta property="article:published_time" content="2019-11-18T05:30:00+00:00"/>
    <meta property="og:title" content="12 įspūdingų restoranų Lietuvoje, iš kurių atsiveria kvapą gniaužiantys vaizdai"/>
    <meta property="og:description" content="Turbūt sutiksite, kad maistas – ne vienintelis kriterijus renkantis restoraną. Dabar iš restoranų reikalaujame kur kas daugiau: gero aptarnavimo, jaukios aplinkos, patinkančios muzikos ir panašiai. Kartais lemiamu kriterijumi gali tapti visai ne maistas, o vaizdinga panorama, kuri atsiveria per restorano langus.  O juk kvapą gniaužiantys vaizdai gali tapti pagrindiniu prieskoniu jūsų..."/>
  </head>
  <body>
    <article>
      <h1>12 įspūdingų restoranų Lietuvoje, iš kurių atsiveria kvapą gniaužiantys vaizdai</h1>
      <address><time datetime="2019-11-18T05:30:00+00:00">18 Nov 2019, 05:30</time> by <a rel="author">Made in Vilnius</a></address>
      <p>Turbūt sutiksite, kad maistas – ne vienintelis kriterijus renkantis restoraną. Dabar iš restoranų reikalaujame kur kas daugiau: gero aptarnavimo, jaukios aplinkos, patinkančios muzikos ir panašiai. Kartais lemiamu kriterijumi gali tapti visai ne maistas, o vaizdinga panorama, kuri atsiveria per restorano langus.</p>
      <p>O juk kvapą gniaužiantys vaizdai gali tapti pagrindiniu prieskoniu jūsų vakarienei, nuo kurio ir maistas atrodys skanesnis. Kas gi nenorėtų mėgautis saulėlydžiu, tuo pačiu stebint gražų miestą ar jūrą?</p>
      <h3>Restoranai su įspūdinga panorama</h3>
      <p>Nebūtina vykti į užsienį, kad galėtumėte pasimėgauti gražiu vaizdu. Lietuvoje turime ne vieną panoraminį restoraną. Ir nors Lietuva negali pasigirti įspūdingais kalnais ar žydrais paplūdimiais, nustebsite, kokių gražių panoramų čia galite rasti.</p>
      <p><b>„Horizontas“ (Vilnius)</b> – netoli centro įsikūrusiame „Crowne plaza“ viešbučio viršutiniame (16-tame) aukšte esantis restoranas tikrai nenuvils atsiveriančia miesto panorama. Restoranas dirba tik vakarais, kuomet visas miestas skendi romantiškose šviesose.</p>
      <p><b>„Dinner in the sky“ (Vilnius) </b>– tai nėra tradicinė terasa, tačiau patiks norintiems vakarieniauti įspūdingos panoramos apsuptyje. „Dinner in the sky“ yra aplink pasaulį keliaujanti vakarienės danguje patirtis, labiau primenanti karuselę. Tokia vakarienė šiemet buvo organizuojama jau 8 kartą Vilniuje. Tai aukšto lygio (tiek tiesiogine, tiek perkeltine prasme) vakarienė, į kurią reikia registruotis iš anksto. Jei nenorite laukti kitų metų, galite šią patirtį susirasti kituose pasaulio miestuose.</p>
      <figure>
        <img src="https://cdn3.hellovilnius.lt/wp-content/uploads/2019/11/a.jpg"/>
        <figcaption>Nuotr.: Meniu.lt</figcaption>
      </figure>
      <p><b>„Skybar“ (Vilnius)</b> – viršutiniame viešbučio aukšte įsikūręs panoraminis baras, iš kurio matysite ne tik televizijos bokštą, Gedimino pilį, Katedrą, bet ir visas Vilnius kaip ant delno. Kiekvieną sekmadienį „Skybar“ kviečia vėlyviesiems pusryčiams, o savaitgalio vakarais bare groja didžėjai, todėl galite linksmintis stebėdami naktinį Vilnių iš aukštai.</p>
      <p><b>„Grill Terace“ (Vilnius) </b>– ant CUP prekybos centro stogo įsikūrusi erdvi terasa, iš kurios atsiveria platus Vilniaus centro bei Neries vingių vaizdas. Čia susilieja senamiesčio bokštų architektūra bei modernūs dangoraižiai. Lankytojus šioje terasoje maloniai nuteikia grilio patiekalų kvapas ir skonis bei didžėjų kuriama jauki atmosfera. Taip pat terasoje rodomos įvairios sporto varžybos.</p>
      <p><b>„Paukščių takas“ (Vilnius) </b>– televizijos bokšte įrengtas restoranas suteikia galimybę pavakarieniauti neabejotinai aukščiausioje vietoje Vilniuje – 165 m aukštyje. Restoranas ypatingas tuo, kad jo grindys beveik nejuntamai sukasi ratu. Per 55 minutes, sėdėdami prie staliuko, jūs apsisuksite 360 lapsnių ir taip pamatysite pilną miesto panoramą, kuri, beje, iš šio restorano matosi net 50 km spinduliu.</p>
      <figure>
        <img src="https://cdn1.hellovilnius.lt/wp-content/uploads/2019/11/magnus.jpg"/>
        <figcaption>Nuotr.: Meniu.lt</figcaption>
      </figure>
      <p><b>„Magnus hotel“ (Kaunas) </b>– daugelio dar neatrasta ir neišreklamuota vieta. Tai miesto centre, ant viešbučio stogo įsikūręs restoranas, kur gali apsilankyti ne tik viešbučio svečiai. Gėrėtis gražiu vaizdu šiame restorane galite ištisus metus, nes dalis terasos yra įstiklinta.</p>
      <p><b>„Sala“ (Kaunas) </b>– šalia Nemuno kranto, „Žalgirio“ arenoje, įsikūręs restoranas, kuriame pamiršite, kad esate miesto centre. Šioje terasoje nesigirdi miesto šurmulio, o dar daugiau ramybės jausmo suteikia šalia tekanti upė.</p>
      <p><b>„Daugirdas Sky Terasa“ (Kaunas)</b> – senamiesčio širdyje įsikūręs panoraminis restoranas, nuo kurio atsiveria net septynių bažnyčių stogai, seniausias Kaune mūrinis Perkūno namas, Nemuno upė, o nukritus lapams atsiveria vaizdas į autentišką Aleksoto funikulierių. Panoraminis baras</p>
      <figure>
        <img src="https://cdn3.hellovilnius.lt/wp-content/uploads/2019/11/sky21.jpg"/>
        <figcaption>Nuotr.: Meniu.lt</figcaption>
      </figure>
      <p><b>„SKY21 Terrace“ (Klaipėda) </b>– 21-ame aukšte ant „Amberton Klaipėda“ stogo įsikūrusi terasa kiekvieną vasarą lankytojus kviečia dalyvauti dangiškuose vakarėliuose. Terasoje per naktį groja didžėjus arba gyva muzika, šoka profesionalios šokėjos, o barmenai plaka gardžiausius kokteilius. Nemėgstantiems audringų vakarėlių darbo dienomis organizuojami ramesnės muzikos vakarai, kino seansai ir pan. Taip pat terasoje galite apsilankyti tiesiog dienos metu, prigulti hamake ir gėrėtis uostamiesčio panorama iš 70 metrų aukščio.</p>
      <p><b>„Saulės terasa“ (Birštonas)</b> – tai ant Eglės sanatorijos stogo įsikūręs restoranas, kuriame gali apsilankyti ne tik sanatorijoje apsistoję poilsiautojai, bet ir vietiniai bei miesto svečiai. Iš terasos atsiveria įspūdingas vaizdas į Birštono miesto parką ir šalia tekantį Nemuną. Prigulę ant terasoje esančių gultų nepajusite, kaip praleidote čia visą popietę.</p>
      <figure>
        <img src="https://cdn1.hellovilnius.lt/wp-content/uploads/2019/11/vivalavitq.jpg"/>
        <figcaption>Nuotr.: Meniu.lt</figcaption>
      </figure>
      <p><b>„Vivalavita“ (Klaipėda) </b>– aukščiausiai esantis restoranas uostamiestyje, įsikūręs pačioje Klaipėdos širdyje, 20-ajame viešbučio aukšte. Šiame „lounge“ tipo restorane svečiai gali mėgautis egzotiškais patiekalais (kepsniu iš krokodilienos!) ir nuostabia Kuršių nerijos ir Baltijos jūros panorama. „Vivalavita“ patiekalai ruošiami atviroje virtuvėje, tad proceso stebėjimas – dar viena restorano siūlomų įspūdingų pramogų.</p>
      <p><b>Restoranas „XII“ (Klaipėda) </b>– restorano pavadinimas išduoda, kad jis įsikūręs 12-ame aukšte. „Amberton“ viešbutyje esantis restoranas yra vienas iš ilgiausiai gyvuojančių restoranų Klaipėdos mieste. Šioje įspūdingoje vietoje galite mėgautis grilio patiekalais bei 360 laipsnių Klaipėdos miesto panorama.</p>
      <figure>
        <img src="https://cdn3.hellovilnius.lt/wp-content/uploads/2019/11/xii.jpg"/>
        <figcaption>Nuotr.: Meniu.lt</figcaption>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>26 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/maistas/naujamiestyje-duris-atvere-nauja-sveiko-maisto-gaminimo-studija-good-food-studio/"/>
        <a href="https://madeinvilnius.lt/maistas/akropolyje-atidarytas-naujas-meksikieciu-restoranas/"/>
        <a href="https://madeinvilnius.lt/maistas/du-nauji-ilunch-restoranai-kursis-m-m-m-projektu-vystomuose-verslo-centruose/"/>
        <a href="https://madeinvilnius.lt/verslas/vilniaus-rinka/greito-maisto-restoranas-burger-king-isteige-imone-lietuvoje/"/>
        <a href="https://madeinvilnius.lt/maistas/populiarus-sefai-vilnieciai-per-mazai-valgo-vaisiu-ir-darzoviu/"/>
        <a href="https://madeinvilnius.lt/maistas/prasideda-septintoji-lietuvos-gastronomijos-savaite/"/>
      </related>
    </article>
  </body>
</html>