<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/18/rahajtottak-kocsival-a-sinre-vacnal-jott-a-vonat-meghaltak"/>
    <meta property="og:site_name" content="infostart"/>
    <meta property="article:published_time" content="2019-11-18T05:51:00+00:00"/>
    <meta property="og:title" content="Ráhajtottak kocsival a sínre Vácnál, jött a vonat, meghaltak"/>
    <meta property="og:description" content="A vonaton nem sérült meg senki, a kocsiban ketten ültek."/>
  </head>
  <body>
    <article>
      <h1>Ráhajtottak kocsival a sínre Vácnál, jött a vonat, meghaltak</h1>
      <address><time datetime="2019-11-18T05:51:00+00:00">18 Nov 2019, 05:51</time> by <a rel="author">Infostart / MTI</a></address>
      <h3>A vonaton nem sérült meg senki, a kocsiban ketten ültek.</h3>
      <p>A vasúti sínekre hajtott egy személyautó Vác külterületén; az érkező nemzetközi gyorsvonat elgázolta a járművet, amelynek vezetője és utasa a helyszínen meghalt vasárnap éjjel - írta a Pest Megyei Rendőr-főkapitányság a police.hu oldalon.</p>
      <p>Váczi Viktor, a Mávinform sajtóügyeletese azt közölte az MTI-vel, hogy a Budapestre tartó Metropolitan EuroCity ütközött a gépkocsival.</p>
      <p>A vonaton nem sérült meg senki.</p>
      <p>A vasúti átjáróban a fénysorompó jól működött - írta Váczi Viktor.</p>
      <p>A helyszínelés és a műszaki mentés idejére mindkét vágányt lezárták. Göd és Vác között pótlóbuszok álltak hadrendbe.</p>
      <p>
        <i>Nyitókép: Pexels.com</i>
      </p>
    </article>
  </body>
</html>