<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/bela-khadid-dade-svet-za-borba-s-depresiyata_news709917.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-18T05:33:00+00:00"/>
    <meta property="og:title" content="Бела Хадид даде съвет за борба с депресията"/>
    <meta property="og:description" content="Според нея създаденото „онлайн щастие“ не струва нищо, ако в реалния живот човек не го изпитва"/>
  </head>
  <body>
    <article>
      <h1>Бела Хадид даде съвет за борба с депресията</h1>
      <h2>Според нея създаденото „онлайн щастие“ не струва нищо, ако в реалния живот човек не го изпитва</h2>
      <address>
        <time datetime="2019-11-18T05:33:00+00:00">18 Nov 2019, 05:33</time>
      </address>
      <p>https://blitz.bg/svyat/bela-khadid-dade-svet-za-borba-s-depresiyata_news709917.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574047881-ap-19254186996354-1024x651.jpg"/>
      </figure>
      <p>
        <b>Моделката Бела Хадид разказа как се е борила с депресията в началото на кариерата си, информира "Мирър". Тя признава, че нервите й са били „разклатени“, моделката плачела „всяка сутрин, по време на обедната почивка и преди лягане“ след дълъг работен ден.</b>
      </p>
      <p>"Когато бях на 18, работех по 14 часа на ден в продължение на четири месеца и се чувствах потисната. Очевидно имах нужда от промяна",  споделя Хадид.<br/><br/>Младата жена посъветва тези, които се борят с депресията, да не вярват на това, което е публикувано в социалните мрежи. Според нея създаденото „онлайн щастие“ не струва нищо, ако в реалния живот човек не го изпитва.<br/><br/>"Ако не искате да ставате сутрин, не ставайте, ако искате да отмените планове, отменете ги",  казва тя.<br/><br/>Хадид съветва също така да бъдем грижовни към себе си.<br/><br/>„Когато ви се струва, че светът наоколо се руши, помолете за помощ“, казва моделката.<br/><br/><b>Превод и редакция: БЛИЦ</b><br/><br/> </p>
    </article>
  </body>
</html>