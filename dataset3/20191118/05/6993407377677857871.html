<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-donbas-vijna/30277520.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-18T05:26:33+00:00"/>
    <meta property="og:title" content="Бойовики на Донбасі здійснили 16 обстрілів за добу, втрат немає – штаб ООС"/>
    <meta property="og:description" content="У зоні бойових дій на Донбасі російські гібридні сили 17 листопада 16 разів порушили режим припинення вогню, повідомляє штаб операції Об’єднаних сил. За цими даними, бойовики використовували і заборон"/>
  </head>
  <body>
    <article>
      <h1>Бойовики на Донбасі здійснили 16 обстрілів за добу, втрат немає – штаб ООС</h1>
      <address>
        <time datetime="2019-11-18T05:26:33+00:00">18 Nov 2019, 05:26</time>
      </address>
      <p>У зоні бойових дій на Донбасі російські гібридні сили 17 листопада 16 разів порушили режим припинення вогню, повідомляє штаб операції Об’єднаних сил. За цими даними, бойовики використовували і заборонені Мінськими угодами міномети калібру 82 міліметри.</p>
      <p>Втрат серед українських військових немає, ідеться в ранковому зведенні.</p>
      <p>В угрупованні «ЛНР» повідомили про одне порушення режиму тиші з боку ЗСУ 17 листопада.</p>
      <p>В угрупованні «ДНР» зведених даних про бойові дії не наводять, але заявляють про мінометний обстріл з боку українських військових на околиці Горлівки.</p>
      <p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
      <p>За оцінками ООН, станом на 31 грудня 2018 року, унаслідок збройного конфлікту на Донбасі <a href="https://www.radiosvoboda.org/a/news-un-viyna-ukraina-zhertvy/29743577.html">загинули</a> від 12 тисяч 800 до 13 тисяч людей.</p>
    </article>
  </body>
</html>