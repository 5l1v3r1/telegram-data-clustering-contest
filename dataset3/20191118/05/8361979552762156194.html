<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/oksana-markarova-pro-ekonomichne-zrostannya-zemelnu-reformu-fopiv-ta-spivrobitnictvo-z-mvf-novini-ukrajini-50053722.html"/>
    <meta property="og:site_name" content="НВ"/>
    <meta property="article:published_time" content="2019-11-18T05:34:00+00:00"/>
    <meta property="og:title" content="Обід з міністром. Оксана Маркарова — про мотивацію, чотирьох дітей та справжнє задоволення"/>
    <meta property="og:description" content="Ольга Духнич і Петро Шевченко поговорили за обідом з міністром фінансів України Оксаною Маркаровою."/>
  </head>
  <body>
    <article>
      <h1>Обід з міністром. Оксана Маркарова — про мотивацію, чотирьох дітей та справжнє задоволення</h1>
      <h2>Ольга Духнич і Петро Шевченко поговорили за обідом з міністром фінансів України Оксаною Маркаровою.</h2>
      <address><time datetime="2019-11-18T05:34:00+00:00">18 Nov 2019, 05:34</time> by <a rel="author">Ольга Духнич, Петро Шевченко</a></address>
      <p>І з пані міністром фінансів Оксаною Маркаровою НВ домовляється пообідати на київському Подолі, неподалік офісу міністерства, але врешті ми опиняємося в одному з ресторанів урядового кварталу, чия політична цінність завжди виявляється вищою, ніж гастрономічна. У сесійні тижні багато їх стає зручним місцем для неформальних зустрічей і напівофіційних переговорів. Каву в таких місцях п’ють частіше, ніж їдять.</p>
      <p>У ресторані Гірчиця Маркарова з’являється з невеликим запізненням. У паузу, що утворилася між виступом у Раді та зустрічами, пані міністр фінансів усе-таки встигає поговорити з НВ, а заразом і пообідати.</p>
      <p>— Сподіваюся, будемо не тільки про податки і ФОП розмовляти? — всміхається вона й уточнює, що даватиме інтерв'ю російськомовному журналу НВ українською мовою, і це її принципова позиція.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/283/big/9c5a74b282d43ab5a75586882e1eb7bc.png?stamp=20191115135922&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
      <p>У кар'єрі Маркарової це вже другий уряд, у якому вона працює на ключовій посаді. 43-річна пані міністр фінансів із доброю західною освітою, у минулому — керівниця інвестиційної групи ITT й успішна інвест-банкірка, перейшла з бізнесу в політику 2015 року на запрошення тодішньої пані міністра фінансів України Наталії Яресько. Дотепер Маркарова залишається безпартійною і називає себе технократом.</p>
      <p>Зберегти статус-кво в новому уряді, крім неї, вдалося лише міністру внутрішніх справ Арсену Авакову. І якщо він залишається фігурою суперечливою, то другий термін Маркарової не викликає подиву: збереження нинішнього вектора фінансової політики країни — умова кредиторів України, як і інвесторів.</p>
      <p>Ми швидко замовляємо обід: салат Цезар для Маркарової та равіолі з куркою для НВ, а потім переходимо до бесіди.</p>
      <p>— Робота міністра фінансів в Україні не та, за яку дякують, швидше навпаки. Ви — затребувана професіоналка з хорошою міжнародною репутацією, чого вам йти в Мінфін ще раз? — цікавиться НВ у Маркарової, яка ще влітку жартувала, що остаточне рішення про роботу в уряді прийматиме, тільки заручившись згодою чоловіка.</p>
      <p>— Збіглися унікальна ситуація в країні і мої власні професійні амбіції, — знизує плечима міністр. — Мало хто пам’ятає, що нашою початковою метою було досягти макроекономічної стабільності, а зараз ми вже перейшли до економічного зростання. Тобто ти береш підручник із публічних фінансів, послідовно все реалізуєш, відчуваєш, як працює цей складний механізм, і бачиш реальний результат. А тепер суперприз — прискорити економічне зростання з 2−3% на рік до 5−7%.</p>
      <aside>Ми живемо в суспільстві, якому 20 років відверто вішали локшину на вуха</aside>
      <p>В очах Маркарової блищить азарт геймера.</p>
      <p>— Дещо ідеалістична картинка, — зауважує НВ.</p>
      <p>— Є й зворотні мотиви, — усміхається пані міністр і пояснює, що на держслужбу, ті, хто одного разу пішли з неї, ніколи не повертаються. — Ось ти знову живеш у нормальному темпі, проводиш вихідні з родиною, отримуєш задоволення від життя, а тобі пропонують повернутися в держсектор. Та ніхто не погодиться! Тому я вирішила: якщо ще можу попрацювати, довести до кінця почате, то залишуся. Я тут точно не на десять років. Ніхто в наш час десять років на одному і тому ж місці не працює, а міністри фінансів і поготів.</p>
      <p>— І як надовго? Вас же затягне! — підбиває НВ.</p>
      <p>— Ну я тут точно не на десять років. Ніхто в наш час десять років на одному і тому ж місці не працює, а міністри фінансів і поготів, — вивляє категоричність Маркарова, яка вже пропрацювала на головних посадах у Мінфіні половину названого терміну.</p>
      <p>Н а столі з’являються страви, і ми продовжуємо розмовляти вже за обідом.</p>
      <p>— Як уряд має намір досягати обіцяних прем'єр-міністром 5−7% зростання економіки на рік у наступні п’ять років? Ось ваша попередниця, екміністр фінансів Наталія Яресько, назвала такий сценарій розвитку для України малоймовірним, — переходимо ми ближче до предмету розмови.</p>
      <p>— Це, звісно, складне завдання, але досяжне,</p>
      <p>— За рахунок чого?</p>
      <p>— За рахунок того, що в Україні навіть стандартні рецепти економічного зростання ще не використано. Наприклад, відсутність ринку землі серйозно стримує інвестиції в землю, як наслідок — гальмує продуктивність сільського господарства.</p>
      <p>Міністр говорить про прямі інвестиції в країну і визнає, що їх поки вкрай мало. Якщо інвестори вже вірять у макроекономічну історію України і вкладаються в її цінні папери, то прямі інвестиції все ще стримує відсутність судової реформи та реформи правоохоронних органів.</p>
      <p>— Земля, інвестиції, приватизація, розвиток інфраструктури завдяки концесіям, закон про які вже ухвалено, — ось ті чотири елементи, які дадуть обіцяне зростання.</p>
      <p>— Якщо вже мова зайшла про земельну реформу, як ви оцінюєте її внесок в економічне зростання країни у відсотках? — цікавиться НВ, також завершуючи з їжею.</p>
      <p>— Ті розрахунки, що бачила я, показують додаткові 2% зростання ВВП і більше. Але я б не зводила все до питання, скільки дасть бюджету ця реформа. Нам набагато важливіше покинути клуб із тих п’яти країн світу, де досі землю не можна продавати, серед яких, наприклад, Північна Корея.</p>
      <p>— Проте український бізнес вже побоюється, що ця реформа може виявитися популістською. Наприклад, якщо закон обмежить доступ іноземного капіталу на ринок і тим самим обмежить конкуренцію, — зауважує НВ.</p>
      <p>— А де ж цей бізнес? Чому я не бачу демонстрацій за участю цих людей на підтримку нашого ліберального законопроекту або альтернативного, який теж досить непоганий. Хочеться, щоб прихильники ліберальної реформи подали свій голос, інакше у нас виходить, як в анекдоті про хлопчика, який п’ять років мовчав тільки тому, що його все влаштовувало.</p>
      <p>Міністр зізнається, що й сама, працюючи в бізнесі, вважала, що публічна активність потрібна тільки тоді, коли уряд вочевидь помиляється, а підтримувати правильні ініціативи не потрібно.</p>
      <p>— Для себе я висновки на майбутнє вже зробила і закликаю до цього колишніх колег по цеху. Ліберальний ринок землі важливо підтримати, бо ризики завжди залишаються, адже ми живемо в суспільстві, якому 20 років відверто вішали локшину на вуха, — підсумовує вона.</p>
      <p>— Ну раз у нас така жива розмова пішла, саме час поговорити про фізосіб-підприємців, — пропонує НВ.</p>
      <p>— Я думала, у нас буде легка розмова про життя, — важко зітхає Маркарова, втім одразу погоджується: — Давайте про фізосіб.</p>
      <p>— Багато суперечливих сигналів надходить від влади щодо таких підприємців. Декотрі в IT вже думають, що набуття електронного громадянства Естонії зручніше, ніж існування в українському податковому полі. Як довіру будете повертати? — цікавиться НВ, поки офіціант розставляє на столі чайники зі свіжим чаєм.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/284/big/bac2f251e83ef5ad599e36111c984dcf.png?stamp=20191115140006&amp;q=85&amp;output=jpg&amp;bg=white"/>
        <figcaption>ФІНАНСИСТ: Оксана Маркарова пояснює той факт, що вона працює міністром фінансів уже в другому уряді, унікальною ситуацією у країні та власними амбіціями / Фото: НВ</figcaption>
      </figure>
      <p>— А в чому протиріччя?</p>
      <p>Вона пояснює, що для фізосіб-підприємців ставки залишилися незмінними, ліміти не зменшилися, а навпаки, у другій групі навіть зросли до 2,5 млн грн. Єдина новація — через рік для готівкових розрахунків підприємцям потрібно буде використовувати реєстратори розрахункових операцій, і то не касові апарати, а інноваційні програми в смартфоні. Підприємцю залишиться тільки завантажити безкоштовний застосунок для взаємодії з податковою службою на свій телефон.</p>
      <p>— Чесний ФОП від цього тільки виграє. Програють ті, у кого прибуток більший, ніж ліміти в його групі, а також ті підприємці, які насправді водії, офіціанти, касири на підприємстві, власник якого ухиляється від легального працевлаштування співробітників.</p>
      <p>— Скільки ви плануєте отримати додаткових податків, розкривши такі схеми?</p>
      <p>— Ніскільки. Верховна Рада ухвалювала ці закони не для отримання додаткових податків. Ми віримо, що люди нам не брешуть. Ми даємо їм можливість дешево, просто і безкоштовно зробити звітність, яка захищає їхні ж права споживача. Ми розуміємо, що до повноцінного введення нова податкова повинна довести малому бізнесу, що їх права не будуть порушуватися і що їх не будуть тиранити. Також не забуваймо, що продаж з чеками — це передусім захист прав споживача.</p>
      <p>— У ЄС ніхто не контролює контрабанду на кордоні між країнами, там і кордонів немає, але завезену контрабанду просто неможливо продати!</p>
      <p>Відпивши чаю, Маркарова стверджує, що контроль за продажами — це й ефективний спосіб боротьби з контрабандою.</p>
      <p>— У ЄС ніхто не контролює контрабанду на кордоні між країнами, там і кордонів немає, але завезену контрабанду просто неможливо продати! — захоплено продовжує міністр, а потім зізнається, що пояснює все це кілька тижнів, а спотвореної інформації менше не стає.</p>
      <p>С ьогодні всі обговорюють відтермінування макрофінансової допомоги від МВФ. Наскільки небезпечне таке відтермінування, і які головні вимоги до України? — вирішує змінити тему НВ.</p>
      <p>Маркарова робить глибокий вдих.</p>
      <p>— Знаєте, я вже третю програму МВФ обговорюю, й у нас весь час одні й ті ж розмови в публічному просторі. Коли ми ініціюємо програму, всі кричать, що МВФ грошей нам не дасть. Приїжджає місія — всі пророкують, що ніхто ні з ким не домовиться. Поїхала місія — ага, більше не повернеться! Ці розмови не заважали і не заважають нам досягати угод із МВФ.</p>
      <p>— Скільки сьогодні Україні треба залучити коштів від МВФ? — уточнює НВ.</p>
      <p>— Річ зараз зовсім не в сумі, — з готовністю реагує пані міністр. — Кошти від МВФ поповнюють резерви НБУ, і вони зараз непогані. Нам важливо залишатися у програмі МВФ, бо це сигнал для інших фінансових інститутів про нашу надійність. Світовий банк, ЄС, макрофінансова допомога. Поки ми у програмі МВФ, усі вони дають нам гроші, а вже ці гроші якраз поповнюють бюджет.</p>
      <p>Одразу вона додає:</p>
      <p>— Програма МВФ і умови, які нам виставляє фонд, вони ж не МВФ потрібні, а нам самим: земельна реформа, здорова банківська система, нормальні суди. Що ж тут не так?</p>
      <p>Відповісти на власне риторичне питання Маркарова не встигає: на екрані її телефону висвічується дзвінок від голови профільного парламентського комітету Данила Гетманцева.</p>
      <p>Скориставшись вимушеною паузою, НВ переходить до іншої теми — непублічної сторони життя пані міністра. Адже разом із чоловіком-фінансистом Данилом Волинцем Маркарова виховує чотирьох дітей.</p>
      <p>— Якби не допомога чоловіка, я б, звичайно, не впоралася. Відколи я стала міністром, він взяв на себе більшу частину сімейних обов’язків, якщо не все. Відвозить дітей у школу, забирає звідти, і не тільки.</p>
      <p>Одразу вона уточнює, що однин батьківський обов’язок, а саме: допомагати з математикою 11-річному синові,</p>
      <p>— Просто тому, що мені математика подобається. Фінанси теж ґрунтуються на математиці, але вона там проста і примітивна, а ось вища математика — це, знаєте, яке задоволення! Я дуже за нею сумую,</p>
      <p>Ми вирішуємо замовити десерт, і тут, сміючись, Маркарова розповідає про племінного коня, чия поява в її податковій декларації викликала інтерес багатьох.</p>
      <p>Коня, точніше, кобилу міністра звуть Овація, і за кінськими мірками вона цілком солідного 16-річного віку. Власницею Овації Маркарова стала раптово: пошкодувала лоша, якого, незважаючи на спортивний родовід, треба було терміново продавати, і викупила у господарів. Відтоді Овація живе на вільному випасі в одному з кінних господарств, куди зайнята Маркарова зараз, на превеликий свій жаль, майже не навідується.</p>
      <p>— Коли прийшов термін подання декларацій, ми вирішили внести її в документ, оскільки ціни не знаємо — раптом більше ліміту? Так я стала елітним конярем.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/282/big_portrait/31199f8e17912ae3d2cad0ab9d830752.png?stamp=20191115135907&amp;q=85&amp;output=jpg&amp;bg=white"/>
        <figcaption>Фото: НВ</figcaption>
      </figure>
      <p>— У вашій декларації вказана і колекція полотен українських художників — ваша? — уточнює НВ.</p>
      <p>— Колекціонує мистецтво мій чоловік, і захоплений цим давно, — пояснює міністр і відразу зізнається, що й у неї є улюблені художники: картини Бориса Єгізаряна і Давида Шарашидзе супроводжують Маркарову в кожному її кабінеті, де б вона не працювала.</p>
      <p>Розуміючи, що час обіду закінчується, НВ ставить міністру останнє запитання — про нещодавнє гучне розслідування програми Схеми, де Маркаровій закидають виведення цінного активу — історичного будинку на Подолі — з Актив-банку, що належав їй тоді, на свою ж фірму Синонім.</p>
      <p>В опублікованому розслідуванні пані міністр прокоментувала Схемам долю горезвісного будинку, але зробила це дещо заплутано, а назвати реального покупця і зовсім відмовляється.</p>
      <p>— А, знаєте, мені прикро. На мене тінь намагаються кинути починаючи з 2015 року, — не приховуючи почуттів, каже Маркарова. — Я надала Схемам усі документи, де явно видно, що і до банку, і до компанії Синонім на момент цієї транзакції я стосунку вже не мала, але в передачу увійшла їх мала частина і та, що вигідна версії програми.</p>
      <p>Ситуація, що склалася, її засмучує, і про виведення активу, якого Маркарова фактично не стосувалася, вона, схоже, готова говорити довго.</p>
      <p>— Думаю, час покаже, хто мав рацію, — нарешті вимовляє пані міністр сакраментальну фразу, поглядаючи на годинник.</p>
      <p>НВ сприймає це як сигнал до прощання, але ще хвилин п’ять зачеплена за живе Маркарова показує на екрані телефону копії документів і пояснює свій погляд у цій заплутаній історії.</p>
    </article>
  </body>
</html>