<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562010/exarcheia-nea-epicheirisi-se-polykatoikia-sti-stoyrnari"/>
    <meta property="og:site_name" content="NOOZ."/>
    <meta property="article:published_time" content="2019-11-18T05:49:00+00:00"/>
    <meta property="og:title" content="Εξάρχεια: Νέα επιχείρηση σε πολυκατοικία στη Στουρνάρη"/>
    <meta property="og:description" content="Νωρίς νωρίς στα Εξάρχεια ξανά ισχυρές αστυνομικές δυνάμεις. Έρευνες σε κτίριο στη Στουρνάρη όπου χθες βρέθηκαν μολότοφ. Επί τόπου ΕΚΑΜ, ΜΑΤ, ΟΠΚΕ και αντιτρομοκρατική. 28 συλλήψεις και 14 προσαγωγές απ’ όσα έγιναν χθες μετά την πορεία για το Πολυτεχνείο."/>
  </head>
  <body>
    <article>
      <h1>Εξάρχεια: Νέα επιχείρηση σε πολυκατοικία στη Στουρνάρη</h1>
      <address>
        <time datetime="2019-11-18T05:49:00+00:00">18 Nov 2019, 05:49</time>
      </address>
      <p>
        <b>Νωρίς νωρίς στα Εξάρχεια ξανά ισχυρές αστυνομικές δυνάμεις. Έρευνες σε κτίριο στη Στουρνάρη όπου χθες βρέθηκαν μολότοφ. Επί τόπου ΕΚΑΜ, ΜΑΤ, ΟΠΚΕ και αντιτρομοκρατική. 28 συλλήψεις και 14 προσαγωγές απ’ όσα έγιναν χθες μετά την πορεία για το Πολυτεχνείο.</b>
      </p>
      <p>Λίγο μετά τις 06:30 το πρωί της Δευτέρας (18.11.2019) δυνάμεις των <i><b>ΕΚΑΜ,</b> <b>ΜΑΤ,</b></i> της <i><b>ΟΠΚΕ</b></i> και της <i><b>αντιτρομοκρατικής</b></i> βρέθηκαν στα Εξάρχεια για έρευνα σε πολυκατοικία στην οδό <i><b>Στουρνάρη.</b></i></p>
      <p>Οι έρευνες των αστυνομικών δυνάμεων γίνονται παρουσία εισαγγελέα.</p>
      <p>Όλα γίνονται σε κτίριο επί της οδού Στουρνάρη στον αριθμό 4, όπου χθες είχαν γίνει <b><i>δυο συλλήψεις</i> </b>και είχαν βρεθεί <i><b>πολεμοφόδια</b></i> στην <i><b>ταράτσα,</b></i> με τους συλληφθέντες να έχουν <i><b>μολότοφ,</b> <b>πέτρες</b></i> κι άλλα αντικείμενα στην κατοχή τους.</p>
      <p>Οι δρόμοι γύρω από την πλατεία Εξαρχείων έχουν αποκλειστεί.</p>
      <p>Κατά τη διάρκεια των όσων έγιναν, η αστυνομία έκανε <b><i>28 συλλήψεις</i></b>, ενώ <b><i>14 άτομα</i></b> <i><b>προσήχθησαν</b></i> στη ΓΑΔΑ.</p>
      <p>Όσον αφορά τις <i><b>συλλήψεις,</b></i> οι <i><b>6</b></i> έγιναν σε <i><b>δώμα κτιρίου</b></i> στην οδό <i><b>Σπύρου Τρικούπη</b></i> στα Εξάρχεια, όπου βρέθηκαν και κατασχέθηκαν <i><b>μολότοφ,</b> <b>αντιασφυξιογόνες</b> <b>μάσκες,</b> <b>γάντια,</b> <b>πέτρες</b></i> και άλλα αντικείμενα, οι <i><b>2</b></i> στην οδό <i><b>Στουρνάρη</b></i> και οι <i><b>20</b></i> στην <i><b>πλατεία Εξαρχείων</b></i>.</p>
      <p>Όπως σημειώνει ακόμη το Αρχηγείο της ΕΛ.ΑΣ, “<i>οι προγραμματισμένες εκδηλώσεις για την επέτειο του Πολυτεχνείου σε διάφορες περιοχές της χώρας εξελίχθηκαν στο σύνολό τους ομαλά χωρίς να καταγραφούν ιδιαίτερα προβλήματα, ενώ οι αστυνομικές Αρχές έλαβαν όλα τα ενδεικνυόμενα μέτρα για τη διαφύλαξη και την προστασία των εκδηλώσεων</i>“.</p>
      <p>Παράλληλα, σε άλλες πόλεις προσήχθησαν συνολικά 31 άτομα για συμμετοχή σε επεισόδια. Ειδικότερα, 14 στη Θεσσαλονίκη, 10 στην Πάτρα και 7 στο Ηράκλειο Κρήτης.</p>
      <related>
        <a href="https://www.nooz.gr/greece/1561987/polytechneio-2019-28-syllipseis-kai-41-prosagwges-sta-exarcheia"/>
        <a href="https://www.nooz.gr/greece/1561983/polytechneio-2019-ti-kategrapse-to-drone-tis-elas-apo-taratses-sta-exarcheia-video-"/>
        <a href="https://www.nooz.gr/greece/1561964/exarcheia-efodos-tis-astynomias-se-polykatoikies-epta-syllipseis-exi-prosagwges-pics-"/>
        <a href="https://www.nooz.gr/greece/1561955/simera-echei-liga-exarcheia-sta-mat-pic-"/>
        <a href="https://www.nooz.gr/greece/1561769/astynomiki-bia-kataggelia-ithopoioy-gia-epithesi-apo-andres-twn-mat-sta-exarcheia"/>
      </related>
    </article>
  </body>
</html>