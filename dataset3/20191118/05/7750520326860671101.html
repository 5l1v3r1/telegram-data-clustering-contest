<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/na-kyyivshhyni-vykryly-zlochyntsiv-yaki-nezakonno-perepravlyaly-nelegaliv-za-kordon.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T05:24:17+00:00"/>
    <meta property="og:title" content="На Київщині викрили злочинців, які незаконно переправляли нелегалів за кордон"/>
    <meta property="og:description" content="На Київщині викрили злочинців, які незаконно переправляли нелегалів за кордон"/>
  </head>
  <body>
    <article>
      <h1>На Київщині викрили злочинців, які незаконно переправляли нелегалів за кордон</h1>
      <h2>Зловмисники діяли за такою схемою: підшукували клієнтів та виготовляли підроблені документи, а саме довідки з місця роботи, заробітну плату, про рух грошових коштів на банківських рахунках і дипломи. Після чого переправляли іноземців та українців за кордон</h2>
      <address>
        <time datetime="2019-11-18T05:24:17+00:00">18 Nov 2019, 05:24</time>
      </address>
      <figure>
        <iframe src="https://www.youtube.com/embed/3jPU1JfN3-E" width="1220" height="686" data-service="Youtube" scrolling="no"/>
      </figure>
      <p>У ході проведення цільових профілактичних заходів під умовною назвою «Мігрант» співробітники управління боротьби зі злочинами, пов’язаними з торгівлею людьми столичного главку поліції спільно зі слідчими Печерського управління поліції та під процесуальним керівництвом Київської місцевої прокуратури №6 припинили діяльність організованої злочинної групи, яка незаконно переправляла громадян за кордон.</p>
      <p>Про це повідомляє 1NEWS.</p>
      <p>Т.в.о. начальника відділу УБЗПТЛ ГУНП у місті Києві Олексій Гаврилюк розповів, у ході досудового розслідування поліцейські встановили, що 46-річна організаторка разом із 49-річним співучасником злочинної групи орендували офіси у Києві, де здійснювали свою злочинну діяльність:</p>
      <p>«Крім цього, ми з’ясували, що разом з ними співпрацювало ще двоє осіб: 46-річний киянин та 30-річна мешканка Київської області. Зловмисники діяли за такою схемою: підшукували клієнтів та виготовляли підроблені документи, а саме довідки з місця роботи, заробітну плату, про рух грошових коштів на банківських рахунках і дипломи. Після чого переправляли іноземців та українців за кордон».</p>
      <p>Організаторку злочинної групи затримали у порядку статті 208 Кримінального процесуального кодексу України. Щодо інших співучасників – вирішується питання про їх статус у кримінальному провадженні.</p>
      <p>Джерело: <a href="https://www.npu.gov.ua/news/torgivlya-lyudmi/kijivski-policzejski-vikrili-organizovanu-zlochinnu-grupu-yaka-nezakonno-perepravlyala-gromadyan-cherez-derzhavnij-kordon/">Нацполіція</a></p>
    </article>
  </body>
</html>