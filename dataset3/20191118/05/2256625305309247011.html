<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158721_1078.html"/>
    <meta property="og:site_name" content="Novsport"/>
    <meta property="article:published_time" content="2019-11-18T05:36:00+00:00"/>
    <meta property="og:title" content="Роналдо за смените: Не съм направил нищо нередно"/>
    <meta property="og:description" content="Напрежението в Ювентус е голямо, допълни звездата"/>
  </head>
  <body>
    <article>
      <h1>Роналдо за смените: Не съм направил нищо нередно</h1>
      <address>
        <time datetime="2019-11-18T05:36:00+00:00">18 Nov 2019, 05:36</time>
      </address>
      <p>Мегазвездата Кристиано Роналдо коментира смените в последните два мача в клубния си отбор Ювентус.<br/> <br/>Португалецът бе заменен в мачовете с Локомотив Москва и Милан и реагира гневно срещу старши треньора Маурицио Сари, което породи много полемики в италианската преса.<br/> <br/>"В последните три седмици не тренирах пълноценно. Всички знаят, че не обичам да ме сменят, но след тези смени не съм направил нищо нередно. Опитах се да помогна на Ювентус, като играх с контузия.<br/> <br/>Никой не обича да го сменят, но аз приех решението на треньорския щаб, защото не се чувствах много добре в тези два мача. Не бях готов на 100 процента", коментира Роналдо, цитиран от "А Бола".<br/> <br/>"Напрежението в Ювентус е голямо, водим само с 2 точки пред Интер и всяка грешка може да бъде наказана. Никога не съм имал сериозни контузии, играя по 50-60 мача годишно, но в един момент може и да се стигне до нещо нежелано", завърши португалецът.</p>
      <p> </p>
    </article>
  </body>
</html>