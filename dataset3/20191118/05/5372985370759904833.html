<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/thiene/zan%C3%A8/in-coma-dopo-l-urto-colpa-degli-airbag-1.7785232"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-18T05:58:08+00:00"/>
    <meta property="og:title" content="In coma dopo l'urto: &quot;colpa&quot; degli airbag"/>
    <meta property="og:description" content="."/>
  </head>
  <body>
    <article>
      <h1>In coma dopo <br/>l'urto: "colpa" <br/>degli airbag</h1>
      <address><time datetime="2019-11-18T05:58:08+00:00">18 Nov 2019, 05:58</time> by <a rel="author">Diego Neri</a></address>
      <p><b>ZANÈ.</b> Nel 2011, un’automobilista di 54 anni provocò un gravissimo incidente a Zanè: perse il controllo dell’auto e si schiantò contro altre due vetture che viaggiavano in senso opposto. Finì in coma, e si svegliò dopo 45 giorni. Le ferite, molto serie, furono causate anche dal fatto che nella sua auto non erano attivi gli airbag. Per questo a processo finì la titolare dell’officina che le aveva riparato la vettura. In realtà, però, è stata assolta: l’automobilista infatti andò a ritirare la sua auto prima che fosse pronta, e venne informata del fatto che mancavano gli airbag. Per questo i meccanici non hanno avuto colpe.</p>
    </article>
  </body>
</html>