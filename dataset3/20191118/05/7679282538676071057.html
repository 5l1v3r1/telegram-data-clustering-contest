<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-parliament-session-congress-leader-p-chidambaram-tweets-congress-to-attack-on-central-government-2855505.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T05:32:21+00:00"/>
    <meta property="og:title" content="Parliament Session: कांग्रेस से बोले चिदंबरम, केंद्र सरकार को अर्थव्यवस्था पर करें बेनकाब"/>
    <meta property="og:description" content="संसद का शीतकालीन सत्र सोमवार से शुरू हो रहा है, जिसे लेकर कांग्रेस के वरिष्ठ नेता पी. चिदंबरम ने अपने पार्टी के नेताओं से कहा है कि वे अर्थव्यवस्था के कुप्रबंधन को लेकर केंद्र सरकार को बेनकाब..."/>
  </head>
  <body>
    <article>
      <h1>Parliament Session: कांग्रेस से बोले चिदंबरम, केंद्र सरकार को अर्थव्यवस्था पर करें बेनकाब</h1>
      <address><time datetime="2019-11-18T05:32:21+00:00">18 Nov 2019, 05:32</time> by <a rel="author">नई दिल्ली, लाइव हिन्दुस्तान</a></address>
      <p>संसद का शीतकालीन सत्र सोमवार से शुरू हो रहा है, जिसे लेकर कांग्रेस के वरिष्ठ नेता पी. चिदंबरम ने अपने पार्टी के नेताओं से कहा है कि वे अर्थव्यवस्था के कुप्रबंधन को लेकर केंद्र सरकार को बेनकाब करें।</p>
      <p>आईएएनएस के अनुसार, पूर्व वित्तमंत्री ने ट्वीट के माध्यम से कहा, 'आज जब संसद शुरू हो, तब भारतीय राष्ट्रीय कांग्रेस विपक्ष के तौर पर अर्थव्यवस्था के कुप्रबंधन को बेनकाब करे।'</p>
      <p>उन्होंने आगे कहा, 'अर्थव्यवस्था का कौन-सा पहलू सही काम कर रहा है? कोई भी नहीं।' ज्ञात हो कि आईएनएक्स मीडिया मामले में कथित संलिप्तता के कारण चिदंबरम न्यायिक हिरासत में हैं।</p>
      <p>गौरतलब है कि संसद का शीतकालीन सत्र आज से शुरू हो रहा है। विपक्षी दल जहां आर्थिक सुस्ती और कश्मीर में स्थिति को लेकर केंद्र को घेरने की तैयारी में हैं वहीं, सरकार नागरिकता (संशोधन) विधेयक समेत तमाम बिल पारित कराना चाहेगी। इसे लेकर गर्मागर्म बहस होने के आसार हैं। संसद का शीतकालीन सत्र 13 दिसंबर तक चलेगा। </p>
      <p>
        <b>ये भी पढ़ें: <a href="https://www.livehindustan.com/national/story-ashok-gehlot-says-p-chidambaram-may-get-bail-soon-2826672.html">गहलोत बोले- जेल में बैठे-बैठे देश की चिंता कर रहे हैं चिदंबरम, जल्द जमानत की उम्मीद</a></b>
      </p>
    </article>
  </body>
</html>