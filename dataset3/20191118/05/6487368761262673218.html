<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/szepseg/teli-kabatok-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-18T05:06:03+00:00"/>
    <meta property="og:title" content="Nemcsak karcsúsítanak, de megnyújtják az alakot is: 10 télikabát 20 ezer forint alatt"/>
    <meta property="og:description" content="Olyan csinos télikabátokat mutatunk, amelyek melegek, kényelmesek, és szépen formálják az alakot."/>
  </head>
  <body>
    <article>
      <h1>Nemcsak karcsúsítanak, de megnyújtják az alakot is: 10 télikabát 20 ezer forint alatt</h1>
      <h2>Olyan csinos télikabátokat mutatunk, amelyek melegek, kényelmesek, és szépen formálják az alakot.</h2>
      <address><time datetime="2019-11-18T05:06:03+00:00">18 Nov 2019, 05:06</time> by <a rel="author">Váradi Melinda</a></address>
      <p>A télikabátok kiválasztása sokaknak nagy dilemmát okoz, hiszen nem könnyű megtalálni azt a darabot, ami elég meleg és vastag, mégsem mutatja sokkal szélesebbnek az alakot.</p>
      <p>Idén viszont rengeteg olyan fazont találhatsz a kínálatban, ami amellett, hogy praktikus és csinos, még nyújtja és karcsúsítja is a testet.</p>
      <h3>Karcsúsító télikabátok körképe</h3>
      <p>A nagy visszatérők továbbra is a pufidzsekik, azonban nemcsak a hagyományos, széles és oversize változatokban, hanem a hosszított, karcsúsított, illetve gyakran övvel ellátott verzióban. De az elegáns szövet-, a vagány parka- és a lazább, velúros anyagból készült kabátok is igen népszerűek. Mi most azokat a darabokat gyűjtöttük össze, amik amellett, hogy nőiesek, melegek és kényelmesek, erőteljesen megnyújtják az alakot is. A színek terén pedig érdemes nézelődnöd az oldalakon, mert szinte mindegyiket megtalálhatod más árnyalatban is.</p>
      <figure>
        <img src="https://kep.index.hu/1/0/3035/30354/303541/30354167_8c26531cadb40a224e62c5c6b7d1dc0e_wm.jpg"/>
        <figcaption>A Reserved hosszított, öves pufikabátja nemcsak divatos és nőies, de gyönyörűen nyújtja és karcsúsítja az alakot. Az elegáns darabot 19 995 forintért vásárolhatod meg.</figcaption>
      </figure>
      <figure>
        <img src="https://kep.index.hu/1/0/3035/30354/303541/30354169_553e6322bf4ca754598bbc243a371768_wm.jpg"/>
        <figcaption>Ez a teveszínű gyapjúkabát szintén gyönyörű, és az övnek, a zsebek varrásának, valamint térdig érő hosszának köszönhetően vékonyabbnak, magasabbnak láttat. A Bershkában 16 995 forint.</figcaption>
      </figure>
      <figure>
        <img src="https://kep.index.hu/1/0/3035/30354/303541/30354171_9ad7ec9ccdafdf89e572dc480e95eafa_wm.jpg"/>
        <figcaption>A Bonprix steppelt kabátja varrásainak és kissé A vonalú fazonjának köszönhetően éri el a karcsúsító hatást.</figcaption>
      </figure>
      <figure>
        <img src="https://kep.index.hu/1/0/3035/30354/303541/30354179_b78d0a5652f9a019170638fc54cadac6_wm.png"/>
        <figcaption>A Promod halványbézs kabátja is szuper választás. Az elegáns, mégis kényelmes darab 17 995 forintért lehet a tiéd.</figcaption>
      </figure>
      <figure>
        <img src="https://kep.index.hu/1/0/3035/30354/303541/30354181_c096dcca733b426b72f3ab39980bcf19_wm.jpg"/>
        <figcaption>A határozott, komoly és kifinomult megjelenés tökéletes kiegészítője ez a szürke, öves szövetkabát, amit a H&amp;M-ben 14 995 forintért vásárolhatsz meg.</figcaption>
      </figure>
      <figure>
        <img src="https://kep.index.hu/1/0/3035/30354/303542/30354239_8a51f998f638ebf76a93a403f73a0826_wm.jpg"/>
        <figcaption>A púderrózsaszín a szezon kedvencei közé tartozik, és pufikabátban is gyönyörűen fest. A bájos, romantikus és nőies megjelenésért válaszd a Stradivarius 19 995 forintos dzsekijét.</figcaption>
      </figure>
      <figure>
        <img src="https://kep.index.hu/1/0/3035/30354/303542/30354293_f5795198472e630b86a050d9d2e8178b_wm.jpg"/>
        <figcaption>A Sinsay barna, belül vastagon bélelt kabátja varrása miatt megtöri az alakot, és karcsúbbnak láttatja a derekat. 7995 forintért veheted meg.</figcaption>
      </figure>
      <figure>
        <img src="https://kep.index.hu/1/0/3035/30354/303542/30354299_9fadb34c8c81ef5a76110c670bd5862c_wm.jpg"/>
        <figcaption>Ez a csodás, elegáns, fehér <a href="https://www.retikul.hu/probafulke/katalin-hercegne-kabatok/">szövetkabát</a> szintén magasabbnak és vékonyabbnak láttatja viselőjét. A Stradivariusban 15 995 forintért szerezheted be.</figcaption>
      </figure>
      <figure>
        <img src="https://kep.index.hu/1/0/3035/30354/303543/30354303_3999454873cc484da2eb65792cab9c86_wm.jpg"/>
        <figcaption>Az F&amp;F vastag, övvel ellátott khaki színű pufikabátja nemcsak darázsderekat varázsol, de az is biztos, hogy nem fogsz benne fázni.</figcaption>
      </figure>
      <figure>
        <img src="https://kep.index.hu/1/0/3035/30354/303543/30354307_378ec39cf49809addd8a10e19732d0f3_wm.jpg"/>
        <figcaption>Ha a parka kabátokat szereted, érdemes arra odafigyelned, hogy hosszított, derékban kissé karcsúsított változatot válassz, így elérheted az alaknyújtó hatást. Ez a kék darab a Bonprix-ben 9999 forint.</figcaption>
      </figure>
      <p>
        <i>Coverkép: Getty Images Hungary.</i>
      </p>
    </article>
  </body>
</html>