<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/impichment-trampa-novi-podrobici-skandalnogo-dzvinka-zelenskomu-50054076.html"/>
    <meta property="og:site_name" content="НВ"/>
    <meta property="article:published_time" content="2019-11-18T05:25:00+00:00"/>
    <meta property="og:title" content="WSJ: Посол США в ЄС повідомляв оточенню Трампа про наміри Зеленського у справі Байдена"/>
    <meta property="og:description" content="Посол США в Євросоюзі Гордон Сондланд інформував адміністрацію президента Дональда Трампа щодо готовності Володимира Зеленського почати розслідування відносно Джо Байдена і його сина Хантера, пише The Wall Street Journal."/>
  </head>
  <body>
    <article>
      <h1>WSJ: Посол США в ЄС повідомляв оточенню Трампа про наміри Зеленського у справі Байдена</h1>
      <h2>Посол США в Євросоюзі Гордон Сондланд інформував адміністрацію президента Дональда Трампа щодо готовності Володимира Зеленського почати розслідування відносно Джо Байдена і його сина Хантера, пише The Wall Street Journal.</h2>
      <address>
        <time datetime="2019-11-18T05:25:00+00:00">18 Nov 2019, 05:25</time>
      </address>
      <p>У розпорядженні редакції опинилися відповідні електронні листи Сондланда.</p>
      <p>Газета пише, що Сондланд за кілька днів до дзвінка Трампа Зеленському, повідомив виконувачу обов’язків керівника адміністрації Білого дому Міку Малвейні, а також міністру енергетики Ріку Перрі, що український президент готовий підтвердити Трампу намір почати розслідування щодо Байденів.</p>
      <p>«Він (Зеленський — ред.) запевнить його (Трампа — ред.) в тому, що планує запустити абсолютно прозоре розслідування, під час якого не упустить жодної деталі», — наводить видання цитату з листа.</p>
      <p>Читайте також:<br/><a href="https://nv.ua/ukr/world/geopolitics/viyskovu-dopomogu-ssha-zupinili-cherez-baydena-novini-ukrajini-50053994.html">&amp;nbspПрацівник Ради нацбезпеки США заявив, що затримка військової допомоги Україні пов’язана з Байденом</a></p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
      <p>Читайте також:<br/><a href="https://nv.ua/ukr/world/geopolitics/impichment-trampa-posol-ssha-v-yes-skazav-shcho-zelenskiy-zrobit-use-shcho-poprosit-prezident-ssha-50053897.html">&amp;nbspПосол США в ЄС сказав, що Зеленський «зробить усе, що попросить» Трамп</a></p>
    </article>
  </body>
</html>