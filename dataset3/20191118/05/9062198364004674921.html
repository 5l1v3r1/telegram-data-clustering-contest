<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377095/trump-kuzey-kore-lideri-kimi-uyardi-acele-etmelisin"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T05:37:00+00:00"/>
    <meta property="og:title" content="Trump Kuzey Kore lideri Kim'i uyardı: Acele etmelisin"/>
    <meta property="og:description" content="ABD Başkanı Donald Trump, Kuzey Kore Lideri Kim Jong Un'a nükleer anlaşmalar konusunda, &quot;Acele etmelisin&quot; uyarısında bulundu."/>
  </head>
  <body>
    <article>
      <h1>Trump Kuzey Kore lideri Kim'i uyardı: Acele etmelisin</h1>
      <h2>ABD Başkanı Donald Trump, Kuzey Kore Lideri Kim Jong Un'a nükleer anlaşmalar konusunda, "Acele etmelisin" uyarısında bulundu.</h2>
      <address>
        <time datetime="2019-11-18T05:37:00+00:00">18 Nov 2019, 05:37</time>
      </address>
      <p>ABD Başkanı Donald Trump, 2020 başkanlık yarışındaki Demokrat rakibi Joe Biden'e "kuduz köpek" benzetmesi yapan Kuzey Kore Devlet Ajansı KCNA'nın haberini paylaşarak, Kim Jong Un'a sosyal medya hesabı twitter üzerinden açıklama yaptı.</p>
      <p>Kuzey Kore lideri Kim Jong Un'a, Biden hakkındaki benzetmeye atıfta bulunan Trump,<b> "Sayın Başkan, Biden uykulu biri ve oldukça yavaş olabilir ama kuduz köpek değil. Bir şekilde ondan daha iyi. Seni gelmek istediğin noktaya getirecek tek kişi benim. Acele etmelisin ve anlaşmayı sağlamalısın. Yakında görüşürüz"</b> ifadelerini kullandı.</p>
      <p>Trump'ın bu açıklaması ABD medyasında tepki çekerken ABD 2020 başkanlık yarışının Demokrat aday adayı Joe Biden, katıldığı bir mitingde, Kim'e hakaret etmiş ve Trump'ın Kuzey Kore politikasını eleştirmişti.</p>
      <p>Bunun üzerine, Kuzey Kore Devlet Ajansı KCNA, Biden'i <b>"sopayla itlaf edilmesi gereken bir kuduz köpek"</b> olarak tanımlamış, Biden'in söz konusu açıklamalarla Kuzey Kore'yi haksız yere hedef haline getirdiğini savunmuştu.</p>
    </article>
  </body>
</html>