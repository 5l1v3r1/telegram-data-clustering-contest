<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-economics/germanski-deputat-evropa-ne-se-nuzhdae-ot-amerikanski-gaz.html"/>
    <meta property="og:site_name" content="News.bg"/>
    <meta property="article:published_time" content="2019-11-18T03:09:28+00:00"/>
    <meta property="og:title" content="Германски депутат: Европа не се нуждае от американски газ"/>
    <meta property="og:description" content="Спор за енергийната сигурност на Стария континент"/>
  </head>
  <body>
    <article>
      <h1>Германски депутат: Европа не се нуждае от американски газ</h1>
      <address>
        <time datetime="2019-11-18T03:09:28+00:00">18 Nov 2019, 03:09</time>
      </address>
      <p>Депутатът на фракцията "Левите" в Бундестага по външнополитически въпроси Александър Ной заяви, че <b>Европа не се нуждае от втечнен газ от САЩ</b>. Това съобщи РИА "Новости".</p>
      <p>В същото време той също призова за налагане на контра санкции срещу Вашингтон.</p>
      <p>"Ако например САЩ наложат санкции срещу германски или швейцарски компании, които участват в <a href="https://news.bg/world/daniya-udari-sasht-razreshi-severen-potok-2.html">полагането на тръби в Балтийско море</a>, тогава ЕС или Германия трябва да наложат подходящи контра санкции, които засягат американския внос или стоки", обясни Ной.</p>
      <p>Припомняме, че и депутатите в Бундестага (долната камара на германския парламент) от партията "Алтернатива за Германия" призоваха правителството да защити европейските компании, <b>свързани със строящия се газопровод "Северен поток 2"</b>, от санкциите на САЩ, съобщават германските медии.</p>
      <p>Газопроводът на стойност 9,5 млрд. евро включва полагането на две тръби от <a href="https://news.bg/int-politics/zelenski-reshenieto-na-daniya-za-severen-potok-2-ukrepva-rusiya-i-otslabva-evropa.html">бреговете на Русия по дъното на Балтийско море</a> до бреговете на Германия. Проектът вече е съгласуван с всички страни, през които преминават тръбите - Германия, Швеция, Финландия и Дания.</p>
    </article>
  </body>
</html>