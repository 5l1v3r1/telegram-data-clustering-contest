<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957721"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T03:56:33+00:00"/>
    <meta property="og:title" content="14ఏళ్ల పోరడు.. ఏడేళ్ల బాలుడిని కిడ్నాప్‌ చేసి.."/>
    <meta property="og:description" content="ADVT"/>
  </head>
  <body>
    <article>
      <h1>14ఏళ్ల పోరడు.. ఏడేళ్ల బాలుడిని కిడ్నాప్‌ చేసి..</h1>
      <address>
        <time datetime="2019-11-18T03:56:33+00:00">18 Nov 2019, 03:56</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>సరూర్‌నగర్‌/హైదరాబాద్‌, నవంబరు 17(ఆంధ్రజ్యోతి):</b> ఓ పద్నాలుగేళ్ల బాలుడు మాయమాటలు చెప్పి ఏడేళ్ల బాలుడిని తన వెంట తీసుకెళ్లాడు. అనంతరం బాధితుడి తండ్రికి ఫోన్‌ చేసి డాన్‌ తరహాలో మాట్లాడాడు. వెంటనే రూ.మూడు లక్షలు తీసుకురావాలని.. లేదంటే నీ కొడుకు నీకు దక్కడంటూ హెచ్చరించాడు! హైదరాబాద్‌ మీర్‌పేట్‌ పోలీస్‌ స్టేషన్‌ పరిధిలో ఆదివారం జరిగిన ఈ ఘటన స్థానికంగా కలకలం సృష్టించింది. మీర్‌పేట టీఎ్‌సఆర్‌నగర్‌కు చెందిన రాజు ఓ సాఫ్ట్‌వేర్‌ ఉద్యోగి. ఆయన కుమారుడు అర్జున్‌ (7) ఓ ప్రైవేటు స్కూల్లో ఒకటో తరగతి చదువుతున్నాడు. ఆదివారం మధ్యాహ్నం 3 గంటలకు కాలనీలో అర్జున్‌ ఆడుకుంటూ కనిపించకుండాపోయాడు.</p>
      <p> ఓ అరగంటకే అర్జున్‌ తండ్రి రాజుకు ఫోన్‌ వచ్చింది. ‘నీ కొడుకును కిడ్నాప్‌ చేశాను.. డబ్బిస్తే తప్ప వదలను’ అంటూ ఆవలివైపు నుంచి ఓ స్వరం వినిపించడంతో హడలెత్తిన రాజు, పోలీసులను ఆశ్రయించాడు. ఫోన్‌ కాల్‌ ఆధారంగా కిడ్నాపర్‌ అల్మా్‌సగూడలోని వైఎ్‌సఆర్‌నగర్‌లో ఉన్నట్లు పోలీసులు గుర్తించారు. అక్కడికివెళ్లిన పోలీసులు, ఆ 14ఏళ్ల కిడ్నాపర్‌ను చూసి షాక్‌ తిన్నారు. నగరంలోని ఓ ప్రైవేటు పాఠశాలలో అతడు పదో తరగతి చదువుతున్నాడని గుర్తించారు. అదుపులోకి తీసుకొని పీఎ్‌సకు తరలించారు. జల్సాలకు అలవాటు పడి సులువుగా డబ్బు సంపాదించాలనే ఆశతో ఇలా చేసి ఉంటాడని పోలీసులు భావిస్తున్నారు.</p>
    </article>
  </body>
</html>