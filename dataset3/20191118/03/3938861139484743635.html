<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/regions/_novij-rozdol-situaciya-v-misti-kritichna/938597"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T03:16:00+00:00"/>
    <meta property="og:title" content="Новий Роздол: ситуація в місті критична"/>
    <meta property="og:description" content="У Новому Роздолі Львівської області - критична ситуація з опаленням, крім того, кілька районів міста залишилися без електрики, під загрозою поставки води на деякі вулиці. &quot;Ситуація на підприємстві і в місті критична. Люди досі без опалення, через надмірне навантаження на мережі електрики ..."/>
  </head>
  <body>
    <article>
      <h1>Новий Роздол: ситуація в місті критична</h1>
      <address><time datetime="2019-11-18T03:16:00+00:00">18 Nov 2019, 03:16</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938597_w_300.jpg?v=0"/>
        <figcaption>Розповіли ситуацію в Новому Роздолі. Фото: РБК</figcaption>
      </figure>
      <p>У Новому Роздолі Львівської області - критична ситуація з опаленням, крім того, кілька районів міста залишилися без електрики, під загрозою поставки води на деякі вулиці.</p>
      <p>"Ситуація на підприємстві і в місті критична. Люди досі без опалення, через надмірне навантаження на мережі електрики позбавлені цілі райони", - повідомила прес-служба "Нафтогазу України" на сторінці в Facebook.</p>
      <p>У зв'язку з цим компанія запросила працівників Новороздільської ТЕЦ, а також працівників, які звільнилися через невиплату заробітної плати попереднім керівником з травня-2019, на зустріч у понеділок, 18 листопада.</p>
      <p>Найнята компанією поліція охорони повинна забезпечити доступ на цю зустріч працівників ТЕЦ, як діючих, так і тих, які нещодавно звільнилися через невиплату зарплати.</p>
      <p>"Нафтогаз" підкреслив, що працює не тільки над тим, щоб максимально швидко перевірити технічний стан інфраструктури і запустити ТЕЦ Нового Роздолу та Новояворівська, а й над тим, щоб повернути фахівців. Першим завданням є забезпечення наявності фахівців для підготовки обладнання і мереж до запуску.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/ukraine-newspaper/_u-dvoh-mistah-ne-vklyuchili-opalennya/938205"/>
      </related>
      <blockquote>13 листопада прем'єр-міністр Олексій Гончарук перебував в Новояворівську та Новому Роздолі через затримку опалення. Він повідомив, що уряд буде ініціювати передачу Новояворівської ТЕЦ в управління компанії групи НАК "Нафтогаз".</blockquote>
    </article>
  </body>
</html>