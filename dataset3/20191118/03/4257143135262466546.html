<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/18/lassu-de-hatarozott-valtozas-kezdodik-az-idojarasban"/>
    <meta property="og:site_name" content="infostart"/>
    <meta property="article:published_time" content="2019-11-18T03:55:00+00:00"/>
    <meta property="og:title" content="Lassú, de határozott változás kezdődik az időjárásban"/>
    <meta property="og:description" content="Kora délelőtt keleten is nagyrészt bezáródik a felhőtakaró, a csapadék a középső országrész fölé helyeződik, miközben délnyugaton, nyugaton egyre nagyobb területen kiderül az ég."/>
  </head>
  <body>
    <article>
      <h1>Lassú, de határozott változás kezdődik az időjárásban</h1>
      <address><time datetime="2019-11-18T03:55:00+00:00">18 Nov 2019, 03:55</time> by <a rel="author">Infostart / MTI</a></address>
      <h3>Kora délelőtt keleten is nagyrészt bezáródik a felhőtakaró, a csapadék a középső országrész fölé helyeződik, miközben délnyugaton, nyugaton egyre nagyobb területen kiderül az ég.</h3>
      <p>Hétfő kora délutánra a Dunántúl után a középső tájak fölül is elvonulnak a felhők, ekkortól inkább már csak északkeleten eshet. Hajnalig a délkeleti szelet sokfelé élénk, több helyen erős lökések kísérik, hétfőn napközben a déli, délnyugati szél már kisebb területen lesz élénk, néhol erős.</p>
      <p>A legalacsonyabb éjszakai hőmérséklet északkeleten általában 4 és 8, másutt 8 és 12 fok között alakul. A legmagasabb nappali hőmérséklet hétfőn többnyire 12 és 16 fok között várható, de a Tiszántúl egy részén 17, 18 fok is lehet.</p>
      <p><a href="https://infostart.hu/eletmod/2019/11/17/kiderult-meddig-tart-a-tavaszt-idezo-meleg-itt-a-friss-elorejelzes">A következő napokban lassú, fokozatos lehűlés lezdődik</a> az előrejelzések szerint.</p>
    </article>
  </body>
</html>