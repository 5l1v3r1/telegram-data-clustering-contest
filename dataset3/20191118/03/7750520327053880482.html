<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-kyyevi-17-lyudej-v-maskah-zahopyly-kvartyru-zhinky.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T03:30:37+00:00"/>
    <meta property="og:title" content="У Києві 17 людей в масках захопили квартиру жінки"/>
    <meta property="og:description" content="У Києві 17 людей в масках захопили квартиру жінки"/>
  </head>
  <body>
    <article>
      <h1>У Києві 17 людей в масках захопили квартиру жінки</h1>
      <h2>Усіх їх затримали до відвезли до Оболонського управління для встановлення анкетних даних та причетності до проникнення у чуже помешкання</h2>
      <address>
        <time datetime="2019-11-18T03:30:37+00:00">18 Nov 2019, 03:30</time>
      </address>
      <figure>
        <img src="https://1news.com.ua/wp-content/uploads/2019/11/57e2448793685b3af7713012bab0bc535549e5e9.jpg"/>
      </figure>
      <p>У Києві поліція затримала групу осіб з 17 чоловіків, які намагалися захопити квартиру місцевої жительки.</p>
      <p>Про це повідомляє 1NEWS.</p>
      <p>Правоохоронці отримали повідомлення, що невідомі особи на проспекті Героїв Сталінграду захопили квартиру місцевої мешканки. На вказану адресу виїхало декілька екіпажів патрульної поліції та слідчо-оперативна група.</p>
      <p>“На місці події потерпіла розповіла правоохоронцям, що почула шум у коридорі, після чого вхідні двері відчинились і в квартиру забігло близько двадцяти чоловіків у масках. Невідомі виштовхнули з оселі власницю з донькою та зачинились зсередини”, – зазначили в поліції.</p>
      <p>Як розповів начальник Оболонського управління поліції Віталій Биков, після переговорів з людьми, які знаходились в квартирі та відмовились відчиняти, було прийнято рішення про застосування спецпідрозділу.</p>
      <p>Полк особливого призначення завдяки штурму потрапив у квартиру і виявив там 17 чоловіків. Усіх їх затримали до відвезли до Оболонського управління для встановлення анкетних даних та причетності до проникнення у чуже помешкання.</p>
      <p>Як повідомили у відомстві, щодо квартири, куди увірвались чоловіки, два роки тривають судові процеси по грошовому зобов’язанню. Власниці помешкання та її родині неодноразово погрожували. Борг передали третім особам, однак ніяких документів про примусове виселення не було.</p>
      <p>Биков додав, що після затримання чоловіків у господарки квартири та її доньки зникли ювелірні прикраси та цінні речі.</p>
      <p>Джерело: <a href="https://www.unn.com.ua/uk/news/1836085-u-kiyevi-17-osib-u-maskakh-zakhopili-kvartiru-mistsevoyi-meshkanki">УНН</a></p>
    </article>
  </body>
</html>