<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/742210"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T03:58:00+00:00"/>
    <meta property="og:title" content="หัวเว่ยเดินหน้าผลักดันอีโคซิสเต็มท์ก้าวเข้าสู่ยุค AI"/>
    <meta property="og:description" content="ในงาน APAC HUAWEI Developer Day หัวเว่ยประกาศวิสัยทัศน์สร้างอีโคซิสเต็มท์แบบเปิด เชื่อมโยงทุกอย่างรับ AI ซึ่งจะเป็นหัวใจสำคัญของโลกอนาคต"/>
  </head>
  <body>
    <article>
      <h1>หัวเว่ยเดินหน้าผลักดันอีโคซิสเต็มท์ก้าวเข้าสู่ยุค AI</h1>
      <address>
        <time datetime="2019-11-18T03:58:00+00:00">18 Nov 2019, 03:58</time>
      </address>
      <p>
        <b>ในงาน APAC HUAWEI Developer Day หัวเว่ยประกาศวิสัยทัศน์สร้างอีโคซิสเต็มท์แบบเปิด เชื่อมโยงทุกอย่างรับ AI ซึ่งจะเป็นหัวใจสำคัญของโลกอนาคต</b>
      </p>
      <p>                Huawei Mobile Services (HMS) ร่วมกับพันธมิตรทางธุรกิจกว่า 150 ราย ทั่วภูมิภาคเอเชียแปซิฟิกจัดงาน APAC HUAWEI Developer Day (AHDD) เป็นครั้งแรกที่ประเทศสิงคโปร์   หัวเว่ยได้ประกาศวิสัยทัศน์ในการสร้างอีโคซิสเต็มท์แบบเปิดซึ่งช่วยให้การใช้ชีวิตของผู้ใช้งานสะดวกยิ่งขึ้นในทุกขณะและเชื่อมโยงผ่านเทคโนโลยีอันล้ำสมัยเข้ากับทุกอุปกรณ์หรือบริการได้อย่างราบรื่น เช่น HMS ซึ่งเป็นบริการแบบเปิด สมาร์ทดีไวซ์ต่างๆ ของหัวเว่ย เครือข่าย 5G และแอปพลิเคชันที่ทำงานโดยใช้คุณสมบัติของ AI เป็นหัวใจสำคัญ<br/>                ปัจจุบันหัวเว่ยเป็นผู้ผลิตสมาร์ทโฟนอันดับ 2 ของโลก โดยมียอดจัดส่งสมาร์ทโฟนระหว่างเดือนมกราคมถึงตุลาคม 2019 มากกว่า 200 ล้านเครื่อง  นอกจากนี้ คอมพิวเตอร์ส่วนบุคคล   อุปกรณ์สมาร์ทออดิโอ และ Wearable มีอัตราการเติบโต<br/>  </p>
      <figure>
        <img src="https://www.dailynews.co.th/admin/upload/20191118/news_eosjKQCTET111116_533.jpg?v=20191118142?v=1618"/>
      </figure>
      <p>              จาง ผิงอัน ประธานกลุ่มธุรกิจ Huawei Consumer Cloud Service กล่าวว่า  เป็นช่วงเวลาที่เหมาะสมอย่างยิ่งที่จะนำเสนอ HUAWEI Ecosystem เนื่องจากเราเติบโตขึ้นอย่างต่อเนื่องในอุตสาหกรรมมาตลอด 3 ทศวรรษ หัวใจสำคัญของ HUAWEI Ecosystem คือ HMS และระบบนิเวศนี้ยังสอดคล้องกับกลยุทธ ‘1+8+N’ ของเราเมื่อพันธมิตรเลือกใช้แพลตฟอร์มของเราเพื่อการดำเนินธุรกิจ ลูกค้าจะสามารถสัมผัสนวัตกรรมดิจิทัลได้อย่างเต็มรูปแบบผ่านการใช้งานต่างๆ ในอีโคซิสเต็มของเรา”<br/>                สมาร์ทโฟนจะทำหน้าที่เป็นศูนย์กลาง (1) ตามหลักการของกลยุทธ ‘1+8+N’ และพันธมิตรทางธุรกิจของหัวเว่ยจะเข้าถึง     ผู้ใช้ได้ผ่านอุปกรณ์ของหัวเว่ยจำนวน 8 กลุ่มเพื่อสร้างระบบ IoT ที่ทุกอุปกรณ์เชื่อมโยงกันและรองรับบริการต่างๆ ได้นับอนันต์ (N)<br/>                “เพื่อประสบการณ์การใช้งานที่ดีที่สุด HMS จะเป็นเสมือนตัวกลางและเครื่องมือจัดการอุปกรณ์ แอปพลิเคชัน<br/>และโปรไฟล์ของผู้ใช้หรือบริการต่างๆ ใน HUAWEI Ecosystem ทั้ง HUAWEI Ecosystem และ HMS จะสามารถช่วยให้แนวคิดการใช้ชีวิตโดยมี AI เป็นองค์ประกอบสำคัญในทุกขณะเป็นจริงได้เมื่อใช้งานร่วมกับเครือข่าย 5G ที่ทำงานโดยใช้อุปกรณ์ระบบของหัวเว่ย รวมไปถึงระบบที่มี AI ในการควบคุมและ Cloud computing solution” คุณจางกล่าวเพิ่มเติม </p>
      <figure>
        <img src="https://www.dailynews.co.th/admin/upload/20191118/news_hBfTZYoZJa111125_533.jpg?v=20191118142?v=6993"/>
      </figure>
      <p>                ปัจจุบัน นักพัฒนากว่า 1.07 ล้านคนทั่วโลกลงทะเบียนเพื่อพัฒนาแอปพลิเคชันโดยใช้ HMS และมีแอปพลิเคชันกว่า 50,000 แอปพลิเคชันที่ผสานเข้ากับ HMS Core  สามารถทำงานได้กับสมาร์ทดีไวซ์ของหัวเว่ยทุกชิ้น<br/>                ห้องวิจัย DigiX Lab ในประเทศสิงคโปร์   จะเปิดดำเนินการภายในต้นปี 2020 ห้องวิจัยแห่งนี้ประกอบไปด้วย HMS Core AR, VR, AI, CameraKit, HUAWEI Ability Gallery และทรัพยากรแบบเปิดอื่นๆ อีกมากซึ่งนักพัฒนาแอปพลิเคชันสำหรับอุปกรณ์มือถือสามารถอัพโหลดแอปพลิเคชันของตนมาที่ห้องวิจัยแห่งนี้เพื่อทำการทดสอบต่างๆ ได้ผ่านทางไกล<br/> <br/> </p>
    </article>
  </body>
</html>