<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2819997-u-nujorku-viddali-sanu-pantelejmonu-kulisu-persomu-modernomu-intelektualu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T03:26:00+00:00"/>
    <meta property="og:title" content="У Нью-Йорку віддали шану Пантелеймону Кулішу - &quot;першому модерному інтелектуалу&quot;"/>
    <meta property="og:description" content="В Українському інституті Америки в Нью-Йорку відбулася публічна наукова конференція «200-та річниця Пантелеймона Куліша (1819 – 2019)»."/>
  </head>
  <body>
    <article>
      <h1>У Нью-Йорку віддали шану Пантелеймону Кулішу - "першому модерному інтелектуалу"</h1>
      <h2>В Українському інституті Америки в Нью-Йорку відбулася публічна наукова конференція «200-та річниця Пантелеймона Куліша (1819 – 2019)».</h2>
      <address>
        <time datetime="2019-11-18T03:26:00+00:00">18 Nov 2019, 03:26</time>
      </address>
      <p>Захід організували Наукове товариство ім. Шевченка, Українська академія мистецтв і наук США та Український науковий інститут Гарвардського університету, повідомляє власний кореспондент Укрінформу в Нью-Йорку.</p>
      <p>«Пантелеймон Куліш був першим українським модерним інтелектуалом, тому вивченню його спадщини приділяється така увага… Він порушував євроцентричні питання, думав про Європу, дав початок інтелектуальній модерній <a href="https://www.ukrinform.ua/tag-istoria">історії</a>», - зазначив літературознавець професор Джордж Грабович.</p>
      <slideshow>
        <figure>
          <img src="https://static.ukrinform.com/photos/2019_11/thumb_files/630_360_1574051056-7827.jpeg"/>
          <figcaption>1/4: У Нью-Йорку віддали шану Пантелеймону Кулішу. Фото: Володимир Ільченко / Укрінформ</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1574051056-7500.jpeg"/>
          <figcaption>2/4: У Нью-Йорку віддали шану Пантелеймону Кулішу. Фото: Володимир Ільченко / Укрінформ</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1574051056-5203.jpeg"/>
          <figcaption>3/4: У Нью-Йорку віддали шану Пантелеймону Кулішу. Фото: Володимир Ільченко / Укрінформ</figcaption>
        </figure>
        <figure>
          <img src="https://static.ukrinform.com/photos/2019_11/thumb_files/630_360_1574051056-9527.jpeg"/>
          <figcaption>4/4: У Нью-Йорку віддали шану Пантелеймону Кулішу. Фото: Володимир Ільченко / Укрінформ</figcaption>
        </figure>
      </slideshow>
      <p>Президент Наукового товариства ім. Шевченка Галина Гринь у коментарі Укрінформу охарактеризувала Куліша як «одного із засновників української ідентичності».</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2757648-na-cernigivsini-vidznacili-200ricca-pantelejmona-kulisa.html">На Чернігівщині відзначили 200-річчя Пантелеймона Куліша</a>
      </blockquote>
      <p>«Він сприяв Шевченкові, переклав Біблію на українську, створив українську абетку – так звану кулішівку. Для української нації він – ключова людина, хоча його досі недостатньо знають і вивчають», - констатувала Галина Гринь.</p>
      <p>У зв'язку з цим вона нагадала, що за сприяння українських інститутів Америки в Україні виходить друком 30-томне зібрання творів Пантелеймона Куліша - станом на сьогодні вже надруковано 6 томів.</p>
    </article>
  </body>
</html>