<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827014.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T01:30:00+00:00"/>
    <meta property="og:title" content="بیانیه کاخ سفید در حمایت از آشوب در ایران"/>
    <meta property="og:description" content="به گزارش ایسنا، کاخ سفید عصر یکشنبه به وقت واشنگتن در بیانیه‌ای از آشوب‌های اخیر در کشور و اغتشاشاتی که عده‌ای با سوء استفاده از اعتراضات مردمی به پا کردند، حمایت کرد."/>
  </head>
  <body>
    <article>
      <h1>بیانیه کاخ سفید در حمایت از آشوب در ایران</h1>
      <address>
        <time datetime="2019-11-18T01:30:00+00:00">18 Nov 2019, 01:30</time>
      </address>
      <p>کاخ سفید با صدور بیانیه‌ای مداخله جویانه از آشوب‌ها در ایران حمایت کرد.</p>
      <p>به گزارش ایسنا، کاخ سفید عصر یکشنبه به وقت واشنگتن در بیانیه‌ای از آشوب‌های اخیر در کشور و اغتشاشاتی که عده‌ای با سوء استفاده از اعتراضات مردمی به پا کردند، حمایت کرد.</p>
      <p>در بخشی از این بیانیه آنچه که "استفاده از نیروی مرگبار و محدود کردن شدید ارتباطات علیه تظاهرکنندگان" خوانده شده، از سوی کاخ سفید محکوم شده است.</p>
      <p>در این بیانیه مداخله جویانه آمده است: ایالات متحده از اعتراضات مسالمت‌آمیز مردم ایران پشتیبانی می‌کند. رژیم تهران به گونه‌ای تعصب‌آمیز برنامه‌های جنگ‌افزارهای هسته‌ای و موشکی را دنبال و از تروریسم پشتیبانی کرده است. به این ترتیب، این رژیم کاری کرده که یک ملت سربلند، اکنون مایه عبرت دیگران شوند.</p>
      <p>ژست حمایت از مردم ایران درحالی از سوی مقامات آمریکایی گرفته می‌شود که این کشور خود به دلیل اعمال چند دهه تحریم‌ علیه ملت ایران، سهم بزرگی در محروم کردن مردم ایران از دست‌یابی به بازراهای جهانی در همه زمینه‌ها و به تبع آن کاهش سطح رفاه جامعه داشته است.</p>
      <p>پیش از این نیز مایک پمپئو، وزیر خارجه و مورگان اورتگاس، سخنگوی وزرات امور خارجه آمریکا مواضع مشابهی اتخاذ کرده بودند.</p>
    </article>
  </body>
</html>