<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/jharkhand/story-jharkhand-elections-now-saryu-rai-will-contest-from-jamshedpur-east-seat-only-will-give-challenge-cm-raghuvar-das-2855416.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T01:06:45+00:00"/>
    <meta property="og:title" content="Jharkhand Elections 2019 : अब सिर्फ जमशदेपुर पूर्वी सीट से चुनाव लड़ेंगे सरयू राय, सीएम रघुवर दास को देंगे चुनौती"/>
    <meta property="og:description" content="जमशेदपुर पश्चिमी से विधायक रहे सरयू राय अब मुख्यमंत्री रघुवर दास को जमशदेपुर पूर्वी सीट पर चुनाव में चुनौती देंगे। खुद सरयू राय ने रविवार को इसका ऐलान किया। उन्होंने कहा कि वे सोमवार को अपना नामांकन..."/>
  </head>
  <body>
    <article>
      <h1>Jharkhand Elections 2019 : अब सिर्फ जमशदेपुर पूर्वी सीट से चुनाव लड़ेंगे सरयू राय, सीएम रघुवर दास को देंगे चुनौती</h1>
      <address><time datetime="2019-11-18T01:06:45+00:00">18 Nov 2019, 01:06</time> by <a rel="author">वरीय संवाददाता, जमशेदपुर।</a></address>
      <p>जमशेदपुर पश्चिमी से विधायक रहे सरयू राय अब मुख्यमंत्री रघुवर दास को जमशदेपुर पूर्वी सीट पर चुनाव में चुनौती देंगे। खुद सरयू राय ने रविवार को इसका ऐलान किया। उन्होंने कहा कि वे सोमवार को अपना नामांकन पर्चा दाखिल करेंगे।</p>
      <p>दिन में अपने आवास पर प्रेसवार्ता में सरयू राज ने कहा था कि वे जमशेदपुर पश्चिमी और पूर्वी दोनों सीटों से चुनाव लड़ेंगे। साथ ही उन्होंने यह भी कहा था कि यदि भाजपा जमशेदपुर पश्चिमी से किसी पार्टी कार्यकर्ता को उम्मीदवार बनाती है तो वे केवल जमशेदपुर पूर्वी से ही लड़ेंगे। जब देर शाम जमशेदपुर महानगर के अध्यक्ष दिनेश कुमार ने पार्टी कार्यालय में प्रत्याशी देवेंद्र सिंह को जमशेदपुर पश्चिमी सीट से प्रत्याशी बनाने की घोषणा की तो सरयू राय ने बिना देर किए केवल जमशेदपुर पूर्वी सीट से लड़ने की घोषणा कर दी। उन्होंने कहा कि पार्टी ने निर्णय से दुखी और खुशी होने के बजाय एक बड़ी लकीर खींचनी है।</p>
      <p><b>हो सकती है कार्रवाई</b><br/>ऐलान के बाद सरयू राय 6 साल के लिए भाजपा ने निष्कासित किए जा सकते हैं। भाजपा प्रदेश अध्यक्ष गिलुवा ने कहा अभी सरयू राय ने नामांकन दाखिल नहीं किया है। अगर पार्टी उम्मीदवार के खिलाफ नामांकन करेंगे, को उन्हें 6 साल के लिए निष्कासित किया जाएगा।</p>
    </article>
  </body>
</html>