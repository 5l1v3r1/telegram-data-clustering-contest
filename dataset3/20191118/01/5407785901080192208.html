<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/acik-cezaevinden-izinli-cikan-hukumlu-sevgilisini-12628315-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-18T01:31:26+00:00"/>
    <meta property="og:title" content="Açık cezaevinden izinli çıkan hükümlü, sevgilisini öldürüp intihar etti"/>
    <meta property="og:description" content="İZMİR'in Buca ilçesinde, iddiaya göre açık cezaevinden izinli olarak çıkan Şehmuz Selçuk (24), sevgilisi olduğu ileri sürülen 1 çocuk annesi Melisa Kalem'i (24) pompalı tüfekle öldürdü."/>
  </head>
  <body>
    <article>
      <h1>Açık cezaevinden izinli çıkan hükümlü, sevgilisini öldürüp intihar etti</h1>
      <address>
        <time datetime="2019-11-18T01:31:26+00:00">18 Nov 2019, 01:31</time>
      </address>
      <p>İZMİR'in Buca ilçesinde, iddiaya göre açık cezaevinden izinli olarak çıkan Şehmuz <a href="https://www.haberler.com/selcuk/"><b>Selçuk</b></a> (24), sevgilisi olduğu ileri sürülen 1 çocuk annesi Melisa Kalem'i (24) pompalı tüfekle öldürdü. Selçuk, daha sonra aynı silahla kendisini vurarak intihar etti. Melisa Kalem'in öldüğünü duyarak olay yerine gelen yakınları sinir krizleri geçirdi.</p>
      <p>Olay, dün gece saat 23.00 sıralarında Karanfil Mahallesi 1108 sokakta bulunan 8 katlı bir apartmanın 1'inci katındaki dairede yaşandı. İddiaya göre, açık cezaevinden izinli olarak çıkan Şehmuz Selçuk, bir süre önce sevgili olduğu 1 çocuk annesi Melisa Kalem'in yaşadığı eve gitti. Burada ikili arasında henüz belirlenemeyen bir nedenle tartışma çıktı. Gerginliğin kısa sürede artması üzerine Melisa Kalem kendini elektro şok cihazı ile korumaya çalıştı. Bu sırada, Selçuk ise yanında getirdiği pompalı tüfekle Kalem'e ateş etti. Kalem, vücudunun çeşitli yerlerine isabet eden saçmalar nedeniyle kanlar içerisinde yere yığıldı. Selçuk ise aynı tüfekle intihar etti. Silah seslerini duyan apartman sakinlerinin ihbarı üzerine olay yerine polis ve sağlık ekipleri sevk edildi. Sağlık ekiplerinin kontrolünde, Kalem ve Selçuk'un olay yerinde hayatlarını kaybettikleri belirlendi.</p>
      <p>Öte yandan, Melisa Kalem'in ölüm haberini alarak adrese gelen yakınları ise apartmanın sinir krizleri geçirdi. Polis ekiplerinin geniş güvenlik önlemi aldığı apartmanda olay yeri inceleme ekipleri bir süre incelemelerde bulundu. Kalem ve Selçuk'un cansız bedenleri, savcının incelemesinin ardından otopsi yapılmak üzere İzmir Adli Tıp Kurumu morguna kaldırıldı. Olayla ilgili başlatılan soruşturma sürüyor.</p>
      <figure>
        <img src="https://foto.haberler.com/haber/2019/11/18/acik-cezaevinden-izinli-cikan-hukumlu-sevgili-12628315_o.jpg"/>
      </figure>
      <p>Kaynak: DHA<br/>Haber Videosu: <a href="https://www.haberler.com/video/acik-cezaevinden-izinli-cikan-hukumlu-sevgilisini-12628315-videosu/">Açık cezaevinden izinli çıkan hükümlü, sevgilisini öldürüp intihar etti</a></p>
    </article>
  </body>
</html>