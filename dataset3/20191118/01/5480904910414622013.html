<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/davisuv-pohar-vstupuje-do-nove-ery-zacina-tydenni-turnaj/1822275?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-18T01:05:00+00:00"/>
    <meta property="og:title" content="Davisův pohár vstupuje do nové éry, začíná týdenní turnaj"/>
    <meta property="og:description" content="Madrid - V Madridu dnes třemi zápasy začne týdenní finálový turnaj Davisova poháru. Nový model věhlasné týmové soutěže se hraje za účasti 18 týmů, ale bez českých tenistů, kteří se po únorové prohře s Nizozemskem nekvalifikovali."/>
  </head>
  <body>
    <article>
      <h1>Davisův pohár vstupuje do nové éry, začíná týdenní turnaj</h1>
      <address><time datetime="2019-11-18T01:05:00+00:00">18 Nov 2019, 01:05</time> by <a rel="author" href="http://www.ctk.cz/" target="_blank">ČTK</a></address>
      <p>Madrid - V Madridu dnes třemi zápasy začne týdenní finálový turnaj Davisova poháru. Nový model věhlasné týmové soutěže se hraje za účasti 18 týmů, ale bez českých tenistů, kteří se po únorové prohře s Nizozemskem nekvalifikovali.</p>
      <p>V domácí sestavě by neměl chybět první hráč žebříčku Rafael Nadal, Srbsku přislíbila účast světová dvojka Novak Djokovič. Titul obhajují Chorvati, kteří jsou v tříčlenné skupině se Španěly a Rusy.</p>
      <p>Vítězové šesti skupin a dva nejlepší týmy z druhých míst postoupí do čtvrtfinále, dál se bude hrát vyřazovacím způsobem. Zápasy budou tvořit dvě dvouhry a jedna čtyřhra, jež se odehrají v jeden den. Turnaj dnes otevřou duely Chorvatsko - Rusko, Belgie - Kolumbie a Itálie - Kanada.</p>
    </article>
  </body>
</html>