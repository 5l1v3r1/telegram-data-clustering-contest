<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/741788"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T01:30:00+00:00"/>
    <meta property="og:title" content="โซเซียลอัพเดท"/>
    <meta property="og:description" content="มาแล้วจ้า...กลับมาเจอกันที่เดิมกับ ''โซเซียลอัพเดท'' พื้นที่ที่รวบรวมอีเว้นท์ งานสังคมที่มีมาให้ส่องกันอย่างเต็มอิ่ม..ส่องกันแล้วอย่าลืมแชร์กันด้วยนะ..."/>
  </head>
  <body>
    <article>
      <h1>โซเซียลอัพเดท</h1>
      <address>
        <time datetime="2019-11-18T01:30:00+00:00">18 Nov 2019, 01:30</time>
      </address>
      <p>
        <b>มาแล้วจ้า...กลับมาเจอกันที่เดิมกับ ''โซเซียลอัพเดท'' พื้นที่ที่รวบรวมอีเว้นท์ งานสังคมที่มีมาให้ส่องกันอย่างเต็มอิ่ม..ส่องกันแล้วอย่าลืมแชร์กันด้วยนะ...</b>
      </p>
      <figure>
        <img src="https://www.dailynews.co.th/admin/upload/20191115/news_JhVDCKcoFT121959_533.jpg?v=201911200711?v=4876"/>
      </figure>
      <p>@<br/>บริษัท ไทยเบฟเวอเรจ จำกัด (มหาชน) โดย <b>สุรพล อุทินทุ</b> ผู้อำนวยการสำนักประสานงานภายนอก ในฐานะผู้ร่วมให้การสนับสนุนการจัดงาน <b>“คิง เพาเวอร์ วินเทอร์ วิลเลจ” (King Power Winter Village)</b> พร้อมด้วย <b>นิพนธ์ รักศรีอักษร</b> รองกรรมการผู้อำนวยการสายงานการตลาด กลุ่มบริษัท คิง เพาเวอร์ และพันธมิตร  ร่วมเปิดงานกิจกรรมสุดอบอุ่นส่งท้ายปี ณ คิง เพาเวอร์ รางน้ำ เมื่อเร็วๆนี้ </p>
      <figure>
        <img src="https://www.dailynews.co.th/admin/upload/20191115/news_teXZrNaAfs122000_533.jpg?v=201911200711?v=8058"/>
      </figure>
      <p>@ <br/><b>ปิยดา ธราธิป</b> ผู้ช่วยกรรมการผู้จัดการใหญ่ สำนักสื่อสารองค์กรเครือเบทาโกร ร่วมงานแถลงข่าวการจัดการแข่งขันกอล์ฟสตรี<b> </b><b>“ฮอนด้า แอลพีจีเอ ไทยแลนด์ 2020 (Honda LPGA Thailand 2020)</b><b> </b>ซึ่งเป็นรายการแข่งขันระดับโลกของนักกอล์ฟสตรีมืออาชีพในฐานะที่เครือเบทาโกรเป็นผู้ร่วมสนับสนุนการแข่งขันมาอย่างต่อเนื่อง ณโรงแรม แบงค็อก แมริออท มาร์คีส์ ควีนส์ปาร์ค กรุงเทพฯ </p>
      <figure>
        <img src="https://www.dailynews.co.th/admin/upload/20191115/news_gKEblFxTIG122000_533.jpg?v=201911200711?v=3710"/>
      </figure>
      <p>@<br/><b>ชีวิน ปราชญานุพร</b> ผู้อำนวยการอาวุโสฝ่ายกลยุทธ์การตลาด บริษัท บัตรกรุงศรีอยุธยา จำกัด ร่วมกับ <b>มร. เจโรม บิจิโอ</b> ผู้อำนวยการฝ่ายพันธมิตรด้านการตลาด เน็ตฟลิกซ์ จัดโปรโมชั่นสุดพิเศษสำหรับสมาชิกบัตรเครดิต โฮมโปร วีซ่า แพลทินัม และสมาชิกบัตรเครดิตกรุงศรี รับสิทธิ์ดู Netflix ฟรีเพิ่ม สูงสุด 2เดือน เมื่อช้อปสินค้าหมวดเครื่องใช้ไฟฟ้าผ่านบัตรตั้งแต่ 30,000 บาทขึ้นไปต่อเซลล์สลิป ที่โฮมโปร ทุกสาขา ตั้งแต่วันนี้ถึง 29 มกราคม 2563  สนใจรายละเอียดเพิ่มเติม <a href="https://www.krungsricard.com/th/Promotion/Netflix">www.krungsricard.com/th/Promotion/Netflix</a></p>
      <figure>
        <img src="https://www.dailynews.co.th/admin/upload/20191115/news_pRGrMsOpKa122000_533.jpg?v=201911200711?v=6563"/>
      </figure>
      <p>@ <br/>กลุ่มธุรกิจ TCP โดยบริษัท ที.ซี ฟาร์มาซูติคอล จำกัด ผู้ผลิต และ จัดจำหน่ายเครื่องดื่มภายใต้แบรนด์กระทิงแดง (เรดบูล) เรดดี้ โสมพลัส สปอนเซอร์ แมนซั่ม เพียวริคุ ซันสแนค และวอริเออร์ รับ<b>รางวัล ASEAN Business Awards 2019 (อาเซียนบิสิเนส อวอร์ดส 2019)</b><b> </b>ประเภทธุรกิจอาหารและเครื่องดื่มขนาดใหญ่ระดับอาเซียน โดยมี <b>สราวุฒิ อยู่วิทยา</b> ประธานเจ้าหน้าที่บริหาร กลุ่มธุรกิจ TCP เป็นผู้แทนรับรางวัล</p>
      <figure>
        <img src="https://www.dailynews.co.th/admin/upload/20191115/news_mjDEBRUvrZ122001_533.jpg?v=201911200711?v=3867"/>
      </figure>
      <p>@ <br/><b>เกว็นดัล ปูลเล็นเนค</b> ผู้อำนวยการฝ่ายจัดทำคู่มือ<b> "มิชลิน ไกด์"</b> ทั่วโลก และ <b>ยุทธศักดิ์ สุภสร</b> ผู้ว่าการการท่องเที่ยวแห่งประเทศไทย (ททท.) พร้อมด้วยร้านอาหารได้รับรางวัลดาวมิชลิน เปิดตัวคู่มือแนะนำร้านอาหารและที่พัก <b>"มิชลิน ไกด์ ฉบับกรุงเทพฯ เชียงใหม่ ภูเก็ตและพังงา ประจำปี 2563"</b> โดยปีนี้มีร้านอาหารใหม่มากมายได้รับมิชลินสตาร์เพิ่มมากขึ้น เพื่อให้นักเดินทางสามารถเติมเต็มประสบการณ์ความอร่อยแห่งมื้ออาหารและการพักผ่อนชั้นเลิศใน 4 เมืองท่องเที่ยวหลักของไทยได้อย่างครบครันด้วยคู่มือเพียงเล่มเดียว ณ โรงแรม แบงค็อก แมริออท เดอะ สุรวงศ์เมื่อเร็วๆ นี้</p>
      <figure>
        <img src="https://www.dailynews.co.th/admin/upload/20191115/news_GlVRfuGsMf122001_533.jpg?v=201911200711?v=7499"/>
      </figure>
      <p>@<br/>บริษัท การบินกรุงเทพ จำกัด (มหาชน) หรือ สายการบินบางกอกแอร์เวย์ส โดย <b>นิจพัฒน์ ปิยะพันธ์</b> รองกรรมการผู้อำนวยการใหญ่ ส่วนปฏิบัติการภาคพื้น  ให้การต้อนรับ <b>ศิริสรา องค์ติลานนท์</b> รองประธานกรรมการ บริษัท วงษ์ อินเวนชั่น จำกัด ผู้นำเข้าและจัดจำหน่ายเก้าอี้นวดไฟฟ้าเรสเตอร์ (Rester) ณ ห้องรับรองผู้โดยสาร บลู ริบบอน คลับ เลาจ์น สายการบินบางกอกแอร์เวย์ส ท่าอากาศยานสุวรรณภูมิ  </p>
      <figure>
        <img src="https://www.dailynews.co.th/admin/upload/20191115/news_MbmLvCbiIS123719_533.jpg?v=201911200711?v=6403"/>
      </figure>
      <p>@<br/> <b>เบญญาสิริณัฐ ธนพรโชคไชย</b> ผู้จัดการส่วนแผนกโฆษณาและสื่อสารองค์กร บริษัท สหพัฒนพิบูล จำกัด (มหาชน) จัดโครงการ <b>“สหพัฒน์ให้น้อง ตอน... ยอดมนุษย์ตัวจิ๋ว Little Hero ปี 4”</b> ส่งเสริมเยาวชนมีความประพฤติที่ดี ซื่อสัตย์และมีคุณธรรม ซึ่งเป็นตัวอย่างที่ดีให้เยาวชนคนอื่นหันมาทำความดีมากยิ่งขึ้น พร้อมกันนี้ยังได้มอบผลิตภัณฑ์ซื่อสัตย์และอุปกรณ์กีฬามอลเทนให้กับทางโรงเรียนวัดปากลัด (ผลาคารบำรุงวิทย์) จ.สมุทรสงคราม เพื่อสนับสนุนกิจกรรมทางการศึกษาให้แก่เยาวชน</p>
      <figure>
        <img src="https://www.dailynews.co.th/admin/upload/20191115/news_pgwQerlgYA122001_533.jpg?v=201911200711?v=8816"/>
      </figure>
      <p>@ องค์การยูนิเซฟ ประเทศไทย ดึง <b>พีช-พชร จิราธิวัฒน์</b> Friend of UNICEF และ <b>แบมแบม-กันต์พิมุกต์ ภูวกุล</b> ศิลปินชื่อดังจากวง GOT7 ประเทศเกาหลีใต้มาร่วมเป็นกระบอกเสียงครั้งสำคัญให้กับเด็กและเยาวชนใน แคมเปญ<b> “Dare to Dream : ปลุกพลังฝัน เปลี่ยนอนาคต”</b> ที่จะกระตุ้นให้เด็กรุ่นใหม่ลุกขึ้นมาแสดงความคิดเห็นทางการศึกษาผ่านแบบสำรวจความคิดเห็นออนไลน์เพื่อนำไปวิเคราะห์และเสนอแนะให้เกิดการเปลี่ยนแปลงการเรียนรู้ทางด้านทักษะที่ตอบโจทย์ต่อสิ่งที่พวกเขาสนใจอย่างแท้จริง</p>
      <figure>
        <img src="https://www.dailynews.co.th/admin/upload/20191115/news_mjeXFGTFKf143720_533.jpg?v=201911200711?v=1768"/>
      </figure>
      <p>@ <b>สุพัตรา เป้าเปี่ยมรัพย์</b> ประธานเจ้าหน้าที่บริหาร บริษัท พฤกษา เรียลเอสเตท จำกัด (มหาชน) เข้ารับมอบ<b>รางวัลนักการตลาดหญิงที่โดดเด่นแห่งเอเชียประจำปี 2019</b> ในฐานะนักการตลาดที่มากไปด้วยประสบการณ์และความเชี่ยวชาญในการบริหารการตลาดจนประสบความสำเร็จ รวมถึงมีการสร้างนักการตลาดรุ่นใหม่ที่มีศักยภาพในการขับเคลื่อนสังคมไทยออกมาอย่างต่อเนื่อง ณ เมืองไทเป ประเทศไต้หวัน</p>
      <figure>
        <img src="https://www.dailynews.co.th/admin/upload/20191115/news_dKqlJKOfyk122002_533.jpg?v=201911200711?v=8193"/>
      </figure>
      <p>@ <br/>บริษัท ซิกเนเจอร์ คาร์ส จำกัด ผู้ให้บริการศูนย์รถยนต์ซูบารุ สาขาตลิ่งชัน พาผู้ใช้รถยนต์ซูบารุร่วม<b>กิจกรรม RGB Rally Trip Subaru by Signature Cars โครงการสานรักและปันสุข ปีที่ 2 แรลลี่ท่องเที่ยวเชิงอนุรักษ์</b> นำโดย <b>ชวินทร์ อมเรศ</b> ผู้บริหารศูนย์รถยนต์ซูบารุ สาขาตลิ่งชัน พร้อมด้วยผู้ใช้รถยนต์ซูบารุกว่า 20 คัน ในบรรยากาศทริปแห่งความสุขและอิ่มบุญ เส้นทางกรุงเทพฯ-ระยอง-ชลบุรี เพื่อสร้างความสัมพันธ์ที่ดีและส่งเสริมความรักความอบอุ่นในครอบครัวแก่ผู้ใช้รถ พร้อมโชว์สมรรถนะที่ดีเยี่ยมยิ่งขึ้นของรถยนต์ The All New Subaru</p>
      <figure>
        <img src="https://www.dailynews.co.th/admin/upload/20191115/news_HVmUnkVFPy122002_533.jpg?v=201911200711?v=6533"/>
      </figure>
      <p>@<br/>LINE STICKERS ผนึก ซาบีน่า แบรนด์ชุดชั้นในขวัญใจวัยรุ่นเมืองไทย นำ 8 คาแรคเตอร์สุดฮอต สร้างสรรค์คอลเลคชั่นสุดน่ารักไว้บนสินค้าชุดชั้นในไฮสตรีทแบรนด์ พร้อมปล่อยสติกเกอร์เซ็ตพิเศษ เอาใจผู้ใช้ทั้งโลกออนไลน์และออฟไลน์ให้เป็นเจ้าของคาแรกเตอร์ตัวโปรดได้ทุกช่องทาง มั่นใจกระแสตอบรับดี สร้างความแปลกใหม่ที่ไม่มีแบรนด์ไหนทำมาก่อน อีกทั้งเป็นเวทีผลักดันครีเอเตอร์ให้เป็นมากกว่าผู้สร้างสรรค์สติกเกอร์บนแพลตฟอร์ม LINE</p>
      <figure>
        <img src="https://www.dailynews.co.th/admin/upload/20191115/news_IABDZigZsr122003_533.jpg?v=201911200711?v=8290"/>
      </figure>
      <p>@ Amarin Baby &amp; Kids เครือข่ายแม่-ลูก อันดับหนึ่งของประเทศ ผู้นำด้านคอนเท้นท์คุณภาพและสื่อที่ครอบคลุมและครบวงจร เปิดตัว 40 แบรนด์สินค้าในดวงใจเหล่าคุณแม่ พร้อมจัดงานมอบรางวัล “Amarin Baby &amp; Kids Awards 2019” ให้กับสุดยอดแบรนด์แม่ลูกที่ผ่านการโหวตจากคุณแม่ 10,000 คนทั่วประเทศ จนได้แบรนด์ที่ตรงใจ ตอบโจทย์ คุณแม่มากที่สุด ซึ่งงานนี้จัดขึ้นเป็นครั้งแรกในเมืองไทย  ณ ไบเทค บางนา </p>
      <figure>
        <img src="https://www.dailynews.co.th/admin/upload/20191115/news_QeaypduxWS122003_533.jpg?v=201911200711?v=2431"/>
      </figure>
      <p>@ สำหรับคอดนตรีห้ามพลาดกับกิจกรรมดีๆที่ โค้ก-หาดทิพย์ ผู้ได้รับลิขสิทธิ์ผลิตและจำหน่ายผลิตภัณฑ์ภายใต้แบรนด์โคคา-โคลา ใน 14 จังหวัดภาคใต้ ฉลองยิ่งใหญ่ 50 ปี พร้อมเสิร์ฟความสดชื่นด้วยการนำเฟสติวัลที่มีกลิ่นอายของภาคใต้มาสร้างสีสัน มอบความสุขให้ทุกคนถึงกรุงเทพฯ กับงานสุดยิ่งใหญ่แห่งปี “เกาะสวาทหาดทิพย์ เทด – กาล – งาน – หนุก – หนัด” ชมฟรีคอนเสิร์ต ชิมเมนูปักษ์ใต้ ครื้นเครงสารพัดกิจกรรม ระหว่างวันที่ 23-24 พฤศจิกายนนี้ ณ เซ็นทรัลเวิลด์<br/>สแควร์ ศูนย์การค้าเซ็นทรัลเวิลด์ <br/> <br/><b>ใครทำอะไร ทำดีๆที่ไหน อยากอวด อยากโชว์ บอกกล่าวกันได้</b><b> ''โซเซียลอัพเดท'' </b><b>อีเมล์  newsdnonline@gmail.com</b></p>
    </article>
  </body>
</html>