<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742163"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T01:50:00+00:00"/>
    <meta property="og:title" content="แฟนใหม่?'น้ำฝน-ทวีพร' อวดรูปคู่หนุ่มหล่อสุดสนิทสนม"/>
    <meta property="og:description" content="“น้ำฝน-ทวีพร” โพสต์ไอจีคู่หนุ่มหล่อในไอจีแบบใกล้ชิดสุดๆ ด้านชาวเน็ตแห่กดไลค์มากมาย พร้อมสงสัยใช่แฟนใหม่หรือเปล่า"/>
  </head>
  <body>
    <article>
      <h1>แฟนใหม่?'น้ำฝน-ทวีพร' อวดรูปคู่หนุ่มหล่อสุดสนิทสนม</h1>
      <address>
        <time datetime="2019-11-18T01:50:00+00:00">18 Nov 2019, 01:50</time>
      </address>
      <p>
        <b>“น้ำฝน-ทวีพร” โพสต์ไอจีคู่หนุ่มหล่อในไอจีแบบใกล้ชิดสุดๆ ด้านชาวเน็ตแห่กดไลค์มากมาย พร้อมสงสัยใช่แฟนใหม่หรือเปล่า</b>
      </p>
      <p>ก่อนหน้านี้เคยใช้สถานะสาวที่คุยๆของพระเอกรุ่นใหญ่ หนุ่ม-ศรราม เทพพิทักษ์ เท่านั้น ยังไม่ได้ก้าวข้ามขั้นเป็นแฟน แต่แล้วความสัมพันธ์ทุกอย่างก็ดูจะจบลงอย่างรวดเร็วจนหลายคนงงไปตามๆกัน สำหรับนางงามสาวคนดัง น้ำฝน-ทวีพร ซึ่งล่าสุดเจ้าตัวก็ใช้สถานะโสดมาพักใหญ่แล้ว และก็ยังมีชาวเน็ตแวะเวียนไปสอบถามในโซเชียลของสาวน้ำฝนอยู่เสมอว่าเมื่อไหร่จะมีรักครั้งใหม่สักที<br/> <br/>ล่าสุดในอินสตาแกรมของสาวน้ำฝนก็ทำเอาแฟนๆรีบเข้าไปกดไลค์ทันที หลังเจ้าตัวโพสต์รูปคู่หนุ่มหล่อคนหนึ่งในอิริยาบทสุดสนิทสนม โดยสาวน้ำฝนลงทั้งภาพนิ่งและคลิป พร้อมแท็กชื่ออินสตาแกรมของฝ่ายชายอย่างชัดเจน ซึ่งพอไปคลิกดูตามอินสตาแกรมดังกล่าวก็เห็นว่าหนุ่มคนนี้เป็นหนุ่มหล่อสุดเท่ แถมน่าจะกึ่งๆอยู่วงการบันเทิงซะด้วย ซึ่งสาวน้ำฝนเองก็ได้เขียนแคปชั่นถึงหนุ่มคนนี้โดยใช้คำว่า "My babe" อีกต่างหาก<br/> <br/>ก็ไม่รู้ว่าหนุ่มคนนี้เป็นใครมาจากไหน จะใช่แฟนใหม่ของสาวน้ำฝนหรือเปล่า ยังไงถ้าสาวน้ำฝนออกงานคงต้องอัพเดทเรื่องนี้ซะแล้ว<br/> <br/>ขอขอบคุณภาพประกอบจากอินสตาแกรม @fon_taveeporn<br/> </p>
    </article>
  </body>
</html>