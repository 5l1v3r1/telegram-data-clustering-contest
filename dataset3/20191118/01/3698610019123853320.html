<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/glava-mzs-nimechchini-u-ponedilok-priletit-v-ukrayinu-329988_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T01:58:00+00:00"/>
    <meta property="og:title" content="Голова МЗС Німеччини у понеділок прилетить до України"/>
    <meta property="og:description" content="Візит Гайко Мааса відбудеться на тлі переговорів про підготовку саміту Нормандської четвірки."/>
  </head>
  <body>
    <article>
      <h1>Голова МЗС Німеччини у понеділок прилетить до України</h1>
      <h2>Візит Гайко Мааса відбудеться на тлі переговорів про підготовку саміту "Нормандської четвірки".</h2>
      <address>
        <time datetime="2019-11-18T01:58:00+00:00">18 Nov 2019, 01:58</time>
      </address>
      <p>Міністр закордонних справ Німеччини <b><a href="https://dt.ua/WORLD/moskva-mozhe-pripiniti-viyni-u-siriyi-ta-ukrayini-odnim-svoyim-bazhannyam-maas-288132_.html">Гайко Маас</a></b> найближчими днями відвідає Україну. Про візит очільника німецького зовнішньополітичного відомства повідомив посол України в Берліні Андрій Мельник.</p>
      <p>"18-19 листопада в Україні перебуватиме з візитом голова МЗС Німеччини Гайко Маас: це вже друга поїздка до Києва за останні п'ять місяців. Цінуємо підтримку наших німецьких партнерів ", - написав дипломат на своїй сторінці у Twitter 17 листопада.</p>
      <figure>
        <iframe data-src="https://twitter.com/MelnykAndrij/status/1196032741042802688?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Візит Гайко Мааса до Києва відбудеться на тлі складних переговорів про організацію "нормандського" саміту.</p>
      <p>Президенти України і Франції Еммануель Макрон і Володимир Зеленський у ході телефонної розмови 15 листопада обговорили майбутній <b><a href="https://dt.ua/POLITICS/ofis-zelenskogo-pidtverdiv-zustrich-z-putinim-makronom-i-merkel-9-grudnya-329844_.html">саміт "Нормандської четвірки", який має відбутися 9 грудня</a></b> в Парижі. За даними Le Figaro, метою саміту є "відкриття нової послідовності імплементації Мінських домовленостей". В офісі федерального канцлера Німеччини <b><a href="https://dt.ua/POLITICS/u-berlini-i-parizhi-pidtverdili-datu-normandskogo-samitu-329867_.html">підтвердили участь Ангели Меркель на зустрічі</a></b> з лідерами України, Франції та Росії. Однак у Кремлі знову <b><a href="https://dt.ua/POLITICS/rosiya-ne-pidtverdzhuye-datu-normandskogo-samitu-329971_.html">не підтвердили участь Володимира Путіна</a></b>, заявивши, що про конкретну дату поки що не йдеться.</p>
      <p>14 липня в Парижі і 2 вересня у Берліні відбулися зустрічі зовнішньополітичних радників лідерів України, Німеччини, Франції і Росії з метою <b><a href="https://dt.ua/POLITICS/u-berlini-zavershilasya-zustrich-radnikiv-lideriv-normandske-chetvirki-322400_.html">відновлення роботи "нормандського формату"</a></b>. Зустріч лідерів <b><a href="https://dt.ua/POLITICS/zustrich-normandskogo-formatu-mala-vidbutisya-vchora-pristayko-323919_.html">"Нормандської четвірки" було заплановано на 17 вересня</a></b>, але її скасували за ініціативою Росії.</p>
      <p>Президент РФ Володимир Путін не брав участі в роботі "Нормандської четвірки" з березня 2018 року, коли було зроблено спільну заяву лідерів чотирьох держав. Остання на сьогодні зустріч лідерів України, Франції, Німеччини та Росії відбулася в Берліні в жовтні 2016 року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>