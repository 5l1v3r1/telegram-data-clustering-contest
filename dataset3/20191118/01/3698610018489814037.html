<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/milovanov-nazvav-pidpriyemstva-scho-ne-pidlyagayut-privatizaciyi-329987_.html"/>
    <meta property="og:site_name" content="DT.ua"/>
    <meta property="article:published_time" content="2019-11-18T01:13:00+00:00"/>
    <meta property="og:title" content="Милованов назвав підприємства, що не підлягають приватизації"/>
    <meta property="og:description" content="За словами міністра, для управління стратегічними державними підприємствами і активами буде створено Фонд національного багатства."/>
  </head>
  <body>
    <article>
      <h1>Милованов назвав підприємства, що не підлягають приватизації</h1>
      <h2>За словами міністра, для управління стратегічними державними підприємствами і активами буде створено Фонд національного багатства.</h2>
      <address>
        <time datetime="2019-11-18T01:13:00+00:00">18 Nov 2019, 01:13</time>
      </address>
      <p>Міністр економіки, торгівлі і сільського господарства Тимофій Милованов перерахував критерії, відповідно з якими урядом прийматиметься рішення про <b><a href="https://dt.ua/ECONOMICS/privatizaciya-privatbanku-kabmin-anonsuvav-istotne-znizhennya-chastki-derzhavi-v-bankivskomu-sektori-324994_.html">приватизацію державних підприємств</a></b>.</p>
      <p>За словами міністра, до таких критеріїв відносяться стратегічність, сервісність і прибутковість підприємства. Він уточнив, що підприємства та активи, які є стратегічно важливими для держави, не будуть приватизовані.</p>
      <p>Те ж саме стосується і підприємств, що виконують важливі сервісні функції, як наприклад система публічних закупівель ProZorro.</p>
      <p>"Наприклад, аеропорти. Можливо, важливі аеропорти можна зробити Триватними. Але порти, вокзали, критичну інфраструктуру ми не можемо продавати. Акваторії портів... тобто сам порт, можливо, і може бути приватним, а от купити акваторію і потім нікого туди не пускати - ми цього не допустимо", - розповів Милованов в інтерв'ю телеканалу <a href="https://prm.ua/shhaslive-interv-yu-z-timofiyem-milovanovim-pro-kolomoyskogo-vpliv-oligarhiv-na-zelenskogo-ta-privatizatsiyu-ukrspirtu/?fbclid=IwAR3gXZU0DNLmT31RvgRi0KuIh72-bNWlAye51dhCzz4KfCyJoObFGX1hmX4">"Прямий"</a>, опублікованому 17 листопада.</p>
      <p>Говорячи про "Укрзалізницю", він допустив часткову приватизацію компанії.</p>
      <p>"У нас величезні обсяги ресурсів і активів, які важливі і стратегичні. І вони завжди будуть залишатися в державній власності", - додав міністр.</p>
      <p>За словами голови Мінекономіки, уряд планує створити Фонд національного багатства для управління держкомпаніями і активами.</p>
      <figure>
        <iframe src="https://www.youtube.com/embed/1X9Jr3lqPc0" width="640" height="360" data-service="Youtube" scrolling="no"/>
      </figure>
      <p>Згідно з п'ятирічною програмою Кабміну, уряд Олексія Гончарука планує <b><a href="https://dt.ua/ECONOMICS/uryad-zaplanuvav-privatizaciyu-soten-i-likvidaciyu-tisyachi-derzhpidpriyemstv-324993_.html">приватизувати кілька сотень і ліквідувати кілька тися ч<b><a href="https://dt.ua/ECONOMICS/uryad-zaplanuvav-privatizaciyu-soten-i-likvidaciyu-tisyachi-derzhpidpriyemstv-324993_.html">державних підприємств</a>,</b></a></b> які вважає неефективними. Проєкт держбюджету-2020 передбачає <b><a href="https://dt.ua/ECONOMICS/proekt-derzhbyudzhetu-2020-peredbachaye-6-mlrd-grn-vid-privatizaciyi-328533_.html">6 млрд грн доходів від "великої" приватизації</a></b> і стільки ж від "малої".</p>
      <p>Верховна Рада <b><a href="https://dt.ua/ECONOMICS/parlament-zatverdiv-zakonoproekt-pro-privatizaciyu-derzhmayna-266463_.html">ухвалила закон про приватизацію </a></b>18 січня 2018 року. Документ передбачає розподіл об'єктів на дві групи - об'єкти великої приватизації та об'єкти малої приватизації.</p>
      <p>До об'єктів великої приватизації відносяться єдині майнові комплекси державних та комунальних підприємств та пакетів акцій акціонерних товариств, де більше 50% акцій володіє держава, а також вартість активів яких згідно фінансової звітності за останній рік перевищує 250 млн гривень. Інші об'єкти віднесені до об'єктів малої приватизації.</p>
      <p>Детальніше про приватизацію та оренду держмайна читайте в матеріалі Юлії Самаевой <b><a href="https://dt.ua/interview/maksim-nefodov-velika-privatizaciya-ce-velika-problema-300694_.html">"Максим Нефьодов: "Велика приватизація — це велика проблема"</a></b> у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cHM6Ly9wcm0udWEv">Прямой</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>