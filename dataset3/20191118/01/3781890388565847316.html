<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742179"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T01:10:00+00:00"/>
    <meta property="og:title" content="เจ้าสัวเขาช่องหอบสินสอด20ล้าน แต่งงานเจ้าสาวรุ่นหลาน"/>
    <meta property="og:description" content="ฮือฮา!เจ้าสัวกาแฟเขาช่อง สละโสด หอบสินสอด 20 ล้านแต่งสาวรุ่นหลานชื่นมื่น"/>
  </head>
  <body>
    <article>
      <h1>เจ้าสัวเขาช่องหอบสินสอด20ล้าน แต่งงานเจ้าสาวรุ่นหลาน</h1>
      <address>
        <time datetime="2019-11-18T01:10:00+00:00">18 Nov 2019, 01:10</time>
      </address>
      <p>
        <b>ฮือฮา!เจ้าสัวกาแฟเขาช่อง สละโสด หอบสินสอด 20 ล้านแต่งสาวรุ่นหลานชื่นมื่น</b>
      </p>
      <p>เมื่อวันที่ 18 พ.ย. จากกรณีบนโลกออนไลน์เกิดกระแสฮือฮาของพิธีวิวาห์ระหว่างหนุ่มรุ่นใหญ่กับสาวสวยวัยคราวหลาน โดยมีการจัดงานอย่างยิ่งใหญ่ จนมีการพูดถึงกันเป็นอย่างมากนั้น ในเรื่องนี้ เพจเฟซบุ๊ก ”Chettha Songthaveepol” ได้มีการโพสต์และข้อความระบุว่า "ห่างกันกว่า 50 ปี เจ้าบ่าวโสดมาจนอายุเกือบ 70 ปี ในที่สุดก็เจอเจ้าสาว ผมได้สัญญากับเจ้าบ่าวเมื่อ 10 ปีที่แล้วว่าเมื่อไหร่แต่งงาน ไม่ว่าผมจะอยู่ที่ไหนบนโลก จะกลับมางานแต่งให้ได้ ดีใจด้วยครับ​ ทั้งพี่ชายและน้องสาว ว่าแต่สงสาร​ เพื่อนเจ้าบ่าวกับเพื่อนเจ้าสาว​ ที่คุยกันไม่รู้เรื่องนี่สิ"<br/><br/>ทั้งนี้ หลังจากที่ได้มีการโพสต์ข้อความดังกล่าวออกไป ได้มีชาวโลกออนไลน์เข้ามาแสดงความยินดีเป็นจำนวนมาก โดยมีการเปิดเผยว่า ฝ่ายเจ้าบ่าวในงานนี้ คือ นายชนะ จิระเลิศพงษ์ อายุ 70 ปี กรรมการผู้จัดการ บริษัทเขาช่องอุตสาหกรรม 1979 จำกัด หรือ กาแฟยี่ห้อดัง “เขาช่อง” ขณะที่สินสอดที่ฝ่ายเจ้าบ่าวนำไปสู่ขอฝ่ายเจ้าสาวนั้นนั้น มีรายงานว่า มูลค่าสูงถึง 20 ล้านบาทเลยทีเดียว.</p>
      <figure>
        <img src="https://www.dailynews.co.th/admin/upload/20191118/news_ZpQuYSdCbY080028_533.jpg?v=20191118125?v=8545"/>
      </figure>
      <figure>
        <img src="https://www.dailynews.co.th/admin/upload/20191118/news_uRBbQAFfeZ080028_533.jpg?v=20191118125?v=7392"/>
      </figure>
      <figure>
        <img src="https://www.dailynews.co.th/admin/upload/20191118/news_qlKGlAwmSf080029_533.jpg?v=20191118125?v=7924"/>
      </figure>
      <p>ขอบคุณภาพและข้อความจากเพจ Chettha Songthaveepol</p>
    </article>
  </body>
</html>