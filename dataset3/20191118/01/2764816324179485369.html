<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/honor-band-5-vs-xiaomi-mi-band-4-recenze/"/>
    <meta property="og:site_name" content="Cnews.cz"/>
    <meta property="article:published_time" content="2019-11-18T01:12:13+00:00"/>
    <meta property="og:title" content="Honor Band 5 vs. Xiaomi Mi Band 4 (minirecenze)"/>
    <meta property="og:description" content="Na trhu chytrých náramků dominují (pokud nepočítáme Apple) Samsung a Xiaomi, ale snaží se i Huawei s Honorem. Právě Huawei měl v minulosti i velmi zajímavý náramek, který si šlo strčit do ucha (TalkBand B2). Tentokrát nebudu srovnávat Honor s Huaweiem, ač jejich náramky se i stejně jmenují a o podobnosti funkční si nelze dělat […]"/>
  </head>
  <body>
    <article>
      <h1>Honor Band 5 vs. Xiaomi Mi Band 4 (minirecenze)</h1>
      <address><time datetime="2019-11-18T01:12:13+00:00">18 Nov 2019, 01:12</time> by <a rel="author" href="https://www.cnews.cz/lide/radomir-kejdus/" target="_blank">Radomír Kejduš</a></address>
      <p>
        <i>Chytré náramky jsou proti chytrým hodinkám většinou jednodušší a s menším displejem u nich nevadí ani nemožnost instalovat další aplikace. Nové náramky od Honoru a Xiaomi toho ale umí docela hodně. Kromě zobrazení času, krokoměru, notifikací z telefonu, ovládání hudby či měřiče spánku mají i zdravotní a fitness funkce</i>
      </p>
      <slideshow>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179097-1">
            <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt1.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179097-2">
            <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt2.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179097-3">
            <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt3.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179097-4">
            <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt4.jpg"/>
          </a>
        </figure>
      </slideshow>
      <p>
        <a href="https://www.cnews.cz/honor-band-5-vs-xiaomi-mi-band-4-recenze/galerie-179097-1">VŠECHNY FOTOGRAFIE</a>
      </p>
      <p>Na trhu chytrých náramků dominují (pokud nepočítáme Apple) Samsung a Xiaomi, ale snaží se i Huawei s Honorem. Právě Huawei měl v minulosti i velmi zajímavý náramek, který si šlo strčit do ucha (TalkBand B2). Tentokrát nebudu srovnávat Honor s Huaweiem, ač jejich náramky se i stejně jmenují a o podobnosti funkční si nelze dělat iluze.</p>
      <p><b>Honor Band 5</b> se prodává ve třech barvách za cenu 999 Kč. Proti minulé generaci Band 4 se toho zase tolik nezměnilo. Honor sice v materiálech uvádí větší displej, ale pořád jde o 0,95″ OLED. Pro nabíjení slouží malá kolébka s konektorem USB na druhé straně, do které se náramek zacvakne.</p>
      <p><b>Xiaomi Mi Band 4</b> stojí o stovku méně a prodává se v černé variantě. Zde je změn pro Mi Bandu 3 už více. Za 89 Kč si můžete přikoupit i silikonové pásky jiných barev (kompatibilní s Mi Bandem 3). U Honoru jsou pásky také výměnné, ale spíše kdyby se vám poškodil. To u Xiaomi budete náramek z pásku kvůli nabíjení dolovat každých pár dní, neboť jinak do nabíjecí kolébky nepasuje.</p>
      <p>Hlavní část náramku se z pásku musí silou vytlačit a vložit do velké nabíjecí kolébky. Potom musíte náramek do pásku zase vrátit a není snadné poznat, kterou stranou jej nebudete mít vzhůru nohama. Možná to někomu takto vyhovuje, ale podle mě se konstrukce Xiaomi moc nepovedla, Honor je navíc o kousek tenčí.</p>
      <slideshow>
        <figure>
          <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt3.jpg"/>
          <figcaption>Dva různé způsoby nabíjení</figcaption>
        </figure>
        <figure>
          <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt4.jpg"/>
          <figcaption>Honor Band 5 a jeho nacvakávací kolébka s microUSB</figcaption>
        </figure>
        <figure>
          <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt5.jpg"/>
          <figcaption>Honor Band 5 musíte vyjmout z pásku</figcaption>
        </figure>
      </slideshow>
      <h3>Provedení</h3>
      <p>USB-C nenabízí nikdo, kolébka Honoru má port microUSB a v případě Xiaomi je kablík napevno. Ani jeden způsob není ideální, třeba dražší Galaxy Fit od Samsungu se dobíjí pohodlně bezdrátově, ale zase pomalu. Náramky se připojují přes Bluetooth, obě novinky již disponují novým úspornějším standardem 5.0. Oba také mají stejný OLED displej o velikosti 0,95″ a rozlišení 120 × 240 px, tedy velmi jemný obraz.</p>
      <p>Xiaomi působí více kulatým dojmem, Honor dává na odiv hranatost. Jde však trochu o klam, neboť displej je (u obou) ve skutečnosti menší, než to na obrázku vypadá. OLED a černé okraje toho ale skryjí dost.</p>
      <slideshow>
        <figure>
          <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt7.jpg"/>
          <figcaption>Honor Band 5 vs Xiaomi Mi Band 4</figcaption>
        </figure>
        <figure>
          <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt6.jpg"/>
          <figcaption>Honor Band 5 vs Xiaomi Mi Band 4</figcaption>
        </figure>
      </slideshow>
      <p>Ovládací dotykové tlačítko je v případě Honoru velké a zvýrazněné, přičemž si nemyslím, že by tím nějak trpěl design. Tlačítko u Xiaomi je skoro neviditelné a zrovna u něj by se při vracení do pásku hodilo znát orientaci displeje.</p>
      <p>Při pohledu na spodní stranu je to opět podobné – jeden společný senzor uprostřed, na krajích prosvětlovací diody pro měření tepu a v případě Honoru i SpO2 (okysličení krve). Na jedné straně pak dobíjecí kontakty.</p>
      <p>Honor využívá aplikaci Huawei Zdraví, kterou na smartphonech Huawei a Honor najdete předinstalovanou. Pro Xiaomi potřebujete aplikaci Mi Fit. Obě jsou dostupné i pro iOS.</p>
      <p>
        <b>Aplikace Huawei Zdraví (firmware náramku 1.1.0.104)</b>
      </p>
      <slideshow>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179107-1">
            <img src="https://www.cnews.cz/wp-content/uploads/2019/11/Honor-Band-5-aplikace1.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179107-2">
            <img src="https://www.cnews.cz/wp-content/uploads/2019/11/Honor-Band-5-aplikace2.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179107-3">
            <img src="https://www.cnews.cz/wp-content/uploads/2019/11/Honor-Band-5-aplikace3.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179107-4">
            <img src="https://www.cnews.cz/wp-content/uploads/2019/11/Honor-Band-5-aplikace4.jpg"/>
          </a>
        </figure>
      </slideshow>
      <p>
        <a href="https://www.cnews.cz/honor-band-5-vs-xiaomi-mi-band-4-recenze/galerie-179107-1">VŠECHNY FOTOGRAFIE</a>
      </p>
      <ul>
        <li>asi 64 variant ciferníků</li>
        <li>Huawei TruSleep – sleduje vzory dýchání v reálném čase, diagnostikuje spánkové poruchy, nabízí tipy na zlepšení</li>
        <li>připomíná aktivitu, když se dlouho nehýbete</li>
        <li>lze zapnout nepřetržité sledování tepové frekvence, ale i v chytrém módu podle aktivity (kvůli výdrži)</li>
        <li>budík pouze jeden, nelze nastavit různé časy pro různé dny</li>
        <li>umí chytré buzení podle fází R.E.M.</li>
        <li>režim Nerušit, lze nastavit časový plán</li>
        <li>připomenutí odpojení Bluetooth = když odejdete od telefonu na více než deset metrů, náramek vás upozorní</li>
        <li>zapnutí přepínání obrazovek gestem ruky, což ale není moc užitečné</li>
        <li>umí najít náramek, ale z náramku i telefon, přičemž se ozve ženským hlasem „I’m Here“</li>
        <li>umí varovat při nízké či vysoké hodnotě tepu či SpO2</li>
      </ul>
      <p>
        <b>Aplikace Mi Fit (firmware náramku 1.0.6.24)</b>
      </p>
      <slideshow>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179119-1">
            <img src="https://www.cnews.cz/wp-content/uploads/2019/11/Xiaomi-Mi-Band-4-aplikace2.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179119-2">
            <img src="https://www.cnews.cz/wp-content/uploads/2019/11/Xiaomi-Mi-Band-4-aplikace3.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179119-3">
            <img src="https://www.cnews.cz/wp-content/uploads/2019/11/Xiaomi-Mi-Band-4-aplikace4.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179119-4">
            <img src="https://www.cnews.cz/wp-content/uploads/2019/11/Xiaomi-Mi-Band-4-aplikace5.jpg"/>
          </a>
        </figure>
      </slideshow>
      <p>
        <a href="https://www.cnews.cz/honor-band-5-vs-xiaomi-mi-band-4-recenze/galerie-179119-1">VŠECHNY FOTOGRAFIE</a>
      </p>
      <ul>
        <li>asi 60 variant ciferníků</li>
        <li>notifikace příchozího hovoru – můžete nastavit zpoždění zavibrování náramku</li>
        <li>umí více budíků pro různé časy v různé dny, ale zase neumí chytré buzení mimo R.E.M.</li>
        <li>připomíná aktivitu, když se dlouho nehýbete</li>
        <li>umí najít náramek tak, že jím zavibruje</li>
        <li>umí nastavit, aby se nezapínal displej při zvednutí ruky v noci</li>
        <li>umí varovat při vysoké hodnotě tepu</li>
        <li>frekvenci měření tepu nastavujete 1 až 30 minut</li>
        <li>detekuje aktivitu a zvýší frekvenci měření tepu</li>
        <li>zámek (heslo) k náramku lze nastavit jako experimentální funkci</li>
      </ul>
      <p>Honor se chlubí, že proti minulé verzi přibylo několik sportovních režimů. Sportovní funkce ale mnohem lépe umí specializované náramky, například od Garminu. Tady jde spíše o to, že spustíte režim na začátku cvičení, náramek pak s větší frekvencí měří tep, počítá kalorie apod. Na konci to musíte zase ručně zastavit. Ale třeba v bazénu umí s jistou dávnou přesnosti počítat obrátky. Xiaomi se liší hlavně tím, že má navíc i režim pro posilování.</p>
      <p>Měření kvality spánku je u náramku docela zajímavá funkce. Na rozdíl od hodinek na ruce v noci méně překáží, a pokud se vám ráno nevstává dobře, mohou být tyhle statistiky užitečné. Xiaomi umí měři lehký a hluboký spánek, Honor navíc i fáze R.E.M.</p>
      <slideshow>
        <figure>
          <img src="https://www.cnews.cz/wp-content/uploads/2019/11/Honor-Band-5-aplikace11.jpg"/>
          <figcaption>Honor Band 5</figcaption>
        </figure>
        <figure>
          <img src="https://www.cnews.cz/wp-content/uploads/2019/11/Xiaomi-Mi-Band-4-aplikace2.jpg"/>
          <figcaption>Xiaomi Mi Band 4</figcaption>
        </figure>
      </slideshow>
      <p>Měření kyslíku v krvi je už trochu medicínská funkce a Honor všude uvádí (kryje se), že se na ni nemáte spoléhat. Pomoci může třeba při vysokohorské turistice, nebo když hrozí, že by vám hladina kyslíku v krvi mohla klesnout. Přesnost nemám jak ověřit, ale i orientační měření může být užitečné. Měření SpO2 lze poznat podle jinak barevných prosvětlovacích diod.</p>
      <p>Ovládání hudby v mobilu (pauza, posun skladeb) je užitečné, ale v zimě, kdy je náramek schovaný pod bundou, je jednodušší sáhnout po mobilu. Kromě pauzy jsou ale tlačítka docela titěrná. Oba náramky umí takto ovládat i Spotify.</p>
      <h3>Hodnocení</h3>
      <p>Xiaomi má trochu vyšší výdrž (135 vs. 100 mAh), ale dost to závisí na režimu používání. Může to být mezi 3 a 14 dny. Navíc nabízí režim pro posilovnu, jenže slabší konstrukci a problém s diakritikou z některých aplikací (ani aplikace není v češtině, ale to by na rozdíl od „rozsypaného čaje“ nevadilo). Honor má zase problém na starším iPhonu, kde se mu v aplikaci nevejde jedno tlačítko na obrazovku, takže nenastavíte vše.</p>
      <p>Jas je u obou dostatečně silný a displej kontrastní. Ani jeden nezměří správně kroky, když vedete kočárek (ani když chůzi aktivujete ručně). Při běžné chůzi měří oba stejně. Automatické rozpoznání aktivity mají také až dražší (třeba Galaxy Fit) náramky. Náramky Honor i Xiaomi jsou vodotěsné, můžete s nimi plavat, nemusíte je sundávat při cvičení (naopak je dobré si je nechat).</p>
      <figure>
        <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt9.jpg"/>
        <figcaption>Honor Band 5 vs Xiaomi Mi Band 4</figcaption>
      </figure>
      <p>Honor se naopak chlubí měřením SpO2, pro což ale musíte mít náramek více utažený a řekl bych, že tuhle funkci mnoho lidí používat nebude.</p>
      <p>Čistě na sportovní funkce je stále nejlepší specializovaný Garmin, ale na takové to domácí běhání jsou fajn i tyto levnější náramky. Xiaomi Mi Band 4 mnoho recenzí hodnotí dobře, hlavně co se týče poměru cena/funkce. Osobně mi ale kompromisů či nedomyšleností přijde až příliš. Určitě je zde velké zlepšení pro Mi Band 3. V tomto duelu ale zvítězil Honor a cenový rozdíl je zanedbatelný.</p>
      <slideshow>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179097-1">
            <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt1.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179097-2">
            <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt2.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179097-3">
            <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt3.jpg"/>
          </a>
        </figure>
        <figure>
          <a href="https://www.cnews.cz/honor-band-5-vs-xiaomi-mi-band-4-recenze/galerie-179097-4">
            <img src="https://www.cnews.cz/wp-content/uploads/2019/11/Honor-Band-5-vs-Xiaomi-Mi-Band-4-produkt4.jpg"/>
          </a>
        </figure>
      </slideshow>
      <p>
        <a href="https://www.cnews.cz/honor-band-5-vs-xiaomi-mi-band-4-recenze/galerie-179097-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/tcl-televizory-alexander-hemala-qled-cina/"/>
        <a href="https://www.cnews.cz/nove-chyby-zranitlenosti-bugy-v-procesorech-intel-taa-itlb-multihit-jcc-erratum"/>
        <a href="https://www.cnews.cz/x019-microsoft-nove-hry-game-pass-xcloud"/>
        <a href="https://www.cnews.cz/xiaomi-mi-note-10-mi-cc9-pro-parametry-cena"/>
        <a href="https://www.cnews.cz/nejlepsi-herni-konzole-prehravace-stb-vanoce-2019"/>
      </related>
    </article>
  </body>
</html>