<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/trije-glasbeni-velikani-spet-skupaj-249844"/>
    <meta property="og:site_name" content="Slovenske novice"/>
    <meta property="article:published_time" content="2019-11-18T09:22:00+00:00"/>
    <meta property="og:title" content="Trije glasbeni velikani spet skupaj"/>
    <meta property="og:description" content="Ob dvajsetletnici nogometno-glasbenega projekta Slovenija gre naprej bodo Vlado Kreslin, Pero Lovšin in Zoran Predin ponovno združili moči in pripravili zmagovalni koncert 9. maja 2020, na dan zmag..."/>
  </head>
  <body>
    <article>
      <h1>Trije glasbeni velikani spet skupaj</h1>
      <h2>Dan zmage in posebno, 20. obletnico bodo proslavili z nepozabnim spektaklom.</h2>
      <address><time datetime="2019-11-18T09:22:00+00:00">18 Nov 2019, 09:22</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/17/1670655.jpg"/>
          <figcaption>Neverjetna energija na odru</figcaption>
        </figure>
        <figure>
          <img src="https://www.slovenskenovice.si/images/slike/2019/11/17/1670651.jpg"/>
          <figcaption>Trije slovenski glasbeni velikani in zmagovalci – Pero Lovšin, Vlado Kreslin in Zoran Predin. FOTOGRAFIJI: MEDIASPEED</figcaption>
        </figure>
      </slideshow>
      <p>Ob dvajsetletnici nogometno-glasbenega projekta Slovenija gre naprej bodo <b>Vlado Kreslin</b>, <b>Pero Lovšin</b> in<b> Zoran Predin</b> ponovno združili moči in pripravili zmagovalni koncert 9. maja 2020, na dan zmage. To je tudi dan, ki ga praznujemo kot osvoboditev izpod nemških nacistov, italijanskih fašistov, hrvaških ustašev in madžarskih nacionalistov, ki so s pomočjo domačih sodelavcev okupirali Slovenijo in jo razkosali.</p>
      <figure>
        <img src="https://www.slovenskenovice.si/images/slike/2019/11/17/1670651.jpg"/>
        <figcaption>Trije slovenski glasbeni velikani in zmagovalci – Pero Lovšin, Vlado Kreslin in Zoran Predin. FOTOGRAFIJI: MEDIASPEED</figcaption>
      </figure>
      <p>V Areni Stožice bodo postregli z nepozabnim glasbenim spektaklom, polnim optimizma, dobre volje, njihovih največjih uspešnic, na odru pa se jim bodo pridružili glasbeni gostje in vsi skupaj bodo poskrbeli, da bo to resnično zmagovalni koncert. Seveda ni naključje, da bo prav na dan zmage. Vsak od njih je v življenju izkusil že veliko zmag.<br/><br/>»Pomeni mi zmago dobrega nad zlim,« Vlado Kreslin razloži, kaj mu pomeni zmaga. Prav gotovo bo 9. maj prihodnje leto dan za nove zmage, za dobro energijo, energično vzdušje. »Želimo si le, da bo med nami in obiskovalci tista prava energija, in večer bo zmagovalen,« dodaja Peter Lovšin.</p>
      <blockquote>Toliko optimizma, kot ga je bilo v Sloveniji takrat, bi nam tudi zdaj pasalo!</blockquote>
      <p>Koncertni spektakel ima v podnaslovu ime zmagovalne navijaške himne Slovenija gre naprej, ki so jo trije legendarni glasbeniki, znani tudi kot strastni navijači, ustvarili za slovensko nogometno reprezentanco. Vsi trije se radi spominjajo tistih časov. »Toliko optimizma, kot ga je bilo v Sloveniji takrat, bi nam tudi zdaj pasalo!« pravi <b>Zoran Predin</b>.</p>
    </article>
  </body>
</html>