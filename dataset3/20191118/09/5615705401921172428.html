<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204571-glava-wizz-air-zaklikav-vidmovitis-vid-biznes-klasu-v-litakah-dlya-borotbi-iz-zminami-klimatu"/>
    <meta property="og:site_name" content="Mind UA"/>
    <meta property="article:published_time" content="2019-11-18T09:35:00+00:00"/>
    <meta property="og:title" content="Глава Wizz Air закликав відмовитись від бізнес-класу в літаках для боротьби із змінами клімату"/>
    <meta property="og:description" content="Вуглецевий слід мандрівника бізнес-класом є вищим, ніж у людини, яка летить економом"/>
  </head>
  <body>
    <article>
      <h1>Глава Wizz Air закликав відмовитись від бізнес-класу в літаках для боротьби із змінами клімату</h1>
      <h2>Вуглецевий слід мандрівника бізнес-класом є вищим, ніж у людини, яка летить економом</h2>
      <address>
        <time datetime="2019-11-18T09:35:00+00:00">18 Nov 2019, 09:35</time>
      </address>
      <p>Угорський лоукостер Wizz Air заявив, що авіакомпаніям час заборонити бізнес-класи, щоб зупинити зміни клімату. Про це заявив глава авіаперевізника Йожеф Вараді, передає <a href="https://www.forbes.com/sites/emanuelabarbiroglio/2019/11/15/low-cost-company-declares-war-at-business-flying/#71795456e45a">Forbes</a>.</p>
      <p>«Бізнес-клас потрібно заборонити. Через цих пасажирів обсяги викидів вуглекислого газу вдвічі більші в порівнянні з пасажирами економ-класу. Авіаіндустрія винна в збереженні неефективної та архаїчної моделі», – зазначив він.</p>
      <p>«Ми уже є найбільш економічним вибором для авіаперевезень, який може зробити пасажир,і  взяли на себе зобов’язання скоротити наш вуглецевий слід на 30% протягом  наступних десяти років, але, хоча цей крок є правильним, у нас попереду ще довгий шлях», – додав Вараді.</p>
      <p>«Це правда, що вуглецевий слід мандрівника бізнес-класом є вищим, ніж у людини, яка летить економом. Викиди на одного пасажира бюджетних авіаліній є також нижчими, – сказав Жиль Дюфран, співробітник з питань політики міжнародної неурядової організації Carbon Market Watch. – Але суть у тому,що абсолютні викиди від авіації ростуть,і значний ріст пов’язаний з лоукост-компаніями».</p>
      <p>Дюфран додав, що для вирішення цієї проблеми потрібні рішучі дії, починаючи з податків.</p>
      <p>Авіакомпанії в Європі не платять податок на паливо, і рейси в основному звільненні від ПДВ. Внутрішньоєвропейська авіація включена у вуглецевий ринок ЄС, але авіакомпанії отримують 85% своїх виділених квот безкоштовно. Припинення цих несправедливих квот має першочергове значення для створення рівних умов збільш стійкими видами транспорту,такими як залізниця, для скорочення викидів», – пояснив він.</p>
      <p>Як повідомлялось, Міжнародна група авіаліній (IAG), до якої входять Aer Lingus, British Airways, Iberia, LEVEL и Vuelin, нещодавно взяла на себе зобов’язання досягти нульових викидів до 2050 року.</p>
      <p>У Norwegian заявили, що не пропонують бізнес-клас взагалі.</p>
      <p>«Бізнес-клас забруднює навколишнє середовище удвічі більше, ніж звичайне пасажирське місце, і авіакомпанії несуть основну відповідальність за зниження викидів вуглекислого газу. Сьогодні Norwegian є однією з найбільш кліматично ефективних авіакомпаній світу, і наше рішення не пропонувати бізнес-клас на наших рейсах, безумовно, допомогло нам досягти цієї позиції»,- додали у компанії.  </p>
      <related>
        <h4>Також читайте</h4>
        <a href="https://mind.ua/news/20204546-glava-wizz-air-proponue-zaboroniti-biznes-klas-v-litakah"/>
        <a href="https://mind.ua/news/20204490-ryanair-vidkrie-shche-odin-marshrut-polotiv-z-aeroportu-hersonu-v-evropu"/>
        <a href="https://mind.ua/news/20204454-peregoni-formula-1-stanut-vuglecevo-nejtralnimi-do-2030-roku"/>
      </related>
    </article>
  </body>
</html>