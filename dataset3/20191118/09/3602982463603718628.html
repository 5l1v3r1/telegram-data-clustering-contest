<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/ryan-babel-fit-genoeg-pot-estland/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T09:24:16+00:00"/>
    <meta property="og:title" content="Ryan Babel niet fit genoeg voor pot tegen Estland"/>
    <meta property="og:description" content="Ryan Babel zal dinsdagavond niet spelen in de wedstrijd tegen Estland. De aanvaller van Oranje is volgens de KNVB ‘niet ongeschonden uit de strijd tegen Noord-Ierland’ gekomen en gaat al terug naar zijn club Galatasaray. Marten de Roon (geschorst) en captain Virgil van Dijk (persoonlijke omstandigheden) zijn er ook niet bij in de laatste wedstrijd…"/>
  </head>
  <body>
    <article>
      <h1>Ryan Babel niet fit genoeg voor pot tegen Estland</h1>
      <address>
        <time datetime="2019-11-18T09:24:16+00:00">18 Nov 2019, 09:24</time>
      </address>
      <p>
        <b>Ryan Babel zal dinsdagavond niet spelen in de wedstrijd tegen Estland. De aanvaller van Oranje is volgens de <a href="https://www.onsoranje.nl/nieuws/nederlands-elftal/77365/22-koppige-selectie-oranje-voor-duel-met-estland">KNVB</a> 'niet ongeschonden uit de strijd tegen Noord-Ierland' gekomen en gaat al terug naar zijn club Galatasaray.</b>
      </p>
      <p>Marten de Roon (geschorst) en captain Virgil van Dijk (persoonlijke omstandigheden) zijn er ook niet bij in de laatste wedstrijd voor de EK-kwalificatie.<br/><br/>Nederland plaatste zich afgelopen zaterdag voor het EK door 0-0 te spelen in Noord-Ierland. De wedstrijd tegen Estland is wat dat betreft niet heel belangrijk meer. Oranje kan eventueel nog strijden voor de koppositie in de poule, maar is dat wel echt nodig? Hier lees je waarom het misschien best chill is om 2e te eindigen.<br/><br/>In die wedstrijd tegen de Noord-Ieren stond Babel in de spits. Memphis Depay moest die wedstrijd aan zich voorbij laten gaan door een blessure. De speler van Lyon is er nog wel 'gewoon' bij en kan misschien wel spelen. Mocht dat niet het geval zijn, heeft Koeman onder meer Wout Weghorst, Luuk de Jong en debutant Myron Boadu achter de hand.</p>
    </article>
  </body>
</html>