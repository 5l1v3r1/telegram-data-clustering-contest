<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/18/data-accensione-albero-natale-new-york-2019-rockefeller-center/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-18T09:26:46+00:00"/>
    <meta property="og:title" content="Data e orario di accensione dell’albero di Natale al Rockefeller Center 2019?"/>
    <meta property="og:description" content="Rockefeller Center 2019, Data e Orario di Accensione dell'albero di Natale più atteso da tutta New York e dal mondo intero."/>
  </head>
  <body>
    <article>
      <h1>Data e orario di accensione dell’albero di Natale al Rockefeller Center 2019?</h1>
      <address><time datetime="2019-11-18T09:26:46+00:00">18 Nov 2019, 09:26</time> by <a rel="author">Selena Marvaldi</a></address>
      <p>
        <b>Qual è la data di accensione dell’albero di Natale 2019 al Rockefeller Center di New York? </b>
      </p>
      <figure>
        <img src="https://www.viagginews.com/wp-content/uploads/2019/11/albero-natale-rockefeller-center-2019.jpg"/>
        <figcaption>iStock New York Natale 2019</figcaption>
      </figure>
      <p>Vi state chiedendo se c’è un momento magico a <a href="https://www.viagginews.com/2019/09/11/natale-new-york-2019-clima-consigli-cosa-fare/"><b>New York nel periodo di Natale 2019</b></a>? La risposta è sì. Si tratta dell’accensione dell’<a href="https://www.viagginews.com/2019/09/17/quando-accende-albero-natale-new-york/"><b>Albero di Natale al Rockefeller Center.</b></a> Uno dei momenti più iconici legati al <b>Natale</b> che attira l’attenzione di moltissime persone da tutto il mondo. C’è chi segue la cerimonia online, chi invece fa l’impossibile per essere lì in quel preciso periodo per vedere l’albero acceso, la pista di pattinaggio attiva e respirare quindi tutta la magia del <b>Natale a New York</b>. Le attrazioni in questo periodo dell’anno sono tantissime, ma questa volta ci concentriamo sull’accensione dell’<b>albero di Natale al Rockefeller Center</b>. Quando avverà? Qual è la data precisa?</p>
      <h3>Data e orario di accensione dell’Albero di Natale 2019 al Rockefeller Center di New York</h3>
      <p>Se l’inizio delle festività natalizie coincide con la fine del Ringraziamento e l’avvento del Black Friday, sicuramente il momento clou delle festività, Natale escluso, è l’accensione del gigantesco<b> albero di Natale al Rockefeller Center</b>. La data da segnarsi sul calendario quest’anno è il<b> 4 dicembre quando, dalle 19 alle 21</b> avverrà la tanto attesa cerimonia. Tante le autorità e anche i personaggi famosi che accorreranno per partecipare all’accensione dell’<b>albero di Natale 2019 al Rockefeller Center di New York</b>. Ogni anno infatti sono attesi moltissimi personaggi famosi che si esibiranno durante l’accensione. Negli anni passati abbiamo visto salire sul palco del<b> Rockefeller Plaza</b> anche Andrea Bocelli o Sting… A trasmettere l’evento in televisione è la <b>NBC</b>, disponibile però solo per la popolazione americana. Non si potrà seguire nemmeno in diretta streaming, dovremo aspettare il giorno dopo per vedere degli spezzoni caricati sui canali ufficiali della NBC appunto o su YouTube.</p>
      <h3>Da dove vedere meglio l’albero di Natale del Rockefeller Center?</h3>
      <p>Per vedere l’albero acceso basterà recarsi al <b>Rockefeller Plaza tutti i giorni dal 4 dicembre fino al 7 gennaio.</b> Il punto migliore da cui osservarlo è la famosissima quinta strada. Da qui potrete fare un percorso tra diverse luminarie molto particolari a forma di angeli che vi accompagneranno proprio all’albero di Natale 2019 del Rockefeller Center, alla pista da pattinaggio e alla famosa statua di Prometheus.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/17/black-friday-2019-origini-significato-dove-celebrare/"/>
        <a href="https://www.viagginews.com/2019/11/13/milano-villaggio-natale-2019-sequestro/"/>
        <a href="https://www.viagginews.com/2019/11/13/benji-fede-concerto-arena-verona-data-biglietti-prezzo/"/>
      </related>
    </article>
  </body>
</html>