<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/ts-inter-a-gennaio-un-centrocampista-piu-un-attaccante-i-nomi-e-giroud-mette-tutti-d-accordo-323369"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T09:00:00+00:00"/>
    <meta property="og:title" content="TS - Inter, a gennaio un centrocampista più un attaccante: i nomi. E Giroud mette tutti d'accordo"/>
    <meta property="og:description" content="Un centrocampista più un attaccante. Le strategie invernali dell'Inter sono già state delineate e non verranno modificate a meno che nuovi infortuni da qui a gennaio..."/>
  </head>
  <body>
    <article>
      <h1>TS - Inter, a gennaio un centrocampista più un attaccante: i nomi. E Giroud mette tutti d'accordo</h1>
      <address><time datetime="2019-11-18T09:00:00+00:00">18 Nov 2019, 09:00</time> by <a rel="author">Mattia Zangari</a></address>
      <p>Un centrocampista più un attaccante. Le strategie invernali dell<b>'Inter</b> sono già state delineate e non verranno modificate a meno che nuovi infortuni da qui a gennaio costringeranno i dirigenti a fare uno sforzo ulteriore (un esterno, Darmian, arriverà in caso di emergenza sulle fasce). Per il centrocampo - si legge su <i>Tuttosport</i> - i profili seguiti sono tanti, hanno costi e margini di fattibilità differenti - da Florenzi a Vidal, passando per Kulusevski, Duncan e De Paul -, mentre in attacco c’è un giocatore che mette tutti d’accordo: Olivier <b>Giroud</b>. Il centravanti è un titolarissimo della Francia (in campo anche ieri sera in Albania), mentre nel Chelsea ha racimolato solo 20 minuti dal 25 agosto in poi. Una situazione particolare di cui ha parlato anche il ct dei transalpini Didier Deschamps: "Il giocatore soffre inevitabilmente di questa situazione quotidiana: se avesse l’opportunità di andare via e giocare con più continuità sarebbe giusto e lui lo sa bene".</p>
      <p>L’Inter - chiosa il quotidiano torinese - è pronta all’affondo, nei giorni scorsi il ds Ausilio è stato a Londra e ha avuto contatti con i dirigenti del Chelsea. L’ostacolo, al di là di valutazioni e contratti, è però rappresentato dal fatto che i Blues anche a gennaio avranno il mercato chiuso: daranno lo stesso il via libera a Giroud, pur non potendolo sostituire?</p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>