<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186639/"/>
    <meta property="og:site_name" content="Janam TV"/>
    <meta property="article:published_time" content="2019-11-18T09:19:36+00:00"/>
    <meta property="og:title" content="തിരുവനന്തപുരത്ത് പൊലീസ് അറസ്റ്റ് ചെയ്‌തു വിട്ടയച്ച ഓട്ടോ ഡ്രൈവര്‍ ആത്മഹത്യ ചെയ്‌തു; ദുരൂഹതയെന്ന് ബന്ധുക്കൾ"/>
    <meta property="og:description" content="തിരുവനന്തപുരം: തിരുവനന്തപുരത്ത് പൊലീസ് അറസ്റ്റ് ചെയ്‌തു വിട്ടയച്ച ഓട്ടോ ഡ്രൈവര്‍ ആത്മഹത്യ ചെയ്‌തു. അടിപിടി കേസിൽ പോലീസ് കസ്റ്റഡിയിലെടുത്ത ബിജുവാണ്"/>
  </head>
  <body>
    <article>
      <h1>തിരുവനന്തപുരത്ത് പൊലീസ് അറസ്റ്റ് ചെയ്‌തു വിട്ടയച്ച ഓട്ടോ ഡ്രൈവര്‍ ആത്മഹത്യ ചെയ്‌തു; ദുരൂഹതയെന്ന് ബന്ധുക്കൾ</h1>
      <address><time datetime="2019-11-18T09:19:36+00:00">18 Nov 2019, 09:19</time> by <a rel="author">Janam TV Web Desk</a></address>
      <p>തിരുവനന്തപുരം: തിരുവനന്തപുരത്ത് പൊലീസ് അറസ്റ്റ് ചെയ്‌തു വിട്ടയച്ച ഓട്ടോ ഡ്രൈവര്‍ ആത്മഹത്യ ചെയ്‌തു. അടിപിടി കേസിൽ പോലീസ് കസ്റ്റഡിയിലെടുത്ത ബിജുവാണ് മരിച്ചത്. സംഭവത്തിൽ ദുരൂഹതെയുണ്ടെന്നാണ് ബന്ധുക്കളുടെ ആരോപണം.</p>
      <p>കരിമഠം കോളനിക്കുള്ളിലെ കുടുംബ വീട്ടിൽ ബിജുവാണ് ആത്മഹത്യ ചെയ്തത്. രണ്ടു ദിവസങ്ങള്‍ക്ക് മുമ്പ് ഒരടിപിടി കേസുമായി ബന്ധപ്പെട്ട് ബിജുവിനെ ഫോര്‍ട്ട് പോലീസ് കസ്റ്റഡിയിലെടുത്തിരുന്നു. ഓട്ടോ ഡ്രൈവറായ ബിജുവിന്റെ ലൈസന്‍സ് പിടിച്ചു വയ്ക്കുകയും മണിക്കൂറുകളോളം ബിജുവിനെ സ്റ്റേഷനിൽ നിർത്തുകയും ചെയ്‌തുവെന്നാണ് ബന്ധുക്കളുടെ ആരോപണം. സംഭവത്തിൽ ദുരൂഹതയുണ്ടെന്നും വിശദമായ അന്വേഷണം വേണമെന്നും ബന്ധുക്കൾ ആവശ്യപ്പെടുന്നു.</p>
      <p>മൃതദേഹം പോസ്റ്റ്‌മോർട്ടത്തിനു അയക്കാനുള്ള നടപടികൾക്കായി സ്ഥലത്ത് എത്തിയ ഫോര്‍ട്ട് പൊലീസ് സംഘത്തിന് നേരെ നാട്ടുകാര്‍ പ്രതിഷേധിച്ചു. എന്നാൽ ബിജുവിനെ കസ്റ്റഡിയിലെടുത്തത് സ്വഭാവിക നടപടി ക്രമത്തിന്റെ ഭാഗമായെന്നാണ് പോലീസിന്റെ വിശദീകരണം.</p>
    </article>
  </body>
</html>