<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/zaheer-khan-cricket-operation-head-of-mumbai-says-they-need-strength-in-bowling-143384"/>
    <meta property="og:site_name" content="Wah Cricket"/>
    <meta property="article:published_time" content="2019-11-18T09:43:03+00:00"/>
    <meta property="og:title" content="IPL 13: जहीर खान ने कहा- मुंबई इंडियंस को गेंदबाजी मजबूत करने की जरूरत"/>
    <meta property="og:description" content="ट्रांसफर विंडो के दौरान मुंबई ने तेज गेंदबाजों को अपने पाले में लाने की कोशिश की है."/>
  </head>
  <body>
    <article>
      <h1>IPL 13: जहीर खान ने कहा- मुंबई इंडियंस को गेंदबाजी मजबूत करने की जरूरत</h1>
      <h2>ट्रांसफर विंडो के दौरान मुंबई ने तेज गेंदबाजों को अपने पाले में लाने की कोशिश की है.</h2>
      <address>
        <time datetime="2019-11-18T09:43:03+00:00">18 Nov 2019, 09:43</time>
      </address>
      <p><b>IPL 2020:</b> इंडियन प्रीमियर लीग के 13वें सीजन के लिए मौजूदा चैंपियन मुंबई इंडियंस ने अपने गेंदबाजी डिपॉर्टमेंट को मजबूत करने की कोशिश की है. टीम के क्रिकेट संचालन के निदेशक जहीर खान ने कहा है कि टीम को अपने गेंदबाजी विभाग को मजबूत करने की जरूरत है और यही बात ट्रेड के दौरान दिखाई दी.</p>
      <p>बाएं हाथ के पूर्व गेंदबाज ने कहा है कि चीजें बदली हैं, इसलिए आने वाला सीजन अलग होगा. मुंबई ने अपनी कोर टीम को रिटेन किया है, जिसमें श्रीलंका के लसिथ मलिंगा का नाम भी शामिल है. टीम ने कुल 18 खिलाड़ियों को रिटेन किया है और 12 खिलाड़ियों को रिलीज किया है.</p>
      <p>न्यूजीलैंड के ट्रेंट बोल्ट, वेस्टइंडीज के शेरफाने रदरफोर्ड और मुंबई के ही रहने वाले धवल कुलकर्णी को टीम ने ट्रैड किया है. जहीर खान का कहना है कि नए गेंदबाजों के आने अगले सीजन में उनका अटैक मजबूत होगा. उन्होंने कहा, "चोटों के कारण हमारे सामने कुछ चुनौतियां हैं. हार्दिक पांड्या की पीठ में चोट है. जसप्रीत बुमराह भी पीठ में चोट के कारण बाहर हैं और जेसन बेहरनडॉर्फ भी पीठ की समस्या से जूझ रहे हैं."</p>
      <p>
        <a href="https://www.wahcricket.com/news/mumbai-indians-release-12-play-retain-18-for-next-season-of-ipl-143345">
          <b>IPL 13: मुंबई इंडियंस ने 12 खिलाड़ियों को रिलीज किया, 18 रिटेन</b>
        </a>
      </p>
      <p>जहीर ने कहा, "यह एक चिंता थी जो ट्रेड में भी नजर आई है. इसी को ध्यान में रखते हुए ट्रेड किया गया." उन्होंने कहा, "हमें लगा कि हमें गेंदबाजी विभाग को मजबूत करने की जरूरत है इसलिए हमने दिल्ली और राजस्थान से ट्रेड किया."</p>
      <p>हालांकि मुंबई टीम की मजबूती उसका गेंदबाजी अटैक ही है. पिछले सीजन में बुमराह और मलिंगा की शानदार गेंदबाजी के चलते ही मुंबई इंडियंस चौथी बार खिताब अपने नाम करने में कामयाब हुई थी. इस साल बोल्ट के आने से मुंबई का अटैक पहले से भी ज्यादा मजबूत होगा.</p>
    </article>
  </body>
</html>