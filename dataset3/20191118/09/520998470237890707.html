<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/chi-gotove-kp-miskshep-do-zimovogo-utrimannya-vulic-ta-dorig-chernivciv-380457"/>
    <meta property="og:site_name" content="Погляд"/>
    <meta property="article:published_time" content="2019-11-18T09:55:00+00:00"/>
    <meta property="og:title" content="Чи готове КП МіськШеп до зимового утримання вулиць та доріг Чернівців"/>
    <meta property="og:description" content="Про готовність КП МіськШеп до зимового утримання вулиць та доріг Чернівців"/>
  </head>
  <body>
    <article>
      <h1>Чи готове КП МіськШеп до зимового утримання вулиць та доріг Чернівців</h1>
      <h2>На сайті міськради з'явилась інформація про готовність МіськШепу</h2>
      <address>
        <time datetime="2019-11-18T09:55:00+00:00">18 Nov 2019, 09:55</time>
      </address>
      <p>Зимове утримання проїзних частини вулиць міста виконує Чернівецьке міське комунальне підрядне шляхово-експлуатаційне підприємство.</p>
      <p>Перша черга – обробляються всі центральні вулиці, де рухається електротранспорт (першочергово спуск на вул. Ю.Гагаріна).</p>
      <p>Друга черга – обробляються всі автобусні маршрути та вулиці «великого» і «малого» об’їзних кілець. Після розчистки вулиць 1 і 2 черги, організовуються роботи на інших об’їзних вулицях.</p>
      <p>На ділянках вулиць, які не посипаються механізовано, де є круті спуски і підйоми, створюються запаси посипкового матеріалу для ручної посипки.</p>
      <p>На сьогодні для утримання вулично-шляхової мережі міста запас протибуксівних матеріалів складає:  піску  – 152,5 куб.м., піщано-соляної суміші – 2815,8 куб.м.  солі – 1456,8 т. </p>
      <p>Підприємством проведено профілактичний ремонт 37 одиниць дорожньої техніки (при плані 39). Відповідно до наказу директора департаменту житлово-комунального господарства міської ради від 16 жовтня 2019 р. № 123-од «Про забезпечення безперебійного та безпечного руху транспорту на основних магістралях міста в осінньо-зимовий  період  2019-2020  року», начальника Чернівецького міського комунального підрядного шляхово-експлуатаційного підприємства Дущака Е.І. зобов’язано  розробити маршрути руху спецавтотранспорту при обробці проїзних частин вулиць та графік роботи відповідальних інженерно-технічних працівників. Після їх погодження з управлінням патрульної поліції в Чернівецькій області та МКП «Чернівецьке тролейбусне управління», маршрути будуть опубліковані на офіційному вебпорталі Чернівецької міської ради.</p>
      <p>КЖРЕП та приватними підприємствами для здійснення прибирання тротуарів і прибудинкових територій в зимовий період, буде задіяно 24 одиниці автотракторної техніки та 268 двірників. Також, зазначеними підприємствами заготовлено піску 432,73 куб.м і солі 78,1 т. Про це йдеться на сайті Чернівецької міської ради.</p>
      <related>
        <h4>Схожі записи</h4>
        <a href="https://pogliad.ua/news/chernivtsi/chernivci-zapasayutsya-solyano-pischanoyu-sumishshyu-dlya-posipannya-vulic-378604"/>
        <a href="https://pogliad.ua/news/chernivtsi/zima-u-chernivcyah-dlya-komunalnikiv-stala-nespodivankoyu-367001"/>
        <a href="https://pogliad.ua/news/chernivtsi/24-mashini-rozchischayut-vulici-chernivciv-363555"/>
        <a href="https://pogliad.ua/news/chernivtsi/vzimku-u-chernivcyah-pribiraetsya-vid-snigu-ponad-230-kilometriv-vulic-350730"/>
      </related>
    </article>
  </body>
</html>