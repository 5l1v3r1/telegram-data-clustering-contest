<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/tendencies/dni-na-predizvikatelstvata-i-15-oto-izdanie-na-festivala.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-18T09:33:19+00:00"/>
    <meta property="og:title" content="Дни на предизвикателствата и 15-ото издание на фестивала"/>
    <meta property="og:description" content="В началото на декември очакваме 15-ото издание на фестивала"/>
  </head>
  <body>
    <article>
      <h1>Дни на предизвикателствата и 15-ото издание на фестивала</h1>
      <address><time datetime="2019-11-18T09:33:19+00:00">18 Nov 2019, 09:33</time> by <a rel="author" href="https://lifestyle.bg/author/ivelina-todorova" target="_blank">Ивелина Тодорова</a></address>
      <p>Търсачите на силни усещания имат повод за радост, защото и тази година, между 2 и 5 декември в Университета по архитектура, строителство и геодезия и във Френския институт, ще се проведе за 15-и път ежегодният фестивал за екстремни спортове и приключения "Дни на предизвикателствата".</p>
      <p>Както винаги, наситената с горещи филмови заглавия, презентации и уъркшопи програма, ще предложи преглед на най-силните спортни постижения, лични предизвикателства и каузи през годината.</p>
      <p>Сред специалните гости на фестивала е Кристоф Думарест - гид и алпинист с изкачвания в Алпите и по света, както и Еврард Вендербаум - документалист, алпинист и изследовател на дивата природа на Мадагаскар, Гренландия и Индонезия.</p>
      <figure>
        <embed-post data-src="https://www.instagram.com/p/B4jvVgBA-_I" data-service="Instagram"/>
      </figure>
      <p>От българска страна очакваме Владимир Павлов, който се прослави със забележителното си спускане със сноуборд от осемхилядника Манаслу.</p>
      <p>Що се отнася до филмите, които ще видим в рамките на фестивала, някои от заглавията, които ни направиха впечатление са "SPECTRE - To the End of the Earth" на Лео Хоулдинг, който разказва за най-интересните скорошни експедиции в Антарктида на алпиниста, както и "ROTPUNKT" посветен на невероятният катерач Алекс Мегос.</p>
      <figure>
        <iframe src="https://www.youtube.com/embed/1dfG1PFCOec" width="640" height="360" data-service="Youtube" scrolling="no"/>
      </figure>
      <p>Организира се и специален фотоконкурс за професионалисти и любители, като темата е "Биоразнообразие и дива природа". Всеки участник може да предложи в срок до 28 ноември пет анонимно подадени (без означения за подателя във файла) свои снимки.</p>
      <p>Тридневните пропуски за събитието струват 30 лева. Цялата програма на "Дни на предизвикателствата" може да бъде видяна <a href="http://predizvikatelstva.com/%d0%bf%d1%80%d0%be%d0%b3%d1%80%d0%b0%d0%bc%d0%b0-2019-2/">тук</a>.</p>
      <related>
        <h4>Още по темата</h4>
        <a href="https://lifestyle.bg/stories/cinelibri-petoto-izdanie-na-festivala-i-aktsentite-v-programata.html"/>
        <a href="https://lifestyle.bg/stories/midalidare-rock-in-the-wine-valley-judas-priest-i-parviyat-hedlayner-na-festivala.html"/>
        <a href="https://lifestyle.bg/art/cinelibri-chetvarto-izdanie-na-festivala-koyto-sreshta-literaturata-s-kinoto.html"/>
        <a href="https://lifestyle.bg/stories/apoloniya-2019-g-i-kakvi-shte-se-osnovnite-aktsenti-na-festivala-tazi-godina.html"/>
        <a href="https://lifestyle.bg/art/keyt-blanshet-shte-bade-zhuri-na-festivala-v-kan.html"/>
        <a href="https://lifestyle.bg/stories/frankofoli-2019-kendzhi-zhirak-lp-morandi-i-kakvo-da-ochakvame-ot-festivala-v-blagoevgrad.html"/>
        <a href="https://lifestyle.bg/tendencies/oktoberfest-2019-i-kolko-bira-se-izpi-tazi-godina-na-festivala.html"/>
        <a href="https://lifestyle.bg/travel/apoloniya-otnovo-v-sozopol.html"/>
        <a href="https://lifestyle.bg/art/kakvo-shte-vidim-na-sofiya-mono-2018-g.html"/>
      </related>
    </article>
  </body>
</html>