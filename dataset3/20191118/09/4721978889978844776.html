<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718643/visita-trump-texas-mac-pro"/>
    <meta property="og:site_name" content="iPhone Italia"/>
    <meta property="article:published_time" content="2019-11-18T09:04:16+00:00"/>
    <meta property="og:title" content="La Casa Bianca conferma la visita di Trump allo stabilimento Apple in Texas"/>
    <meta property="og:description" content="Ora è ufficiale: il presidente Donald Trump farà visita alla struttura Apple in Texas, lì dove vengono prodotti i Mac Pro."/>
  </head>
  <body>
    <article>
      <h1>La Casa Bianca conferma la visita di Trump allo stabilimento Apple in Texas</h1>
      <address>
        <time datetime="2019-11-18T09:04:16+00:00">18 Nov 2019, 09:04</time>
      </address>
      <p>La Casa Bianca ha confermato che il presidente Donald Trump visiterà una struttura in Texas utilizzata per produrre il nuovo <a href="https://mac.iphoneitalia.com/107680/mac-pro-lancio-dicembre">Mac Pro che Apple rilascerà nel mese di dicembre</a>.</p>
      <p>L’amministrazione Trump non ha rilasciato ulteriori dettagli, ma sappiamo che la visita è finalizzata<a href="https://www.iphoneitalia.com/718294/viaggio-tim-cook-donald-trump-2019"> a promuovere le aziende che investono negli Stati Uniti</a> e che sono in grado non solo di creare nuovi posti di lavoro, ma anche di non portare capitali all’estero. <b>Donald Trump dovrebbe essere accompagnato dal CEO di Apple</b> <b>Tim Cook</b>, che salvo sorprese farà da guida all’interno della struttura di Austin in Texas dove vengono <b>prodotti i nuovi Mac Pro</b>.</p>
      <p>Il Mac pro 2019, proprio come il precedente modello del 2013, sarà uno dei pochissimi dispositivi Apple “<i>Made in the USA</i>“, visto che la maggior parte dei prodotti dell’azienda vengono prodotti in Cina. Trump ha ripetutamente chiesto alle società statunitensi di abbandonare la produzione in Cina e di trasferirla negli Stati Uniti, con particolare attenzione ad Apple sia prima che durante la sua presidenza.</p>
      <p>Per Apple, è probabile che questa visita sia un modo per rendere felice l’amministrazione Trump e magari avere più forza di negoziazione in ambito dei <b>dazi doganali</b> che il governo ha confermato su diversi componenti utilizzati dalla stessa Apple per produrre iPhone, iPad e altri dispositivi in Cina.</p>
      <p>La visita di Donald Trump è prevista per mercoledì 20 novembre.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>