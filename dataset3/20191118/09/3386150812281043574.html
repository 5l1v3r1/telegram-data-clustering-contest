<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/sakhi/corporate-japan-ban-women-wearing-glasses-work-glass-ban/"/>
    <meta property="og:site_name" content="Lokmat"/>
    <meta property="article:published_time" content="2019-11-18T09:30:49+00:00"/>
    <meta property="og:title" content="जपानी कंपन्यांचा अजब फतवा! बायांनो खबरदार, चष्मा लावाल  तर नोकरी गमवाल !"/>
    <meta property="og:description" content="जपानच्या कार्पोरेट क्षेत्रात बायकांना चष्मा बंदी, विरोध म्हणून सोशल मीडीयात #glassesdiscrimination, #glassesAreForbidden, #glasseforwom हे हॅशटॅग ट्रेडिंग"/>
  </head>
  <body>
    <article>
      <h1>जपानी कंपन्यांचा अजब फतवा! बायांनो खबरदार, चष्मा लावाल  तर नोकरी गमवाल !</h1>
      <h2>जपानच्या कार्पोरेट क्षेत्रात बायकांना चष्मा बंदी, विरोध म्हणून सोशल मीडीयात #glassesdiscrimination, #glassesAreForbidden, #glasseforwom हे हॅशटॅग ट्रेडिंग</h2>
      <address><time datetime="2019-11-18T09:30:49+00:00">18 Nov 2019, 09:30</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <slideshow>
        <figure>
          <img src="https://d3pc1xvrcw35tl.cloudfront.net/images/686x514/ban-japan-girls_201911326321.jpg"/>
          <figcaption>जपानी कंपन्यांचा अजब फतवा! बायांनो खबरदार, चष्मा लावाल  तर नोकरी गमवाल !</figcaption>
        </figure>
        <figure>
          <img src="https://d3pc1xvrcw35tl.cloudfront.net/images/686x514/ban-on-glasses-in-japan-1_201911326322.jpg"/>
          <figcaption>जपानी कंपन्यांचा अजब फतवा! बायांनो खबरदार, चष्मा लावाल  तर नोकरी गमवाल !</figcaption>
        </figure>
        <figure>
          <img src="https://d3pc1xvrcw35tl.cloudfront.net/images/686x514/ban-on-glasses-in-japan_201911326323.jpg"/>
          <figcaption>जपानी कंपन्यांचा अजब फतवा! बायांनो खबरदार, चष्मा लावाल  तर नोकरी गमवाल !</figcaption>
        </figure>
        <figure>
          <img src="https://d3pc1xvrcw35tl.cloudfront.net/images/686x514/ban-on-glasses-in-japan-2_201911326324.jpg"/>
          <figcaption>जपानी कंपन्यांचा अजब फतवा! बायांनो खबरदार, चष्मा लावाल  तर नोकरी गमवाल !</figcaption>
        </figure>
      </slideshow>
      <p>
        <b>ठळक मुद्दे</b>
      </p>
      <ul>
        <li>
          <b>चष्मा लावलेली महिला कुरुप दिसते असा अजब तर्क!</b>
        </li>
      </ul>
      <p>
        <b>कलीम अजीम</b>
      </p>
      <p><a href="https://www.lokmat.com/topics/japan/">जपानमध्ये</a> एका अनोख्या निर्णयामुळे वर्किंग विमेन अर्थात नोकरदार बायका चांगल्याच आक्र मक झालेल्या आहेत. कॉर्पोरेट कंपन्यांनी तिथं एक भलताच हुकूम सोडला आहे.त्या हुकुमानुसार महिलांना ऑफिसमध्ये चष्मा लावून यायला मनाई आहे!  या भलत्याच हुकुमामुळे <a href="https://www.lokmat.com/topics/japan/">जपानच्या</a> कॉर्पोरेट कंपन्यामधील महिला कर्मचारी हवालिदल झाल्या आहेत. परिणामी हा बंदीहुकूमच झुगारून लावण्याची मोहीम महिलांनी सुरु केली आहे. जपानी मीडियाच्या मते खासगी कंपन्यांची ही अजब बंदी घालण्याची काही कारणं आहेत. अर्थात ती हस्यास्पद आहेत. त्यांचं म्हणणंय की, महिला कर्मचार्‍यांनी लावलेल्या चष्म्यामुळे त्यांच्या सौंदर्याला बाधा पोहचते. त्याचा कंपन्यांच्या आर्थिक नफावाढीवर थेट परिणाम होतो. चष्मा घातला की महिला कुरु प दिसतात असंही कंपन्यांचं म्हणणं आहे!</p>
      <p> </p>
      <figure>
        <img src="https://d3pc1xvrcw35tl.cloudfront.net/images/686x514/ban-on-glasses-in-japan-1_201911326322.jpg"/>
      </figure>
      <p>या वादाचं मूळ जपानमधील निप्पॉन टीव्ही नेटवर्क आणि  बिझिनेस इनसाइडर या दोन प्रमुख माध्यमसंस्थात आहे.  त्यांनी शॉपिंग मॉल, एअरलाइन्स, स्पा, ब्युटी पार्लर, आयटी सेक्टर, रेस्टॉरंट, कॉफी हाऊस इत्यादी ठिकाणी एक सर्वेक्षण केलं. आणि चष्मा लावलेली महिला जर तिथं काम करत असेल तर त्यामुळे तेथील  संबंधित कंपन्याच्या उत्पन्नावर परिणाम होतो, असा निष्कर्ष काढला. अहवालाचा मतितार्थ असा आहे की, चष्मा घातलेल्या महिला कर्मचारी क्लाइंटवर प्रभाव पाडू शकत नाहीत. परिणामी कंपन्यांचा बिझनेस प्रभावित होतो. याच रिपोर्टच्या आधारे काही कंपन्यांनी वर्कप्लेससाठी नवे नियम लागू केले आहेत. ज्यामुळे जपानमध्ये नवा वाद उद्भवला आहे.</p>
      <p>त्यामुळे केवळ चष्माच लावू नका अशी सक्ती तर आहेच पण त्यापलिकडे जाऊन काही अटी आहेत. त्यामध्ये महिलांनी आपल्या सौंदर्याकडे लक्ष द्यावं. मेकअप केल्याशिवाय त्यांनी ऑफिसमध्ये येऊ नये. आपलं वजन आटोक्यात ठेवावं, ते वाढू देऊ नये, असे नियम यात आहेत. काही कॉर्पोरेट कंपन्या तर  स्त्रियांसाठी नवा ड्रेसकोड लागू करण्याच्याही विचारात आहेत असं माध्यमं सांगत आहेत.</p>
      <p> </p>
      <figure>
        <img src="https://d3pc1xvrcw35tl.cloudfront.net/images/686x514/ban-on-glasses-in-japan_201911326323.jpg"/>
      </figure>
      <p>कॉर्पोरेट कंपन्यांच्या या अनोख्या आदेशामुळे अर्थातच जपानच्या महिलांनी कर्मचार्यांनी बंडाचं हत्यार उपसलं आहे. महिलांनी आदेशाचं उल्लंघन करण्याची जोरदार मोहीम सुरू केली आहे. महिलांकडून कामावर बहिष्कार घालून या निर्णयाचा निषेध नोंदवला जात आहे. सोशल मीडियावर ही ठिणगी ज्वालाग्राही स्वरूप घेऊन भडकली आहे. अनेक महिला जपानच्या कॉर्पोरेट कंपन्याविरोधात आक्र मक प्रतिक्रि या नोंदवत आहेत. ट्विटरवर #glassesdiscrimination, #glassesAreForbidden, #glasseforwoman  असं हॅशटॅग वापरले जात आहेत.</p>
      <p>कंपन्या लिंगभेदी आहेत आणि यासंदर्भात कारवाई झाली पाहिजे असंच आता अनेक महिला संस्थांचं म्हणणं असून त्यांनी या अजब निर्णयाला जोरदार विरोध सुरु केला आहे. </p>
      <p> सोशल मीडियाच्या चर्चेमधून असंही  लक्षात येतं की रिसेप्शिनस्ट म्हणून काम करणार्‍या महिलांसाठीही  नवे नियम कंपन्यांनी लागू केले आहेत. त्यात ती सडपातळ व आकर्षक दिसणं आवश्यक अशी अट नव्याने घालण्यात आलेली आहे. ज्यांचा निषेध जपानी लोक करताना दिसत आहेत.<br/>मारिको इवासा नावाची तरु णी म्हणते, ‘मला चष्मा परिधान करायला आवडतो. मी कधीही कॉन्टॅक्ट लेन्स वापरत नाही. माझ्याजवळ जवळपास 20 चष्मे आहेत.  मी रोज कपड्यांसारखे चष्मे बदलते. चष्मा म्हणजे माझी एक ओळख आहे. मला असं वाटतं की  उगाच कोणी चष्मा लावत नसतो.  त्यामुळे महिलांना चष्माबंदी म्हणजे मूर्खपणा आहे.’</p>
      <figure>
        <img src="https://d3pc1xvrcw35tl.cloudfront.net/images/686x514/ban-on-glasses-in-japan-2_201911326324.jpg"/>
      </figure>
      <p>काहीजण म्हणतात, कॉर्पोरेट कंपन्या स्त्रियांना भोगाची वस्तू समजून त्यांचं प्रदर्शन भरवत आहे. अनेकांनी कॉर्पोरेट कंपन्यांवर लैंगिक भेदभावाचे आरोप केले आहेत. बहुतेक सोशल मीडिया युजर्सचं म्हणणं आहे की जपानी महिलांचं वस्तूकरण करून कंपन्यांनी त्यांचा बाजार मांडलेला आहे.<br/>वेगवेगळ्या पद्धतीने लोकं या नियमाविरु द्ध निषेध नोंदवण्याचा प्रयत्न आहेत. कॉलेजच्या मुली व घरकाम करणार्या महिलांनी गॉगल व चष्मे घालून सोशल मीडियावर फोटो अपलोड केले आहेत. इतकच नाही तर अनेकांनी गाढव, कुत्ना, मांजर, अशा प्राण्यांना चष्मा घालून कॉर्पोरेट कंपन्यांचा निषेध केलाय.<br/>गेल्या जून महिन्यात जपानमध्ये अशाच एका अमानूष निर्णयाचा निषेध जपानी लोकांनी नोंदवला होता. हो निर्णय म्हणजे कॉर्पोरेट कंपन्यांनी महिलांसाठी हाय हिल्सची सॅंडल कम्पलसरी केली होती. सर्व स्त्नी कर्मचार्यांना अशा प्रकारची अट लादली गेली होती. मीडिया रिपोर्टच्या मते काही कंपन्यांनी नोकरीसाठी अर्ज करतानाच ही अट मंजूर करण्याची सक्ती केली होती. या निर्णयाविरोधात 4ळ  सारखी मोठी मोहिम सुरू झाली होती.<br/>जपानसारख्या विकसीत देशात जर महिला कर्मचार्‍यांकडे अशा लिंगभेदी नजरेनं पाहिलं जात असेल तर ते गंभीर आहे आणि जगभरात कार्पोरेट कल्चरकुठं चाललं आहे, याचा आणखी एक पुरावा आहे.</p>
      <p>( लेखक स्वतंत्र पत्रकार आहेत.)</p>
    </article>
  </body>
</html>