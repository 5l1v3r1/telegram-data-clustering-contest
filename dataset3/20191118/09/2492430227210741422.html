<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188656/Kustvaarder-uit-Maassluis-na-66-jaar-geidentificeerd-op-Terschelling"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-18T09:51:39+00:00"/>
    <meta property="og:title" content="Kustvaarder uit Maassluis na 66 jaar ge誰dentificeerd op Terschelling"/>
    <meta property="og:description" content="De politie heeft na 66 jaar een lichaam ge誰dentificeerd, dat tijdens de Watersnoodramp van 1953 aanspoelde op het strand van Terschelling. Het gaat om de toen 29-jarige Andries Penning uit Maassluis."/>
  </head>
  <body>
    <article>
      <h1>Kustvaarder uit Maassluis na 66 jaar ge誰dentificeerd op Terschelling</h1>
      <address>
        <time datetime="2019-11-18T09:51:39+00:00">18 Nov 2019, 09:51</time>
      </address>
      <slideshow>
        <figure>
          <img src="https://imgr.rgcdn.nl/e295e7bf8a1f43ccae88b07155332de1/opener/Kustvaarder-Westland-in-betere-tijden.jpg?v=Uu6oamTn1FYb8ZV9v4BZoQ2"/>
          <figcaption>Kustvaarder Westland in betere tijden.</figcaption>
        </figure>
        <figure>
          <img src="https://imgr.rgcdn.nl/5a3bc1d726b34bb6983291b7e75535cb/opener/Terschelling-Foto-ANP-Niels-Wenstedt.jpg?v=zCF2x3KzPMDxgeWFSu-jAA2"/>
          <figcaption>Terschelling. Foto: ANP / Niels Wenstedt</figcaption>
        </figure>
        <figure>
          <img src="https://imgr.rgcdn.nl/0a33493554df43cfba92591e4181fe53/opener/Andries-Penning-bleef-in-1953-op-zee.jpg?v=QOjBV381eTj8nlAAoNUPCg2"/>
          <figcaption>Andries Penning bleef in 1953 op zee.</figcaption>
        </figure>
      </slideshow>
      <h4>De politie heeft na 66 jaar een lichaam ge誰dentificeerd, dat tijdens de Watersnoodramp van 1953 aanspoelde op het strand van Terschelling. Het gaat om de toen 29-jarige Andries Penning uit Maassluis.</h4>
      <p>Kapitein Penning verging met de Rotterdamse kustvaarder Westland, toen hij geladen met kunstmest onderweg was van Duitsland naar Engeland. Ook zeven bemanningsleden kwamen om, onder wie Dirk Bax en Wouter Dubbelman uit Rotterdam.</p>
      <p>Drie maanden later spoelde zijn lichaam aan.</p>
      <p>Al die tijd lag de Maassluizer anoniem begraven op Terschelling. De zaak kwam aan het rollen toen de kleindochter van de kapitein een paar maanden geleden een bezoek bracht aan <a href="http://wrakkenmuseum.nl/westland"><u>het wrakkenmuseum op het eiland</u></a>. Zij vroeg haar vader, de zoon van Andries, DNA af te staan. Bij een tweede poging om tot een match te komen was het raak. Arij Penning uit Vlaardingen had zijn verdronken vader gevonden.</p>
      <p>Het lichaam van Andries Penning blijft op Terschelling. De familie wil een ornament plaatsen op het graf.</p>
    </article>
  </body>
</html>