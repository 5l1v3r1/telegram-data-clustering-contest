<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-16/promovare-intarziata-un-oradean-de-38-de-ani-propus-sef-al-casei-nationale-de-pensii-152858.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-18T09:18:00+00:00"/>
    <meta property="og:title" content="Promovare întârziată: Un orădean de 38 de ani, propus șef al Casei Naționale de Pensii"/>
    <meta property="og:description" content="Joia trecută, una dintre veştile proaste pentru pensionarii care aşteaptă să li se recalculeze pensiile, aşa cum le-a promis PSD, a fost că preşedintele Casei Naţionale de Pensii, Ioan Petru Căprariu, fost şef al Casei de Pensii a Judeţului Timiş, numit în funcţie de Viorica Dăncilă astă-primăvară, s-a refugiat în concediu medical pentru a nu fi schimbat de actualul premier..."/>
  </head>
  <body>
    <article>
      <h1>Promovare întârziată: Un orădean de 38 de ani, propus șef al Casei Naționale de Pensii</h1>
      <address>
        <time datetime="2019-11-18T09:18:00+00:00">18 Nov 2019, 09:18</time>
      </address>
      <figure>
        <img src="https://www.ebihoreanul.ro/modules/news/files/casa-nationala-de-pensii.jpg"/>
        <figcaption>foto: Wikipedia / Ioan Cordos</figcaption>
      </figure>
      <p>Joia trecută, una dintre veştile proaste pentru pensionarii care aşteaptă să li se recalculeze pensiile, aşa cum le-a promis PSD, a fost că preşedintele Casei Naţionale de Pensii, Ioan Petru Căprariu, fost şef al Casei de Pensii a Judeţului Timiş, numit în funcţie de Viorica Dăncilă astă-primăvară, s-a refugiat în concediu medical pentru a nu fi schimbat de actualul premier, Ludovic Orban, care a şi făcut dezvăluirea, denunţând întârzierile chiar şi de două luni în operaţiunea de recalculare.</p>
      <p>Ceea ce Orban n-a spus, dar a aflat Bihorel, este că în locul PSD-istului din Timiş ar urma să-l pună la conducerea Casei Naţionale de Pensii pe un orădean de 38 de ani, Laurenţiu Ţenţ, în prezent director adjunct la Casa Judeţeană de Pensii Bihor, fost jurist al Finanţelor Publice Bihor până în urmă cu câţiva ani.</p>
    </article>
  </body>
</html>