<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/grigor-dimitrov-zavrshi-sezona-pod-20-407020.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T09:06:42+00:00"/>
    <meta property="og:title" content="Григор Димитров завърши сезона под №20"/>
    <meta property="og:description" content="Надал и Барти са на върха при мъжете и жените"/>
  </head>
  <body>
    <article>
      <h1>Григор Димитров завърши сезона под №20</h1>
      <address><time datetime="2019-11-18T09:06:42+00:00">18 Nov 2019, 09:06</time> by <a rel="author">Пламен Вълков</a></address>
      <p>Водещият ни тенисист Григор Димитров завършва годината на 20-о място в световната ранглиста. Това стана ясно днес от публикуваната класация. Това означава, че Гришо ще посрещне и 2020 година на същата позицзия. За пети път в кариерата си и четвърти пореден 28-годишният хасковлия завършва сезона в топ 20 на АТР.</p>
      <p>Втора ракета на България за първи път е Александър Лазаров. 22-годишният национал за Купа „Дейвис“ и ATP Cup е №503 и изпревари Димитър Кузманов, който загуби 98 места и е на 515-ата позиция. Следващата седмица към актива на пловдивчанина ще се добавят точките от спечелената вчера титла в Анталия и той ще измести Лазаров.</p>
      <p>Другите участници в отбора на България за АТР Cup Александър Донски е №589, а Адриан Андреев е №682.</p>
      <p>На върха Рафаел Надал ще посрещне Нова година като водач в ранглистата. Втори и трети са Новак Джокович и Роджър Федерер. Финалистът от заключителния турнир на най-добрите Доминик Тийм измести Даниил Медведев и е на четвъртото място. Шампионът в Лондон Стефанос Циципас запази шестата си позиция.</p>
      <p>При дамите полуфиналистката от Тайван Виктория Томова прескочи 15 места в класацията на WTA и вече е на 145-ото място. Изабелла Шиникова е 163-а, а Елица Костова е №200. Ашли Барти е първа в ранглистата, следвана от Каролина Плишкова и Наоми Осака.</p>
    </article>
  </body>
</html>