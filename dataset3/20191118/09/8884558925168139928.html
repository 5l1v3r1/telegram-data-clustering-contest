<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/delno-jasno-na-zahodu-oblacno-z-obcasnim-dezjem"/>
    <meta property="og:site_name" content="Primorske novice"/>
    <meta property="article:published_time" content="2019-11-18T09:16:19+00:00"/>
    <meta property="og:title" content="Delno jasno, na zahodu oblačno z občasnim dežjem"/>
    <meta property="og:description" content="Danes se bo delno zjasnilo, sredi dneva in popoldne bo bolj oblačno predvsem na severnem Primorskem in Notranjskem, kjer bo popoldne občasno rahlo deževalo. Ponekod bo pihal jugozahodni veter. Najvišje dnevne temperature bodo od 8 do 15 stopinj Celzija, je zapisano na spletnih straneh Agencije RS za okolje."/>
  </head>
  <body>
    <article>
      <h1>Delno jasno, na zahodu oblačno z občasnim dežjem</h1>
      <address><time datetime="2019-11-18T09:16:19+00:00">18 Nov 2019, 09:16</time> by <a rel="author">STA</a></address>
      <p>
        <b>Danes se bo delno zjasnilo, sredi dneva in popoldne bo bolj oblačno predvsem na severnem Primorskem in Notranjskem, kjer bo popoldne občasno rahlo deževalo. Ponekod bo pihal jugozahodni veter. Najvišje dnevne temperature bodo od 8 do 15 stopinj Celzija, je zapisano na spletnih straneh Agencije RS za okolje.</b>
      </p>
      <figure>
        <img src="https://static.primorske.si/foto/highres/gnweb/720130_212-vreme.jpg"/>
        <figcaption>V torek bo v zahodni Sloveniji občasno deževalo. Drugod bo suho, nekaj sonca bo predvsem na severovzhodu. Foto: Leo Caharija</figcaption>
      </figure>
      <p><b>LJUBLJANA</b> &gt; V prvem delu noči se bodo na zahodu padavine nekoliko okrepile. Ob morju bo zapihal jugo. Najnižje jutranje temperature bodo od 2 do 7, na Primorskem od 9 do okoli 12 stopinj Celzija.</p>
      <p>V torek bo v zahodni Sloveniji občasno deževalo. Drugod bo suho, nekaj sonca bo predvsem na severovzhodu. Jugo ob morju bo zvečer oslabel. Najvišje dnevne temperature bodo na severozahodu okoli 4, drugod od 9 do 14, ob morju do 17 stopinj Celzija.</p>
      <p>Obeti: V sredo bo zmerno do pretežno oblačno, popoldne bo v vzhodni Sloveniji začelo rahlo deževati. Na Primorskem bo pihala šibka burja. V četrtek bo na vzhodu delno jasno, drugod pretežno oblačno. Ponekod v zahodni Sloveniji bo občasno rahlo deževalo. Zapihal bo jugozahodni veter.</p>
      <p>Vremenska slika: Nad večjim delom Evrope je obsežno območje nizkega zračnega tlaka z več središči. Plitev ciklon je nad zahodnim Sredozemljem. Nova vremenska fronta se od tam pomika nad Italijo. Od jugozahoda k nam prehodno priteka nekoliko manj vlažen zrak.</p>
      <p>Napoved za sosednje pokrajine: Dopoldne bodo padavine ponehale tudi v krajih vzhodno od nas, delno se bo razjasnilo. Popoldne bo ponekod ob severnem Jadranu ter v sosednjih krajih Italije občasno spet rahlo deževalo.</p>
      <p>V torek bo v krajih zahodno od nas deževalo, drugod bo suho in v krajih vzhodno od nas tudi deloma sončno vreme. Ob Jadranu bo pihal jugo.</p>
      <p>Biovreme: Vremenski vpliv bo zmerno obremenilen, z vremenom povezane težave bodo pogostejše v drugi polovici dneva, okrepljeni bodo tudi nekateri bolezenski znaki. Spanje občutljivih ljudi bo moteno.</p>
    </article>
  </body>
</html>