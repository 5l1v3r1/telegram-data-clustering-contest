<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_pristajko-rozpoviv-chi-bude-najblizhchim-chasom-alternativa-minskim-ugodam/938617"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T09:46:00+00:00"/>
    <meta property="og:title" content="Пристайко розповів, чи буде найближчим часом альтернатива Мінським угодам"/>
    <meta property="og:description" content="Альтернативу мінським угодам, тобто Мінському протоколу та комплексу заходів для його виконання, нині не готують. Про це в інтерв'ю &quot;РБК-Україна&quot; розповів міністр закордонних справ Вадим Пристайко. &quot;На сьогоднішній момент альтернативи мінським угодам не готуються. Але якщо лідери ..."/>
  </head>
  <body>
    <article>
      <h1>Пристайко розповів, чи буде найближчим часом альтернатива Мінським угодам</h1>
      <address><time datetime="2019-11-18T09:46:00+00:00">18 Nov 2019, 09:46</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938617_w_300.jpg?v=0"/>
        <figcaption>Ми готові переформулювати застарілі пункти мінських угод, — Пристайко. ФОТО: УНІАН</figcaption>
      </figure>
      <p>Альтернативу мінським угодам, тобто Мінському протоколу та комплексу заходів для його виконання, нині не готують.</p>
      <p>Про це в інтерв'ю "<a href="https://www.rbc.ua/ukr/news/vadim-pristayko-normandskom-formate-igraem-1573986829.html">РБК-Україна</a>" розповів міністр закордонних справ <b>Вадим Пристайко</b>.</p>
      <p>"На сьогоднішній момент альтернативи мінським угодам не готуються. Але якщо лідери прийдуть і скажуть – і ми до цього готові - що цей пункт, очевидно, застарів, цей – нежиттєздатний, давайте його переформулюємо, так лідери іноді роблять", — зазначив він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_comu-minski-ugodi-vazhlivi-dlya-ukrayini/934240"/>
      </related>
      <p>На думку Пристайка, мінські угоди треба "адаптувати до реальності", адже вони "не принесли мир в Україну".</p>
      <p>"І лідери повинні сказати: давайте спокійно, без істерики подивимося, ніхто нічого не змінює, ні від чого не відмовляється, але ці пункти повинні бути змінені, адаптовані до реальності".</p>
      <blockquote>Мінськими угодами називають сукупно два документи — Мінський протокол і комплекс заходів для його виконання.<br/>Мінський протокол є угодою про тимчасове перемир'я на Донбасі, яку уклали учасники Тристоронньої контактної групи 5 вересня 2014 року. Україну тоді представляв другий президент Леонід Кучма.<br/>Комплекс заходів на виконання протоколу погодили у "нормандському форматі" (тобто лідери України, Росії, Німеччини та Франції) 11-12 лютого 2015 року.</blockquote>
    </article>
  </body>
</html>