<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/manga-investerare-planerar-att-oppna-ett-aktiesparkonto-sa-fort-det-blir-mojligt/"/>
    <meta property="og:site_name" content="HBL"/>
    <meta property="article:published_time" content="2019-11-18T09:40:00+00:00"/>
    <meta property="og:title" content="Många investerare planerar att öppna ett aktiesparkonto så fort det blir möjligt"/>
    <meta property="og:description" content="Aktiesparkontot kan göra investeringar i aktier mer lönsamma för privatpersoner."/>
  </head>
  <body>
    <article>
      <h1>Många investerare planerar att öppna ett aktiesparkonto så fort det blir möjligt</h1>
      <h2>Aktiesparkontot kan göra investeringar i aktier mer lönsamma för privatpersoner.</h2>
      <address><time datetime="2019-11-18T09:40:00+00:00">18 Nov 2019, 09:40</time> by <a rel="author">SPT</a></address>
      <p>Vid årsskiftet blir det möjligt för privatpersoner att spara pengar genom aktiesparkonton. Enligt Börsstiftelsens och Finlands aktiesparares enkätundersökning <a href="https://www.sttinfo.fi/data/attachments/00556/bc6bd290-ca4d-4401-b7f6-fda9bf0c624b.PDF">Sijoittajabarometri</a> har många investerare planer på att starta ett aktiesparkonto redan nästa år, skriver Börsstiftelsen i ett pressmeddelande.</p>
      <p>Över tvåtusen personer svarade på enkäten som skickades ut till Finlands aktiesparares medlemmar och personer som prenumererar på Börsstiftelsens nyhetsbrev. Över en tredjedel av de som svarade på enkäten planerar att starta ett aktiesparkonto och nästan lika många överväger saken.</p>
      <p>Speciellt populärt verkar de nya sparkontona vara bland personer under 30 och personer som har hållit på med investerande i mindre än två år. Enligt Börsstiftelsens vd <b>Sari Lounasmeri </b>passar aktiesparkontona speciellt personer som investerar på lång sikt.</p>
      <p>Aktiesparkontot är ett konto för att handla med aktier. De affärer som görs med kontot är skattefria och man betalar skatt på avkastningen först då man tar ut pengar från kontot.</p>
    </article>
  </body>
</html>