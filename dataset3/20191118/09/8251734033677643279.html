<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/politica/fratelli-ditalia-al-via-la-conferenza-programmatica/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-18T09:37:06+00:00"/>
    <meta property="og:title" content="Fratelli d’Italia: al via la conferenza programmatica"/>
    <meta property="og:description" content="Fratelli d’Italia organizza la conferenza programmatica regionale per sabato 23."/>
  </head>
  <body>
    <article>
      <h1>Fratelli d’Italia: al via la conferenza programmatica</h1>
      <h2>Si terrà sabato a Trino.</h2>
      <address>
        <time datetime="2019-11-18T09:37:06+00:00">18 Nov 2019, 09:37</time>
      </address>
      <figure>
        <img src="https://notiziaoggivercelli.it/media/2019/11/Pozzolo-650x413.jpg"/>
      </figure>
      <p>Fratelli d’Italia organizza la conferenza programmatica regionale per sabato 23.</p>
      <h3>Fratelli d’Italia in conferenza</h3>
      <p>Nella giornata di sabato 23 novembre, dalle ore 10.30 del mattino sino alle ore 16.30 circa, si terrà a Trino la Conferenza Programmatica Regionale di Fratelli d’Italia, presso il Palazzo Paleologo di Piazza Garibaldi. «L’evento, intitolato “Dio, patria, famiglia – Le radici profonde della destra” – annunciano – mira a stimolare un ampio dibattito all’interno della classe dirigente piemontese del partito di Giorgia Meloni in merito alle linee programmatiche, regionali e nazionali, che Fratelli d’Italia adotterà nei mesi prossimi per poter rafforzare il progetto della creazione di un ampio fronte conservatore».</p>
      <h3>I simpatizzanti</h3>
      <p>«L’appuntamento è aperto a tutti – afferma il coordinatore provinciale vercellese di Fratelli d’Italia Emanuele Pozzolo – anche a simpatizzanti e cittadini che vogliano farsi un’idea di come Fratelli d’Italia prima di declinare delle proposte politiche specifiche si confronti al proprio interno: a differenza di altri non parliamo per slogan ma cerchiamo di approfondire la realta’, conservando e difendendo la nostra identità politica».</p>
      <related>
        <h4>Leggi anche:</h4>
        <a href="https://notiziaoggivercelli.it/cronaca/trino-danneggiano-e-occupano-abusivamente-un-alloggio/"/>
      </related>
      <h3>I partecipanti</h3>
      <p>Interverranno tutti i coordinatori provinciali piemontesi del partito ed eè prevista la partecipazione ai lavori di numerosi esponenti di primo piano di Fratelli d’Italia: a partire dal coordinatore regionale Fabrizio Comba, passando per il consigliere regionale Maurizio Marrone, gli assessori regionali Elena Chiorino e Roberto Rosso, sino agli onorevoli Augusta Montaruli e Andrea Delmastro.</p>
    </article>
  </body>
</html>