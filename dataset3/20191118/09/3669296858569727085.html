<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/aksu-ve-kunduya-kanalizasyon-hatti-1226818"/>
    <meta property="og:site_name" content="CNN Türk"/>
    <meta property="article:published_time" content="2019-11-18T09:41:33+00:00"/>
    <meta property="og:title" content="Aksu ve Kundu'ya kanalizasyon hattı"/>
    <meta property="og:description" content="Aksu ve Kundu'ya kanalizasyon hattı"/>
  </head>
  <body>
    <article>
      <h1>Aksu ve Kundu'ya kanalizasyon hattı</h1>
      <address>
        <time datetime="2019-11-18T09:41:33+00:00">18 Nov 2019, 09:41</time>
      </address>
      <p><a href="https://www.cnnturk.com/haberleri/antalya">ANTALYA</a>, (<a href="https://www.cnnturk.com/haberleri/dha">DHA</a>) - ANTALYA Büyükşehir Belediyesi ASAT Genel Müdürlüğü, Aksu ilçesinde kanalizasyon altyapısını oluşturmak için hazırlanan projelerin sözleşmelerini yaptı.</p>
      <p>Antalya Büyükşehir <a href="https://www.cnnturk.com/haberleri/belediye">Belediye</a> Başkanı Muhittin Böcek, eylül ayında Aksu ilçesine yaptığı ziyarette muhtarlardan gelen altyapı ve kanalizasyon ile ilgili talepler üzerine çalışma başlattı. Bu kapsamda ASAT Genel Müdürlüğü tarafından hayata geçirilecek projede, Aksu ve Kundu bölgesinde kolektör ve kanalizasyon şebeke hattı inşaatı bulunuyor.</p>
      <p>AKSU'YA 13 KM'LİK KANALİZASYON HATTI</p>
      <p>2 yıl içerisinde tamamlanması planlanan çalışmalar ile Aksu merkezde 200 mm ve 600 mm çaplarında toplam 13 kilometre uzunluğunda kanalizasyon şebeke hattı imal edilecek. Kundu'da ise merkezde ve oteller bölgesinde olmak üzere iki ayrı koldan yürütülecek çalışmalarla kanalizasyon kollektör hatları yapılacak. Kundu merkezinde imalatı yapılacak hattın çapı 800 mm ve uzunluğu 3.5 km olacak. Oteller bölgesinde ise toplamda 400 metre uzunluğunda, 1200 mm çapında kollektör hattı kanalizasyon altyapısına eklenecek.</p>
      <p>　</p>
      <p>　</p>
      <p>　</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/antalya/kas/otomobiller-carpisti-3-yarali-1226822"/>
        <a href="https://www.cnnturk.com/yerel-haberler/burdur/bucak/uluslararasi-teknoloji-ve-bilim-konferansi-yapildi-1226807"/>
        <a href="https://www.cnnturk.com/yerel-haberler/izmir/menemen/menemenin-bazi-mahallelerinde-su-kesintisi-1225316"/>
      </related>
    </article>
  </body>
</html>