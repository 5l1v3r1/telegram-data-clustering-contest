<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ce-se-intampla-la-sanatoriul-de-lux-unde-este-internat-fostul-judecator-corneliu-bogdan-ion-tudoran-se-lupta-cudepresia-dar-20095040"/>
    <meta property="og:site_name" content="Cancan.ro"/>
    <meta property="article:published_time" content="2019-11-18T09:02:12+00:00"/>
    <meta property="og:title" content="Ce se întâmplă la sanatoriul de lux unde este internat fostul judecător Corneliu Bogdan Ion-Tudoran. Se luptă cu”depresia”, dar…"/>
    <meta property="og:description" content="Fostul judecător Corneliu Bogdan Ion-Tudoran se află în centrul unei anchete de proporții, fiind obligat să răspundă unor acuzații extrem de grave -"/>
  </head>
  <body>
    <article>
      <h1>Ce se întâmplă la sanatoriul de lux unde este internat fostul judecător Corneliu Bogdan Ion-Tudoran. Se luptă cu”depresia”, dar…</h1>
      <address><time datetime="2019-11-18T09:02:12+00:00">18 Nov 2019, 09:02</time> by <a rel="author">Cristian Lisandru</a></address>
      <p>
        <b>Fostul judecător Corneliu Bogdan Ion-Tudoran se află în centrul unei anchete de proporții, fiind obligat să răspundă unor acuzații extrem de grave – falsificarea declarațiilor de avere și efectuarea de operațiuni financiare incompatibile cu funcția. Totodată, controversatul personaj este anchetat și pentru modul în care a dobândit averea personală. Numai că fostul judecător de la Curtea de Apel s-a ”ascuns” la Sanatoriul de Nevroze Predeal, iar <a href="https://www.cancan.ro/">CANCAN.RO, site-ul nr. 1 din România</a>, vă prezintă informații senzaționale din care reiese că Tudoran huzurește și participă la… evenimente mondene. </b>
      </p>
      <p>Corneliu Bogdan Ion-Tudoran fentează din nou, sistemul judiciar, devenind depresiv la aflarea veștii că traficul lui de influență și averea ilicită îi sunt cercetateț. Fostul judecător a recurs la metoda ”Psihiatria”, pentru lipsa unor vitamine, fiindcă nu mai avea poftă de mâncare, iar medicii psihiatri de la Spitalul Obregia i-au administrat lui… aspirină. După externare, controversatul Corneliu Bogdan Ion-Tudoran și-a găsit adăpost la Sanatoriul de Nevroze Predeal, informează <i>Ziua News</i>. Medicii din București – de la Spitalul Obregia – nu ar mai fi recomandat o nouă internare, Dar Ion-Tudoran s-a programat din timp și și-a rezervat un loc de lux în la Sanatoriu de la Predeal. A mințit autoritățile că se prezintă la audieri, însă ”scenariul” era deja scris și nu avea de gând să se prezinte. Pentru 60 de lei/zi plătiți oficial, Corneliu Bogdan Ion-Tudoran stă bine-merci în aerul curat de la Predeal, într-o cameră de hotel, cu tv, grup sanitar propriu și terasă.</p>
      <figure>
        <img src="https://www.cancan.ro/wp-content/uploads/2019/11/f3e7ead7-28be-4469-aca1-0c49b2f75984-512x1024.jpg"/>
        <figcaption>Fostul judecător Corneliu Bogdan Ion-Tudoran, pacient în sanatoriu de lux</figcaption>
      </figure>
      <h3>Fostul judecător de la Curtea de Apel București, mai relaxat ca niciodată</h3>
      <p>Sanatoriul de Nevroze Predeal, acolo unde fostul judecător Corneliu Bogdan Ion-Tudoran este internat, oferă pacienților nu numai o atmosferă de lux, ci și evenimente care îi ajută pe aceștia să se relaxeze corespunzător. Deși este așteptat să explice cum a reușit să sacumuleze o avere impresionantă și cum poate ”argumenta” falsificarea declarațiilor de avere – plus alte ”afaceri” care i-au adus sume impresionante – fostul judecător al Curții de Apel participă la… evenimente mondene, astfel că lupta cu ”depresia” este dusă nu numai prin tratament medicamentos, ci și printr-unul vizual.</p>
      <figure>
        <img src="https://www.cancan.ro/wp-content/uploads/2019/11/7a317797-4ae8-416a-80b1-25747e9fcc2a-512x1024.jpg"/>
      </figure>
      <p>Este vorba despre un eveniment care s-a desfășurat în luna septembrie, <i>Romanian InfoFashion 2019</i>, iar finala a avut loc la Sanatoriul Predeal, pe data de 12 septembrie. În astfel de condiții, nu este de mirare că fostul judecător Tudoran are parte de liniștea mult dorită și de bucurii vizuale indiscutabile, iar procurorii nu pot decât să aștepte până când fostul judecător va învinge, prin toate mijloacele, în lupta cu ”depresia”.</p>
      <figure>
        <img src="https://www.cancan.ro/wp-content/uploads/2019/11/c58b40a8-a2bb-4403-9cae-65b3e3b1286f-512x1024.jpg"/>
      </figure>
      <h3>Și-a premeditat internarea la Predeal</h3>
      <p>Informațiile publice arată că fostul magistrat și-a premeditat internarea la Predeal. Conform condițiilor publicate pe pagina de internet a Sanatoriului de Nevroze Predeal, „<i><b>internările se fac pe bază de planificare, având în vedere că o cură minimă durează 14 zile</b></i>”. Așadar, fostul judecător Ion-Tudoran nu a acuzat brusc o nouă afecțiune psihiatrică, ci a făcut din timp demersuri pentru a se caza la Predeal. Tocmai pentru a nu se prezenta la audieri.</p>
    </article>
  </body>
</html>