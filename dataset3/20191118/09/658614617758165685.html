<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175894/krant-protesteert-tegen-ja-jasticker"/>
    <meta property="og:site_name" content="omroep flevoland"/>
    <meta property="article:published_time" content="2019-11-18T09:16:00+00:00"/>
    <meta property="og:title" content="Krant protesteert tegen ja-jasticker"/>
    <meta property="og:description" content="De gemeente Dronten moet huis-aan-huiskranten uitzonderen als de zogenoemde ja-jasticker wordt ingevoerd. Dat schrijft de redactie van De Drontenaar aan de gemeenteraad."/>
  </head>
  <body>
    <article>
      <h1>Krant protesteert tegen ja-jasticker</h1>
      <address>
        <time datetime="2019-11-18T09:16:00+00:00">18 Nov 2019, 09:16</time>
      </address>
      <p>
        <b>De gemeente Dronten moet huis-aan-huiskranten uitzonderen als de zogenoemde ja-jasticker wordt ingevoerd. Dat schrijft de redactie van De Drontenaar aan de gemeenteraad.</b>
      </p>
      <p>De sticker brengt het voortbestaan van de huis-aan-huiskrant in gevaar als bij huizen zonder de sticker geen ongevraagd reclamedrukwerk meer in de bus mag worden gestopt. Dat heeft serieuze consequenties voor bijvoorbeeld de werkgelegenheid en voor de lokale journalistiek, stelt de redactie van De Drontenaar.</p>
      <p>Als de sticker toch wordt ingevoerd zonder uitzondering voor huis-aan-huisbladen wil De Drontenaar dat de gemeente zich inzet om 'de lokale journalistiek (en democratie) voort te zetten'.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>