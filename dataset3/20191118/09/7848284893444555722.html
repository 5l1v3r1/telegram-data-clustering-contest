<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/steve-walsh-ex-assistente-di-mourinho-dissi-a-jose-di-non-prendere-lukaku-lui-e-pogba-non-hanno-mentalita-di-squadra-323374"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T09:56:32+00:00"/>
    <meta property="og:title" content="Steve Walsh, ex assistente di Mourinho: &quot;Dissi a José di non prendere Lukaku, lui e Pogba non hanno mentalità di squadra&quot;"/>
    <meta property="og:description" content="Steve Walsh ha alle spalle una lunga carriera come scout e collaboratore ad alto livello negli staff di Premier League, al Leicester (nell'anno del titolo inglese nella massima..."/>
  </head>
  <body>
    <article>
      <h1>Steve Walsh, ex assistente di Mourinho: "Dissi a José di non prendere Lukaku, lui e Pogba non hanno mentalità di squadra"</h1>
      <address><time datetime="2019-11-18T09:56:32+00:00">18 Nov 2019, 09:56</time> by <a rel="author">Redazione FcInterNews.it</a></address>
      <p><b>Steve Walsh</b> ha alle spalle una lunga carriera come scout e collaboratore ad alto livello negli staff di <b>Premier League</b>, al <b>Leicester</b> (nell'anno del titolo inglese nella massima serie con <b>Ranieri</b>) e al <b>Chelsea</b> (con <b>José Mourinho</b>). Fino a un anno e mezzo fa è stato anche direttore tecnico dell'<b>Everton</b>, esperienza terminata alla fine del 2017-2018. In un'intervista a <i>The Athletic</i> ha ammesso di aver sconsigliato a Mourinho l'acquisto di <b>Romelu Lukaku</b> per il <b>Manchester United</b>. "Non si tratta di collezionare giocatori, bisogna avere un piano chiaro e una strategia di quello che vuoi - è quanto dichiarato da Walsh - Quando José ha preso Lukaku dall'Everton, ricordo di avergli detto di stare attento, perché è un 'bambinone'. Mi disse che poteva gestirlo. Non penso abbia capito del tutto Lukaku, come bisogna fare. Lui e <b>Pogba </b>non sono il mio tipo di giocatore. Sono più per sé stessi che non per la squadra. Non li avrei presi. Sono buoni giocatori ma non vuol dire che potrai costruire una buona squadra con loro".</p>
      <p>Quanto visto all'<b>Inter</b>, per ora, smentisce tali affermazioni riguardo al belga.</p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>