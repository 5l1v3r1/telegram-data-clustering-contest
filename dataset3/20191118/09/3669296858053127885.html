<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/kavgayi-ayirirken-bicaklanarak-olduruldu"/>
    <meta property="og:site_name" content="CNN Türk"/>
    <meta property="article:published_time" content="2019-11-18T09:00:12+00:00"/>
    <meta property="og:title" content="Kavgayı ayırırken bıçaklanarak öldürüldü"/>
    <meta property="og:description" content="Eskişehir'de şehirlerarası otobüs terminalinde, 3..."/>
  </head>
  <body>
    <article>
      <h1>Kavgayı ayırırken bıçaklanarak öldürüldü</h1>
      <h2>Eskişehir'de şehirlerarası otobüs terminalinde, 3 kişi arasında çıkan kavgayı ayırmak isteyen Vahit Ayrım (64), bıçaklanarak öldürüldü.</h2>
      <address><time datetime="2019-11-18T09:00:12+00:00">18 Nov 2019, 09:00</time> by <a rel="author">DHA</a></address>
      <p>Olay, dün gece şehirlerarası otobüs terminalinde meydana geldi. İddiaya göre, <a href="https://www.cnnturk.com/haberleri/universite">üniversite</a> öğrencileri Özgür D. (20) ve Yılmaz A. (20) ile bir otobüs firmasının görevlisi Ahmet Ö. (29) arasına sistem üzerinden bilet parasının iade edilmesi meselesi yüzünden tartışma çıktı. Tartışmanın büyümesi üzerine Ahmet Ö., üzerinde taşıdığı bıçağı Özgür D. ile Yılmaz A.'ya savurdu. Bu sırada kavgayı ayırmak isteyen bir başka otobüs firması görevlisi Vahit Ayrım göğsünden aldığı <a href="https://www.cnnturk.com/haberleri/bicak">bıçak</a> darbesiyle yaralandı. Ağır yaralanan Ayrım, olay yerine çağrılan ambulansla <a href="https://www.cnnturk.com/haberleri/eskisehir">Eskişehir</a> Osmangazi Üniversitesi Tıp Fakültesi Hastanesi'ne kaldırıldı. Vahit Ayrım, doktorların tüm müdahalesine rağmen kurtarılamadı.</p>
      <p>Şüpheli Ahmet Ö. ise olayda kullandığı bıçakla birlikte otogar polisi tarafından yakalanıp gözaltına alındı. Şüphelinin, Eskişehir Emniyet Müdürlüğü Asayiş Şubesi Gasp ve Cinayet Büro Amirliği'ndeki sorgusunun devam ettiği öğrenildi.</p>
      <related>
        <h4>ilgili haberler</h4>
        <a href="https://www.cnnturk.com/video/dunya/gurcistan-karisti"/>
        <a href="https://www.cnnturk.com/video/turkiye/turizmde-tanitim-atagi"/>
        <a href="https://www.cnnturk.com/video/turkiye/milli-egitim-bakanligi-o-mudurleri-uzaklastirdi"/>
      </related>
    </article>
  </body>
</html>