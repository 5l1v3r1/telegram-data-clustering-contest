<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904187/-martinez-wil-geen-oefenwedstrijd-met-de-rode-duivels-tegen-topland-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T09:05:00+00:00"/>
    <meta property="og:title" content="Iedereen vraagt erom, maar: 'Martinez wil niet oefenen tegen topland'"/>
    <meta property="og:description" content="De Rode Duivels mogen na een zege tegen Rusland ook dromen van een ongeslagen kwalificatiecampagne. Het kan eindigen met een 30 op 30, maar kreeg dan ook nooit echt zware tegenstand. Heel wat mensen, waaronder enkele Rode Duivels, hopen op een oefenpartij tegen een sterke ploeg. Daar denkt Roberto Martinez anders over."/>
  </head>
  <body>
    <article>
      <h1>Iedereen vraagt erom, maar: 'Martinez wil niet oefenen tegen topland'</h1>
      <address>
        <time datetime="2019-11-18T09:05:00+00:00">18 Nov 2019, 09:05</time>
      </address>
      <p>
        <b>De Rode Duivels mogen na een zege tegen Rusland ook dromen van een ongeslagen kwalificatiecampagne. Het kan eindigen met een 30 op 30, maar kreeg dan ook nooit echt zware tegenstand. Heel wat mensen, waaronder enkele Rode Duivels, hopen op een oefenpartij tegen een sterke ploeg. Daar denkt Roberto Martinez anders over.</b>
      </p>
      <p>Na de partij tegen Rusland ging het al vaker over een mogelijke oefenwedstrijd in de aanloop naar het EK. Eden Hazard en Thibaut Courtois gaven al aan dat ze hopen op een serieuze test voor het toernooi, ook enkele analisten deden dat. Volgens <i>Het Laatste Nieuws</i> denkt bondscoach Martinez daar echter volledig anders aan.</p>
      <p>De Spaanse bondscoach snapt naar verluidt niet waarom iedereen voor het EK nog wil sparren met landen zoals Spanje of Frankrijk. Volgens hem zou het een bijzonder dom idee zijn om voor het toernooi al geheimen prijs te geven over de manier waarop de Rode Duivels voor de dag zullen komen.</p>
      <aside>Lees meer<br/><a href="https://www.voetbalprimeur.be/nieuws/904174/-barcelona-richt-het-vizier-op-transfervrije-alderweireld-en-vertonghen-.html?itm_source=www.voetbalprimeur.be&amp;itm_medium=highlighted-content">'Barcelona richt het vizier op transfervrije Alderweireld en Vertonghen'</a></aside>
      <p>Degryse vindt dat België voor het EK toch tegen een absoluut topland moet spelen. "Ga de wedstrijd tegen Frankrijk kopiëren. Doe dat niet tegen een Europees topland, want dan kijkt de vijand mee - hierin volg ik Martínez", treedt hij de bondscoach nog bij.</p>
      <p>"Maar ga in Zuid-Amerika een ploeg zoeken die op de Heizel vriendschappelijk wil komen voetballen zoals Frankrijk. Uruguay, bijvoorbeeld. Die willen eveneens de bal niet en wachten tot Suárez en Cavani op de counter toeslaan. Bel Uruguay", geeft hij de bondscoach raad mee.</p>
      <aside>Lees meer<br/><a href="https://www.voetbalprimeur.be/nieuws/904177/opvallend-stvv-trainer-brys-bood-zichzelf-aan-bij-krc-genk-.html?itm_source=www.voetbalprimeur.be&amp;itm_medium=highlighted-content">'STVV-trainer Brys dacht aan overstap naar Genk en bood zichzelf aan'</a></aside>
    </article>
  </body>
</html>