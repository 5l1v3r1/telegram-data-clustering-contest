<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/heti-idojaras-11-18/"/>
    <meta property="og:site_name" content="FEMINA"/>
    <meta property="article:published_time" content="2019-11-18T09:36:05+00:00"/>
    <meta property="og:title" content="Folytatódik a novemberi tavasz: fagynak se híre, se hamva"/>
    <meta property="og:description" content="Ezen a héten sem várható komolyabb lehűlés, de csapadékra számítani kell."/>
  </head>
  <body>
    <article>
      <h1>Folytatódik a novemberi tavasz: fagynak se híre, se hamva</h1>
      <h2>Ezen a héten sem várható komolyabb lehűlés, de csapadékra számítani kell.</h2>
      <address><time datetime="2019-11-18T09:36:05+00:00">18 Nov 2019, 09:36</time> by <a rel="author">Femina</a></address>
      <p><b>Hétfőn</b> a Tiszántúlon is megvastagszik a felhőzet, miközben a csapadékzóna fokozatosan kelet, északkelet felé helyeződik át. Délnyugaton, nyugaton már délelőtt, a középső tájakon kora délutánra szűnik meg a csapadék, és egyre nagyobb területen kiderül az ég. Késő estére északkeleten is eláll az eső. A déli, délnyugati szelet többfelé élénk, néhol erős lökések kísérik. A hőmérséklet délután többnyire 12 és 16 fok között várható, de a Tiszántúl egy részén 17, 18 fok is lehet. Késő estére 6 és 12 fok közé hűl le a levegő.</p>
      <p><b>Kedden</b> az éjszaka képződő köd, illetve rétegfelhőzet északkeleten és a főváros térségében napközben helyenként tartósabban is megmaradhat, másutt a köd feloszlása után változóan felhős idő várható. A tartósan borult tájakon szitálás előfordulhat. A délkeleti, keleti szelet élénk, néhol erős lökések kísérik. A legmagasabb nappali hőmérséklet 10 és 17 fok között várható.</p>
      <figure>
        <img src="https://kep.cdn.indexvas.hu/1/0/3040/30403/304036/30403615_94506ecaa6735391a96c8d7fa40fdda3_wm.jpg"/>
      </figure>
      <p><b>Szerdán</b> többnyire erősen felhős vagy borult lesz az ég. Többfelé valószínű eső, záporeső, legkisebb eséllyel északkeleten. A keleti, délkeleti szelet élénk, néhol erős lökések kísérik. A legalacsonyabb éjszakai hőmérséklet 2 és 8, a legmagasabb nappali hőmérséklet 10 és 17 fok között valószínű.</p>
      <p><b>Csütörtökön</b> eleinte többnyire erősen felhős lesz az ég, és többfelé valószínű eső, záporeső, majd délnyugat felől felszakadozik a felhőzet. A déli, délkeleti szelet időnként élénk lökések kísérik. A legalacsonyabb éjszakai hőmérséklet 4 és 10, a legmagasabb nappali hőmérséklet 10 és 15 fok között valószínű.</p>
      <p><b>Pénteken</b> felhősebb jellegű idő valószínű, inkább csak rövid napos időszakok lehetnek, néhol fordulhat elő eső, záporeső. A délkeleti szelet élénk, időnként erős lökések kísérik. A legalacsonyabb éjszakai hőmérséklet 3 és 8, a legmagasabb nappali hőmérséklet 9 és 14 fok között valószínű.</p>
      <p>
        <i>Fotók: Getty Images</i>
      </p>
      <p>
        <b>Mi ez a fekete pont, ami megjelent a Nap előtt?</b>
      </p>
      <p>Látványos jelenségnek lehettek szemtanúi a múlt héten, akiknek távcsöve a Napra tévedt. November 11-én ugyanis naprendszerünk központi csillaga előtt haladt át a Merkúr, ami innen, a Földről nézve csak egy aprócska, fekete pontnak tűnt, de nagyon jól kivehető volt.</p>
      <figure>
        <img src="https://kep.index.hu/1/0/3032/30327/303271/30327153_2328335_233dc46468ac813d77ec0ab6ee50e0fe_wm.jpg"/>
        <figcaption>
          <a href="https://femina.hu/terasz/merkur-atvonulas-2019/">Nézegess képeket! 6 kép<br/><b>Mi ez a fekete pont, ami megjelent a Nap előtt? Magyarországról is látható volt</b></a>
        </figcaption>
      </figure>
    </article>
  </body>
</html>