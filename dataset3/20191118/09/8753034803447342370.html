<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/rAO2q0/togkundene-kritiserer-vy-mer-misnoeye-med-jaerbanen"/>
    <meta property="og:site_name" content="Aftenbladet"/>
    <meta property="article:published_time" content="2019-11-18T09:06:51+00:00"/>
    <meta property="og:title" content="Togkundene kritiserer Vy: Mer misnøye med Jærbanen"/>
    <meta property="og:description" content="Tydelig beskjed fra reisende på Jærbanen: Tilfredsheten hos Vys togkunder synker fra 81 poeng til 69 poeng i siste måling."/>
  </head>
  <body>
    <article>
      <h1>Togkundene kritiserer Vy: Mer misnøye med Jærbanen</h1>
      <h2>Tydelig beskjed fra reisende på Jærbanen: Tilfredsheten hos Vys togkunder synker fra 81 poeng til 69 poeng i siste måling.</h2>
      <address><time datetime="2019-11-18T09:06:51+00:00">18 Nov 2019, 09:06</time> by <a rel="author">Elisabeth Risa</a></address>
      <p>- Dette var dessverre forventet. Togene holder ikke ruten ofte nok, melder Konserndirektør Arne Fosen i Vy tog.</p>
      <p>
        <b>To ganger i året måler Vy hvor fornøyde togkundene er med Vys leveranser.</b>
      </p>
      <p>Høstens måling viser at samlet kundetilfredshet for Vy tog går ned fra 74 til 67 poeng.</p>
      <p>
        <b>Les også:</b>
      </p>
      <aside>
        <a href="https://www.aftenbladet.no/article/sa-awkVy4.html">569.000 flere reisende på Jærbanen</a>
      </aside>
      <h3>Under 70 for Jærbanen</h3>
      <p>
        <b>På togstrekningen mellom Stavanger og Egersund var resultatet våren 2019 81 poeng. For siste måling nå i høst har poengsummen falt til 69.</b>
      </p>
      <p>- Hvor fornøyde kundene er henger tett sammen med togenes punktlighet. Med store arbeider og etterfølgende driftsproblemer på spor og signalanlegg i sommer og tidlig høst, forventet vi et svakt resultat. Etter at Vys kundetilfredshet våren 2019 viste god utvikling tross navnebyttet, viser høstens tall en nedgang, opplyser Fosen i en pressemelding.</p>
      <p>De mest fornøyde togkundene er i Vest, som samlet har Norges høyeste kundetilfredshet på 76 poeng. Vest er regiontog Bergensbanen mellom Oslo og Bergen samt lokaltog Bergen, Arna og Myrdal.</p>
      <p>
        <b>Les også:</b>
      </p>
      <aside>
        <a href="https://www.aftenbladet.no/article/sa-JoXdE4.html">Go-Ahead er klar for å ta over på Jærbanen</a>
      </aside>
      <h3>Vy Sør ned til 74</h3>
      <p>Kundetilfredshet for nord er på 73 poeng, for Gjøvikbanen er den 74 poeng.</p>
      <p>Den laveste kundetilfredsheten finner vi i på Østlandet med 62 poeng.</p>
      <p>
        <b>Totalt for Vy Sør er poengsummen 74. Det er ned sju poeng målt fra samme kundeundersøkelse våren 2019.</b>
      </p>
      <p>Resultat under 60 poeng regnes som svakt, over 70 poeng regnes som godt. 75 poeng eller bedre anses for å være et meget godt resultat hvor kundene er svært fornøyde eller begeistret.</p>
      <p>
        <b>Les også:</b>
      </p>
      <aside>
        <a href="https://www.aftenbladet.no/article/sa-zGzjn4.html">Om lag 50 morgenpendlere krysset toglinja like før toget kom</a>
      </aside>
      <aside>
        <a href="https://www.aftenbladet.no/article/sa-Xgnv9n.html">Nå skal det bygges nye sovevogner. Disse luksusløsningene skal inspirere</a>
      </aside>
    </article>
  </body>
</html>