<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191118-dbr-poprosyt-radu-daty-zgodu-na-prytyagnennya-do-vidpovidalnosti-poroshenka/"/>
    <meta property="og:site_name" content="ФАКТИ"/>
    <meta property="article:published_time" content="2019-11-18T09:25:55+00:00"/>
    <meta property="og:title" content="ДБР попросить Раду дати згоду на притягнення до відповідальності Порошенка"/>
    <meta property="og:description" content="Слідчі Держбюро розслідувань направили в Генпрокуратуру проект повідомлення про підозру п’ятому президенту України Петру Порошенку."/>
  </head>
  <body>
    <article>
      <h1>ДБР попросить Раду дати згоду на притягнення до відповідальності Порошенка</h1>
      <address>
        <time datetime="2019-11-18T09:25:55+00:00">18 Nov 2019, 09:25</time>
      </address>
      <p>Слідчі Держбюро розслідувань направили в Генпрокуратуру проект повідомлення про підозру п’ятому президенту України Петру Порошенку.</p>
      <p>П’ятому президенту України Петру Порошенку може бути пред’явлено підозру в рамках досудового розслідування справи щодо можливого впливу на проведення конкурсу з добору кандидатів для призначення членів Вищої ради правосуддя в березні-травні 2019 року.</p>
      <p>Проект повідомлення про підозру переданий в ГПУ.</p>
      <p><b>Читайте:</b> <a href="https://fakty.com.ua/ua/ukraine/20190911-nabu-vidkrylo-spravu-proty-poroshenka-ta-klimkina/">НАБУ відкрило справу проти Порошенка та Клімкіна</a></p>
      <p>У документі йдеться про підозру Порошенку в скоєнні кримінальних злочинів, передбачених ч.3 ст. 109 (Дії, спрямовані на насильницьку зміну чи повалення конституційного ладу або на захоплення державної влади) і ч. 2 ст. 364 (Зловживання владою або службовим становищем) Кримінального кодексу України.</p>
      <p>Також ДБР направило до прокуратури проект подання до парламенту про надання згоди на притягнення до кримінальної відповідальності Порошенка.</p>
      <p>Нагадаємо, слідчий суддя Олег Білоцерківець постановив дозволити слідчим ДБР <a href="https://fakty.com.ua/ua/ukraine/20191107-dbr-proanalizuye-dohody-poroshenka-za-5-rokiv/">проаналізувати доходи Петра Порошенка за п’ять років</a>. Суд визначив термін дії постанови протягом одного місяця, починаючи з 30 жовтня.</p>
    </article>
  </body>
</html>