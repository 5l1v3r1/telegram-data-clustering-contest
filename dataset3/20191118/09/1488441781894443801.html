<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/18/chrome-tab-switcher-nuovo-656762/"/>
    <meta property="og:site_name" content="AndroidWorld"/>
    <meta property="article:published_time" content="2019-11-18T09:45:02+00:00"/>
    <meta property="og:title" content="Google Chrome per Android testa una scorciatoia per sopperire al divario con iOS"/>
    <meta property="og:description" content="Nel nostro video relativo alle Google App per Android vs iOS (ve lo lasciamo qui sotto, casomai non lo aveste..."/>
  </head>
  <body>
    <article>
      <h1>Google Chrome per Android testa una scorciatoia per sopperire al divario con iOS</h1>
      <address><time datetime="2019-11-18T09:45:02+00:00">18 Nov 2019, 09:45</time> by <a rel="author" href="https://www.androidworld.it/author/nik0/" target="_blank">Nicola Ligas</a></address>
      <p>Nel nostro video relativo alle <a href="https://www.mobileworld.it/2019/08/15/app-google-android-vs-ios-227162/">Google App per Android vs iOS</a> (ve lo lasciamo qui sotto, casomai non lo aveste visto), ci lamentavamo di come <b>Chrome</b> per iOS sia più facilmente utilizzabile con una mano sola rispetto alla versione per Android. Ciò è possibile grazie ad alcune gesture e ad una migliore gestione del <i>tab switcher</i>. A quanto pare Google sta pensando a qualcosa di simile anche per Android, sebbene implementato in maniera diversa.</p>
      <p>Su iPhone infatti, trascinando il dito verso il basso (la stessa gesture che su Android ricarica la pagina), con un successivo swipe laterale possiamo chiudere la scheda corrente o aprirne un’altra. Su Android sarà possibile farlo tenendo il dito premuto sul tasto con il <b>numero di schede aperte</b>. Comparirà così un piccolo menu con tre opzioni:</p>
      <ul>
        <li>
          <b>chiudi il tab corrente</b>
        </li>
        <li>
          <b>apri nuovo tab</b>
        </li>
        <li>
          <b>apri nuovo tab in incognito</b>
        </li>
      </ul>
      <p>Questa opzione, quando disponibile, andrà però attivata tramite flag, ovvero vi basterà copiare la seguente stringa nella barra degli indirizzi di Chrome: <i>chrome://flags#tab-switcher-longpress-menu</i></p>
      <p>Al momento non abbiamo trovato questa opzione nella versione stabile, ma come potete vedere dagli screenshot qui sotto <a href="https://www.xda-developers.com/google-chrome-for-android-new-shortcut-tab-switcher-menu/">su XDA</a> sono riusciti ad abilitarla, quindi pensiamo che sia solo questione di attendere un po’.</p>
      <p>Aggiornamento18/11/2019</p>
      <p>La scorciatoia sul <i>tab-switcher</i> è ora presente in Chrome stabile. Premendo a lungo sul numero di schede aperte vedrete comparire adesso un piccolo menu con opzioni per chiudere la scheda attualmente aperta, per aprire un nuovo tab “normale” e per aprirne uno in incognito. Ci sono voluti 3 mesi circa, ma a quanto pare questa opzione è così piaciuta da arrivare fino in stabile. Potete aggiornare Chrome all’ultima versione tramite il badge qui sotto.</p>
      <p>
        <a href="https://play.google.com/store/apps/details?id=com.android.chrome&amp;hl=it">Disponibile su Google Play</a>
      </p>
      <figure>
        <iframe src="https://www.youtube.com/embed/s0e-GRKcssU" width="640" height="360" data-service="Youtube" scrolling="no"/>
      </figure>
    </article>
  </body>
</html>