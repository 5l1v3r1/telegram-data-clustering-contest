<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/fia-smart-driving-challenge-lansare-174729.html"/>
    <meta property="og:site_name" content="Auto Bild"/>
    <meta property="article:published_time" content="2019-11-18T09:17:42+00:00"/>
    <meta property="og:title" content="FIA lansează un concurs pe străzi publice. Iată care sunt condițiile de înscriere"/>
    <meta property="og:description" content="Federația Internațională de Automobilism a lansat o competiție care vizează în mod exclusiv șoferii și care se desfășoară pe străzile publice. "/>
  </head>
  <body>
    <article>
      <h6 class="kicker">Competiție</h6>
      <h1>FIA lansează un concurs pe străzi publice. Iată care sunt condițiile de înscriere</h1>
      <address><time datetime="2019-11-18T09:17:42+00:00">18 Nov 2019, 09:17</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/FIA-Smart-Driver-Challenge-Image-1.jpeg"/>
        </figure>
        <figure>
          <img src="https://www.auto-bild.ro/wp-content/uploads/2019/11/FIA-Smart-Driver-Challenge-Image-2.jpeg"/>
        </figure>
        <figure>
          <img src="https://www.auto-bild.ro/wp-content/uploads/2019/11/FIA-Smart-Driver-Challenge-Image-3.png"/>
        </figure>
        <figure>
          <img src="https://www.auto-bild.ro/wp-content/uploads/2019/11/FIA-Smart-Driver-Challenge-Image-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/FIA-Smart-Driver-Challenge-Image-5.jpg"/>
        </figure>
      </slideshow>
      <p>
        <b>Federația Internațională de Automobilism a lansat o competiție care vizează în mod exclusiv șoferii și care se desfășoară pe străzile publice.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/modificari-importante-soferii-vor-fi-obligati-sa-faca-cursuri-de-condus-defensiv-173899.html">Modificări importante: șoferii vor fi obligați să facă cursuri de condus defensiv</a>
      </p>
      <p>
        <a href="https://www.auto-bild.ro/stiri/oboseala-la-volan-1-din-4-soferi-romani-atipit-timp-ce-conducea-171475.html">Oboseala la volan: 1 din 4 șoferi români a ațipit în timp ce conducea. Unii au condus și 24 de ore fără somn</a>
      </p>
      <p>Atunci când auzim FIA ne gândim la circuite, motoare turate la maximum și frâne încinse până la incandescență. Însă nou lansata competiție nu poartă aceiași numitori comuni cu nimic din ce am scris mai sus; dimpotrivă, este fix opusul.</p>
      <p>Competiția Smart Driving Challenge (SDC) se adresează tuturor participanților la trafic care posedă un autovehicul (electric, hibrid sau cu motor cu ardere internă) și urmărește performanța la capitolele siguranță și eficiență.</p>
      <p>Mai precis, punctele se câștigă aici prin acțiuni precum adaptarea la condițiile de trafic a frânării și a accelerației sau păstrarea unei distanțe corespunzătoare față de vehiculul din față.</p>
      <p>Supervizarea celor înscriși în competiție se face prin montarea unui OBD special și prin aplicația Smart Driving Challenge (disponibilă atât pe <a href="https://apps.apple.com/ro/app/fia-sdc/id1425748874?l=ro">iOS</a> cât și pe <a href="https://play.google.com/store/apps/details?id=eu.leanportal.sdc&amp;hl=en_US">Google Play</a>).</p>
      <p>Datele colecatate sunt procesate de platforma Enerfy, care folosește inteligența artificială pentru a evalua tiparele de condus în timp real pe parcursul competiției. Platforma Enerfy are o bază de date care include 650 de miliarde de scenarii care pot avea loc în timpul condusului, create în urma analizei a peste 50 de miliarde de kilometri.</p>
      <p>Cei mai buni 12 șoferi vor concura în Paris în decembrie, câștigătorul fiind invitat la ceremonia de decernare a premiilor FIA, evenimentul la care vor fi prezenți campionii mondiali din toate marile discipline sportive reglementate FIA. În plus, prin înscrierea în competiție (și aderarea la una dintre cele 20 de echipe) concurenții primesc sfaturi despre condus de la starurile mondiale ale lumii automobilistice.</p>
      <p>„Credem că prin încurajarea și premierea condusului <i>smart</i> putem ajuta participanții la trafic să adopte un comportament mai sigur și mai eficient”, a declarat secretarul general FIA pentru mobilitate și turism.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/editorial/winter-games-2015-un-weekend-bun-sub-semnul-zapezii-53292.html"/>
      </related>
    </article>
  </body>
</html>