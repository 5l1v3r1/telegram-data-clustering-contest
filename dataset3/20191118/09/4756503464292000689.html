<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cekin.si/izobrazevanje_in_zaposlitev/uspesen-podjetnik.html"/>
    <meta property="og:site_name" content="Cekin.si"/>
    <meta property="article:published_time" content="2019-11-18T09:08:00+00:00"/>
    <meta property="og:title" content="Mati ga je ob rojstvu vrgla v smetnjak, zdaj ima pod palcem bajno bogastvo"/>
    <meta property="og:description" content="Bil je nezaželen otrok. A posvojitelja sta mu omogočila mirno življenje, ki mu je omogočilo razvoj njegovih potencialov."/>
  </head>
  <body>
    <article>
      <h1>Mati ga je ob rojstvu vrgla v smetnjak, zdaj ima pod palcem bajno bogastvo</h1>
      <address><time datetime="2019-11-18T09:08:00+00:00">18 Nov 2019, 09:08</time> by <a rel="author">M.M.</a></address>
      <p>
        <i>Bil je nezaželen otrok. A posvojitelja sta mu omogočila mirno življenje, ki mu je omogočilo razvoj njegovih potencialov.</i>
      </p>
      <p>30-letni <b>Freddie Figgers</b> je direktor, ki ima pod palcem 62 milijonov dolarjev, kar je nekaj več kot 56 milijonov evrov. Podjetje je ustanovil še, ko je bil najstnik. Ukvarja se z računalniškim programiranjem in je inovator. </p>
      <p>Je pa njegova življenjska zgodba zelo zanimiva, poročajo tuji mediji. Rodil se je na Floridi, biološka mati pa ga je, takoj po porodu, odvrgla v smetnjak. Tam so ga našli mimoidoči in pristojne ustanove so ga dale v posvojitev. Ko je bil star le nekaj dni, sta ga k sebi vzela Nathan in Betty Figgers, ki sta ga v njegovi radovednosti in želji po ustvarjanju podpirala. Že pri devetih letih je dobil prvi računalnik, ki ga je sam popravljal, z dvanajstimi je že bil računalniški tehnik, pri petnajstih pa je že ustanovil svoje prvo podjetje. </p>
      <p>Ko so njegovemu očetu postavili diagnozo Alzheimerjeve bolezni, mu je ustvaril športne copate, v katere je vgradil GPS napravo. Inovacijo je prodal večjemu podjetju, in sicer za skoraj dva milijona evrov. Ta denar je nato vložil v zagon lastnega podjetja Figgers Communication, ki je eno izmed največjih in najuspešnejših telekomunikacijskih podjetij v ZDA. </p>
      <p>Ko je bil star le 24 let, je že ustvaril okoli 80 programov, ki so poželi ogromen uspeh. Pravijo, da ima Figgers poleg nadarjenosti in podjetniške žilice tudi zelo veliko srce, saj daruje v humanitarne namene, prav tako pa pomaga mladim talentom, da razvijajo svoj potencial. Mlajšim ponuja štipendije, pomaga pa tudi upokojencem, in sicer tako, da jim plačuje račune. </p>
      <figure>
        <iframe data-src="https://twitter.com/lifehaspurpose/status/1194632517216718848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/freddiefiggers/status/1081170524301127681?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Sorodni članki</h4>
        <a href="https://cekin.si/izobrazevanje_in_zaposlitev/informativni-dan-vpis-v-solo.html"/>
        <a href="https://cekin.si/vzgoja-za-uspeh/kako-starsevski-stil-vpliva-na-otrokovo-uspesnost-v-zivljenju.html"/>
        <a href="https://cekin.si/premozenje/zvezdniki-ki-jim-sprva-ni-uspelo-za-uspeh-ni-nikoli-prepozno.html"/>
        <a href="https://cekin.si/vzgoja-za-uspeh/kako-vzgojiti-samostojnega-otroka.html"/>
        <a href="https://cekin.si/izobrazevanje_in_zaposlitev/starejsi-upokojitev-podjetje-samostojni-podjetnik-starost-uspeh-uspesni-pokojnina-upokojenci-upokojenec.html"/>
      </related>
    </article>
  </body>
</html>