<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/recept/spenotos-krumplis-gratin/"/>
    <meta property="og:site_name" content="FEMINA"/>
    <meta property="article:published_time" content="2019-11-18T09:12:15+00:00"/>
    <meta property="og:title" content="Spenótos-krumplis gratin fokhagymás, tejszínes szósszal és sok sajttal"/>
    <meta property="og:description" content="A spenótos-fokhagymás gratin kitűnő előétel vagy izgalmas köret, amit élvezettel fogyaszt majd el az egész család."/>
  </head>
  <body>
    <article>
      <h1>Spenótos-krumplis gratin fokhagymás, tejszínes szósszal és sok sajttal</h1>
      <h2>A spenótos-fokhagymás gratin kitűnő előétel vagy izgalmas köret, amit élvezettel fogyaszt majd el az egész család.</h2>
      <address><time datetime="2019-11-18T09:12:15+00:00">18 Nov 2019, 09:12</time> by <a rel="author">Papp Cecília</a></address>
      <p>A tepsis krumplit a legkülönbözőbb változatokban elkészíthetjük, és egytől egyig nagyon finomak. Főleg a franciák gratinja. Spenóttal dúsítva, tejszínesen, sajtosan minden évszakban nyerő lehet. A krumpli szeleteléséhez érdemes bevetni a reszelőt. Így sokkal gyorsabban végzel, és biztosan egyforma vastag szeleteket kapsz. </p>
      <h3>Spenótos-krumplis gratin</h3>
      <h3>Hozzávalók 4 személyre:</h3>
      <ul>
        <li>70 dkg krumpli</li>
        <li>15 dkg sajt</li>
        <li>1 bögre spenót</li>
        <li>2 dl tejszín</li>
        <li>2 gerezd fokhagyma</li>
        <li>só</li>
        <li>bors</li>
        <li>szerecsedió</li>
        <li>olaj</li>
      </ul>
      <hr/>
      <ul>
        <li>Előkészítési idő:<b> 20 perc</b></li>
        <li>Elkészítési idő: <b>50 perc</b></li>
      </ul>
      <hr/>
      <p>A spenótot tisztítsd meg, és kevés olajon fonnyaszd meg. A krumplit pucold meg, és vágd egyforma vastagságú karikákra. Rétegezd vajjal kikent tűzálló tálba. A tejszínt jól keverd össze a sóval, a borssal, a fokhagymával, a szerecsendióval, a reszelt sajttal és a spenóttal.<br/>Öntsd egyenletesen a krumplira. Fedd le alufóliával, és rakd forró sütőbe. Süsd 170 fokon 40-45 percig. Amikor a krumpli puha, vedd le róla a fóliát, és pirítsd meg. <br/>Tepsiben süthetsz másféle zöldségeket is,<b><a href="https://sobors.hu/receptek/csoben-sult-sutotok-recept/"> a tök kiválóan alkalmas köretnek </a></b>is.</p>
    </article>
  </body>
</html>