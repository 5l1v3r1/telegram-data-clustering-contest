<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/bill-gates-is-vanaf-nu-rijker-dan-amazon-topman-jeff-bezos-33155"/>
    <meta property="og:site_name" content="Apparata"/>
    <meta property="article:published_time" content="2019-11-18T09:02:00+00:00"/>
    <meta property="og:title" content="Bill Gates is vanaf nu rijker dan Amazon-topman Jeff Bezos"/>
    <meta property="og:description" content="En daarmee de rijkste ter wereld."/>
  </head>
  <body>
    <article>
      <h1>Bill Gates is vanaf nu rijker dan Amazon-topman Jeff Bezos</h1>
      <h2>En daarmee de rijkste ter wereld.</h2>
      <address><time datetime="2019-11-18T09:02:00+00:00">18 Nov 2019, 09:02</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>De laatste tijd is het een afwisseling tussen Amazon-topman Jeff Bezos en Microsoft-oprichter Bill Gates als het gaat om <a href="https://www.apparata.nl/nieuws/rijkste-man-jeff-bezos-bewaakt-zijn-toppositie-26175">de rijkste persoon ter wereld</a>. Een tijdje stond Bezos aan de top, maar nu is hij weer ingehaald door Gates. Dat blijkt uit de <a href="https://www.bloomberg.com/billionaires/">Bloomberg Billionaires Index</a>.</p>
      <p>Het feit dat Bezos van de troon is gestoten heeft te maken met zijn priv√© situatie. De Amazon-man zit in een scheiding verwikkeld en hij moet een gedeelte van zijn aandelen afstaan aan zijn ex-vrouw. Dit, terwijl Gates een stabiel leventje heeft en zijn aandelen in Microsoft recent in waarde zijn toegenomen.</p>
      <p>Het vermogen van Bill Gates staat op 110 miljard dollar. Het verschil met Bezos bedraagt een miljard dollar, die nu blijft steken op 109 miljard dollar. Mocht Amazon om wat voor reden dan ook weer een succes pakken en de aandelen stijgen dan zal Bezos de titel van Gate weer afpakken. De Bloomberg Billionaires Index wordt dagelijks bijgewerkt en is een lijst met de 500 rijkste mensen ter wereld.</p>
    </article>
  </body>
</html>