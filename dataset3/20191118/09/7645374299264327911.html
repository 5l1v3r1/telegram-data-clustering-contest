<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/18/news/attraversa_i_binari_per_non_perdere_treno_18enne_travolto_e_in_gravi_condizioni_-241314367/"/>
    <meta property="og:site_name" content="Repubblica.it"/>
    <meta property="article:published_time" content="2019-11-18T09:49:00+00:00"/>
    <meta property="og:title" content="Attraversa i binari per non perdere il treno, studente travolto. E' in gravi condizioni"/>
    <meta property="og:description" content="E' accaduto alla stazione di Costa Masnaga (Lecco). Il giovane è stato portato in elisoccorso all'ospedale Niguarda di Milano. La linea"/>
  </head>
  <body>
    <article>
      <h1>Attraversa i binari per non perdere il treno, studente travolto. E' in gravi condizioni</h1>
      <h2>E' accaduto alla stazione di Costa Masnaga (Lecco). Il giovane è stato portato in elisoccorso all'ospedale Niguarda di Milano. La linea Lecco-Molteno-Monza-Milano è stata interrotta</h2>
      <address>
        <time datetime="2019-11-18T09:49:00+00:00">18 Nov 2019, 09:49</time>
      </address>
      <p>Uno studente di 18 anni è stato travolto questa mattina da un treno alla stazione di Costa Masnaga (Lecco).<br/>L'incidente è avvenuto poco prima delle 8. Secondo le prime informazioni, il giovane stava cercando di attraversare i binari quando è stato urtato dal convoglio, finendoci sotto. Sul posto sono intervenuti vigili del fuoco, polizia e l'elisoccorso da Bergamo, con il quale il giovane è stato trasportato in codice rosso all'ospedale Niguarda di Milano.<br/><br/>Le operazioni di soccorso sono risultate inizialmente difficoltose con i vigili del fuoco che non riuscivano a sollevare la motrice del treno. Una volta stabilizzato il paziente, gli operatori sono riusciti a spostare il treno di qualche metro per potere arrivare al ragazzo. Il giovane ha riportato un trauma cranico importante e fratture agli arti superiori e a un arto inferiore. Le sue condizioni restano molto gravi.<br/> </p>
    </article>
  </body>
</html>