<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/pred-soudem-stanul-za-znasilneni-divek-muz-a-jeho-tri-synove/1822319?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-18T09:17:00+00:00"/>
    <meta property="og:title" content="Před soudem stanul za znásilnění dívek muž a jeho tři synové"/>
    <meta property="og:description" content="Plzeň - Krajský soud v Plzni dnes otevřel případ ze Sokolovska, v němž se čtyřiačtyřicetiletý muž a jeho tři synové ve věku 20, 21 a 23 let zpovídají z výroby a nakládání s dětskou pornografií, ze zneužití dítěte k výrobě pornografie, ze znásilnění dívek mladších 15 let, pohlavního zneužití a svádění k pohlavnímu styku. Obžalovaným hrozí až 12 let vězení. Některým z více než deseti poškozených dívek bylo v době spáchání skutku kolem sedmi let."/>
  </head>
  <body>
    <article>
      <h1>Před soudem stanul za znásilnění dívek muž a jeho tři synové</h1>
      <address><time datetime="2019-11-18T09:17:00+00:00">18 Nov 2019, 09:17</time> by <a rel="author" href="http://www.ctk.cz/" target="_blank">ČTK</a></address>
      <p>Plzeň - Krajský soud v Plzni dnes otevřel případ ze Sokolovska, v němž se čtyřiačtyřicetiletý muž a jeho tři synové ve věku 20, 21 a 23 let zpovídají z výroby a nakládání s dětskou pornografií, ze zneužití dítěte k výrobě pornografie, ze znásilnění dívek mladších 15 let, pohlavního zneužití a svádění k pohlavnímu styku. Obžalovaným hrozí až 12 let vězení. Některým z více než deseti poškozených dívek bylo v době spáchání skutku kolem sedmi let.</p>
      <p>Obžaloba klade muži a jeho synům za vinu, že v průběhu až devíti let od roku 2008 do roku 2017 využili toho, že je v jejich tehdejších bytech navštěvovalo bez dohledu rodičů několik nezletilých dívek. Mobilními telefony a digitálními fotoaparáty je podle spisu pro své vlastní sexuální uspokojení fotili nahé v pornografických a sexuálně vzrušivých pozicích a snímky si schovávali v počítači a na nosičích.</p>
      <p>Muž i jeho synové jsou navíc podezřelí, že každý samostatně dívky na různých místech v bytech i venku v přírodě opakovaně svlékali a osahávali proti jejich vůli na intimních partiích. Využili přitom toho, že dívky mladší 15 let se jim nedokázaly ubránit. Některé dívky byly podle obžaloby i mentálně handicapované.</p>
      <p>Otec podle obžaloby také posílal a přijímal přes internet pornografické fotografie z pedofilní tematikou.</p>
      <p>Muž a jeho dva starší synové jsou ve vazbě, nemladší syn je stíhán na svobodě. Všichni obžalovaní dnes v jednací síni odmítli vypovídat i odpovídat na dotazy soudu.</p>
    </article>
  </body>
</html>