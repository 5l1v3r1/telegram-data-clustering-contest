<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://firenze.repubblica.it/cronaca/2019/11/18/news/firenze_lite_al_pub_ucciso_a_coltellate_in_una_strada-241310873/"/>
    <meta property="og:site_name" content="Repubblica.it"/>
    <meta property="article:published_time" content="2019-11-18T09:02:00+00:00"/>
    <meta property="og:title" content="Firenze, lite al pub, ucciso a coltellate in una strada del centro"/>
    <meta property="og:description" content="La vittima è un kosovaro di 33 anni. I carabinieri fermano un tunisino con precedenti di polizia"/>
  </head>
  <body>
    <article>
      <h1>Firenze, lite al pub, ucciso a coltellate in una strada del centro</h1>
      <h2>La vittima è un kosovaro di 33 anni. I carabinieri fermano un tunisino con precedenti di polizia</h2>
      <address><time datetime="2019-11-18T09:02:00+00:00">18 Nov 2019, 09:02</time> by <a rel="author">LAURA MONTANARI</a></address>
      <p>Prima la lite scoppiata in un pub del centro storico a Firenze, al Dublin in via Faenza, vicino alla stazione di Santa Maria Novella, poi le coltellate in strada. Così è morto nella notte, dopo le 3, in via Sant'Antonino, un cittadino kosovaro di 33 anni, residente a Firenze, che lavorava come cameriere in un locale.<br/><br/>I carabinieri hanno portato in caserma un camerire tunisino di 39 anni, con precedenti di polizia, ritenuto responsabile dell'omicidio. Secondo il racconto di alcuni testimoni, il cittadino kosovaro sarebbe entrato nel pub alterato e avrebbe cercato di attaccare briga. Qualcuno ha provato ad allontanarlo ma senza successo. Di lì a poco è scoppiata la lite fra i due proseguita anche fuori dal pub, in strade vicine dove si sentivano gridare.<br/><br/>La vittima, raggiunta di diverse coltellate, è stata soccorsa e portata in ambulanza al pronto soccorso di Careggi dove alle 4 i medici hanno soltanto potuto constatare il decesso. La procura ha aperto un'inchiesta, il magistrato deciderà per l'autopsia.</p>
    </article>
  </body>
</html>