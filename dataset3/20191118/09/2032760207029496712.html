<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89885"/>
    <meta property="og:site_name" content="Denník politika"/>
    <meta property="article:published_time" content="2019-11-18T09:35:03+00:00"/>
    <meta property="og:title" content="Pre niektoré okresy Slovenska platí výstraha pred vetrom, silno fúka aj na horách"/>
    <meta property="og:description" content="18.11.2019 (Webnoviny.sk) – Meteorológovia v pondelok varujú pred vetrom v nižších polohách a na horách. Výstrahu 1.stupňa pred vetrom vydal Slovenský hydrometeorologický ústav (SHMÚ) pre okresy Levice, Nitra, Zlaté Moravce, Myjava, Nové Mesto nad Váhom, Piešťany, Topoľčany a Hlohovec."/>
  </head>
  <body>
    <article>
      <h1>Pre niektoré okresy Slovenska platí výstraha pred vetrom, silno fúka aj na horách</h1>
      <address><time datetime="2019-11-18T09:35:03+00:00">18 Nov 2019, 09:35</time> by <a rel="author">Webnoviny</a></address>
      <p>18.11.2019 (Webnoviny.sk) – Meteorológovia v pondelok varujú pred vetrom v nižších polohách a na horách. Výstrahu 1.stupňa pred vetrom vydal Slovenský hydrometeorologický ústav (SHMÚ) pre okresy Levice, Nitra, Zlaté Moravce, Myjava, Nové Mesto nad Váhom, Piešťany, Topoľčany a Hlohovec.</p>
      <p><i>„Ojedinele sa očakáva výskyt vetra, ktorý dosiahne krátkodobo rýchlosť okolo 65 km/h a priemernú rýchlosť okolo 45 km/h,”</i> konštatujú meteorológia.</p>
      <p>V horách bude v pondelok taktiež veterno, výstraha 1. stupňa platí do 16:00 pre okresy Banská Bystrica, Brezno, Liptovský Mikuláš, Ružomberok, Tvrdošín a Poprad. Miestami sa očakáva výskyt vetra, ktorý dosiahne priemernú rýchlosť 70 – 85 km/h a v nárazoch okolo 110 km/h.</p>
      <p>Výstraha pre osem okresov platí do 13:00 a na horách má silno fúkať do 16:00. Predpokladaná rýchlosť predstavuje potenciálne nebezpečenstvo pre ľudské aktivity a môže spôsobiť škody menšieho rozsahu.</p>
      <p>Viac k témam: <a href="https://www.webnoviny.sk/tag/pocasie/"><u>počasie</u></a>, <a href="https://www.webnoviny.sk/tag/predpoved-pocasia/"><u>predpoveď počasia</u></a>, <a href="https://www.webnoviny.sk/tag/silny-vietor/"><u>silný vietor</u></a><br/>Zdroj: Webnoviny.sk – <a href="https://www.webnoviny.sk/pre-osem-okresov-na-slovensku-plati-vystraha-pred-vetrom-silno-fuka-aj-na-horach/"><u>Pre niektoré okresy Slovenska platí výstraha pred vetrom, silno fúka aj na horách</u></a> © SITA Všetky práva vyhradené.</p>
    </article>
  </body>
</html>