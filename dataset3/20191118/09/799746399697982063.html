<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/18/7103154/"/>
    <meta property="og:site_name" content="Європейська правда"/>
    <meta property="article:published_time" content="2019-11-18T09:52:19+00:00"/>
    <meta property="og:title" content="Прем'єр Молдови з першим офіційним візитом їде до Москви"/>
    <meta property="og:description" content="Прем’єр-міністр Молдови Іон Кіку цього тижня здійснить перший офіційний візит - до Москви, де він зустрінеться з прем’єр-міністром Росії Дмитрієм Медведєвим."/>
  </head>
  <body>
    <article>
      <h1>Прем'єр Молдови з першим офіційним візитом їде до Москви</h1>
      <address>
        <time datetime="2019-11-18T09:52:19+00:00">18 Nov 2019, 09:52</time>
      </address>
      <p>Прем'єр-міністр Молдови Іон Кіку цього тижня здійснить перший офіційний візит - до Москви, де він зустрінеться з прем'єр-міністром Росії Дмитрієм Медведєвим.</p>
      <p>Про це повідомляє "Європейська правда" з посиланням на <a href="http://tv8.md/">TV8.</a></p>
      <p>Кіку заявив, що візит голови кабміну в Москву давно узгоджений між органами виконавчої влади Республіки Молдови та Російської Федерації, але "він затримувався попереднім керівництвом".</p>
      <p>Кіку заявив, що планується обговорення питань постачання газу, видачі <b><a href="https://www.eurointegration.com.ua/news/2019/11/16/7103118/">дозволів для перевізників</a></b>, розширення експорту, зменшення категорій оподатковуваних митами товарів тощо.</p>
      <p>Нагадаємо, парламент Молдови на засіданні 14 листопада проголосував за <b><a href="https://www.eurointegration.com.ua/news/2019/11/14/7103041/">затвердження</a></b> нового уряду на чолі з прем'єром Іоном Кіку, колишнім міністром фінансів і радником проросійського президента Ігоря Додона.</p>
      <p>Раніше проросійська Партія соціалістів Молдови (ПСРМ) вирішила сформувати <b><a href="https://www.eurointegration.com.ua/news/2019/11/13/7103000/">уряд меншості</a></b> після того, як проєвропейський уряд Санду було відправлено у відставку.</p>
      <p>Детальніше про ситуацію в Молдові читайте у статті: "<b><a href="https://www.eurointegration.com.ua/articles/2019/11/12/7102949/">Розворот Молдови: які наслідки матиме відставка проєвропейського уряду</a></b>".</p>
      <related>
        <a href="https://www.eurointegration.com.ua/news/2019/11/14/7103047/"/>
      </related>
    </article>
  </body>
</html>