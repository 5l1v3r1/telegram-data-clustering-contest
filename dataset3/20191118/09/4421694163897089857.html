<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/rosiya-peredala-zahopleni-ukrayinski-korabli/"/>
    <meta property="og:site_name" content="VARTA1"/>
    <meta property="article:published_time" content="2019-11-18T09:22:32+00:00"/>
    <meta property="og:title" content="Росія передала захоплені українські кораблі"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Росія передала захоплені українські кораблі</h1>
      <address>
        <time datetime="2019-11-18T09:22:32+00:00">18 Nov 2019, 09:22</time>
      </address>
      <p>Post Views: 124</p>
      <p>Сьогодні, 18 листопада російське МЗС повідомило, що передавання захоплених біля Керченської протоки українських військових катерів “Бердянськ” і “Нікополь”, а також буксиру “Яни Капу” відбулося, пише <a href="https://tsn.ua/ukrayina/rosiya-peredala-ukrayini-zahopleni-korabli-mzs-rf-1445019.html">ТСН</a></p>
      <p>Про це заявив речник президента РФ Дмитро Пєсков, передавання “жодним чином не пов’язане з міжнародним трибуналом”, передає російське ТАСС.</p>
      <p>Як повідомлялося, буксири “Титан” та “Гайдамака” мають доправити в Одеський порт захоплені українські кораблі. Усі судна мали зустрітися в керченській протоці. Після цього “Титан” та “Гайдамака” мали розпочати буксирувати українські кораблі в бік Одеси. За інформацією фахівців цей процес може тривати до 30 годин, тож бронекатери та буксир “Яни Капу” щоправда зможуть передати не раніше вівторка.</p>
      <p>Нагадаємо, 25 травня Міжнародний трибунал ООН із морського права ухвалив рішення у справі українських полонених моряків, яких Росія затримала у Керченській протоці. Він зобов’язав РФ повернути кораблі та відпустити українських моряків на період розгляду справи.</p>
      <p>У Росії рішення трибуналу не визнають. Мовляв, трибунал не має права цього вимагати, оскільки інцидент в Керченській протоці не належить до юрисдикції цього суду. Своєю чергою посол України в Німеччині Андрій Мельник заявив, якщо Росія не виконає рішення Міжнародного трибуналу з морського права, Україна буде домагатися введення “гамбурзьких санкцій”.</p>
      <p>Раніше МЗС України надіслало Росії ноту з вимогою повернути захоплені біля Керченської протоки військові кораблі, захоплені в Чорному морі в районі Керченської протоки в листопаді 2018 року. ЗМІ писали, що до 9 грудня, коли в Парижі відбудеться саміт лідерів країн “нормандської четвірки”, РФ має повернути Україні три судна, захоплені 25 листопада 2018 року в Керченській протоці. </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>