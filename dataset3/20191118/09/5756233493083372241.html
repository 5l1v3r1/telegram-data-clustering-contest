<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622091/%D9%88%DB%8C%D8%AA%D8%A7%D9%85%DB%8C%D9%86%E2%80%8C%D9%87%D8%A7%DB%8C%DB%8C-%DA%A9%D9%87-%D8%A8%D8%AF%D9%86-%D8%B4%D9%85%D8%A7-%D8%AF%D8%B1-%D9%81%D8%B5%D9%84-%D8%B3%D8%B1%D9%85%D8%A7-%D8%A8%D9%87-%D8%A2%D9%86%D9%87%D8%A7-%D9%86%DB%8C%D8%A7%D8%B2-%D8%AF%D8%A7%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-18T09:22:00+00:00"/>
    <meta property="og:title" content="ویتامین‌هایی که بدن شما در فصل سرما به آنها نیاز دارد"/>
    <meta property="og:description" content="با تغییرات آب‌وهوایی ناشی از فصول، درجه حرارت بدن شما نیز تغییر می‌کند. در فصل زمستان نیاز بدن به انرژی افزایش می‌یابد. در این فصل، سرما باعث ایجاد التهاب مفصل و درد می‌شود و از طرفی سرماخوردگی و آنفلوآنزا شیوع پیدا می‌کند."/>
  </head>
  <body>
    <article>
      <h1>ویتامین‌هایی که بدن شما در فصل سرما به آنها نیاز دارد</h1>
      <address>
        <time datetime="2019-11-18T09:22:00+00:00">18 Nov 2019, 09:22</time>
      </address>
      <p>
        <i>با تغییرات آب‌وهوایی ناشی از فصول، درجه حرارت بدن شما نیز تغییر می‌کند. در فصل زمستان نیاز بدن به انرژی افزایش می‌یابد. در این فصل، سرما باعث ایجاد التهاب مفصل و درد می‌شود و از طرفی سرماخوردگی و آنفلوآنزا شیوع پیدا می‌کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بسیاری از این بیماریهای زمستانی به علت کمبود مواد معدنی یا ویتامین رخ میدهد از این رو با مصرف ویتامینها، میتوان انرژی مورد نیاز بدن را تامین و از بروز این بیماریها پیشگیری کرد:</p>
      <p>ویتامین سی: شروع زمستان همراه با عفونتهایی مانند سرماخوردگی، سرفه، تب و آنفلوآنزا است. این در حالی است که مصرف ویتامین سی منجر به تقویت سیستم ایمنی بدن و کاهش طول دوره این بیماریها میشود. ویتامین سی نوعی آنتی اکسیدان است که باعث کاهش التهاب در بدن نیز میشود. در زمستان میتوانید ویتامین سی مورد نیاز خود را از طریق مصرف مرکبات، سبزیجات تیره رنگ و مکملهای این ویتامین دریافت کنید.</p>
      <figure>
        <img src="https://aftabnews.ir/files/fa/news/1398/8/27/360675_558.jpg"/>
      </figure>
      <p>ویتامین دی: اگرچه مصرف ویتامین دی در تمام طول سال مورد نیاز است، اما در فصل زمستان و با مایل شدن نور خورشید، نیاز شما به این ویتامین بیشتر میشود. در طول زمستان احتمال بروز دردهای استخوانی و مفصلی به دلیل عدم تابش کافی نور خورشید بیشتر است. به گفته متخصصان تمام بزرگسالان زیر ۷۰ سال باید روزانه ۶۰۰ واحد بین المللی ویتامین دی مصرف کنند و حداقل ۳۰ دقیقه در معرض نور مستقیم خورشید باشند.</p>
      <p>ویتامین ای: مصرف این ویتامین برای کمک به حفظ سلامت پوست ضروری است و از خشکی پوست در زمستان جلوگیری میکند. گوشت و ماهی، اسفناج، بروکلی، بادام سرشار از این ویتامین هستند.</p>
      <p>ویتامین ب کمپلکس: تمام ویتامینهای گروه ب را در زمستان به میزان کافی مصرف کنید. این ویتامینها کربوهیدرات را به انرژی تبدیل میکند تا چربیها و پروتئینها برای سوخت، مصرف شود. به همین دلیل است که با مصرف ویتامینب به ویژه ویتامین ب ۱۲ افسردگی و اضطراب ناشی از کوتاه شدن روزها در زمستان را کاهش مییابد.</p>
      <p>امگا ۳: این یک ویتامین نیست اما نقش مهمی در فصل زمستان برای سلامت شما دارد. اسیدهای چرب امگا ۳ سطح چربی خوب خون یا اچ دی ال را حفظ میکنند. بسیاری از افراد در طول زمستان دچار بیماریهای مفصلی میشوند و این در حالی است که مصرف امگا ۳ منجر به کاهش درد و سفتی مفصلی که از نشانه های آرتروز و آرتریت روماتوئید است میشود.</p>
      <figure>
        <img src="https://aftabnews.ir/files/fa/news/1398/8/27/360677_369.jpg"/>
      </figure>
      <p>منبع: times/ ترجمه از ایرنا</p>
    </article>
  </body>
</html>