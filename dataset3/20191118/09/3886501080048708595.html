<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119437-milojko-arsic-objavljivanje-podataka-o-rastu-bdp-pre-drzavnih-institucija-je-pritisak-na-njihov-rad?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-18T09:00:06+00:00"/>
    <meta property="og:title" content="Milojko Arsić: Objavljivanje podataka o rastu BDP pre državnih institucija je pritisak na njihov rad"/>
    <meta property="og:description" content="Profesor Ekonomskog fakulteta Milojko Arsić ocenio je danas da se objavljivanjem podataka o rastu bruto-društvenog proizvoda (BDP) Srbije pre 30. novembra, kada je najavljeno da će biti objavljeni podaci o ekonomskim uspesima zemlje, vrši pritisak na državne institucije koje se bave statistikom.Arsić je, u Utisku nedelje, kazao da je moguće da BDP za ovu godinu bude niži od onog koji je predsednik Srbije Aleksandar Vučić ranije najavio i da je zbog toga moguć pritisak na službenike koji se bave statistikom.Govoreći o ekonomskom napredovanju zemlje, on je kazao da je prosečan rast BDP od 2012. godine bio oko dva odsto, a da je Srbija, od zemalja u regionu, imala jedan od najlošijih rezultata u poslednje tri godine.&quot;Loš rezultat ne može da se objašnjava problemima poplavama, fiskalnom konsolidacijom...&quot;, rekao je Arsić.Komentarišući navode nekih medija da je Aleksandar Vučić hospitalizovan na VMA zbog novinarskog pitajna, on je ocenio da je apsurd da se neko razboli zbog pitanja te istakao da je reč o pritisku…"/>
  </head>
  <body>
    <article>
      <h1>Milojko Arsić: Objavljivanje podataka o rastu BDP pre državnih institucija je pritisak na njihov rad</h1>
      <address>
        <time datetime="2019-11-18T09:00:06+00:00">18 Nov 2019, 09:00</time>
      </address>
      <p><b>Profesor Ekonomskog fakulteta Milojko Arsić ocenio je danas da se objavljivanjem podataka o rastu bruto-društvenog proizvoda (BDP) Srbije pre 30. novembra, kada je najavljeno da će biti objavljeni podaci o ekonomskim uspesima zemlje, vrši pritisak na državne institucije koje se bave statistikom.</b><br/><br/>Arsić je, u Utisku nedelje, kazao da je moguće da BDP za ovu godinu bude niži od onog koji je predsednik Srbije Aleksandar Vučić ranije najavio i da je zbog toga moguć pritisak na službenike koji se bave statistikom.<br/><br/>Govoreći o ekonomskom napredovanju zemlje, on je kazao da je prosečan rast BDP od 2012. godine bio oko dva odsto, a da je Srbija, od zemalja u regionu, imala jedan od najlošijih rezultata u poslednje tri godine.<br/><br/>"Loš rezultat ne može da se objašnjava problemima poplavama, fiskalnom konsolidacijom...", rekao je Arsić.<br/><br/>Komentarišući navode nekih medija da je Aleksandar Vučić hospitalizovan na VMA zbog novinarskog pitajna, on je ocenio da je apsurd da se neko razboli zbog pitanja te istakao da je reč o pritisku na medije.</p>
    </article>
  </body>
</html>