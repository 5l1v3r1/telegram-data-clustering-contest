<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/synagermos-sto-rethymno-mathitria-sfinose-to-kefali-tis-sta-kagkela/"/>
    <meta property="og:site_name" content="europost.gr"/>
    <meta property="article:published_time" content="2019-11-18T09:50:22+00:00"/>
    <meta property="og:title" content="Συναγερμός στο Ρέθυμνο: Μαθήτρια σφήνωσε το κεφάλι της στα κάγκελα!"/>
    <meta property="og:description" content="Συναγερμός στο Ρέθυμνο με μία 9χρονη μαθήτρια που σφήνωσε το κεφάλι της στα κάγκελα του σχολείου! O Προϊστάμενος του Περιφερειακού Κέντρου Επιχειρήσεων Κρήτης, Σταύρος Δασκαλάκης, όπως είπε σε τοπικό μέσο, πρόκειται για κοριτσάκι 9 ετών, το"/>
  </head>
  <body>
    <article>
      <h1>Συναγερμός στο Ρέθυμνο: Μαθήτρια σφήνωσε το κεφάλι της στα κάγκελα!</h1>
      <address>
        <time datetime="2019-11-18T09:50:22+00:00">18 Nov 2019, 09:50</time>
      </address>
      <p>Συναγερμός στο Ρέθυμνο με μία 9χρονη μαθήτρια που σφήνωσε το κεφάλι της στα κάγκελα του σχολείου!</p>
      <p>O Προϊστάμενος του Περιφερειακού Κέντρου Επιχειρήσεων Κρήτης, Σταύρος Δασκαλάκης, όπως είπε σε τοπικό μέσο, πρόκειται για κοριτσάκι 9 ετών, το οποίο βρισκόταν σε δημοτικό σχολείο του Ρεθύμνου, στο κέντρο της πόλης.</p>
      <p>Προφανώς βρισκόταν εκεί με άλλους φίλους του για να παίξει το απόγευμα, ωστόσο χθες σήμανε συναγερμός, καθώς το κεφαλάκι του κοριτσιού σφήνωσε στα κάγκελα.</p>
      <p>Για τον απεγκλωβισμό του κλήθηκε, λίγο πριν τις 7.00 το απόγευμα, η Πυροσβεστική Υπηρεσία που παρείχε βοήθεια στο μικρό παιδί, με ένα όχημα και δύο πυροσβέστες. Το περιστατικό δεν ήταν σοβαρό καθώς, οι άνδρες της Πυροσβεστικής χρειάστηκε απλά να χαλαρώσουν τα κάγκελα.</p>
      <p>Η μικρή μαθήτρια λαχτάρησε όμως ευτυχώς δεν τραυματίστηκε και έτσι, η μικρή αυτή περιπέτεια έλαβε τέλος.</p>
    </article>
  </body>
</html>