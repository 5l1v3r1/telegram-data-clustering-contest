<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/statali-concorsi-esercito-inps-entrate-3118279/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T09:48:21+00:00"/>
    <meta property="og:title" content="Statali, 450mila assunzioni in 3 anni. Esercito, Inps, Comuni… l’agenda dei concorsi"/>
    <meta property="og:description" content="ROMA – Cadono gli ultimi paletti che per lungo tempo hanno sbarrato la porta alle assunzioni nella P.a. Da venerdì scorso , infatti, il turnover degli statali è tornato al 100% anche tra gli statali in senso stretto, ovvero per i dipendenti dei ministeri, della presidenza del Consiglio, delle agenzie fiscali e degli enti pubblici non economici. Mille bandi di concorso aperti Dalle università ai Comuni, dalle Forze armate agli enti di ricerca sono più di mille i bandi di concorso apertiNoiPa, boom di accessi al portale per consultare i cedolini, disponibili dal 22 novembreEx Ilva, tribunale di Milano scrive ad ArcelorMittal: “Non fermate gli impianti” Dal primo dicembre il vincolo cadrà anche per l’università. Nei territori invece il ricambio tra uscite e ingressi è già a pieno regime. Anzi dal prossimo anno le Regioni potranno programmare ingressi superiori ai pensionamenti. E così dovrebbe funzionare per i Comuni. Solo per rimpiazzare chi se ne va, sono le previsioni del ministero, serviranno 150 mila nuove…"/>
  </head>
  <body>
    <article>
      <h1>Statali, 450mila assunzioni in 3 anni. Esercito, Inps, Comuni… l’agenda dei concorsi</h1>
      <address><time datetime="2019-11-18T09:48:21+00:00">18 Nov 2019, 09:48</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/assunzioni_ansa-1.jpg"/>
        <figcaption>Giovani in cerca di lavoro: nella P.A. previste 150mila assunzioni l’anno (Ansa)</figcaption>
      </figure>
      <p>ROMA – Cadono gli ultimi paletti che per lungo tempo hanno sbarrato la porta alle <a href="https://www.blitzquotidiano.it/economia/statali-assunzioni-2020-turnover-3115304/">assunzioni</a> nella P.a. Da venerdì scorso , infatti, il turnover degli statali è tornato al 100% anche tra gli statali in senso stretto, ovvero per i dipendenti dei ministeri, della presidenza del Consiglio, delle agenzie fiscali e degli enti pubblici non economici.</p>
      <h3>Mille bandi di concorso aperti</h3>
      <p>Dalle università ai Comuni, dalle Forze armate agli enti di ricerca sono più di mille i bandi di concorso aperti</p>
      <figure>
        <a href="https://www.blitzquotidiano.it/economia/noipa-cedolini-tredicesima-bonus-3118713/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/noipa-cedolini-tredicesima-bonus-3118713/">
          <img src="https://static.blitzquotidiano.it/wp/wp-content/uploads/2019/11/noipa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/noipa-cedolini-tredicesima-bonus-3118713/">NoiPa, boom di accessi al portale per consultare i cedolini, disponibili dal 22 novembre</a>
      </h3>
      <figure>
        <a href="https://www.blitzquotidiano.it/economia/ex-ilva-tribunale-milano-arcelor-mittal-3118464/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/ex-ilva-tribunale-milano-arcelor-mittal-3118464/">
          <img src="https://static.blitzquotidiano.it/wp/wp-content/uploads/2019/11/ex_ilva_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/ex-ilva-tribunale-milano-arcelor-mittal-3118464/">Ex Ilva, tribunale di Milano scrive ad ArcelorMittal: “Non fermate gli impianti”</a>
      </h3>
      <p>Dal primo dicembre il vincolo cadrà anche per l’università. Nei territori invece il ricambio tra uscite e ingressi è già a pieno regime. Anzi dal prossimo anno le Regioni potranno programmare ingressi superiori ai pensionamenti. E così dovrebbe funzionare per i Comuni.</p>
      <p>Solo per rimpiazzare chi se ne va, sono le previsioni del ministero, serviranno 150 mila nuove leve l’anno per i prossimi tre anni. Con l’aiuto del Sole 24 Ore, di seguito l’agenda dei concorsi già programmati.</p>
      <h3>7mila per l’Esercito</h3>
      <p>Appena pubblicato in Gazzetta Ufficiale – il 15 novembre 2019 – è il bando dell’Esercito che porterà all’inserimento nel 20210-21 di quattro tranche di assunzioni. La prima a giugno 2020; la seconda a settembre ; la terza a dicembre; la quarta a marzo 2021.</p>
      <h3>5500 posti all’Inps</h3>
      <p>È atteso entro fine novembre il bando di concorso Inps 2019 che dovrebbe portare all’assunzione di 1.869 persone. In tutto dovrebbero essere 5.500 i posti di lavoro messi a bando entro il 2020.</p>
      <h3>Agenzia Entrate: 2300 assunzioni più 300 dirigenti</h3>
      <p>L’Agenzia delle Entrate, invece, ha avviato le procedure per l’affidamento dei prossimi concorsi per realizzare 2.600 assunzioni a partire dal 2020. Nel bando per l’affidamento delle procedure è indicato che saranno banditi almeno cinque Concorsi Pubblici che dovranno portare all’inserimento di 2.300 figure non dirigenziali e di 300 dirigenti.</p>
      <h3>Comune di Milano cerca 201 istruttori amministrativi</h3>
      <p>Il Comune di Milano ha pubblicato il 30 ottobre scorso un avviso per la ricerca di 201 istruttori amministrativo-contabili. Il termine per candidarsi scade il 29 novembre e le prove e si svolgeranno il 5 e 6 dicembre.</p>
      <h3>Aci, 305 posti per diplomati e laureati</h3>
      <p>C’è tempo fino al 5 dicembre per candidarsi a due bando Aci: l’Automobile Club Italia punta all’assunzione a tempo indeterminato di 63 diplomati e 242 laureati per vari profili professionali.</p>
    </article>
  </body>
</html>