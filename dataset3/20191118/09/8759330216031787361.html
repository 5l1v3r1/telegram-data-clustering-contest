<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904193/verheyen-gaat-akkoord-met-martinez-farce-dat-we-geen-ek-stadion-hebben-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-18T09:40:00+00:00"/>
    <meta property="og:title" content="Ook Verheyen hekelt gebrek aan een EK-stadion: 'Een farce'"/>
    <meta property="og:description" content="Roberto Martinez haalde na de gewonnen partij tegen Rusland flink uit. Niet naar de spelers of wedstrijdleiding, wel de Belgische politici."/>
  </head>
  <body>
    <article>
      <h1>Ook Verheyen hekelt gebrek aan een EK-stadion: 'Een farce'</h1>
      <address>
        <time datetime="2019-11-18T09:40:00+00:00">18 Nov 2019, 09:40</time>
      </address>
      <p>
        <b>Roberto Martinez haalde na de gewonnen partij tegen Rusland flink uit. Niet naar de spelers of wedstrijdleiding, wel de Belgische politici. <a href="https://www.voetbalprimeur.be/nieuws/904030/martinez-haalt-uit-catastrofe-dat-we-geen-ek-stadion-hebben-.html?utm_source=doorlink&amp;utm_medium=doorlink&amp;utm_campaign=doorlink">De Spaanse bondscoach vindt het niet kunnen dat België geen 'EK-stadion' heeft</a>. Dat vindt ook Gert Verheyen.</b>
      </p>
      <p>Door het gebrek aan een modern stadion is België geen gastland (of stad) voor het EK. Dat zorgt er dan ook voor dat onze Rode Duivels geen enkele thuiswedstrijd spelen, terwijl andere concurrenten dat wel kunnen doen.</p>
      <p>"Voor de Belgische supporters is het doodjammer dat zij straks op het EK niet in eigen land naar de Belgen kunnen gaan kijken", zegt Verheyen in <i>Het Nieuwsblad</i>. "Dat er in Brussel geen thuishaven is, dat blijft toch een farce."</p>
      <p>Het gebrek aan een thuiswedstrijd zal volgens Verheyen echter geen rol spelen op het EK voor onze Rode Duivels. "Het maakt voor de spelers zelf niets uit. Of ze nu thuis of op verplaatsing spelen, deze spelers sjotten overal even goed", besluit hij.</p>
    </article>
  </body>
</html>