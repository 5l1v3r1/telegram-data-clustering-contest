<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/mer-maleckiy-taki-vikonuie-obicyanku-shcho-dav-deputatam-i-kumi-piddubniy-na-petrivci"/>
    <meta property="og:site_name" content="Кременчугская газета"/>
    <meta property="article:published_time" content="2019-11-18T09:00:00+00:00"/>
    <meta property="og:title" content="Мер Малецький таки виконує обіцянку перед депутатами і кумою Піддубною: на Петрівці відкривають аптеку"/>
    <meta property="og:description" content="Нарешті дійшла черга?"/>
  </head>
  <body>
    <article>
      <h1>Мер Малецький таки виконує обіцянку перед депутатами і кумою Піддубною: на Петрівці відкривають аптеку</h1>
      <address>
        <time datetime="2019-11-18T09:00:00+00:00">18 Nov 2019, 09:00</time>
      </address>
      <p>
        <b>Нарешті дійшла черга?</b>
      </p>
      <p>На Петрівці таки хочуть відкрити нову «Доступну аптеку». На сесії Кременчуцької міської ради 12 грудня 2019 року депутатам пропонуватимуть внести зміни в комплексну міську програму «Доступна аптека» в Кременчуці  на 2019-2021 роки. Відповідний <a href="https://www.kremen.gov.ua/?view=projects-city-rada-archive&amp;session=199&amp;page=1">проект рішення</a> оприлюднили на офіційному сайті мерії.</p>
      <p>Зміни полягатимуть у відкритті ще одного аптечного пункту, де кременчужани зможуть придбати ліки в рамках вище згаданої програми.</p>
      <blockquote><i>«Мікрорайон Петрівка є віддаленим мікрорайоном м. Кременчука, в якому, наразі, відсутня будь-яка аптека, тому, аби придбати необхідні медикаменти, люди вимушені їхати до іншого мікрорайону. Таким чином, виникла необхідність у пошуку можливості створення аптечного пункту в мікрорайоні Петрівка, в приміщенні за адресою вул. О. Древаля, 101, у зв’язку із тим, що за даною адресою КНМП «ЦПМСД № 3» м. Кременчука орендує приміщення для амбулаторії, в якій лікарями ЗПСМ ведеться прийом мешканців зазначеного мікрорайону»,</i> - йдеться в пояснювальній записці.</blockquote>
      <p>Відповідно, розроблений проект рішення управління охорони здоров’я виконавчого комітету Кременчуцької міської ради.</p>
      <p>Депутатам нагадують, що з 22 серпня 2016 року в місті впроваджують програму реімбурсації в рамках реалізації комплексної міської програми «Доступна аптека», яка передбачає можливість придбання життєво-необхідних лікарських засобів за 50% від їх вартості.</p>
      <p>На період дії програми реімбурсації, по місту виписали та відшкодували більш, ніж 100 тис рецептурних бланків для пільгової категорії населення, на суму понад 3 млн грн, середня вартість відшкодування медикаментів по одному рецепту складає 43,21 грн.</p>
      <p>Варто зазначити, що першою запропонувала відкрити аптеку з доступними цінами на Петрівці депутатка Оксана Піддубна. У середині жовтня цього року на засіданні постійної депутатської комісії з питань освіти, медицини і соцзахисту вона поцікавилася, коли ж на Петрівці нарешті з’явиться комунальна аптека. Щоб люди могли на місці купувати ліки, приміром, в рамках міської програми «Доступна аптека».</p>
      <p>Нагадаємо, <b><a href="https://kg.ua/news/deputatam-proponuyut-dopomogi-meshkancyam-petrivki-z-vidkrittyam-komunalnoyi-apteki">Депутатам пропонують допомоги мешканцям Петрівки з відкриттям комунальної аптеки</a>.</b></p>
      <p>
        <b><a href="https://kg.ua/news/lyudi-bidkayutsya-shcho-na-petrivci-nemaie-komunalnoyi-apteki-vlada-rozvodit-rukami">Люди бідкаються, що на Петрівці немає комунальної аптеки, влада – розводить руками</a>.</b>
      </p>
      <p>Також нагадаємо, <b><a href="https://kg.ua/news/meshkancyam-velikoyi-kohnivki-i-lashkiv-cogo-roku-vidkrittya-komunalnih-aptek-ne-svitit">Мешканцям Великої Кохнівки і Лашків цього року відкриття комунальних аптек не «світить»</a>. </b>Адже на Лашках і у Великій Кохнівці, а також два аптечні пункти на Молодіжному цього року відкривати не збираються. І більш конкретної відповіді, чому гроші просили з бюджету міста, у чиновників Кременчука немає.</p>
      <p>Читайте, <b><a href="https://kg.ua/news/tri-goda-obeshchaniy-maleckogo-apteku-na-reevke-teper-obeshchayut-otkryt-k-7-noyabrya">три роки обіцянок Малецького: аптеку на Ревівці тепер обіцяють відкрити до 7 листопада</a>.</b></p>
      <p> </p>
      <p> </p>
      <p>Світлана Павленко</p>
    </article>
  </body>
</html>