<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/sinyo-mraz-dyadovtzi-1618234.html"/>
    <meta property="og:site_name" content="Cross"/>
    <meta property="article:published_time" content="2019-11-18T09:00:00+00:00"/>
    <meta property="og:title" content="Киев има 35 км коледен пазар със сини дядо мразовци"/>
    <meta property="og:description" content="/КРОСС/ Киев е европейски и световен рекордьор тази година. Градът предлага невероятните 22 мили или над 35 километра неспирен коледен пазар."/>
  </head>
  <body>
    <article>
      <h1>Киев има 35 км коледен пазар със сини дядо мразовци</h1>
      <address>
        <time datetime="2019-11-18T09:00:00+00:00">18 Nov 2019, 09:00</time>
      </address>
      <p>/КРОСС/ Киев е европейски и световен рекордьор тази година. Градът предлага невероятните 22 мили или над 35 километра неспирен коледен пазар.</p>
      <p>Украинската столица, която всячески се стреми да привлича туристи, за да изравни продупчения си с милиарди бюджет, е готова на всичко, за да отклони традиционните посетители на западноевропейските предпразнични базари. И да ги изненада с нещо ново и вълнуващо."</p>
      <p>За мнозина това на първо място са облечените в синьо, вместо в червено, Дядовци Коледа. Причината е, че противно на наложения от марка безалкохолни напитки образ на добрия старец в червени дрехи, на територията на бившия Съветски съюз той е различен.</p>
      <p>Първо се казва Дядо Мраз, както беше и у нас при соца, и второ - носи синьо. 22-те мили коледни „кабинки“ – сергии, павилиони, щандове, посветени на празниците,на практика пресичат целия град, а той никак не е малък.<br/><br/>Може би най-атрактивен е площадът „Света София“, декориран не само с базара, а и с елха, украсена с играчки в цветовете на националното знаме – синьо и жълто - златно, главната за града и страната. Наоколо има и въртележка за децата и какво ли още не, като цялата зона е огласяна с много глъчка и смях на фона на мелодиите, изпълнявани от уличните музиканти.<br/><br/>Експоцентърът, Марининския парк, Спивоче поле, Пощовия площад, всички централни булеварди и улици са изпълнени с хора, с предложения за подаръци, с ухание на печива и греяно вино.</p>
      <p>А наоколо щъкат споменатите вече Дядовци Мраз или Коледа – кой, както поиска да ги нарича – в техните смешни сини дрехи с белите бради и Снежанки, пърхащи до тях – украинките са сред най-красивите жени в Европа, ако не в цял свят.</p>
    </article>
  </body>
</html>