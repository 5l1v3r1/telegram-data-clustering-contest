<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820176-kndr-nespodivano-provela-vijskovi-navcanna-pid-kerivnictvom-kim-cen-ina.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T09:03:00+00:00"/>
    <meta property="og:title" content="КНДР несподівано провела військові навчання під керівництвом Кім Чен Ина"/>
    <meta property="og:description" content="Лідер Північної Кореї Кім Чен Ин у понеділок спостерігав за навчаннями військово-повітряних сил країни, про які раніше не попереджалося."/>
  </head>
  <body>
    <article>
      <h1>КНДР несподівано провела військові навчання під керівництвом Кім Чен Ина</h1>
      <h2>Лідер Північної Кореї Кім Чен Ин у понеділок спостерігав за навчаннями військово-повітряних сил країни, про які раніше не попереджалося.</h2>
      <address>
        <time datetime="2019-11-18T09:03:00+00:00">18 Nov 2019, 09:03</time>
      </address>
      <p>Про це повідомляє <a href="https://en.yna.co.kr/view/AEN20191118001051325">Yonhap</a> з посиланням на Корейське центральне інформаційне агентство (KCNA).</p>
      <p>Як зазначається, Кім особисто керував військовими маневрами з висадки підрозділів повітряного десанту, які входять до складу ВПС і ППО КНДР.</p>
      <p>“Необхідно проводити навчання без попередження в змодельованих умовах реальної війни... Це надає можливість поліпшити готовність Корейської народної армії до війни”, — заявив Кім.</p>
      <p>Раніше повідомлялося, що США та Південна Корея відклали на невизначений термін спільні військові навчання, які Північна Корея розкритикувала як провокаційні та як підготовку до вторгнення.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2818750-u-kndr-bajdena-nazvali-skazenim-psom-akogo-treba-zabiti-do-smerti.html">У КНДР Байдена назвали "скаженим псом", якого треба "забити до смерті"</a>
      </blockquote>
      <p>Наприкінці жовтня <a href="https://www.ukrinform.ua/tag-kndr">Північна Корея</a> провела третій випробувальний запуск нової "надвеликої" багатокаліберної ракетної установки, що розширює її здатність знищувати ворожі цілі при несподіваних атаках.</p>
    </article>
  </body>
</html>