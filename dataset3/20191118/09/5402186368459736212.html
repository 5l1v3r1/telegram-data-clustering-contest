<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobil.se/nyheter/kraftig-nedgang-for-googles-ai-hogtalare"/>
    <meta property="og:site_name" content="Mobil"/>
    <meta property="article:published_time" content="2019-11-18T09:14:00+00:00"/>
    <meta property="og:title" content="Kraftig nedgång för Googles AI-högtalare"/>
    <meta property="og:description" content="Google har länge flåsat Amazon i nacken när det gäller marknadsandelar i AI-högtalarsegmentet. Men tredje kvartalet blev ingen klang- och jubelföreställning."/>
  </head>
  <body>
    <article>
      <h6 class="kicker">Tufft tredjekvartal för techjätten</h6>
      <h1>Kraftig nedgång för Googles AI-högtalare</h1>
      <address><time datetime="2019-11-18T09:14:00+00:00">18 Nov 2019, 09:14</time> by <a rel="author" href="mailto:redaktion@mobil.se" target="_blank">Mats Karlsson</a></address>
      <p>Nyheter <br/><b>Google har länge flåsat Amazon i nacken när det gäller marknadsandelar i AI-högtalarsegmentet. Men tredje kvartalet blev ingen klang- och jubelföreställning.</b></p>
      <p>Det är analysfirman Canalys som kommit med färska siffror rörande den globala marknaden för AI-högtalare under årets tredje kvartal. Och siffrorna visar att Googles produkter rasar rejält, från en marknadsandel på över 30 procent till bara 12 procent. Samtidigt har Amazon gått starkt framåt och noteras för en tillväxt på 66 procent jämfört med samma kvartal 2018. Amazon sålde inte mindre än 10,4 miljoner AI-högtalare under kvartalet och drar således ifrån konkurrenterna och befäster sin ställning som den största aktören i segementet </p>
      <p>Canalysanalytikern Jason Low konstaterar att Google till följd av den minskade försäljningen har sett sig nödgade att inleda flera nya samarbeten. Inte minst så har man sedan en tid tillbaka erbjudit amerikanska användare en gratis Google Home Mini-enhet tillsammans med abonnemang hos den svenska streamingjätten Spotify. Canalyssiffrorna visar även att AI-enheter med skärmar går mycket starkt framåt. För den kategorin produkter så noteras en ökning med hela 500 procent globalt mellan juli och september. Även i den kategorin så är det Amazon som är klart starkast. </p>
      <p>Annons</p>
      <footer>Källa <br/><a href="https://bgr.com/2019/11/15/amazon-vs-google-smart-speaker-market-share-data-third-quarter/">Kraftigt minskad marknadsandel för Googles AI-högtalare</a></footer>
      <related>
        <h4>Relaterade artiklar</h4>
        <a href="https://www.mobil.se/nyheter/analytiker-ai-hogtalare-forbi-surfplattor-ar-2021"/>
        <a href="https://www.mobil.se/nyheter/kraftig-okning-av-antalet-levererade-ai-hogtalare-i-europa"/>
      </related>
    </article>
  </body>
</html>