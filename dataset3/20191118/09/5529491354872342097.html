<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/tu-si-que-vales-belen-ipnotizzata-3118285/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-18T09:50:01+00:00"/>
    <meta property="og:title" content="Tu si que vales, Belen ipnotizzata da Raimondo Laino: la showgirl si accascia ma…"/>
    <meta property="og:description" content="ROMA – Belen Rodriguez è stata ipnotizzata a Tu si que vales. L’esperimento che Raimondo Laino ha fatto con Belen è però riuscito fino a un certo punto, nel senso che la conduttrice ha fatto cose che l’ipnotista le stava chiedendo ma, non essendosi lasciata andare fino in fondo, non è stata ipnotizzata totalmente. La showgirl argentina infatti ha confessato di essersi sentita strana, non ipnotizzata ma quasi, e ha dunque dato credibilità a un’esibizione che all’inizio non aveva convinto la giuria. “Se fossi stata da sola in una stanza con te, avrei continuato”, ha confidato poi Belen a Laino.  L’ipnotista era riuscito, prima di provare l’esperimento su Belen, ha ipnotizzare 20 spettatori, che sembravano aver perso totalmente il controllo. C’è chi è finito per crollare a terra e chi per addormentarsi seduto su una sedia. Laino era riuscito anche a far bere un bicchiere con acqua salata a un ragazzo del pubblico spingendolo a credere che invece fosse dolce: “Sa di latte condensato”, ha infatti sostenuto l’ipnotizzato. Live…"/>
  </head>
  <body>
    <article>
      <h1>Tu si que vales, Belen ipnotizzata da Raimondo Laino: la showgirl si accascia ma…</h1>
      <address><time datetime="2019-11-18T09:50:01+00:00">18 Nov 2019, 09:50</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/belen-ipnosi-1.jpg"/>
        <figcaption>Belen ipnotizzata da Raimondo Laino</figcaption>
      </figure>
      <p>ROMA – <b>Belen Rodriguez</b> è stata ipnotizzata a<b> Tu si que vales</b>. L’esperimento che <b>Raimondo Laino</b> ha fatto con Belen è però riuscito fino a un certo punto, nel senso che la conduttrice ha fatto cose che l’ipnotista le stava chiedendo ma, non essendosi lasciata andare fino in fondo, non è stata ipnotizzata totalmente. La showgirl argentina infatti ha confessato di essersi sentita strana, non ipnotizzata ma quasi, e ha dunque dato credibilità a un’esibizione che all’inizio non aveva convinto la giuria. “Se fossi stata da sola in una stanza con te, avrei continuato”, ha confidato poi Belen a Laino. </p>
      <p>L’ipnotista era riuscito, prima di provare l’esperimento su <a href="https://www.blitzquotidiano.it/pagina5-gossip/belen-rodriguez-storiella-andrea-damante-2-3118273/">Belen</a>, ha ipnotizzare 20 spettatori, che sembravano aver perso totalmente il controllo. C’è chi è finito per crollare a terra e chi per addormentarsi seduto su una sedia. Laino era riuscito anche a far bere un bicchiere con acqua salata a un ragazzo del pubblico spingendolo a credere che invece fosse dolce: “Sa di latte condensato”, ha infatti sostenuto l’ipnotizzato. </p>
      <figure>
        <a href="https://www.blitzquotidiano.it/tv/live-non-durso-heather-parisi-violenza-3118697/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/live-non-durso-heather-parisi-violenza-3118697/">
          <img src="https://static.blitzquotidiano.it/wp/wp-content/uploads/2019/11/parisi-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/live-non-durso-heather-parisi-violenza-3118697/">Live – Non è la D’Urso, Heather Parisi: “Anch’io sono stata vittima di violenza”</a>
      </h3>
      <figure>
        <a href="https://www.blitzquotidiano.it/tv/raffaella-fico-lato-b-balotelli-instagram-3118629/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/raffaella-fico-lato-b-balotelli-instagram-3118629/">
          <img src="https://static.blitzquotidiano.it/wp/wp-content/uploads/2019/11/raffaella-fico-instagram-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/raffaella-fico-lato-b-balotelli-instagram-3118629/">Balotelli e il complimento al lato B di Raffaella Fico su Instagram</a>
      </h3>
      <p>Una prova che però non è piaciuta alla giuria popolare che, capeggiata da Sabrina Ferilli, ha votato “no” per il 61%. “Io penso che questa percentuale di no dipenda un po’ dalla paura – ha detto Maria De Filippi -, perché quello che tu fai è in qualche modo far perdere il controllo di noi stessi. E preferisci pensare che non sia vero. Penso che sia vero, perché l’ho vissuto. Non perdi il controllo, ma il pensiero di perderlo ce l’hai. Di fronte a tutti è come se fossi una persona nuda (la giudice allude all’ipnosi di Belen Rodriguez, ndr). Mi è successa la stessa cosa di Belen, per me vale”.</p>
      <p>Fonte: TU SI QUE VALES.</p>
    </article>
  </body>
</html>