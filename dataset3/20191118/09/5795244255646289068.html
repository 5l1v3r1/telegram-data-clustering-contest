<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/znamenitosti/dmitra-shepelyeva-zasudili-za-romantichne-foto-z-novoyu-narechenoyu-instagram-50054118.html"/>
    <meta property="og:site_name" content="НВ"/>
    <meta property="article:published_time" content="2019-11-18T09:58:00+00:00"/>
    <meta property="og:title" content="«Шкода Жанну». Дмитра Шепелєва засудили за романтичне фото з новою нареченою"/>
    <meta property="og:description" content="Популярний телеведучий Дмитро Шепелєв розбурхав соцмережі першим спільним знімком зі своєю коханою, дизайнером Катериною Тулуповою."/>
  </head>
  <body>
    <article>
      <h1>«Шкода Жанну». Дмитра Шепелєва засудили за романтичне фото з новою нареченою</h1>
      <h2>Популярний телеведучий Дмитро Шепелєв розбурхав соцмережі першим спільним знімком зі своєю коханою, дизайнером Катериною Тулуповою.</h2>
      <address>
        <time datetime="2019-11-18T09:58:00+00:00">18 Nov 2019, 09:58</time>
      </address>
      <p>36-річний шоумен напередодні опублікував в Instagram романтичне фото, на якому цілує свою обраницю. У підписі до знімка Шепелєв прокоментував чутки про майбутнє весілля з Тулуповою, з якою він виховує сина від Жанни Фріске, 6-річного Платона. Також ведучий розповів, що познайомився з коханою в дитячому садку:</p>
      <p>«Тут оскільки гримить новина, нібито я одружуюся, вирішив у вас розпитати, як ви знайомили ваших дітей з вашими новими партнерами? У нашому з Катею випадку вийшло так, що наші діти познайомилися першими — вони ходили в один дитячий садок. Так що, виходить, що нас з Катею познайомили наші діти. Ми ще не почали зустрічатися, а діти вже були не розлий вода. До речі, вони донині кращі друзі. А у вас як?», — написав він.</p>
      <p>У коментарях до фото фоловери Шепелєва засудили його за відносини з новою обраницею.</p>
      <p>«Краще б ти так Жанну цілував!», «Шкода Жанну», «Цей тип не здатний любити нікого, крім себе», «Я думала, ти гей», — пишуть в Мережі.</p>
      <p>У відповідь на коментар про свою нетрадиційну сексуальну орієнтацію Шепелєв згадав про колегу Лєру Кудрявцеву, яка тривалий час зустрічалася з Сергієм Лазарєвим:</p>
      <p>«Ні, ну зрозуміло, що це прикриття, я Лері пропонував, але вона не змогла», — написав він.</p>
      <p>У свою чергу, Кудрявцева швидко відреагувала на висловлювання Шепелєва, гнівно висловившись на адресу колеги на своїй сторінці в Instagram:</p>
      <p>«Сьогодні три новини дізналася: що ти є в Instagram, що я в тебе заблокована, і що ти пишеш про мене. Може, і мені почати писати про тебе? А то ми всі мовчимо, але тільки через Платона», — написала вона в Insta-сторіз.</p>
      <p>Відзначимо, після смерті Жанни Фріске в 2015 році Шепелєв не коментував своє особисте життя. Перша згадка про нові стосунки не так давно з’явилася в Instagram ведучого, де він звернувся до фоловерів з питанням, як батькам вдається підтримувати романтику у відносинах, натякнувши на роман з Тулуповою, у якої також є дитина від минулих відносин:</p>
      <p>«До мене зовсім недавно дійшло, як важливо, як необхідно іноді проводити час наодинці і без дітей. Тому що цілодобова роль батька здатна вбити будь-яку романтику. Ми намагаємося по можливості літати кудись, щоб просто побути удвох. Це виходить не дуже часто — раз в декілька місяців, напевно. Кілька тижнів тому ми повернулися з Мюнхена, провели там романтичні вихідні», — написав Шепелєв.</p>
      <p>Нагадаємо, Дмитро Шепелєв — білоруський ведучий, який живе і працює в Росії. В Україні відомий як ведучий каналу М1, Фабрики зірок-2, а також шоу Розсміши коміка з Володимиром Зеленським.</p>
      <p>Був в незареєстрованому шлюбі зі співачкою Жанною Фріске. 7 квітня 2013 року у Фріске і Шепелєва в Майамі народився син Платон. Після тривалої боротьби з хворобою, 15 червня 2015 співачка Жанна Фріске померла від гліобластоми.</p>
      <p>Читайте також:</p>
      <ul>
        <li>
          <a href="https://style.nv.ua/ukr/showbiz/dmitro-shepeljev-napisav-osobistogo-lista-zhanni-friske-cherez-rik-pislja-jiji-smerti-148663.html">Дмитро Шепелєв написав особистого листа Жанні Фріске через рік після її смерті</a>
        </li>
        <li>
          <a href="https://style.nv.ua/ukr/showbiz/dmitro-shepeljev-dav-pershe-interv-ju-pislja-smerti-zhanni-friske-282983.html">Дмитро Шепелєв дав перше інтерв'ю після смерті Жанни Фріске</a>
        </li>
        <li>
          <a href="https://style.nv.ua/ukr/showbiz/dmitro-shepeleyev-rozpoviv-yak-vihovuye-sina-zhanni-friske-50027104.html">Я завжди був м’яким батьком. Дмитро Шепелєв розповів, як виховує сина Жанни Фріске</a>
        </li>
      </ul>
    </article>
  </body>
</html>