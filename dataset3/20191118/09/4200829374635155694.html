<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galatasaray/2019/11/18/ryan-babelden-sonra-musleradan-da-kotu-haber"/>
    <meta property="og:site_name" content="FotoMaç"/>
    <meta property="article:published_time" content="2019-11-18T09:45:24+00:00"/>
    <meta property="og:title" content="Ryan Babel'den sonra Muslera'dan da kötü haber"/>
    <meta property="og:description" content="Hollanda Milli Takımı'nın EURO 2020 Elemeleri'nde Estonya ile oynayacağı maç öncesinde sakatlanan Ryan Babel kadrodan çıkarıldı. Bu gelişmenin ardından Galatasaray yaptığı açıklama ile Fernando Muslera'nın da belindeki ağrılar nedeniyle Uruguay Milli Takımı kadrosundan çıkartıldığını duyurdu."/>
  </head>
  <body>
    <article>
      <h1><u><a href="https://www.fotomac.com.tr/haberleri/ryan-babel?id=3f254ab9-9ec6-4ef6-a53f-f48a1f5edb3d">Ryan Babel</a></u>'den sonra Muslera'dan da kötü haber</h1>
      <h2><u><a href="https://www.fotomac.com.tr/haberleri/hollanda?id=622c7611-20d0-4dcf-9621-418032520691">Hollanda</a></u> <u><a href="https://www.fotomac.com.tr/haberleri/milli-takimi?id=5cfe5940-77d2-4178-adfd-159dd7a6ed50">Milli Takımı</a></u>'nın EURO 2020 Elemeleri'nde Estonya ile oynayacağı maç öncesinde sakatlanan <u><a href="https://www.fotomac.com.tr/haberleri/ryan-babel?id=3f254ab9-9ec6-4ef6-a53f-f48a1f5edb3d">Ryan Babel</a></u> kadrodan çıkarıldı. Bu gelişmenin ardından Galatasaray yaptığı açıklama ile Fernando Muslera'nın da belindeki ağrılar nedeniyle Uruguay Milli Takımı kadrosundan çıkartıldığını duyurdu.</h2>
      <address>
        <time datetime="2019-11-18T09:45:24+00:00">18 Nov 2019, 09:45</time>
      </address>
      <p>Galatasaray'da forvet krizi artıyor... Kolombiyalı futbolcu Radamel Falcao'nun tedavisi için yeniden İspanya'ya gidecek olması ve Florin Andone'nin ciddi sakatlık yaşamasının ardından bir kötü haber de <u><a href="https://www.fotomac.com.tr/haberleri/ryan-babel?id=3f254ab9-9ec6-4ef6-a53f-f48a1f5edb3d">Ryan Babel</a></u>'den geldi.</p>
      <p><u><a href="https://www.fotomac.com.tr/haberleri/hollanda?id=622c7611-20d0-4dcf-9621-418032520691">Hollanda</a></u> <u><a href="https://www.fotomac.com.tr/haberleri/milli-takimi?id=5cfe5940-77d2-4178-adfd-159dd7a6ed50">Milli Takımı</a></u> resmi Twitter hesabından yaptığı açıklama ile tecrübeli futbolcunun Estonya maçı öncesinde kadrodan çıkartıldığını duyurdu. Oyuncunun sakatlık derecesi henüz bilinmiyor.</p>
      <p>Forvet mevkisinde iki as ismi sakatlık yaşayan sarı-kırmızılı takımda, alternatif olarak kullanılan Ryan Babel'in de sakatlanması moralleri bozdu. Terim'in mevcut kadroda ileri uçta oynatabileceği isimler arasında Adem Büyük ile genç futbolcu Erencan Yardımcı bulunuyor.</p>
      <p>
        <b>GALATASARAY'DAN AÇIKLAMA GELDİ</b>
      </p>
      <p>Sarı-kırmızılıların Uruguaylı file bekçisi Fernando Muslera da belindeki ağrıları nedeniyle milli takım kadrosundan çıkartıldı. Konuya ilişkin kulüpten yapılan açıklama şöyle:</p>
      <p>
        <b>
          <i>Macaristan ile oynadıkları maçın ardından bel ağrıları nedeniyle Uruguay Milli Takımı kampından ayrılan Fernando Muslera ve Hollanda Milli Takımı'nda sol dizinden yaşadığı sakatlık sonrası kadrodan çıkarılan Ryan Babel'in sağlık durumları hakkındaki açıklama, oyuncularımızın İstanbul'a döndükten sonra gerçekleştirilecek tetkiklerinin ardından yapılacak.</i>
        </b>
      </p>
      <figure>
        <a href="https://www.fotomac.com.tr/webtv/videoizle/galatasaraya-bir-kotu-haber-de-babelden">
          <img src="https://iaftm.tmgrup.com.tr/acf7b1/644/381/38/0/1254/720?u=https://iaspr.tmgrup.com.tr/2019/11/18/1574071970488.jpeg"/>
        </a>
        <figcaption>Galatasaray'a bir kötü haber de Babel'den</figcaption>
      </figure>
      <figure>
        <img src="https://iaftm.tmgrup.com.tr/67ca3a/0/0/0/0/589/234?u=https://iftm.tmgrup.com.tr/2019/11/18/ryan-babel-hollandanin-kadrosundan-cikartildi-1574070824854.jpg"/>
      </figure>
      <related>
        <a href="https://www.fotomac.com.tr/galatasaray/2019/11/16/galatasaraydan-flas-aciklama-falcao-yine-gidiyor"/>
      </related>
    </article>
  </body>
</html>