<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/eventi-e-cultura/ricco-calendario-di-laboratori-di-lettura-gratuiti-in-programma-da-mcdonalds-a-biella"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-18T09:05:19+00:00"/>
    <meta property="og:title" content="Ricco calendario di laboratori di lettura gratuiti in programma da McDonald’s a Biella"/>
    <meta property="og:description" content="Rientra nell'iniziativa “Che Storia! Festa del libro e della lettura”"/>
  </head>
  <body>
    <article>
      <h1>Ricco calendario di laboratori di lettura gratuiti in programma da McDonald’s a Biella</h1>
      <h2>Rientra nell'iniziativa “Che Storia! Festa del libro e della lettura”</h2>
      <address>
        <time datetime="2019-11-18T09:05:19+00:00">18 Nov 2019, 09:05</time>
      </address>
      <p>Happy Meal, l’iconico menù di McDonald’s per i più piccoli, compie 40 anni. Era il 1979 quando, negli USA, il pubblicitario Dick Brams decise di realizzare un menù dedicato esclusivamente ai bambini. Da allora la box di McDonald’s a forma di casetta è diventata famosa in tutto il mondo. In Italia arrivò nel 1986, a Roma, con l’apertura del McDonald’s Piazza di Spagna.</p>
      <h3>La storia di Happy Meal</h3>
      <p>Da sempre Happy Meal è simbolo della felicità e spensieratezza che racchiude nel suo stesso nome. In Giappone negli anni ’80 la scatola si chiamava Okosama Lunch – Okosama è il modo educato con cui i giapponesi si riferiscono ai bambini – mentre oggi si chiama Happy Set. In Argentina, invece, viene chiamata Cajita Feliz (Scatolina Felice). In Italia l’Happy Meal continua ad essere un prodotto amatissimo. Ogni anno ne vengono venduti 30 milioni (circa 80.000 al giorno) e con esso vengono distribuiti 6 milioni di confezioni di frutta.</p>
      <h3>In regalo un libro per stimolare la passione per la lettura</h3>
      <p>“Per noi Happy Meal non rappresenta solo un pasto ma un’esperienza di gioco e condivisione” commenta Giorgia Favaro, Chief Marketing Officer di McDonald’s Italia. “Per questo la scorsa primavera abbiamo lanciato Happy Meal Readers, una nuova iniziativa che ha l’obiettivo di stimolare la passione per la lettura tra i bambini, dando la possibilità di scegliere, al posto del gioco, un libro. Ai bambini e alle loro famiglie l’iniziativa è piaciuta moltissimo; ecco perché abbiamo deciso di proseguire anche nel 2020”. Sono stati infatti quasi 2 milioni i libri distribuiti nel corso del 2019. Il 2020 vedrà l’arrivo di una nuova collana di avventure dei gemelli Gelsomino, sempre firmata da Cressida Cowell.</p>
      <p><anchor name="Bookmark"/> Per festeggiare il compleanno, dopo il successo di marzo con 450 laboratori di lettura per bambini organizzati in tutta Italia e oltre 10.000 bambini coinvolti, tornerà anche a Biella “Che Storia! Festa del libro e della lettura”. Dal 15 novembre, per due settimane, sarà infatti possibile partecipare al ricco calendario di laboratori di lettura gratuiti in programma in tutti i McDonald’s d’Italia.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/ecco-il-programma-del-carnevale-di-biella"/>
        <a href="https://laprovinciadibiella.it/eventi-e-cultura/ecco-tutti-gli-eventi-in-programma-oggi-nel-biellese-3"/>
        <a href="https://laprovinciadibiella.it/attualita/cinema-biellesi-film-sul-grande-schermo-3-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2-2"/>
      </related>
    </article>
  </body>
</html>