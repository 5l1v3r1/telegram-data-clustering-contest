<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-shilpa-shetty-comment-on-alia-bhatt-vicky-kaushaul-and-govinda-in-front-of-sophie-choudry-2855679.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T09:24:39+00:00"/>
    <meta property="og:title" content="शिल्पा शेट्टी ने आलिया भट्ट को बताया 'गोल गप्पा' और विक्की कौशल को कहा 'लौकी', गोविंदा के लिए कह दी ये बड़ी बात"/>
    <meta property="og:description" content="बॉलीवुड अभिनेत्री शिल्पा शेट्टी जितनी फिट हैं, उतनी ही खूबसूरत भी हैं। उम्र के साथ उनकी फिटनेस और ब्यूटी निखरती ही जा रही है। 43 की उम्र में भी शिल्पा की खूबसूरती और फिटनेस में कोई कमी नहीं आई है।..."/>
  </head>
  <body>
    <article>
      <h1>शिल्पा शेट्टी ने आलिया भट्ट को बताया 'गोल गप्पा' और विक्की कौशल को कहा 'लौकी', गोविंदा के लिए कह दी ये बड़ी बात</h1>
      <address><time datetime="2019-11-18T09:24:39+00:00">18 Nov 2019, 09:24</time> by <a rel="author">लाइव हिन्दुस्तान टीम,नई दिल्ली</a></address>
      <p>बॉलीवुड अभिनेत्री शिल्पा शेट्टी जितनी फिट हैं, उतनी ही खूबसूरत भी हैं। उम्र के साथ उनकी फिटनेस और ब्यूटी निखरती ही जा रही है। 43 की उम्र में भी शिल्पा की खूबसूरती और फिटनेस में कोई कमी नहीं आई है। सोशल मीडिया पर सबसे ज्यादा एक्टिव रहने वाली शिल्पा शेट्टी अक्सर अपने फैंस को अपने फिटनेस मंत्र को साझा करती रहती हैं। इसी बीच शिल्पा हाल ही में गायिका सोफी चौधरी के चैट शो 'वर्क विद द होस्ट सोफी चौधरी' में पहुंची थीं। जहां उन्होंने बॉलीवुड सितारों को लेकर कुछ ऐसा कह दिया है, जिसे लेकर काफी बातें की जा रही हैं। वहीं शिल्पा शेट्टी खुद को वाइन की तरह मानती हैं। </p>
      <p>
        <a href="https://www.livehindustan.com/entertainment/story-the-body-new-song-aaina-aaina-song-features-emraan-hashmi-vedhika-and-sobhita-2855727.html">'द बॉडी' का पहला रोमांटिक गाना 'आइना' रिलीज, वेधिका-शोभिता संग रोमांस करते दिखें इमरान हाशमी</a>
      </p>
      <p>दरअसल, 'वर्क विद द होस्ट सोफी चौधरी' शो एक चैट शो है, जिसका हाल में  शिल्पा शेट्टी हिस्सा बनीं। इस शो में शिल्पा शेट्टी, अपने पर्सनल लाइफ से लेकर बॉलीवुड से जुड़े कई सवालों का बेहतरीन ढंग से जवाब दिया है। वीडियो में आप देख सकते हैं कि सोफी और शिल्पा जिम में नजर आ रही हैं। इसी दौरान सोफी शिल्पा के कहती हैं 'गोल गप्पा' तो शिल्पा शेट्टी कहती हैं 'आलिया भट्ट।' इसके बाद सोफी चौधरी पूछती हैं कि 'लौकी' तो शिल्पा 'विक्की कौशल का नाम लेती हैं और वह कहती हैं कि लौकी की तरह लंबे हैं, इसलिए उन्हें यह नाम दिया। इसके बाद सोफी शिल्पा  से कहती हैं गोविंदा के साथ उन्होंने कई सारे गाने किए हैं, जिसके डांस काफी पसंद किए गए। इसपर शिल्पा हंसते हुए कहती हैं कि उन्होंने गोविंदा के साथ छह फिल्में की हैं, लेकिन सभी फिल्में एक से बड़ी एक फ्लॉप। शिल्पा के इस जवाब को सुनकर सोफी जोर-जोर से हंसने लगती हैं। </p>
      <h3>
        <a href="https://www.livehindustan.com/entertainment/story-tmc-leader-and-bengali-actress-nusrat-jahan-hospitalized-after-breathing-problem-2855751.html">सांस लेने में तकलीफ के बाद अस्पताल में भर्ती हुईं एक्ट्रेस सांसद नुसरत जहां</a>
      </h3>
      <p>
        <b>यहां देखें वीडियो</b>
      </p>
      <figure>
        <embed-post data-src="https://www.instagram.com/p/B5APdpfg52V" data-service="Instagram"/>
      </figure>
      <p>आपकी जानकारी के लिए बता दें कि वीडियो की शुरुआत में शिल्पा खुद के बारें में कहती हैं कि वह वाइन की तरह हूं, बढ़ती उम्र के साथ और बेहतरीन होती जाती है। अब इनदोनों के फनी बीतचीत की वीडियो सोशल मीडिया पर काफी वायरल हो रही है। </p>
      <p> </p>
      <figure>
        <embed-post data-src="https://www.instagram.com/p/B49Wn35gDy-" data-service="Instagram"/>
      </figure>
    </article>
  </body>
</html>