<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/ket-legenda-egy-kepen-endrei-judit-talalkozhatott-perczel-zitaval/186808"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-18T09:00:00+00:00"/>
    <meta property="og:title" content="Két legenda egy képen: Endrei Judit találkozhatott Perczel Zitával"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Két legenda egy képen: Endrei Judit találkozhatott Perczel Zitával</mark>
      </h1>
      <address><time datetime="2019-11-18T09:00:00+00:00">18 Nov 2019, 09:00</time> by <a rel="author">Fái</a></address>
      <p>
        <b>Endrei Judit gyakran meglepi a rajongóit egy-egy különleges fotóval a közösségi oldalán. A héten egy igazi ritkaságot posztolt, amin az eredeti Meseautó-film Kovács Verájával, vagyis Perczel Zitával látható. </b>
        <b>Endrei Judit gyakran meglepi a rajongóit egy-egy különleges fotóval a közösségi oldalán. A héten egy igazi ritkaságot posztolt, amin az eredeti Meseautó-film Kovács Verájával, vagyis Perczel Zitával látható.</b>
      </p>
      <p>Perczel Zita az egyetlen, aki nem csak itthon, de Franciaországban is sztár lett. Először egy francia színészhez, majd egy orosz filmproducerhez ment férjhez, akivel már Amerikában élt. Egy társaságba járt a festőzsenivel, Jean Renoir, és A kis herceg szerzőjével, Antoine de Saint-Exupéry-vel. Újból elvált, visszaköltözött Párizsba, majd Madridban és Rómában élt. Az élete olyan, mint egy izgalmas filmsorozat, teli szerelmekkel, szenvedéllyel.</p>
      <p>– Lehet, hogy megcsal az emlékezetem, de úgy rémlik, hogy a Hétvégék című műsorban találkoztam Perczel Zitával – idézi fel Judit. – 1985–87 közt létezett ez a teljesen újszerű, monstre műsorfolyam, ami vízválasztó lehetett a televíziózás korában. Horvát Jánossal vezettük, szombat reggel elkezdtük, és vasárnap éjjel fejeztük be. Éppen csak egy kicsit aludni mentünk haza.</p>
      <figure>
        <img src="http://media.borsonline.hu/cikk/20/192405/big-lead/650x360/2026657_a-endrei-judit-perczel-zita.jpg"/>
        <figcaption>Az idősebb, kalandos életű művésznő és a fiatal Endrei Judit</figcaption>
      </figure>
      <p>Judit arra sem emlékszik pontosan, milyen apropóból hívták meg a műsorba a legendás színésznőt, aki a 80-as években Az örökség, a Dögkeselyű, A Jávor című filmekben játszott itthon.</p>
      <p>– Körülzsongtuk, rajongtuk a stúdióban, de csak adásban, a tévéműsorban tudtunk beszélgetni, egyébként nem volt rá időnk. Rengeteg fotóm van, köztük keresgéltem valamit, és egyszer csak ez akadt a kezembe. Zita még akkor is gyönyörű nő volt.</p>
      <p>Ahogy Judit is. Mennyire meglepő volt annak idején, hogy ilyen sima frizurával jelent meg a képernyőn.</p>
      <p>– Most visszanézve, tényleg bájos voltam, de akkor ez nem fogalmazódott meg bennem. Elfogadó vagyok a jelen külsőmmel is, nincs bennem visszavágyódás. Emlékszem, egyszer nyáron így jöttem fel a Balatonról, gondoltam, ez lesz most a frizurám. Nem szóltak érte. Amikor bekerültem a televízióba, popsiig érő hosszú hajam volt. De azt mondták, hogy ez nem képernyőre való.</p>
    </article>
  </body>
</html>