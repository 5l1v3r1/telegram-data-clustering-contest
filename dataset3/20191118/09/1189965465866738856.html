<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259644/thessaloniki-mia-syllipsi-kai-18-prosagoges-meta-tin-poreia-gia-to-polytexneio"/>
    <meta property="og:site_name" content="LiFO"/>
    <meta property="article:published_time" content="2019-11-18T09:39:00+00:00"/>
    <meta property="og:title" content="Θεσσαλονίκη: Μία σύλληψη και 18 προσαγωγές μετά την πορεία για το Πολυτεχνείο"/>
    <meta property="og:description" content="Σε μία σύλληψη και 18 προσαγωγές προχώρησε η αστυνομία στη Θεσσαλονίκη με την πορεία για την επέτειο του Πολυτεχνείου"/>
  </head>
  <body>
    <article>
      <h1>Θεσσαλονίκη: Μία σύλληψη και 18 προσαγωγές μετά την πορεία για το Πολυτεχνείο</h1>
      <h2>Σε μία σύλληψη και 18 προσαγωγές προχώρησε η αστυνομία στη Θεσσαλονίκη με την πορεία για την επέτειο του Πολυτεχνείου</h2>
      <address><time datetime="2019-11-18T09:39:00+00:00">18 Nov 2019, 09:39</time> by <a rel="author">NEWSROOM</a></address>
      <p>
        <b>Σε συνολικά 18 <a href="https://www.lifo.gr/tags/%CE%A0%CF%81%CE%BF%CF%83%CE%B1%CE%B3%CF%89%CE%B3%CE%AD%CF%82">προσαγωγές </a>και μία σύλληψη προχώρησαν οι Αρχές στη <a href="https://www.lifo.gr/tags/%CE%98%CE%B5%CF%83%CF%83%CE%B1%CE%BB%CE%BF%CE%BD%CE%AF%CE%BA%CE%B7">Θεσσαλονίκη </a>μετά τη λήξη της πορείας για την επέτειο του <a href="https://www.lifo.gr/tags/%CE%A0%CE%BF%CE%BB%CF%85%CF%84%CE%B5%CF%87%CE%BD%CE%B5%CE%AF%CE%BF">Πολυτεχνείου</a>.</b>
      </p>
      <p>Ειδικότερα, σύμφωνα με το ρεπορτάζ του thestival.gr, η αστυνομία προχώρησε σε 18 προσαγωγές και μια σύλληψη με την πλειοψηφία των προσαχθέντων να είναι άτομα που μετά τη λήξη της πορείας εισχώρησαν στον πανεπιστημιακό χώρο και παρέμειναν σε αυτόν για αρκετή ώρα. Σε βάρος τους δεν στοιχειοθετήθηκαν κατηγορίες και για το λόγο αυτό αφέθηκαν ελεύθεροι.</p>
      <p>Παράλληλα, οι αστυνομικοί προχώρησαν στη σύλληψη ενός 16χρονου, ο οποίος φέρεται να επιτέθηκε με πέτρες εναντίον διμοιρίας των ΜΑΤ που βρισκόταν στην οδό Εγνατία. Ο νεαρός εντοπίστηκε από αστυνομικούς της ΥΑΒΑΧ και συνελήφθη από αστυνομικούς της ομάδας ΟΠΚΕ στην οδό Δ. Γούναρη. Σε βάρος του σχηματίστηκε δικογραφία για απόπειρα σωματικής βλάβης και παράβαση του νόμου περί όπλων.</p>
      <p>Με πληροφορίες από Thestival</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/259636/el-as-33-syllipseis-53-prosagoges-apo-ta-epeisodia-sta-eksarxeia"/>
      </related>
    </article>
  </body>
</html>