<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/banca-imi-19-premium-cash-collect-su-azioni/"/>
    <meta property="og:site_name" content="InvestireOggi"/>
    <meta property="article:published_time" content="2019-11-18T09:34:02+00:00"/>
    <meta property="og:title" content="Banca Imi: 19 premium cash collect su azioni"/>
    <meta property="og:description" content="19 premium cash collect targati Banca Imi, negoziati su SeDex, con cedole annue incondizionate (e un importo digital finale condizionato) e protezione condizionata del capitale a scadenza"/>
  </head>
  <body>
    <article>
      <h1>Banca Imi: 19 premium cash collect su azioni</h1>
      <h2>19 premium cash collect targati Banca Imi, negoziati su SeDex, con cedole annue incondizionate (e un importo digital finale condizionato) e protezione condizionata del capitale a scadenza</h2>
      <address><time datetime="2019-11-18T09:34:02+00:00">18 Nov 2019, 09:34</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>Banca Imi, in data 12/11/2019, ha emesso 19 premium cash collect su azioni Italiane ed internazionali. Si tratta di certificati quotati e negoziati sul SeDex con scadenze a 4 anni, che prevede il pagamento cedole annue incondizionate e di una cedola condizionata, nonché la protezione condizionata del capitale a scadenza.</p>
      <p>I certificati con sottostanti espressi in valuta estera godono dell’opzione quanto che neutralizza gli effetti delle variazioni dei tassi di cambio.</p>
      <p>Ogni certificato ha inoltre un valore di emissione di 100 euro (uguale al valore nominale).</p>
      <p>Vediamo più nel dettaglio.</p>
      <h3>Punti di forza in sintesi</h3>
      <ul>
        <li>Pagamento di Cedole annue incondizionate (premio fisso) e di una cedola condizionata (importo digital uguale a quello delle cedole incondizionata) dal 5,45% al 3,2% (ovvero fino ad un max annuo che va da 5,6% al 12,8%)</li>
        <li>Barriere europea protezione capitale / pagamento cedole che vanno dall’85% al 55% dei livelli iniziali, ossia profonde fino a ribassi dei sottostanti che vanno dal -15% al -45%.</li>
        <li>presenza dell’opzione quanto che neutralizza gli effetti delle variazioni dei tassi di cambio per i certificati con sottostanti espressi in divisa diversa dall’euro.</li>
      </ul>
      <h3>Caratteristiche</h3>
      <figure>
        <img src="https://www.investireoggi.it/certificati/wp-content/uploads/sites/18/2019/11/121119-imi-prem-cash-coll.png"/>
      </figure>
      <figure>
        <img src="https://www.investireoggi.it/certificati/wp-content/uploads/sites/18/2019/11/121119-imi-prem-cash-coll_2.png"/>
      </figure>
      <figure>
        <img src="https://www.investireoggi.it/certificati/wp-content/uploads/sites/18/2019/11/121119-imi-prem-cash-coll_3.png"/>
      </figure>
      <h3>Meccanismo cedolare</h3>
      <p>I certificati pagano cedole annue incondizionate (nelle date 12 novembre 2020, 12 novembre 2021, 14 novembre 2022), ossia slegate dall’andamento dell’attività sottostante, come da tabella sopra.</p>
      <p>Inoltre, se alla data di valutazione finale (9 novembre 2023) il valore del sottostante dei certificati è uguale o maggiore alla relativa barriera il certificato paga l’ultima cedola (detta importo digital)</p>
      <h3>Scadenza</h3>
      <p>Alla data di scadenza / liquidazione (13/11/2023) si prefigurano due scenari:</p>
      <ol>
        <li>se il valore del sottostante alla data di valutazione finale (9/11/2023)  è maggiore o uguale alla relativa barriera, l’investitore riceve l’importo nominale di 100 Euro più la suddetta cedola condizionata.</li>
        <li>in caso contrario l’investitore partecipa linearmente alla performance negativa (calcolata come valore finale in rapporto al valore iniziale) del titolo sottostante senza godere della protezione del capitale investito; percepirà quindi un valore inferiore a 100 euro.</li>
      </ol>
    </article>
  </body>
</html>