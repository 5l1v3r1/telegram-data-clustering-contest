<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/publications/20204512-biznes-ideyi-prikladi-proektiv-rozdribnogo-biznesu"/>
    <meta property="og:site_name" content="Mind UA"/>
    <meta property="article:published_time" content="2019-11-18T09:45:00+00:00"/>
    <meta property="og:title" content="Бізнес-ідеї: приклади проєктів роздрібного бізнесу"/>
    <meta property="og:description" content="Про 10 успішних проєктів та їхні інноваційні ідеї"/>
  </head>
  <body>
    <article>
      <h1>Бізнес-ідеї: приклади проєктів роздрібного бізнесу</h1>
      <h2>Про 10 успішних проєктів та їхні інноваційні ідеї</h2>
      <address>
        <time datetime="2019-11-18T09:45:00+00:00">18 Nov 2019, 09:45</time>
      </address>
      <p>
        <i>Бажаєте продавати готову продукцію покупцям без посередників? Тоді роздрібна торгівля може бути саме для вас. Ви можете відкрити будь-яку справу: від крамниці одягу до ігрового салону. Але спочатку потрібно вивчити корисні стратегії та можливий асортимент послуг.</i>
      </p>
      <p>
        <i><b>Mind</b> пропонує наступні <a href="https://www.entrepreneur.com/article/335439">10 прикладів</a> бізнес-ідей роздрібного бізнесу, які допоможуть вам обійти конкурентів у цій сфері.</i>
      </p>
      <p>
        <i>Публікації за матеріалами Entrepreneur підготовлені <b>Mind</b> спільно з <a href="https://uk.profpereklad.ua/">бюро перекладів</a> «Профпереклад». Про ідеї, втілені у <a href="https://mind.ua/publications/20200980-biznes-ideyi-yak-rozpochati-svoyu-spravu-u-sferi-harchuvannya">сфері харчування</a>, у проєктах з <a href="https://mind.ua/publications/20201182-biznes-ideyi-obslugovuvannya-budinkiv-i-kvartir">обслуговування будинків і квартир</a>, про послуги <a href="https://mind.ua/publications/20201454-biznes-ideyi-yak-stati-personalnim-trenerom">персонального тренера,</a> <a href="https://mind.ua/publications/20201787-biznes-ideyi-yak-vigidno-doglyadati-za-ditmi">догляд за дітьми</a>, про досвід <a href="https://mind.ua/publications/20202025-biznes-ideyi-yak-peretvoriti-osvitu-na-povnocinnij-zarobitok">впровадження освітніх проєктів</a>, проєкти для <a href="https://mind.ua/publications/20202359-biznes-ideyi-proekti-dlya-pismennikiv-i-perekladachiv">письменників і перекладачів </a>і тих, хто займається <a href="https://mind.ua/publications/20202603-biznes-ideyi-proekti-v-galuzi-kinematografiyi">кінематографією</a> і <a href="https://mind.ua/publications/20203439-biznes-ideyi-proekti-dlya-fotografiv">фотографією</a>, <a href="https://mind.ua/publications/20203443-biznes-ideyi-proekti-dlya-biznes-konsultantiv">консультує в різних сферах</a> або працює у <a href="https://mind.ua/publications/20203448-biznes-ideyi-proekti-u-galuzi-pobutovih-poslug">галузі побутових послуг,</a> ви можете прочитати в попередніх публікаціях.</i>
      </p>
      <h3>1. Кав’ярня-бар</h3>
      <p>Кав’ярня-бар – це заклад, у якому до 16:00 подають каву та безалкогольні напої, а ввечері також пропонують пиво та вино. Цей роздрібний бізнес дозволить привабити більше відвідувачів: удень до вас будуть заходити кавомани, а коли година пік для цього контингенту пройде, до вас завітають нічні гульвіси.</p>
      <p>Та перед тим як відкривати власний стартап, дізнайтеся дещо корисне з цього прикладу.</p>
      <p>Протягом усього дня в <a href="https://slightlytoasted.com/">Slightly Toasted</a> подають сендвічі на тостах і випічку, з 11:00 заклад також пропонує повноцінні обіди та вечері. А ще у них можна замовити їжу та напої з собою або з доставкою.</p>
      <p>
        <b>Інноваційна ідея</b>
      </p>
      <p>У цьому закладі можна не лише випити кави та алкогольних напоїв, ви можете замовити приватну вечірку на першому поверсі та в лаундж-зоні на даху. Також кав’ярня має програму лояльності, за якою її відвідувачі отримують знижки та акційні пропозиції.</p>
      <h3>2. Таємний покупець</h3>
      <p>Власники торговельних компаній наймають таємних покупців, щоб ті анонімно оцінили ефективність магазину. Бажаєте допомагати роздрібним мережам покращувати якість роботи? Ця бізнес-ідея може стати вашою. Щоб не відставати від конкурентів, ви можете повчитися на цьому прикладі.</p>
      <p><a href="https://www.bmi.co.za/">BMI Research </a>має комплексну стратегію таємних закупівель, зокрема, компанія встановлює, чи дотримуються працівники організації корпоративних стандартів та принципів кар’єрного росту, визначає слабкі та сильні сторони, випробовує ефективність навчальних програм своїх клієнтів.</p>
      <p>
        <b>Інноваційна ідея</b>
      </p>
      <p>BMI Research також проводить повну оцінку в усіх ланках ланцюга цінності. До того ж вони надають корисні рекомендації з різних секторів і стратегій ціноутворення в галузі, в якій працюють їхні клієнти.</p>
      <h3>3. Спорт-бар</h3>
      <p>Фанатієте від спорту? Хочете, щоб ваш заклад був заповнений під час кожної гри? Тоді вам підійде саме цей бізнес. Та не спішіть відкривати спортивний бар. Спочатку дізнайтеся кілька хитрощів у вже існуючих компаній. Ось вам приклад такої.</p>
      <p><a href="http://www.thebaysportsbar.co.za/">The Bay Sport Bar </a>– це ресторан та бар з акцентом на спортивній тематиці. Він знаходиться в клубі The False Bay Rugby Club, де завсідники дивляться на великих екранах різноманітні ігри або вболівають за улюблені команди на «живих» матчах.</p>
      <p>
        <b>Інноваційна ідея</b>
      </p>
      <p>Для тих, хто з байдужістю ставиться до спортивних розваг, The Bay Sport Bar пропонує інші заходи. Таким чином заклад приваблює не тільки любителів спорту, але й поціновувачів живої музики.</p>
      <h3>4. Квіткова крамниця</h3>
      <p>Квіти дарують майже з будь-якої урочистої нагоди, тож чому б не стати їх постачальником у своєму районі? Визначіться, яку саме крамницю ви хочете відкрити: віртуальну або реальну. Обидва варіанти підійдуть для продажу квітів. Та спочатку ось вам поради від успішного магазину.</p>
      <p><a href="https://www.netflorist.co.za/">NetFlorist </a>– це онлайн-магазин, де клієнти можуть придбати квіти та відправити їх коханим. NetFlorist не вирощує та не зберігає квіти: крамниця купує їх у флористів зі всіх куточків країни.</p>
      <p>
        <b>Інноваційна ідея</b>
      </p>
      <p>Асортимент NetFlorist також включає ювелірні прикраси, сувеніри з персональним оформленням та подарунки-враження, які клієнти можуть придбати та надіслати своїм близьким.</p>
      <h3>5. Реставрація меблів</h3>
      <p>Подобається ремонтувати, перефарбовувати та перероблювати меблі? Ця бізнес-ідея може стати вашою. Та не біжіть до найближчих магазинів старих меблів. Спочатку дізнайтеся, що пропонує вже існуюча компанія.<br/>Ось вам приклад роздрібного бізнесу, який може стати вам у пригоді.</p>
      <p><a href="http://www.newtoyou.co.za/">New to You</a> – це фізична роздрібна крамниця, куди клієнти можуть завітати, щоб продати або купити старі меблі. Працівники магазину обирають товар дуже перебірливо, саме тому їхня крамниця виглядає як першокласний шоурум, що пропонує ідеї для дизайну інтер’єрів.</p>
      <p>
        <b>Інноваційна ідея</b>
      </p>
      <p>Засновниця компанії Трейсі Тонаті допомагає клієнтам знаходити потрібні товари, сповіщаючи про надходження новинок. </p>
      <h3>6. Книжкова крамниця</h3>
      <p>Обожнюєте книжки? Постійно знайомитеся з новими авторами та жанрами? Подумайте над відкриттям власної книжкової крамниці. Не потрібно відразу замовляти сотні книжок. Спочатку вивчіть ефективні стратегії, щоб ваш бізнес був рентабельним. Ось вам приклад роздрібного бізнесу, який може стати вам у пригоді. </p>
      <p>На сьогодні в <a href="https://www.strandbooks.com/">Strand</a> можна знайти понад 2,5 млн старих, нових та рідкісних книжок з будь-якої теми: від окультизму до філософії та фінансів. Працівники крамниці добре розбираються в товарі, бо книжки – то їхня пристрасть. У магазині можна придбати старі й цінні екземпляри за розумною ціною, а зібрана тут колекція – найбільша та найрізноманітніша в США.</p>
      <p>
        <b>Інноваційна ідея</b>
      </p>
      <p>Та книжки – не єдиний товар у крамниці. Вона також продає літературні сувеніри, наприклад блокноти Moleskine, філіжанки з цитатами з творів Шекспіра та фірмові повзунки.</p>
      <h3>7. Ігровий салон</h3>
      <p>Подобаються різноманітні ігри? То чом би не відкрити власний салон, де відвідувачі будь-якого віку зможуть пограти у всілякі ігри? Та перед тим як відкривати власну справу, дізнайтеся дещо корисне з цього прикладу.</p>
      <p>Головною темою <a href="https://www.thegameparlour.com/">The Game Parlour </a>є настільні ігри. Завдяки ним люди регулярно зустрічаються зі своїми знайомими. Заклад має величезну колекцію з понад 900 ігор, як старих, так і нових. </p>
      <p>
        <b>Інноваційна ідея</b>
      </p>
      <p>Відвідувачі приходять сюди не лише за настільними іграми в привітній та комфортній атмосфері, а й за смаколиками та напоями. Тут подають фірмову каву й традиційні закуски до неї.</p>
      <h3>8. Крамниця корисних продуктів</h3>
      <p>Здоровий спосіб життя – це сучасний глобальний тренд, тому відкриття крамниці корисних продуктів харчування стане блискучою ідеєю.</p>
      <p><a href="http://jacksonsrealfoodmarket.co.za/">Jacksons Real Food Market </a>– невеличкий сімейний бізнес, де представлено продукцію від місцевих фермерів та виробників. У їхніх точках можна придбати продукти без добавок та хімікатів, а їхній новий філіал у Брайанстоні у 2018-му році, вже через рік після відкриття, отримав нагороду як найкращий магазин у Йоханесбурзі.</p>
      <p>
        <b>Інноваційна ідея</b>
      </p>
      <p>Тепер вони не лише продають корисні продукти, а й подають блюда з них у власному ресторані. Заклад став феноменально популярним серед відвідувачів, оскільки все більше людей намагаються харчуватися правильно, навіть у ресторанах.</p>
      <h3>9. Міні-готелі</h3>
      <p>Відкрийте власний міні-готель, що матиме свій унікальний шарм. Зробіть тематичне оформлення або додайте прикраси, щоб ваш заклад відрізнявся від інших. Та спочатку корисно дізнатися, що пропонують конкуренти. Ось вам приклад роздрібного бізнесу, який може стати вам у пригоді.</p>
      <p><a href="https://thomsonhouse.biz/">A.G. Thomason House </a>має сім елегантних та привабливих гостьових кімнат із сучасними зручностями в будівлі в колоніальному стилі 1909-го року, у місті Дулут, штат Міннесота. З великої веранди відкривається вид на Озеро Верхнє, також біля будинку є альтанка, тераса, гамаки, а всередині – численні каміни.</p>
      <p>
        <b>Інноваційна ідея</b>
      </p>
      <p>Окрім широкого асортименту стандартних послуг, A.G. Thomason House пропонують клієнтам унікальні та особисті пакети, до яких входять екскурсії наймальовничішими закутками місцевості.</p>
      <h3>10. Абонементи на посилки</h3>
      <figure>
        <img src="https://s.mind.ua/img/forall/i/2019/1574155035.jpg"/>
      </figure>
      <p>Абонементи на посилки з різноманітними товарами – їжею, книжками або косметикою – стають все більш популярними. Розпочніть свій сервіс уже сьогодні.</p>
      <p><a href="https://www.pawpost.co.uk/">Paw Post </a>продає подарункові набори натуральних, корисних та екологічних товарів для собак та кішок. У компанії є багато варіантів підписки: на 1, 3, 6 або 12 місяців.</p>
      <p>Клієнти можуть обирати посилки зі смаколиками та ласощами для собак або кішок, які кур’єр доставляє до дверей замовника.</p>
      <p>
        <b>Інноваційна ідея</b>
      </p>
      <p>Paw Post також веде блог із корисною інформацію й останніми новинами про пухнастих членів родин і заклади, куди відвідувачі можуть приходити разом зі своїми улюбленцями.</p>
      <p>Матеріал підготовлений у партнерстві з <a href="https://uk.profpereklad.ua/">бюро перекладів</a> «Профпереклад».</p>
      <p><b>Якщо ви дочитали цей матеріал до кінця</b>, ми сподіваємось, що це значить, що він був корисним для вас.</p>
      <p>Ми запрошуємо вас стати частиною Mind Club. Для цього потрібно оформити підписку за $7 на місяць.</p>
      <p>Нам дуже важлива ваша підтримка!</p>
      <p>
        <b>Чому ми впроваджуємо платну підписку?</b>
      </p>
      <p>Справжня якісна та незалежна журналістика потребує багато часу, зусиль та витрат, це дійсно недешево. Але ми віримо в перспективи ділової журналістики в Україні, тому що віримо в перспективу України.</p>
      <p>Саме тому ми створюємо можливість платної щомісячної підписки – Mind Club.</p>
      <p>Якщо ви читаєте нас, якщо вам подобається та ви цінуєте те, що ми робимо, – пропонуємо вам вступити до спільноти Mind.</p>
      <p>Ми плануємо розвивати Mind Club: обсяг матеріалів і доступних сервісів і проектів. Уже сьогодні всі члени клубу:</p>
      <ul>
        <li>Допомагають створювати та розвивати якісну незалежну ділову журналістику. Ми зможемо і надалі розвиватись та підвищувати якість наших матеріалів.</li>
        <li>Отримують вільний від банерної реклами сайт.</li>
        <li>Отримують доступ до «закритих» матеріалів Mind (до щомісячного випуску, в якому ми досліджуємо та аналізуємо, як працюють цілі галузі; до щотижневих аналітичних підсумків).</li>
        <li>Вільний доступ до івентів Mind для підписників та спеціальні умови на інші події Mind.</li>
        <li>Smart Power. Власники бізнесу, що стануть підписниками Mind, отримають доступ до агрегатора системних порушень від аналітиків Mind та партнерів «Cкажи.uа». Якщо у вашого бізнесу виникли проблеми з непорядними чиновниками чи конкурентами – ми проаналізуємо, чи є їхня поведінка системною, і разом зможемо вирішити цю проблему.</li>
        <li>Ми і надалі розвиватимемо Mind та додаватимемо корисні журналістські рубрики і сервіси для вашого бізнесу.</li>
      </ul>
      <p>Ми працюємо над тим, аби наша журналістська та аналітична робота була якісною, і прагнемо виконувати її максимально компетентно. Це вимагає і фінансової незалежності. Підтримайте нас за 196 грн на місяць.</p>
      <p>Щомісячна підтримка у 196 грн Допомогти проекту одноразово</p>
      <related>
        <h4>Також читайте</h4>
        <a href="https://mind.ua/publications/20204600-dvi-pereponi-na-shlyahu-do-cifrovizaciyi-biznesu"/>
        <a href="https://mind.ua/news/20204568-malij-biznes-v-ukrayini-zmozhe-skoristatisya-finpidtrimkoyu-po-programi-ebrr"/>
        <a href="https://mind.ua/publications/20204317-innovaciyi-u-sviti-5-revolyucijnih-galuzevih-kompanij-2020-roku"/>
      </related>
    </article>
  </body>
</html>