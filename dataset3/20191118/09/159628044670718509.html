<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/yasam-genel/kazim-karabekiri-kizi-anlatacak/"/>
    <meta property="og:site_name" content="Denizli Haber"/>
    <meta property="article:published_time" content="2019-11-18T09:28:00+00:00"/>
    <meta property="og:title" content="Kazım Karabekir’i kızı anlatacak"/>
    <meta property="og:description" content="Denizli Büyükşehir Belediyesi, Milli Mücadele’nin 100. yıldönümü anısına İstiklal Savaşı kahramanlarından Kazım Karabekir ‘in kızı Timsal Karabekir’i ağırlayacak. Timsal Karabekir 20 Kasım Çarşamba günü babası Kazım Karabekir Paşa’nın Milli Mücadele Hatıraları’nı Denizlililere anlatacak."/>
  </head>
  <body>
    <article>
      <h1>Kazım Karabekir’i kızı anlatacak</h1>
      <h2>Denizli Büyükşehir Belediyesi, Milli Mücadele’nin 100. yıldönümü anısına İstiklal Savaşı kahramanlarından Kazım Karabekir ‘in kızı Timsal Karabekir’i ağırlayacak. Timsal Karabekir 20 Kasım Çarşamba günü babası Kazım Karabekir Paşa’nın Milli Mücadele Hatıraları’nı Denizlililere anlatacak.</h2>
      <address><time datetime="2019-11-18T09:28:00+00:00">18 Nov 2019, 09:28</time> by <a rel="author">Haber Merkezi</a></address>
      <p>Denizli Büyükşehir Belediyesi Milli Mücadele’nin100. yıldönümü etkinlikleri kapsamında İstiklal Savaşı kahramanlarından Kazım Karabekir Paşa’nın kızı Timsal Karabekir’i ağırlamaya hazırlanıyor.</p>
      <p>Türk Ocakları Denizli Şubesi işbirliğinde gerçekleştirilecek “Milli Mücadelenin 100. Yıldönümü Anısına Kazım Karabekir Paşa’nın Milli Mücadele Hatıraları” adlı programda Kazım Karabekir Paşa’nın kızı Timsal Karabekir Denizlililerle bir araya gelecek.</p>
      <p>Timsal Karabekir, babasının Milli Mücadele Hatıraları’nı Denizlililere anlatacak. 20 Kasım Çarşamba günü saat 20.00’de Büyükşehir Belediyesi Nihat Zeybekci Kongre ve Kültür Merkezi Fatma Yıldız Salonu’nda düzenlenecek programa tüm Denizlililerin davetli olduğu belirtildi.</p>
      <p><b>KAZIM KARABEKİR KİMDİR?</b><br/>İstiklal Savaşımızın önde gelen kahramanlarındandır. 23 Temmuz 1882’de İstanbul’da dünyaya geldi. Kuleli Askeri İdadisi’nde öğrenim gören Karabekir, 1902’de Harbiye Mektebi’ni bitirdi. II. Meşrutiyet’in ilanından sonra Edirne’de bulunan 3. Ordu Tümeni’ne atandı. Balkan Savaşları döneminde önemli görevlerde bulundu. Çanakkale Savaşı’nda Fransızlara karşı mücadele etti. 1916’da Kutü’l-Amare’yi kuşatan 18. Kolordu Komutanlığı’na getirildi. 1918’de Erzincan, Sarıkamış, Kars, Erzurum ve Gümrü bölgelerini geri aldı. Mondros Ateşkes Anlaşması sırasında ise Gazi Mustafa Kemal Atatürk’ün yanında yer alarak Milli Mücadele’ye katıldı. Kurtuluş Savaşı’nda da Doğu cephesi komutanlığı yaptı. 1923’de İstanbul milletvekili seçilerek TBMM’ye girdi. 1946’da TBMM başkanlığına seçildi. 26 Ocak 1948’de Ankara’da yaşamını yitirdi.</p>
    </article>
  </body>
</html>