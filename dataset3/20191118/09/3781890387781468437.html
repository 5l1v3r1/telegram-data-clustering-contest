<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742301"/>
    <meta property="og:site_name" content="เดลินิวส์"/>
    <meta property="article:published_time" content="2019-11-18T09:40:00+00:00"/>
    <meta property="og:title" content="หนุ่มใหญ่ยืดอกรับ'ครูวา'แจ๋วจริง! ทำยอมหักดิบหย่าเมีย"/>
    <meta property="og:description" content="'เลอศักดิ์' หนุ่มใหญ่อดีตสามี 'ครูวา' เผยกลางรายการโหนกระแสรับสารภาพ หลงสาวประเภทสอง จนถึงขนาดยอมหักดิบเลิกกับภรรยา แต่ภายหลังความจริงปรากฏจนต้องเลิกลากันไป สุดท้ายกลับไปคบภรรยาเก่าที่รักมากกว่าเดิม"/>
  </head>
  <body>
    <article>
      <h1>หนุ่มใหญ่ยืดอกรับ'ครูวา'แจ๋วจริง! ทำยอมหักดิบหย่าเมีย</h1>
      <address>
        <time datetime="2019-11-18T09:40:00+00:00">18 Nov 2019, 09:40</time>
      </address>
      <p>
        <b>"เลอศักดิ์" หนุ่มใหญ่อดีตสามี "ครูวา" เผยกลางรายการโหนกระแสรับสารภาพ หลงสาวประเภทสอง จนถึงขนาดยอมหักดิบเลิกกับภรรยา แต่ภายหลังความจริงปรากฏจนต้องเลิกลากันไป สุดท้ายกลับไปคบภรรยาเก่าที่รักมากกว่าเดิม</b>
      </p>
      <p>จากกรณีสาวประเภทสองที่ชื่อ "วา" หรือ "โจ๊ก" หรือ "ครูวา" ซึ่งเป็นที่รู้จักในกลุ่มไบค์เกอร์จนได้รับฉายา "นางฟ้าบิ๊กไบค์" ได้หลอกนายกริช (นามสมมุติ) หนุ่มบิ๊กไบค์ที่อยู่กินก่อนเชิดเงินและทรัพย์สินค่านับแสนบาทหลบหนี ต่อมามีผู้เสียหายอีกราย นายเบียร์ (นามสมมุติ) ออกมาแฉถูกเชิดรถจยย. Z900 มูลค่ากว่า 4 แสนบาท ไปตั้งแต่เดือน มิ.ย.ที่ผ่านมา โดยฝ่ายผู้เสียหายอยากให้ฝ่ายสาวประเภทสอง ออกมาเคลียร์ทรัพย์สินที่เอาไปเพื่อให้เรื่องยุติ กระทั่งไปออกรายการโหนกระแสทางช่อง 3 โดยมี "หนุ่ม กรรชัย กําเนิดพลอย เป็นพิธีกรคอยซักถามกระทั่งในช่วงท้ายมีการยอมรับว่า นำเอาเงินส่งค่างวดรถไปจ่ายเงินค่ากัญชา ตามที่ได้เสนอข่าวไปแล้วนั้น<br/><br/>เกี่ยวกับเรื่องนี้เมื่อวันที่ 19 พ.ย. ในรายการโหนกระแสช่วงหนึ่งได้มีผู้ใช้ชื่อว่า "เลอศักดิ์" ซึ่งอ้างว่าไปแต่งงานกับ "ครูวา" เพราะหลงว่า "ครูวา" เป็นผู้หญิงที่ดีจนถึงขนาดยอมหักดิบเลิกกับภรรยา เพื่อไปแต่งงานด้วยโดย หนุ่ม กรรชัย ซักถามในประเด็นนี้ว่า ครูวา เคยไปสอนที่สุพรรณบุรีหรือไม่ ปรากฏว่า ครูว่ารับว่า เคยอยู่วิทยาลัยสุพรรณค่ะ เคยออกไปเทรนกับนักกีฬา ไปวิ่งไปซ้อม เหมือนเก็บตัวกีฬา เหมือนครูผู้ช่วยสอน ขณะที่ "เลอศักดิ์" กล่าวสวนว่า ไปสอนแบบแต่งชุดเต็มยศเลยนะ...ทำให้ครูวา กล่าวโต้ในเรื่องนี้ว่า "หนูก็ใส่ชุดกางเกงวอร์ม เสื้อกีฬา ไปดูนักกีฬาไปวิ่ง คุมแทนอาจารย์อีกทีที่เขาต้องขึ้นสอน" ใจจริงอยากเคลียร์กับ เฮีย(เลอศักดิ์)มาก กับเรื่องเบียร์หนูว่าจบแล้ว เหลือแค่ค่างวด ขอโทษที่ไม่ได้แจ้งความจริงว่าเป็นผู้หญิงแท้ ๆ <br/><br/>หนุ่ม กรรชัย ถามย้ำไปว่า คิดว่าเขารู้มั้ยว่าคุณไม่ใช่ผู้หญิง? ครูวา กล่าวยืนยันว่า น่าจะรู้เพราะไม่ได้เนียนขนาดนั้น เขาเคยบอกว่าอยู่กับหนูแล้วมีความสุข ถ้าเขารักใครพ่อแม่ก็ไม่มีปัญหา ถ้าเพื่อนเขารู้ก็เฉย ๆ เพราะเราก็อยู่ของเรา หนูดีใจนะที่คน ๆ นึงรับหนูได้ แต่พอมาพักหลังเป็นอีกเรื่องนึง เรารับไม่ได้<br/><br/>หนุ่ม กรรชัย ถามอีกว่า รู้มั้ยเขาเลิกกับเมียไปแต่งงานกับคุณ? ครูวา กล่าวว่า แค่รู้สึกว่าเขามีเรื่องกันมาก่อนหรือเปล่า ไม่ใช่หย่ากับเขาแล้วมาแต่งกับหนูโดยตรง ขณะที่นายเลอศักดิ์กล่าวว่า <i>ผมไม่เคยทะเลาะกับเมียเลย ผมหักดิบเขา ขอหย่าเพื่อมาแต่งงานใหม่...</i><br/><br/>อย่างไรก็ตามในช่วงท้ายรายการ "เลอศักดิ์" ได้เผยว่า หลังเลิกกับ "ครูวา"  ได้กลับไปอยู่กับภรรยาเก่า ซึ่งฝ่ายภรรยาเก่า อภัยให้แล้วทำให้ "เลอศักดิ์" ยิ่งรักภรรยาเก่ามากขึ้น รวมทั้งอโหสิกรรมให้ครูวาแล้วด้วย เพียงแต่ไม่อยากให้ไปทำกับคนอื่น โดยเฉพาะไม่อยากให้ไปล้อเล่นกับความรู้สึกของใครอีก....</p>
    </article>
  </body>
</html>