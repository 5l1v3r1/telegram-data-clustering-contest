<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/541023762eb2aa45/deputat-de-la-bucuresti-noua-majoritate-anti-justitie-psrm-pd-se-teme-de-un-procuror-independent.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T09:20:19+00:00"/>
    <meta property="og:title" content="Deputat de la București: Noua majoritate anti-justiție PSRM-PD se teme de un procuror independent"/>
    <meta property="og:description" content="Demiterea Guvernului condus de Maia Sandu a fost provocată de frica președintelui Igor Dodon, precum și a celor din PD de un procuror independent care ar putea investiga marile scheme de corupție din ultimii ani, consideră deputatul român Matei Dobrovie."/>
  </head>
  <body>
    <article>
      <h1>Deputat de la București: Noua majoritate anti-justiție PSRM-PD se teme de un procuror independent</h1>
      <address><time datetime="2019-11-18T09:20:19+00:00">18 Nov 2019, 09:20</time> by <a rel="author">Jurnal.md</a></address>
      <p>
        <b>Demiterea Guvernului condus de Maia Sandu a fost provocată de frica președintelui Igor Dodon, precum și a celor din PD de un procuror independent care ar putea investiga marile scheme de corupție din ultimii ani, consideră deputatul român Matei Dobrovie.</b>
      </p>
      <p>„La Chișinău a fost instaurat un Guvern „rusocrat”. Imediat după ce a încercat o reformă a justiției, guvernul Maia Sandu a fost înlocuit cu un guvern format din socialiști și oamenii lui Plahotniuc. Își zic tehnocrați, dar majoritatea provin din anturajul ascuns al socialiștilor și al PD-iștilor. Spre exemplu, prim-ministrul Ion Chicu este fost ministru al Finanțelor în guvernul lui Plahotniuc. În echipa lui se regăsesc 6 foști consilieri ai președintelui Igor Dodon. Această schimbare de guvern a avut loc pentru că atât Dodon, cât și PD-iștii s-au temut de un procuror independent care ar putea investiga marile scheme de corupție din ultimii ani”, a declarat Matei Dobrovie.</p>
      <p>„Așadar, noua majoritate anti-justiție PSRM-PD se teme de un procuror independent, de reforme, de anchetarea furtului miliardului și a altor jafuri. În joc sunt averile și libertatea unor lideri ai celor două partide”, a adăugat deputatul de la București.</p>
      <p>În opinia legislatorului român, Maia Sandu a fost cel mai bun premier din istoria Republicii Moldova.</p>
      <p>„În ciuda manadatului scurt, guvernul Maia Sandu este cel care a scăpat R. Moldova de oligarhul Plahotniuc, iar Maia Sandu este cel mai bun premier din istoria Republicii Moldova ca stat independent. Eu cred că vor reveni la putere. Cetățenii nu pot avea o viață bună fără apropierea de România și Uniunea Europeană. Vor înțelege asta în mandatul noului guvern pro-rus. Le doresc tuturor cetățenilor R. Moldova să fie tari și să-și păstreze credința că până la urmă justiția va prevala, iar odată cu asta și bunăstarea va veni în familiile lor”, a conchis Matei Dobrovie.</p>
    </article>
  </body>
</html>