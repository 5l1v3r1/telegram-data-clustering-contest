<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%83%ce%b9%cf%84%cf%83%ce%b9%cf%80%ce%ac%cf%82-%ce%bc%cf%85%ce%b8%ce%b9%ce%ba%cf%8c-%ce%b5%cf%80%ce%af%cf%84%ce%b5%cf%85%ce%b3%ce%bc%ce%b1-%ce%b1%cf%80%cf%8c-%cf%84%ce%bf%ce%bd-%cf%83%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T09:08:01+00:00"/>
    <meta property="og:title" content="Τσιτσιπάς: Μυθικό επίτευγμα από τον Στέφανο! Δίπλα σε Σάμπρας και Αγκάσι"/>
    <meta property="og:description" content="Ο Στέφανος Τσιτσιπάς κατέκτησε το ATP Finals σε ηλικία μόλις 21 ετών, γεγονός που τον τοποθέτησε σε μία φανταστική λίστα με θρύλους του παγκόσμιου τένις, όπως ο Πιτ Σάμπρας, ο Αντρέ Αγκάσι και ο Τζον Μάκενρο."/>
  </head>
  <body>
    <article>
      <h1>Τσιτσιπάς: Μυθικό επίτευγμα από τον Στέφανο! Δίπλα σε Σάμπρας και Αγκάσι</h1>
      <address>
        <time datetime="2019-11-18T09:08:01+00:00">18 Nov 2019, 09:08</time>
      </address>
      <p>
        <b>Ο Στέφανος Τσιτσιπάς κατέκτησε το ATP Finals σε ηλικία μόλις 21 ετών, γεγονός που τον τοποθέτησε σε μία φανταστική λίστα με θρύλους του παγκόσμιου τένις, όπως ο Πιτ Σάμπρας, ο Αντρέ Αγκάσι και ο Τζον Μάκενρο.</b>
      </p>
      <p>Έγραψε ιστορία στο Λονδίνο ο Στέφανος Τσιτσιπάς, αφού όχι μόνο πήρε τον τίτλο στο ATP Finals, αλλά το έκανε και στην ηλικία των 21 ετών, με το επίτευγμά του να είναι έτσι… μυθικό, αφού μόνο κορυφαίοι παίκτες της ιστορίας έχουν πετύχει κάτι αντίστοιχο.</p>
      <p>Πιο συγκεκριμένα, ο Έλληνας τενίστας έγινε μόλις ο έκτος νεότερος αθλητής που κατακτά τον τελικό των τελικών στα Masters, με τα ονόματα των τενιστών που βρίσκονται από πάνω του, να προκαλούν δέος. Ο Τζον Μάκενρο με τα 7 Grand Slam, ο Πιτ Σάμπρας με τα 14 Grand Slam, ο Αντρέ Αγκάσι με τα 8 Grand Slam, ο Λέιτον Χιούιτ με τα 2 Grand Slam και ο Μπόρις Μπέκερ με τα 6 Grand Slam.</p>
      <p>Όπως γίνεται αντιληπτό η λίστα είναι απίστευτη και δείχνει το μέλλον που αναμένεται να έχει στο τένις ο Στέφανος Τσιτσιπάς, που πλέον βάζει ως στόχο έναν τελικό Grand Slam και γιατί όχι, και την κατάκτησή του.</p>
      <p>Οι νεότεροι νικητές του ATP Finals</p>
      <figure>
        <embed-post data-src="https://www.instagram.com/p/B4_Cy5XhRN_" data-service="Instagram"/>
      </figure>
    </article>
  </body>
</html>