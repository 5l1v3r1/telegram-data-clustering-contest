<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/formule-1/schreven-buitenlandse-media-winst-verstappen-brazilie/"/>
    <meta property="og:site_name" content="Sportnieuws"/>
    <meta property="article:published_time" content="2019-11-18T09:09:06+00:00"/>
    <meta property="og:title" content="Dit schreven buitenlandse media over de winst van Verstappen in Brazilië"/>
    <meta property="og:description" content="Max Verstappen won zondag op heerlijke wijze de GP van Brazilië en dat levert onze landgenoot weer een hoop lof op. Niet alleen in ons eigen kikkerlandje, maar ook in de rest van de wereld. Een kijkje in de buitenlandse kranten en media. In Italië ging het vooral over de crash tussen Ferrari-coureurs Sebastian Vettel…"/>
  </head>
  <body>
    <article>
      <h1>Dit schreven buitenlandse media over de winst van Verstappen in Brazilië</h1>
      <address>
        <time datetime="2019-11-18T09:09:06+00:00">18 Nov 2019, 09:09</time>
      </address>
      <p>
        <b>Max Verstappen won zondag op heerlijke wijze de GP van Brazilië en dat levert onze landgenoot weer een hoop lof op. Niet alleen in ons eigen kikkerlandje, maar ook in de rest van de wereld. Een kijkje in de buitenlandse kranten en media.</b>
      </p>
      <p>In Italië ging het vooral over de crash tussen Ferrari-coureurs Sebastian Vettel en Charles Leclerc. Toch hebben ze ook in het zuiden van Europa respect voor de prestatie van Max. 'Una Super Vittoria', schrijft <i><a href="https://www.gazzetta.it/Formula-1/17-11-2019/brasile-verstappen-vince-a-gasly-leclerc-vettel-contatto-entrambi-fuori-3501166896186.shtml">Gazzetta Dello Sport</a>.</i> En een superoverwinning was het inderdaad!<br/><br/>Het Duitse <i><a href="https://www.bild.de/sport/motorsport/motorsport/formel-1-ferrari-schrott-sebastian-vettel-und-leclerc-crashen-raus-66097004.bild.html">Bild</a> </i>beschrijft de krankzinnige race in Brazilië als <i>'Formel 1-Wahnsinn'</i>, met Verstappen uiteindelijk als absolute uitblinker. 'Verstappen heeft een overdosis van het inhaal-gen. De Red Bull-ster wint de Formule 1-race in Brazilië en haalt daarvoor tweemaal wereldkampioen Lewis Hamilton in op de baan.'<br/><br/>In Engeland zagen ze hoe Verstappen verdiend naar de winst reed. De <i><a href="https://www.bbc.com/sport/formula1/50453757">BBC</a> </i>schrijft: Verstappen was een verdiende winnaar in een race die hij controleerde vanaf het begin. Hij ging Hamilton 2 keer voorbij en boekte zo een briljante zege.<br/><br/>Ook bij<a href="https://www.skysports.com/f1/news/12433/11863574/brazilian-gp-max-verstappen-wins-epic-as-lewis-hamilton-crashes"><i> Sky Sports</i></a> hebben ze genoten van de 'epische' race. "Dit was uiteindelijk dé dag van Verstappen, die de hele race superieur was."<br/><br/>Volgens het Franse <a href="https://www.lequipe.fr/Formule-1/Actualites/Gp-du-bresil-pierre-gasly-deuxieme-derriere-max-verstappen-apres-une-course-folle/1081248"><i>L'Equipe</i></a> verdiende de race van Verstappen een 9,5. 'Als hij achter de schermen geen rare dingen doet, bewijst Max Verstappen dat hij een uitstekende coureur is. Misschien wel de meest getalenteerde van het hele stel.' Verder ging het bij de krant vooral over de knappe 2e plek van Pierre Gasly.<br/><br/><i>Check hier de hoogtepunten van de race!</i></p>
    </article>
  </body>
</html>