<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-bjp-mp-gautam-gambhir-on-the-viral-photo-says-if-delhi-pollution-less-to-eat-jalebi-then-2855668.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T09:10:14+00:00"/>
    <meta property="og:title" content="वायरल फोटो पर बोले गौतम गंभीर, अगर जलेबी खाने दिल्ली का पॉल्यूशन कम होता है तो..."/>
    <meta property="og:description" content="पूर्व क्रिकेटर और भाजपा के वर्तमान सांसद गौतम गंभीर की इंदौर में लक्ष्मण और जतिन सप्रू के साथ जलेबी और पोहा खाते हुए फोटो सोशल मीडिया पर खूब वायरल हुई। इस पर सोमवार को संसद पहुंचे सांसद गौतम गंभीर ने..."/>
  </head>
  <body>
    <article>
      <h1>वायरल फोटो पर बोले गौतम गंभीर, अगर जलेबी खाने दिल्ली का पॉल्यूशन कम होता है तो...</h1>
      <address><time datetime="2019-11-18T09:10:14+00:00">18 Nov 2019, 09:10</time> by <a rel="author">नई दिल्ली, लाइव हिन्दुस्तान टीम</a></address>
      <p>पूर्व क्रिकेटर और भाजपा के वर्तमान सांसद गौतम गंभीर की इंदौर में लक्ष्मण और जतिन सप्रू के साथ जलेबी और पोहा खाते हुए फोटो सोशल मीडिया पर खूब वायरल हुई। इस पर सोमवार को संसद पहुंचे सांसद गौतम गंभीर ने कहा कि अगर मेरे जलबे खाने से दिल्ली का पॉल्यूशन बाधा है तो मैं हमेशा के लिए जबले छोड़ सकता हूं। दस मिन में मुझे ट्रोल करना शुरू कर दिया, अगर इतनी मेहनत दिल्ली के पॉल्यूशन को कम करने में की होती तो हम सांस ले पाते। </p>
      <p>दरसअल, दिल्ली में वायु प्रदूषण को लेकर बैठक होनी थी जिसमें दिल्ली में प्रदूषण की गंभीर स्थिति को लेकर संसदीय समिति में चर्चा होनी थी। इस बैठक में पर्यावरण मंत्रालय के शीर्ष अधिकारी, दिल्ली विकास प्राधिकरण एवं नगर निगमों के आयुक्त शामिल नहीं हुए। ऐसे में आम आदमी पार्टी (आप) ने भाजपा सांसद गौतम गंभीर पर प्रदूषण पर संसद की स्थाई समिति की बैठक में शामिल होने की बजाय इंदौर में क्रिकेट मैच की कमेंट्री करने में मशगूल रहने का आरोप लगाया। वहीं, गंभीर ने कहा कि आप नेता उनके खिलाफ दुष्प्रचार कर रहे हैं।</p>
      <p>आप ने इस मामले में गौतम गंभीर का साथी कमेंटेटरों के साथ इंदौर में जलेबी खाते हुए एक फोटो टि्वटर पर शेयर की। इसमें कहा गया था कि सांसद गौतम गंभीर प्रदूषण पर बैठक में हिस्सा लेने के बजाय जलेबी का आनंद ले रहे हैं। आप और आप नेताओं की तरफ से इस मुद्दे को लेकर कई ट्वीट किए गए। जिनमें लिखा गया,“ प्रदूषण के कारण दिल्ली का दम घुट रहा है और पूवीर् दिल्ली से लोकसभा सदस्य गौतम गंभीर इंदौर में मजे ले रहे हैं। सांसद महोदय को दिल्ली लौटकर प्रदूषण पर होने वाली बैठक में शामिल होना चाहिए।” </p>
      <p>गंभीर ने इस मामले में सफाई देते हुए टि्वटर पर एक बयान जारी कर कहा कि उनका आकलन आप के असत्य बयान के आधार पर नहीं बल्कि उनके द्वारा किए जा रहे काम के आधार पर उनके संसदीय क्षेत्र के लोग करेंगे। उन्होंने कहा कि वह दिन रात अपने संसदीय क्षेत्र के लोगों के हित के लिए काम करते हैं और यही लोग उनके काम के आधार पर उनका आकलन करेंगे।  </p>
    </article>
  </body>
</html>