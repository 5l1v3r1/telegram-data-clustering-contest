<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/zf-21-de-ani-platforma-roca-alianta-antreprenorilor-romani-18591317"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-18T09:27:37+00:00"/>
    <meta property="og:title" content="ZF 21 de ani. Platforma Roca, alianţa antreprenorilor români"/>
    <meta property="og:description" content="În 2018, apărea în peisajul local de business ROCA, o platformă de investiţii şi management dedicată companiilor româneşti. În prezent, acţionariatul /ROCA numără nume importante din antreprenorialul local şi internaţional printre care Andrei Cionca, preşedinte CITR Group şi asociaţii săi prin divizia de investiţii CIT Resources, Astra Rail Management GMBH, fraţii Pavăl, prin PIF Industrial, Dan Şucu fondatorul Mobexert, BT Investments, compania de investiţii a Băncii Transilvania, Theodora Popa, vicepreşedinta grupului Transavia şi a Theodora Golf Club, şi alţii."/>
  </head>
  <body>
    <article>
      <h1>ZF 21 de ani. Platforma Roca, alianţa antreprenorilor români</h1>
      <address><time datetime="2019-11-18T09:27:37+00:00">18 Nov 2019, 09:27</time> by <a rel="author" href="https://www.zf.ro/autor/alina-elena-vasiliu" target="_blank">Alina-Elena Vasiliu</a></address>
      <p>În 2018, apărea în peisajul local de business ROCA, o platformă de investiţii şi management dedicată companiilor româneşti. În prezent, acţionariatul /ROCA numără nume importante din antreprenorialul local şi internaţional printre care Andrei Cionca, preşedinte CITR Group şi asociaţii săi prin divizia de investiţii CIT Resources, Astra Rail Management GMBH, fraţii Pavăl, prin PIF Industrial, Dan Şucu fondatorul Mobexert, BT Investments, compania de investiţii a Băncii Transilvania, Theodora Popa, vicepreşedinta grupului Transavia şi a Theodora Golf Club, şi alţii.</p>
      <p>Inspirat de evoluţia ROCA, Andrei Cionca a dezvoltat, în 2019, ROCA X, un vehicul prin care, alături de mai mulţi antreprenori români, caută start-up-uri din tehno­lo­gie din România şi străinătate pentru a le finanţa. Planul este ca, în următorii doi ani, ROCA X să ajungă la plasamente de 10 milioane de euro.</p>
      <p>Fondatorii ROCA X sunt divizia de investiţii a CITR Group (prin CIT Ressources şi CIT Restructuring), BT Asset Management, Grampet SA (grup feroviar controlat de omul de afaceri Gruia Stoica), Liviu Sto­leru (CEO al producătorului de că­rămizi Cemacon), Lucia Costea (managing partner al distribuitorului de supli­mente alimentare Secom), Oana-Ionela Luca, George-Mircea Târno­veanu şi Marius Alexe.</p>
      <p>Până acum, ROCA X a investit în cinci companii: Beez (o aplicaţie care ajută la economisirea banilor), Feeel (platformă digitală euro­peană care centralizează accesul la ser­vicii de sănătate), BetMarkets (solu­ţie ce transformă pariurile sportive în instru­mente de investiţie), PatchAI (asis­tent virtual pentru pacienţii im­pli­caţi în teste clinice) şi Feexers (mar­ket­place pentru servicii de înfrumu­se­ţare).</p>
    </article>
  </body>
</html>