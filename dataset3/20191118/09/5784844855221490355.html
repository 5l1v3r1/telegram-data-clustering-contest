<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/pametno-ogledalo-xiaomi-resnicno-navdusuje-v-vseh-pogledih.html?RSSb9b28e7ce7db1711ac26e7d3f4d3a8d5"/>
    <meta property="og:site_name" content="Računalniške novice"/>
    <meta property="article:published_time" content="2019-11-18T09:21:00+00:00"/>
    <meta property="og:title" content="Pametno ogledalo Xiaomi resnično navdušuje v vseh pogledih!"/>
    <meta property="og:description" content="Skupina zanesenjakov podjetja Xiaomi je pripravila pametno ogledalo, ki vsaj po programski plati prekaša vse sorodne izdelke na trgu. Gre za ogledalo Xiaomi Smart Mirror Cabinet."/>
  </head>
  <body>
    <article>
      <h1>Pametno ogledalo Xiaomi resnično navdušuje v vseh pogledih!</h1>
      <address>
        <time datetime="2019-11-18T09:21:00+00:00">18 Nov 2019, 09:21</time>
      </address>
      <p>Skupina zanesenjakov iz podjetja Xiaomi je pripravila pametno ogledalo, ki vsaj po programski plati prekaša vse sorodne izdelke na trgu. Gre za ogledalo Xiaomi Smart Mirror Cabinet, ki je za nameček še nadvse poceni. Zanj je namreč na kitajskem trgu treba odšteti zgolj preračunanih 25 evrov, kar je precej manj od konkurence.</p>
      <p>Pametno ogledalo Xiaomi Smart Mirror Cabinet ima na voljo 252 luči LED visoke gostote, ki so vgrajene v dva navpična trakova, kar pomeni, da nudijo enakomerno osvetlitev. Hkrati pa uporabnikom zagotavljajo ustrezno raven svetlobe. Poleg tega lahko uporabnik preko priročne aplikacije na pametnem mobilnem telefonu izbira barvo oziroma ton svetlobe, in sicer od najmanj 2700K do največ 6500K.</p>
      <p>Mobilna aplikacija med drugim omogoča še učinek megljenja stekla, svetlost pa lahko prilagodimo od svetlejšega do temnejšega načina. Inženirji podjetja Xiaomi so se pri pripravi novosti odločili za minimalističen dizajn, podoben svojim drugim izdelkom. Ko pa se pametno ogledalo odpre, je v notranjosti prostor za shranjevanje, kar pomeni, da je to primerno predvsem za kopalnice.</p>
      <p>Pametno ogledalo Xiaomi Smart Mirror Cabinet ima za nameček še vgrajene grelce PET, ki pomagajo, da se ogledalo v kopalnici ne zamegli. Ta možnost se po nekaj minutni uporabi samodejno izključi, in sicer z namenom varčevanja z energijo. Pametno ogledalo Xiaomi Smart Mirror je izdelano iz aluminija, zato je odlična izbira za vlažno kopalniško okolje. Zanimivo pa je, da kapljice vode in vlaga ne vplivajo na zaslon na dotik, ki ga uporabnik uporablja za prilagoditev stopnje osvetlitve, zato ta vedno deluje tako, kot se od njega pričakuje.</p>
      <figure>
        <iframe src="https://www.youtube.com/embed/eebZ5D3eKDQ" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.mi.com/global">Mi</a></footer>
    </article>
  </body>
</html>