<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/cds-inter-sette-di-gara-di-fila-in-a-con-almeno-un-gol-al-passivo-questa-non-e-la-difesa-di-conte-323362"/>
    <meta property="og:site_name" content="FcInterNews.it"/>
    <meta property="article:published_time" content="2019-11-18T09:42:31+00:00"/>
    <meta property="og:title" content="CdS - Inter, sette di gara di fila in A con almeno un gol al passivo: questa non è la difesa di Conte"/>
    <meta property="og:description" content="Oltre le più rosee aspettative. Così Antonio Conte ha definito l'avvio dell'Inter in campionato, con 31 punti totalizzati in dodici giornate. Numeri da record, ottenuti anche se..."/>
  </head>
  <body>
    <article>
      <h1>CdS - Inter, sette di gara di fila in A con almeno un gol al passivo: questa non è la difesa di Conte</h1>
      <address><time datetime="2019-11-18T09:42:31+00:00">18 Nov 2019, 09:42</time> by <a rel="author">Mattia Zangari</a></address>
      <p>Oltre le più rosee aspettative. Così Antonio <b>Conte</b> ha definito l'avvio dell'Inter in campionato, con 31 punti totalizzati in dodici giornate. Numeri da record, ottenuti anche se alcuni meccanismo difensivi a un certo punto della stagione non hanno funzionato alla perfezione. Ora l'obiettivo è alzare il muro davanti ad Handanovic, anche perché il tecnico leccese ha vinto  3 scudetti alla Juventus subendo meno gol di tutti: 20 nel 2011-12, 24 nel 2012-13, 23 nel 2013-14. E’ chiaro che adesso non possa essere soddisfatto delle 7 gare consecutive in A con almeno una rete al passivo.</p>
      <p>Nelle prime 5 giornate - fa notare il <i>Corriere dello Sport </i>- i nerazzurri avevano la miglior retroguardia di tutti e 5 i principali tornei d'Europa. Handanovic aveva fatto qualche parata degna di un portiere della sua bravura, ma la nuova linea a 3, adeguatamente supportata in fase di non possesso dal resto della formazione, non aveva avuto grosse amnesie nonostante il calendario insidioso (tra le avversarie Cagliari, Milan e Lazio). Dalla sesta giornata in poi, invece, qualcosa è andato storto: il successo al Ferraris, con tanto di rete subita da Jankto in 10 contro 11, ha fatto suonare il primo campanello d’allarme, poi sono arrivati i due gol incassati dalla Juventus nell’unico ko in Serie A della banda di Conte, le 3 reti del Sassuolo che hanno in parte rovinato l’affermazione di Reggio Emilia (4-3), il 2-2 interno contro il Parma e i tre successi, tutti per 2-1, contro Brescia, Bologna ed Hellas Verona. Peraltro gli ultimi 6 punti sono arrivati in rimonta ovvero dopo che Handanovic e compagni erano andati sotto sia al Dall’Ara sia a San Siro contro i gialloblù.</p>
      <p>Entrando ancor più nel dettaglio, la media delle conclusioni degli avversari verso la porta nerazzurra (dati Opta) fino alla quinta giornata si era fermata, 2,8 di delle quali nello specchio; nelle ultime 7, invece, è passata a 13,85 e quelle tra i pali sono aumentate fino a 4. </p>
      <p>
        <b>
          <a href="https://www.videointer.it/watch.php?vid=bc39eddb7">VIDEO - CHE PRODEZZA DI VANHEUSDEN: FA TUTTO IL CAMPO E PUNISCE LA GERMANIA</a>
        </b>
      </p>
    </article>
  </body>
</html>