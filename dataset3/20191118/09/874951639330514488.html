<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/chrome-edge-%d0%b8-safari-%d0%be%d0%b1%d0%b5%d0%ba%d1%82-%d0%bd%d0%b0-%d1%85%d0%b0%d0%ba%d0%b5%d1%80%d1%81%d0%ba%d0%b0-%d0%ba%d0%be%d0%bd%d0%ba%d1%83%d1%80%d0%b5%d0%bd%d1%86%d0%b8%d1%8f-%d0%b2-322959.html"/>
    <meta property="og:site_name" content="kaldata.com"/>
    <meta property="article:published_time" content="2019-11-18T09:49:38+00:00"/>
    <meta property="og:title" content="Chrome, Edge и Safari - обект на хакерска конкуренция в Китай - kaldata.com"/>
    <meta property="og:description" content="В шампионата на Tianfu, състезание на етично хакерство, провеждано в Ченду, Китай, някои от най-добрите хакери в страната се опитаха да намерят експлоити"/>
  </head>
  <body>
    <article>
      <h1>Chrome, Edge и Safari - обект на хакерска конкуренция в Китай - kaldata.com</h1>
      <address><time datetime="2019-11-18T09:49:38+00:00">18 Nov 2019, 09:49</time> by <a rel="author" href="https://www.kaldata.com/author/georgi_arsov" target="_blank">Георги Арсов</a></address>
      <p>В шампионата на Tianfu, състезание на етично хакерство, провеждано в Ченду, Китай, някои от най-добрите хакери в страната се опитаха да намерят експлоити в някои от най-популярните софтуерни програми в света и в течение на двата дни, в които се провеждаше състезанието, най-популярните уеб браузъри – Chrome. Safari и Edge бяха успешно хакнати.</p>
      <p>В първия ден на състезанието, в който хакерите се опитват да намерят експлойти на базата на уязвимости от типа 0-day в замяна на парични награди и до известна степен съответната слава, бяха проведени 32 хакерски сесии, от които 13 са завършили успешно.</p>
      <p>Microsoft Edge, последният браузър разработван от Microsoft, в който компанията влагаше и продължава да влага сериозни надежди да компенсира провалът през годините на Internet Explorer, понастоящем се предлага по подразбиране във всяко копие на Windows 10, всъщност падна възможно най-лошо – откриха три успешни и използваеми експлойта и пробойни в сигурността му в рамките на един и същи ден. Това определено не създава добро впечатление за работата на Microsoft върху него, но компанията може да се утеши с факта, че по време на състезанието е използвана по-старата версия на Edge, задвижвана от енджина EdgeHTML – собствена разработка на Microsoft. Последните версии, по които работи компанията, са базирани на енджина Chromium, под който, както вероятно сами се досещате, работят Google Chrome, Opera, Vivaldi и други популярни браузъри. В началото, когато компанията от Сан Франциско представи Windows 10 в начален етап, всъщност залагаше, че новаторският браузър, който идва с него, ще пожъне сериозен успех, именно защото е базиран на собствен енджин.</p>
      <h4>По време на състезанието и оригиналният браузър Chrome на Google, който също е един от първите, които се основават на Chromium, стана жертва на два успешни хака. Междувременно Safari, браузърът на Apple, бе хакнат успешно само веднъж.</h4>
      <p>Първият ден на Tianfu Cup, който се проведе в събота на 16 ноември, също ни показа един успешен хак на Office 365, два от Adobe PDF Reader, три хаквания на рутера D-Link DIR-878 и един за qemu-kvm (популярна архитектура за виртуализация използвана в корпоративните среди) под Ubuntu.</p>
      <p>В края на първия ден, 360Vulcan, екип от етични хакери, които преди това спечелиха конкурса Pwn20wn, беше водещ. Те спечелиха 80 000 долара за хакването на виртуалната архитектура qemu-kvm + Ubuntu.</p>
      <h4>Резултати от втория ден</h4>
      <p>На следващия ден видяхме по-малко успешни опити за хакване. Рутерът D-Link DIR-878 падна с цели четири атаки, докато Adobe PDF Reader бе установен с още два експлойта, а VMWare Workstation беше хакната веднъж.</p>
      <p>В края на състезанието, екипът на 360Vulcan, който очевидно се оказа съставен от много успешни бели хакери, спечели общо 382 500 щатски долара за своите подвизи.</p>
      <p>Макар и да смущават производителите на атакувания софтуер, тези етични хакерски състезания са много полезни, тъй като позволяват на разработчиците да идентифицират и коригират онези пропуски в сигурността, които хакерите са използвали.</p>
    </article>
  </body>
</html>