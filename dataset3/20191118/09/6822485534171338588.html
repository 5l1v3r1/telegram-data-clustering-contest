<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980827031.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-18T09:32:00+00:00"/>
    <meta property="og:title" content="آخرین وضعیت داروهای داخلی تالاسمی‌ها"/>
    <meta property="og:description" content="دکتر راضیه حنطوش‌زاده در گفت‌وگو با ایسنا، با اشاره به وضعیت دارویی بیماران تالاسمی، گفت: چند شرکت دارویی در کشور تولید داروهای تولید داخل بیماران تالاسمی را آغاز کردند. اولین شرکت نانوحیات که داروی نانوجید را آورد و بیماران تقریبا یکسال از این دارو استفاده کردند. حال به دلیل اینکه چند شرکت  دیگر یعنی شرکت‌های آوه‌سینا، اِکسیر و اُسوه همان دارو را با قیمت پایین‌تر تولید کردند، بر این اساس سطح پوشش بیمه‌ای داروی تالاسمی‌ها بر مبنای داروهای تولید شده جدید، کاهش یافت و مقداری فرانشیز سهم بیمار در تهیه داروی نانوجید افزایش یافت."/>
  </head>
  <body>
    <article>
      <h1>آخرین وضعیت داروهای داخلی تالاسمی‌ها</h1>
      <address>
        <time datetime="2019-11-18T09:32:00+00:00">18 Nov 2019, 09:32</time>
      </address>
      <p>کارشناس هموفیلی و تالاسمی اداره بیماران خاص وزارت بهداشت آخرین وضعیت تامین داروهای تولید داخلی تالاسمی را تشریح کرد.</p>
      <p>دکتر راضیه حنطوش‌زاده در گفت‌وگو با ایسنا، با اشاره به وضعیت دارویی بیماران تالاسمی، گفت: چند شرکت دارویی در کشور تولید داروهای تولید داخل بیماران تالاسمی را آغاز کردند. اولین شرکت نانوحیات که داروی نانوجید را آورد و بیماران تقریبا یکسال از این دارو استفاده کردند. حال به دلیل اینکه چند شرکت  دیگر یعنی شرکت‌های آوه‌سینا، اِکسیر و اُسوه همان دارو را با قیمت پایین‌تر تولید کردند، بر این اساس سطح پوشش بیمه‌ای داروی تالاسمی‌ها بر مبنای داروهای تولید شده جدید، کاهش یافت و مقداری فرانشیز سهم بیمار در تهیه داروی نانوجید افزایش یافت.</p>
      <p>وی با بیان اینکه در حال حاضر حاضر هر دو نوع داروی ایرانی بیماران تالاسمی تامین شده است، افزود: در حال حاضر بیماران باید بابت هر قرص نانوجید، ۳۰۰۰ تومان بپردازند. البته داروی تولیدی جدید هم که به صورت رایگان عرضه می‌شود، در حال حاضر در شرکت‌های پخش موجود است و هر داروخانه‌ای هم که نیاز داشته به ما  اعلام نیاز کرده و ما آن را به شرکت پخش برای تامین دارو معرفی کرده‌ایم.</p>
      <p>حنطوش‌زاده تاکید کرد: بنابراین در حال حاضر هر دو نوع داروی تولید داخلی تالاسمی در داروخانه‌ها موجودند، اما برای یک نوع آن بیمار باید فرانشیز بپردازد، ‌اما دیگری رایگان است. این بحث هم به بیمه و تغییر سطح پوشش بیمه‌ای دارو بازمی‌گردد.</p>
      <p>وی تاکید کرد: وظیفه ما در وزارت بهداشت اطمینان از دسترسی بیماران تالاسمی به داروهایشان است که این اقدام انجام شده است. در حوزه فرانشیز سازمان‌های بیمه‌گر و سازمان غذا و دارو که با صنعتگران داروسازی در ارتباطند، باید پاسخگو باشند.</p>
    </article>
  </body>
</html>