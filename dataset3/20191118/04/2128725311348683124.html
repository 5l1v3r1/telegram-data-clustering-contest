<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/besiktas/2019/11/18/adadan-vida-cikarmasi"/>
    <meta property="og:site_name" content="Aspor"/>
    <meta property="article:published_time" content="2019-11-18T04:40:32+00:00"/>
    <meta property="og:title" content="Ada’dan Vida çıkarması"/>
    <meta property="og:description" content="Premier Lig ekibi Newcastle United, siyah beyazlıların Hırvat stoperi için 10 milyon euro bütçe belirledi İngiliz basını da “Onu almak çok iyi bir ticaret olacaktır” diye yazdı."/>
  </head>
  <body>
    <article>
      <h1>Ada’dan Vida çıkarması</h1>
      <address>
        <time datetime="2019-11-18T04:40:32+00:00">18 Nov 2019, 04:40</time>
      </address>
      <p>
        <b><a href="https://www.aspor.com.tr/index/premier-lig">Premier Lig</a> ekibi <a href="https://www.aspor.com.tr/index/newcastle-united">Newcastle United</a>, siyah beyazlıların Hırvat stoperi için 10 milyon euro bütçe belirledi İngiliz basını da “Onu almak çok iyi bir ticaret olacaktır” diye yazdı.</b>
      </p>
      <p><a href="https://www.aspor.com.tr/index/abdullah-avci">Abdullah Avcı</a> yönetiminde bu sezon şampiyonluk hesapları yapan <a href="https://www.aspor.com.tr/index/besiktas">Beşiktaş</a>'ta gözler diğer taraftan <a href="https://www.aspor.com.tr/index/transfer">transfer</a> stratejisine çevrildi. Siyah- beyazlılarda, ocak ayında bazı futbolcularla ayrılık yaşanacak. Bunların ilki de Vida olacak gibi...<br/><br/>Hırvat stopere <a href="https://www.aspor.com.tr/index/premier-lig">Premier Lig</a> ekibi <a href="https://www.aspor.com.tr/index/newcastle-united">Newcastle United</a>'ın talip olduğu iddia edildi. Ada basınında çıkan haberlere göre; Newcastle United'ın bu transfer için 10 milyon euro bütçe ayırdığı yazıldı. hammers. news sitesinde yer alan haberde Vida'nın transferi halinde, çok iyi bir ticaret olacağı vurgulandı. Ayrıca Vida için, "<a href="https://www.aspor.com.tr/index/dunya-kupasi">Dünya Kupası</a>'nda tam bir savaşçıydı. Kariyerinde 3 lig şampiyonluğu var. Onu almak iyi bir ticaret olacaktır" yorumu yapıldı.<br/><br/>30 yaşındaki futbolcu daha önce yaptığı açıklamalarda siyah-beyazlı kulüpte mutlu olduğunu söylemişti. Domagoj Vida'nın sözleşmesi 2022'de sona erecek. Öte yandan Vida bu sezon ligde 10 maçta forma giyip 2 gol kaydetti.</p>
    </article>
  </body>
</html>