<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/trabzonspor/2019/11/18/sosa-ile-sonsuza"/>
    <meta property="og:site_name" content="Aspor"/>
    <meta property="article:published_time" content="2019-11-18T04:40:32+00:00"/>
    <meta property="og:title" content="Sosa ile sonsuza!"/>
    <meta property="og:description" content="Ağaoğlu, “Yüzde 99 kalacak” dedikten sonra Trabzonspor’da Sosa bayramı yaşanıyor. Fırtına, futbolculuk kariyeri sonrası yıldız isimden antrenör olarak yararlanmak istiyor."/>
  </head>
  <body>
    <article>
      <h1>Sosa ile sonsuza!</h1>
      <address>
        <time datetime="2019-11-18T04:40:32+00:00">18 Nov 2019, 04:40</time>
      </address>
      <p>
        <b>Ağaoğlu, “Yüzde 99 kalacak” dedikten sonra <a href="https://www.aspor.com.tr/index/trabzonspor">Trabzonspor</a>’da Sosa bayramı yaşanıyor. Fırtına, futbolculuk kariyeri sonrası yıldız isimden antrenör olarak yararlanmak istiyor.</b>
      </p>
      <p>Sosa, <a href="https://www.aspor.com.tr/index/trabzonspor">Trabzonspor</a>'a transfer olduğu günden beri hem saha içinde hem de saha dışında takımın lideri. Arjantinli maestro, sahada tüm takımı organize ederken dışarıda da boş durmuyor. Başta yabancı oyuncular olmak üzere takım arkadaşlarıyla yakından ilgilenerek adeta gönüllü şekilde idari menajerlik de yapıyor. <a href="https://www.aspor.com.tr/index/karadeniz">Karadeniz</a> temsilcisi, bu eşsiz oyuncusunu kadrosunda tutmak için bir süredir kolları sıvamıştı. <a href="https://www.aspor.com.tr/index/jose-sosa">Jose Sosa</a> ile süren pazarlıklarda son aşamaya gelindiğini de başkan <a href="https://www.aspor.com.tr/index/ahmet-agaoglu">Ahmet Ağaoğlu</a> açıkladı. "Yüzde 99 kalacak" diyerek camiaya müjdeyi verdi.</p>
      <related>
        <a href="https://www.aspor.com.tr/webtv/trabzonspor/trabzonspordan-sorloth-hamlesi"/>
      </related>
      <p><b>TAKIM İÇİN MÜTHİŞ BİR KARAKTER</b><br/><br/>Başkan Ahmet Ağaoğlu, Jose Sosa'nın takımda kalacağını belirtirken bir güzel haber daha paylaşmıştı. Ağaoğlu "Futbolu bıraktıktan sonra da kulübümüzde kalmasını istiyoruz" ifadelerini kullanmıştı. Trabzonspor, 34 yaşındaki tecrübeli isimle 2 yıllık yeni sözleşme imzalayacak. Ardından da Jose Sosa'yı kulüp bünyesinde tutarak onun tecrübesinden faydalanmayı planlıyor. Öncelikli hedef Sosa'nın Trabzonspor için <a href="https://www.aspor.com.tr/index/guney-amerika">Güney Amerika</a> ve Avrupa'da oyuncu izlemesi. Yeni yetenekleri kulübe kazandırması. Ardından da gerekli belgelere sahip olduktan sonra yardımcı antrenör olarak göreve başlaması.</p>
      <p><b>5 MAÇ DAHA OYNARSA BEŞİKTAŞ'I GEÇECEK</b><br/><br/>Trabzonspor'un yıldızı Jose Sosa, 74 defa bordo- mavili formayı sırtına geçirdi. Arjantinli futbolcu, 5 maç daha oynarsa 78 defa boy gösterdiği <a href="https://www.aspor.com.tr/index/besiktas">Beşiktaş</a> kariyerini geride bırakacak. 34 yaşındaki futbolcu, Trabzonspor arması adına 8 defa ağları sarstı. 11 de asisti bulunuyor.</p>
      <related>
        <a href="https://www.aspor.com.tr/webtv/trabzonspor/trabzonspora-brezilyali-stoper"/>
      </related>
      <p><b>HEDEFİ TEKNİK ADAM OLMAK</b><br/><br/>Sosa futbolculuk kariyerinin sonuna yaklaşırken ardından nasıl bir yol seçeceği merak ediliyor. Büyük <a href="https://www.aspor.com.tr/index/futbol">futbol</a> aklıyla onu teknik direktör olarak kulübeye yaşıştıranların sayısı bir hayli fazla. Üst düzey temsil kabiliyeti sebebiyle sportif direktörlük görevi alabileceğini düşünenlerin sayısı da çok. Ancak yakın çevresine göre Sosa bir gün Trabzonspor'a teknik adam olmayı planlıyor.<br/><br/><b>KUZEYİN KRALI DA YARDIMCI OLACAK</b><br/><br/>Fırtına<b>, </b>2 yıllığına kiraladığı Alexander Sörloth'un performansından bir hayli memnun olduğu için Crystal Palace'tan tapusunu da istiyor. Gelecek sezon maçların yarısında oynarsa Trabzonspor 6 milyon euro karşılığında Sörloth'u renklerine katmak zorunda. Ancak bordo-mavililer bu işi uzatmadan sezon sonunda tamamlamayı hedefliyor. 4 milyon euro gibi bir rakama Norveçli yıldızın kesin transferini bitirmeyi hedefliyor. Sörloth'un da İngiliz ekibiyle görüşüp, kolaylık isteyeceği kaydedildi.</p>
    </article>
  </body>
</html>