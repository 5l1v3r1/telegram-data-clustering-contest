<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957767"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T04:12:24+00:00"/>
    <meta property="og:title" content="అభివృద్ధి, సంక్షేమంలో తెలంగాణ టాప్‌"/>
    <meta property="og:description" content="ADVT"/>
  </head>
  <body>
    <article>
      <h1>అభివృద్ధి, సంక్షేమంలో తెలంగాణ టాప్‌</h1>
      <address>
        <time datetime="2019-11-18T04:12:24+00:00">18 Nov 2019, 04:12</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b> స్పీకర్‌ పోచారం శ్రీనివా్‌సరెడ్డి</b>
        </li>
      </ul>
      <p><b>బీర్కూరు, నవంబరు 17 :</b> అభివృద్ధి, సంక్షేమ పథకాల అమలులో దేశంలోనే తెలంగాణ రాష్ట్రం టాప్‌ వన్‌లో నిలిచిందని శాసన సభాపతి పోచారం శ్రీనివా్‌సరెడ్డి అన్నారు. ఆదివారం కామారెడ్డి జిల్లా బీర్కూర్‌ శివారులోని తెలంగాణ తిరుమల దేవస్థానానికి ఆయన విచ్చేసి శ్రీవారిని, అమ్మవార్లను దర్శించుకొని అర్చనలు, అభిషేకాలు, పూజలు నిర్వహించారు. అనంతరం టీటీడీ పరిధిలోని మినీ ట్యాంక్‌ బండ్‌లో బోటును ప్రారంభించారు. అనంతరం ఆలయ సన్నిధిలో ఏర్పాటు చేసిన సమావేశంలో మాట్లాడారు. సీఎం కేసీఆర్‌ రాష్ర్టాన్ని బంగారు తెలంగాణగా తీర్చిదిద్దేందుకు ప్రత్యేక ప్రణాళిక రూపొందించి అమలు చేస్తున్నారని అన్నారు. ప్రభుత్వం ఒకవైపు అభివృద్ధి పనులు చేపట్టడంతో పాటు మరోవైపు సంక్షేమ పథకాలకు పెద్దపీట వేస్తోందని అన్నారు. రాష్ట్ర బడ్జెట్‌లో సంక్షేమ పథకాల కోసం 42 శాతం నిధులను కేటాయించిన రాష్ట్రం దేశంలోనే ఏకైక రాష్ట్రం తెలంగాణ అని అన్నారు. ఆర్టీసీ కార్మికుల సమ్మెపై ఆయన స్పందించారు. సంస్థలో పని చేసే వారు తాము చేసే పనిని చిత్తశుద్ధితో చేయాలని, అప్పుడే సంస్థ బాగుపడుతుందని అన్నారు. కొన్ని రాజకీయ పార్టీల నేతలు స్వార్థం కోసం కార్మికులను వాడుకుంటున్నారని ఆవేదన వ్యక్తం చేశారు.</p>
    </article>
  </body>
</html>