<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/u-tsentri-kyyeva-prodayut-ofis-rosijskogo-banku-za-40-miljoniv-dolariv.html"/>
    <meta property="og:site_name" content="1NEWS"/>
    <meta property="article:published_time" content="2019-11-18T04:50:24+00:00"/>
    <meta property="og:title" content="У центрі Києва продають офіс російського банку за 40 мільйонів доларів"/>
    <meta property="og:description" content="У центрі Києва продають офіс російського банку за 40 мільйонів доларів"/>
  </head>
  <body>
    <article>
      <h1>У центрі Києва продають офіс російського банку за 40 мільйонів доларів</h1>
      <h2>"Альфа-Банк" виставила на продаж офіс "Промінвестбанку"</h2>
      <address>
        <time datetime="2019-11-18T04:50:24+00:00">18 Nov 2019, 04:50</time>
      </address>
      <figure>
        <img src="https://1news.com.ua/wp-content/uploads/2019/11/4-12.jpg"/>
      </figure>
      <p>Альфа-Банк продає за $40 млн центральний офіс Промінвестбанку площею майже 17 тис. кв. м із земельною ділянкою під ним в пер. Шевченко, 12 біля Майдану Незалежності в Києві.</p>
      <p>Про це повідомляє 1NEWS.</p>
      <p>Об’єкт включає 12-поверховий будинок Промінвестбанку, земельну ділянку площею 0,36 га, парковку на 20 машиномісць.</p>
      <p>Як повідомив менеджер з продажу об’єкта, об’єкт перейшов у власність Альфа-Банку три місяці тому, зараз в ньому продовжує працювати на умовах оренди персонал Промінвестбанку.</p>
      <p>«Вартість продажу об’єкта — $40 млн. Офіс включає комплекс трьох будівель, які пов’язані внутрішніми переходами. Продаж кожної будівлі окремо поки не розглядається, але можливий. Але тоді спочатку — продаж найбільшої будівлі», — пояснив співрозмовник агентства.</p>
      <p>Передача в оренду площ у будівлі поки не розглядається. При цьому Альфа-Банк готовий надати кредитування покупцеві.</p>
      <p>«Поки можливість оренди не розглядається, оскільки в офісі на умовах оренди ще сидить попередній власник, і не зовсім зрозуміло, які обсяги площ можуть бути передані в оренду», — повідомив ще один менеджер з продажу об’єкта.</p>
      <p>У прес-службі Альфа-Банку відмовилися прокоментувати факт придбання та продажу центрального офісу Промінвестбанку.</p>
      <p>Як повідомлялося, Печерський районний суд Києва 10 вересня 2019 року за клопотанням Генеральної прокуратури заарештував центральний офіс Промінвестбанку в столиці і ще 15 об’єктів нерухомості, які належать банку.</p>
      <p>Київський апеляційний суд у серпні 2019 року задовольнив клопотання державного виконавця та групи компаній, пов’язаних із бізнесменом Ігорем Коломойським і його партнерами, і закрив провадження по справі за скаргою ВЕБа на дії державного виконавця в рамках зведеного виконавчого провадження щодо укладення договору про продаж 99,77% акцій Промінвестбанку на фондовій біржі ПФТС.</p>
      <p>Джерело: <a href="https://interfax.com.ua/">Інтерфакс-Україна</a></p>
    </article>
  </body>
</html>