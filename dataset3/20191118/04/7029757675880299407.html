<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/regions/voden-rezhim-v-pernik-ot-dnes.html"/>
    <meta property="og:site_name" content="News.bg"/>
    <meta property="article:published_time" content="2019-11-18T04:08:49+00:00"/>
    <meta property="og:title" content="Воден режим в Перник от днес"/>
    <meta property="og:description" content="Вода ще има от 5 до 10 ч. сутрин и от 17 до 22 ч. вечер"/>
  </head>
  <body>
    <article>
      <h1>Воден режим в Перник от днес</h1>
      <address>
        <time datetime="2019-11-18T04:08:49+00:00">18 Nov 2019, 04:08</time>
      </address>
      <p><b>Воден режим се въвежда от този понеделник в Перник</b>. В миньорския град и в околните села, вода ще има само по 10 часа в денонощието заради пресъхването на язовир "Студена", припомня бТВ.</p>
      <p><b>Вода ще има от 5 до 10 ч. сутринта и от 17 до 22 ч. вечер</b>. Изчислено е, че при такъв график водата в язовира ще стигне за пет месеца.</p>
      <p>Кметът на Перник Станислав Владимиров се надява и на благоприятна прогноза за времето.</p>
      <p>"Моят ангажимент оттук нататък е да съблюдавам <a href="https://news.bg/regions/proveryavat-dali-vodata-v-yazovir-dolna-dikanya-e-godna-za-pernik.html">спазването на водния режим</a>, ще бъда много стриктен в това отношение, ще подпомагаме с юридическа помощ всеки, <b>който няма нормален достъп до питейна вода</b> в часовете, които ВИК дружеството обяви", казва кметът Станислав Владимиров.</p>
      <p>Припомняме, преди дни новият кмет Станислав Владимиров върна за <a href="https://news.bg/politics/kmetat-na-pernik-vrashta-za-prerazglezhdane-vodniya-rezhim.html"><b>преразглеждане предложения от ВиК график за воден режим.</b></a>, а вчера заяви, че <a href="https://news.bg/regions/cherveni-lampi-za-voden-rezhim-v-pernik-sveteli-oshte-ot-nachaloto-na-2019-g.html"><b>червени лампи за воден режим</b></a> в града светели още от началото на годината. По негови думи <a href="https://news.bg/regions/nekompetentno-upravlenie-na-vik-prichinata-za-vodniya-rezhim-v-pernik.html"><b>причината за водния режим е некомпетентното управление на ВиК-Перник</b></a>.</p>
      <p>По-рано днес стана ясно, че перничани се <b><a href="https://news.bg/regions/v-pernik-gotvyat-za-protest-zaradi-ochakvaniya-voden-rezhim.html">готвят за протест на 20 ноември</a></b> заради очаквания воден режим. Регионалният министър Петя Аврамова пък съобщи, че се търси <b><a href="https://news.bg/regions/proveryavat-dali-vodata-v-yazovir-dolna-dikanya-e-godna-za-piene.html">вариант за резервно захранване и се проверява</a> </b>дали водата в язовир "Долна Диканя" е годна за пиене.</p>
      <p>На 7 ноември беше <a href="https://news.bg/regions/obyaviha-voden-rezhim-v-tsyala-pernishka-oblast.html"><b>обявен воден режим в цяла Пернишка област. </b></a>Той започва днес, 18 ноември и <a href="https://news.bg/regions/vodniyat-rezhim-v-pernik-zasyaga-okolo-60-000-dushi.html"><b>ще засегне</b></a> около 60 000 души не само в Перник, но и в Батановци, както и селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец.</p>
    </article>
  </body>
</html>