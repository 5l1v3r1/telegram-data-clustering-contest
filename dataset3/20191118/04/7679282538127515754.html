<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sameera-reddy-shre-photo-with-daughter-and-write-this-powerfull-message-2855473.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T04:14:37+00:00"/>
    <meta property="og:title" content="समीरा रेड्डी ने बेटी के साथ फोटो शेयर कर लिखा ऐसा मैसेज कि फैन्स भी कर रहे हैं तारीफ"/>
    <meta property="og:description" content="समीरा रेड्डी सोशल मीडिया पर काफी एक्टिव रहती हैं। कुछ समय पहले ही वो एक बेटी की मां बनी हैं। समीरा सोशल मीडिया पर फैन्स से मदरहुड के सारे एक्सपीरियंस शेयर करती रहती हैं। वो अपने दोनों बच्चों के साथ..."/>
  </head>
  <body>
    <article>
      <h1>समीरा रेड्डी ने बेटी के साथ फोटो शेयर कर लिखा ऐसा मैसेज कि फैन्स भी कर रहे हैं तारीफ</h1>
      <address><time datetime="2019-11-18T04:14:37+00:00">18 Nov 2019, 04:14</time> by <a rel="author">लाइव हिन्दुस्तान टीम,नई दिल्ली</a></address>
      <p>समीरा रेड्डी सोशल मीडिया पर काफी एक्टिव रहती हैं। कुछ समय पहले ही वो एक बेटी की मां बनी हैं। समीरा सोशल मीडिया पर फैन्स से मदरहुड के सारे एक्सपीरियंस शेयर करती रहती हैं। वो अपने दोनों बच्चों के साथ फोटोज शेयर करती रहती हैं। अब हाल ही में समीरा ने बेटी के साथ फोटो शेयर कर हुए स्ट्रॉंग मैसेज लिखा है। समीरा ने जो फोटो शेयर की है उसमें वो अपनी बेटी को गोद में बिठाई दिख रही हैं।</p>
      <p>इस फोटो को शेयर करते हुए समीरा ने लिखा, बेटी होना सच में खुशी है। मुझे समझ नहीं आता कि हमारे देश में बेटियों को बोझ क्यों समझा जाता था। मैं था इसलिए कह रही हूं क्योंकि मैं आशा करती हूं कि लोगों की सोच अब बदल गई हो। आज भी मैं ये सुनती हूं कि बड़े परिवारों में पहला लड़का होना पसंद करते हैं, लेकिन मैं आपको बता दूं कि मेरे परिवार की 3 लड़कियों में से एक हमने कभी किसी भी लड़के से ज्यादा हासिल किया है।</p>
      <figure>
        <embed-post data-src="https://www.instagram.com/p/B49JadAHibu" data-service="Instagram"/>
      </figure>
      <p>समीरा का ये पोस्ट फैन्स को बहुत पसंद आ रहा है। वो समीरा की इस सोच की तारीफ कर रहे हैं।</p>
      <p>
        <a href="https://www.livehindustan.com/entertainment/story-good-newwz-ke-lie-kareena-ne-lia-break-jane-kya-hai-mamla-2855437.html">'गुड न्यूज' के लिए करीना ने लिया ब्रेक, जानें क्या है मामला</a>
      </p>
      <p>
        <a href="https://www.livehindustan.com/entertainment/story-kalki-koechlin-ka-khulasa-kaha-shuruat-main-nahi-pata-tha-pregnant-hu-2855420.html">कल्कि कोचलिन का खुलासा, कहा- शुरुआत में नहीं पता था प्रेग्नेंट हूं</a>
      </p>
      <p>
        <b>बेटी के साथ चढ़ी 6,300 फीट की ऊचाई...</b>
      </p>
      <p>बता दें कि 2 महीने पहले समीरा अपनी छोटी बेटी के साथ र्नाटक की सबसे ऊंची चोटी मुल्यानागिरी पर चढ़ी थीं। समीरा ने उसका वीडियो शेयर करते हुए लिखा था, 'मैंने अपनी 2 महीने के बेटी के साथ मुल्यानागिरी चोटी पर चढ़ने की कोशिश की। मैं बीच में कहीं-कहीं रूकी क्योंकि मुझे सांस लेने में परेशानी हो रही थी। 6,300 फीट की ऊचाई...ये कर्नाटक की सबसे ऊंची चोटी है। बहुत सारी नई-नई बनीं मॉम से सुना था कि वो यात्रा करने से काफी इंस्पायर होती हैं।'</p>
      <figure>
        <embed-post data-src="https://www.instagram.com/p/B3Bl8KwHoex" data-service="Instagram"/>
      </figure>
      <p>समीरा ने कहा, 'मैं ये जानकर काफी खुश हूं कि मेरी ट्रेवल स्टोरी को लोगों का इतना पॉजिटिव रिस्पॉन्स मिल रहा है। बच्चा पैदा होने के बाद थका हुआ महसूस करना तो आसान है और इसके लिए मैंने पहले से ही  दृढ़ निश्चय किया था कि मैं अपने साथ ऐसा नहीं होने दूंगी। हालांकि जहां बच्ची को भूख लगी वहां मैंने उसका भी पूरा ध्यान रखा है। तो इस तरह हमारा सफर आसान रहा।' </p>
    </article>
  </body>
</html>