<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%83%ce%b9%cf%84%cf%83%ce%b9%cf%80%ce%ac%cf%82-%ce%b5%cf%85%cf%87%ce%b1%cf%81%ce%b9%cf%83%cf%84%cf%8e-%cf%8c%ce%bb%ce%bf%cf%85%cf%82-%ce%b1%cf%85%cf%84%ce%bf%cf%8d%cf%82-%ce%bc%ce%b5-%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-18T04:56:18+00:00"/>
    <meta property="og:title" content="Τσιτσιπάς: Ευχαριστώ όλους αυτούς με τις ελληνικές σημαίες που με στήριξαν στον τελικό των ATP Finals (βίντεο)"/>
    <meta property="og:description" content="Ένα ξεχωριστό «ευχαριστώ» επιφύλαξε ο Στέφανος Τσιτσιπάς προς όλους όσοι βρέθηκαν το βράδυ της Κυριακής στο Ο2 του Λονδίνου για να τον στηρίξουν στον τελικό των ATP Finals απέναντι στον Ντόμινικ Τιμ κρατώντας μια ελληνική σημαία."/>
  </head>
  <body>
    <article>
      <h1>Τσιτσιπάς: Ευχαριστώ όλους αυτούς με τις ελληνικές σημαίες που με στήριξαν στον τελικό των ATP Finals (βίντεο)</h1>
      <address>
        <time datetime="2019-11-18T04:56:18+00:00">18 Nov 2019, 04:56</time>
      </address>
      <p>
        <b>Ένα ξεχωριστό «ευχαριστώ» επιφύλαξε ο Στέφανος Τσιτσιπάς προς όλους όσοι βρέθηκαν το βράδυ της Κυριακής στο Ο2 του Λονδίνου για να τον στηρίξουν στον τελικό των ATP Finals απέναντι στον Ντόμινικ Τιμ κρατώντας μια ελληνική σημαία.</b>
      </p>
      <p>«Είναι μοναδικό το να έχω έναν τέτοιο «στρατό» να με στηρίζει ενώ βρίσκομαι στο κορτ. Μου δίνουν τόση ενέργεια. Μου δίνουν την δύναμη της πίστης ότι μπορώ να πετύχω όλα όσα θέλω στο κορτ. Μου δίνουν κίνητρο. Μου δίνουν τόση ενέργεια και το λατρεύω αυτό. Θα ήθελα να ευχαριστήσω καθέ έναν ξεχωριστά απόλους οσους με στήριξαν σήμερα με ελληνικές σημαίες. Με έκαναν να νιώσω σαν το σπίτι μου» δήλωσε ο Στέφανος Τσιτσιπάς μετά τη νίκη του κόντρα στον Τιμ.</p>
      <figure>
        <iframe data-src="https://twitter.com/atptour/status/1196171836742127617?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Μιλώντας για τα συναισθήματα του μετά την μεγάλη νίκη του που υπενθύμισε σε όλους ότι είναι το next best thing του παγκόσμιου τένις, ο Στέφανος Τσιτσιπάς είπε ότι «αρχικά ήμουν ενθουσιασμένος που θα βιώνα την εμπειρία των Nitto ATP Finals. Για μένα ήταν ήδη μια μεγάλη υπόθεση. Τώρα που είμαι πρωταθλητής, δεν ξέρω πώς να το εξηγήσω. Ειλικιρνά δεν νιώθω τίποτα γιατί με κατακλύζουν τόσα συναισθήματα».</p>
      <p>Θυμήθηκε, δε, ότι κάποτε παρακολουθούσε από την τηλεόραση τη διοργάνωση και σκεφτόταν ότι «αυτοί έχουν κάνει μια τρελή χρονιά για να παίζουν εδώ». «Και τώρα είμαι στη θέση του πρωταθλητή και αυτό είναι φανταστικό» πρόσθεσε ο Τσιτσιπάς.</p>
      <p>Όσον αφορά τους επόμενους στόχους του είπε ότι «πιστεύω ότι είμαι κοντά στο να κατακτήσω έναν τίτλο Grand Slam». «Ξέρω ότι αυτά είναι μεγάλα λόγια αλλά πιστεύω ότι ανήκω σε αυτή την κατηγορία. Παλεύω απέναντι στους καλύτερους παίχτες του κόσμου και η προσπάθεια που βάζω καθημερινά αξίζει να έχει ένα τέτοιο αποτέλεσμα» κατέληξε ο Έλληνας πρωταθλητής.</p>
    </article>
  </body>
</html>