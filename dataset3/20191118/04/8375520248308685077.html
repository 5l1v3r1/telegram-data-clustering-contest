<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/do-prizovnikiv-yaki-uhilyayutsya-vid-sluzhbi-zavitayut-predstavniki-viyskkomatu-640574.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T04:23:02+00:00"/>
    <meta property="og:title" content="До призовників, які ухиляються від служби, завітають представники військкомату"/>
    <meta property="og:description" content="У залі засідань міської ради відбулася нарада, в якій участь взяли представники влади, голови квартальних комітетів, військовий комісар та працівники поліції."/>
  </head>
  <body>
    <article>
      <h1>До призовників, які ухиляються від служби, завітають представники військкомату</h1>
      <address>
        <time datetime="2019-11-18T04:23:02+00:00">18 Nov 2019, 04:23</time>
      </address>
      <h4>У залі засідань міської ради відбулася нарада, в якій участь взяли представники влади, голови квартальних комітетів, військовий комісар та працівники поліції.</h4>
      <p>Основне питання, яке об’єднало усіх цього дня, – осінній призов на Жмеринщині.</p>
      <p>У ході зустрічі військовий комісар Тарас Андрійчук повідомив, що на сьогоднішній день вже виконано 50% від затвердженої норми призову громадян з 1 жовтня. Однак не всі свідомо підходять до питання служби. Саме тому в військкоматі прийняли рішення відвідати осіб призовного віку спільно із головами квартального комітету і запросити хлопців для проходження медичної комісії.</p>
      <p>Перший заступник міського голови Анатолій Білоус повідомив, що Жмеринська міська рада виділяє по 10 тисяч гривень для жмеринчан, які йдуть на контрактну службу. На сьогодні вже 5 чоловіків і 2 жінки отримали фінансову підтримку.</p>
      <p>Тарас Андрійчук подякував секретарю міської ради Юрію Світлаку за таку можливість підтримувати тих, хто йде захищати рідну землю, а за активну співпрацю і допомогу в організації призову та навчань бригади територіальної оборони першому заступнику міського голови Анатолію Білоусу вручив грамоту.</p>
      <p>Військовий комісар ще раз наголосив, що призовники в жодному разі не проходитимуть службу в зоні антитерористичної операції.</p>
      <p>Надалі радник міського голови Костянтин Сілецький розповів, як вдалося зібрати і передати допомогу для наших хлопців, які сьогодні в зоні АТО/ООС.</p>
      <footer>Джерело: <a href="https://zhmerynka.city/">zhmerynka.city</a></footer>
      <related>
        <a href="https://glavcom.ua/country/incidents/okupanti-shist-raziv-porushili-rezhim-pripinennja-vognju-na-donbasi-640518.html"/>
        <a href="https://glavcom.ua/country/incidents/okupanti-trichi-obstriljali-ukrajinski-pozitsiji-na-donbasi-640492.html"/>
        <a href="https://glavcom.ua/country/society/vibuhi-u-balakliji-stali-vidomi-imena-zagiblih-saperiv-640444.html"/>
      </related>
    </article>
  </body>
</html>