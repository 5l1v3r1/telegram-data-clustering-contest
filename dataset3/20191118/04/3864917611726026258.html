<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2820002-okupanti-16-raziv-porusili-tisu-pid-vodanim-pracuvali-minometi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-18T04:26:00+00:00"/>
    <meta property="og:title" content="Окупанти 16 разів порушили “тишу”, під Водяним працювали міномети"/>
    <meta property="og:description" content="За минулу добу окупанти 16 разів відкривали вогонь по позиціях ЗСУ."/>
  </head>
  <body>
    <article>
      <h1>Окупанти 16 разів порушили “тишу”, під Водяним працювали міномети</h1>
      <h2>За минулу добу окупанти 16 разів відкривали вогонь по позиціях ЗСУ.</h2>
      <address>
        <time datetime="2019-11-18T04:26:00+00:00">18 Nov 2019, 04:26</time>
      </address>
      <p>Про це повідомляє пресцентр <a href="https://www.facebook.com/pressjfo.news/">штабу ООС</a>.</p>
      <p>“17 листопада, збройні формування Російської Федерації 16 разів порушили режим припинення вогню”, - йдеться у повідомленні.</p>
      <p>Зазначається, що ворог обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, а також ПТРК, гранатометів різних систем, великокаліберних кулеметів та іншої стрілецької зброї.</p>
      <p>В районі відповідальності оперативно-тактичного угруповання "СХІД" російські окупаційні війська здійснили 9 обстрілів: біля Новомихайлівки – з гранатометів різних систем, великокаліберних кулеметів та іншої стрілецької зброї; поблизу Водяного, що на Приазов'ї – з мінометів калібру 82 мм; двічі поблизу Красногорівки – зі станкових протитанкових гранатометів та великокаліберних кулеметів; два рази неподалік Лебединського – з СПГ, автоматичних гранатометів та стрілецької зброї; двічі поблизу Авдіївки – з ручних і станкових протитанкових гранатометів та великокаліберних кулеметів біля Павлополя – зі стрілецької зброї.</p>
      <p>7 ворожих обстрілів зафіксовано в районі відповідальності оперативно-тактичного угруповання "ПІВНІЧ": неподалік Кримського – з протитанкових ракетних комплексів; два рази біля Луганського – з гранатометів різних систем та великокаліберних кулеметів; двічі неподалік Новолуганського – з ручних протитанкових, автоматичних та підствольних гранатометів і стрілецької зброї; біля Троїцького – з СПГ та автоматичних гранатометів;</p>
      <p>поблизу Травневого – з ручних протитанкових гранатометів та стрілецької зброї.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2819925-okupanti-sist-raziv-porusili-tisu-na-donbasi.html">Окупанти шість разів порушили "тишу" на Донбасі</a>
      </blockquote>
      <p>У штабі повідомили, що 17 листопада бойових втрат серед військовослужбовців <a href="https://www.ukrinform.ua/tag-oos">Об'єднаних сил</a> не було.</p>
      <p>З початку цієї доби збройні формування Російської Федерації вогневої активності не проявляли.</p>
    </article>
  </body>
</html>