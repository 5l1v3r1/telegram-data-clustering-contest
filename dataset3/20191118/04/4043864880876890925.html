<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/18/7232247/"/>
    <meta property="og:site_name" content="Українська правда"/>
    <meta property="article:published_time" content="2019-11-18T04:24:31+00:00"/>
    <meta property="og:title" content="В районі Петрівського розмінували 12 гектарів території"/>
    <meta property="og:description" content="Піротехніки ДСНС з початку робіт обстежили територію площею 12 гектарів та знешкодили 89 одиниць вибухонебезпечних предметів."/>
  </head>
  <body>
    <article>
      <h1>В районі Петрівського розмінували 12 гектарів території</h1>
      <address>
        <time datetime="2019-11-18T04:24:31+00:00">18 Nov 2019, 04:24</time>
      </address>
      <p>Піротехніки ДСНС з початку робіт обстежили територію площею 12 гектарів та знешкодили 89 одиниць вибухонебезпечних предметів.</p>
      <p><b>Джерело: </b><a href="https://www.dsns.gov.ua/ua/Ostanni-novini/101256.html">сайт</a> ДСНС</p>
      <p><b>Деталі:</b> З 13 листопада вибухотехніки почали розмінування в районі розведення сил біля населених пунктів Петрівське-Богданівка Волноваського району Донецької області.</p>
      <figure>
        <img src="https://img.pravda.com/images/doc/0/b/0b7a846-dsns.jpg"/>
        <figcaption>Піротехніки ДСНС з початку робіт обстежили територію площею 12 гектарів та знешкодили 89 одиниць вибухонебезпечних предметів.<cite>ДСНС</cite></figcaption>
      </figure>
      <p><b>Дослівно:</b> "Станом на 14:00 17 листопада піротехніками ДСНС України обстежено територію площею 2,6 га, було вилучено та знешкоджено встановленим способом 40 одиниць вибухонебезпечних предметів та 35 одиниць набоїв різного калібру."</p>
      <p>
        <b>Передісторія:</b>
      </p>
      <ul>
        <li>11 листопада завершилася практична фаза <a href="https://www.pravda.com.ua/news/2019/11/11/7231633/">розведення сил та засобів</a> на лінії розмежування біля населеного пункту Богданівка та Петрівське Донецької області.</li>
        <li>Там почалися роботи з <a href="https://www.pravda.com.ua/news/2019/11/14/7231912/">розмінування</a>.</li>
        <li>Після розведення сил у Петрівському і <a href="https://www.pravda.com.ua/news/2019/11/1/7230762/">Золотому</a> штаб планував почати розведення <a href="https://www.pravda.com.ua/news/2019/10/28/7230308/">ще на 4-х ділянках</a>, а тоді вже вздовж усієї лінії зіткнення.</li>
        <li>Голова комітету нацбезпеки, нардеп від "Слуги народу" Олександр Завітневич заявив, що нових етапів розведення на Донбасі <a href="https://www.pravda.com.ua/news/2019/11/15/7232053/">не планують</a> до зустрічі в Нормандському форматі.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/16/7232151/"/>
        <a href="https://www.pravda.com.ua/news/2019/11/15/7232053/"/>
        <a href="https://www.pravda.com.ua/news/2019/11/15/7232019/"/>
      </related>
    </article>
  </body>
</html>