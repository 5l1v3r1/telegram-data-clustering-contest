<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188644/Politie-lost-waarschuwingsschot-bij-aanhouding"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-18T04:57:55+00:00"/>
    <meta property="og:title" content="Politie lost waarschuwingsschot bij aanhouding"/>
    <meta property="og:description" content="De politie heeft zondagavond een waarschuwingsschot gelost bij de aanhouding van een automobilist in Rotterdam-Charlois. De man koos bij een politiecontrole op de Doklaan het hazenpad."/>
  </head>
  <body>
    <article>
      <h1>Politie lost waarschuwingsschot bij aanhouding</h1>
      <address>
        <time datetime="2019-11-18T04:57:55+00:00">18 Nov 2019, 04:57</time>
      </address>
      <h4>De politie heeft zondagavond een waarschuwingsschot gelost bij de aanhouding van een automobilist in Rotterdam-Charlois. De man koos bij een politiecontrole op de Doklaan het hazenpad.</h4>
      <p>De politie wilde de bestuurder controleren, omdat het vermoeden bestond dat hij zonder rijbewijs zou rijden. Hij kreeg een stopteken, maar sloeg toen op de vlucht.</p>
      <p>Tijdens zijn vlucht beschadigde hij meerdere auto's. Vervolgens reed hij zichzelf vast op de Voornsestraat en vluchtte verder te voet.</p>
      <p>Agenten moesten een waarschuwingsschot lossen om hem uiteindelijk aan te kunnen houden. Het is niet duidelijk waarom hij op de vlucht sloeg.</p>
    </article>
  </body>
</html>