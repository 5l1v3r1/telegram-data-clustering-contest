<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-england-banam-new-zealand-test-cricket-me-joe-denly-ki-nazar-pehle-shatak-par-2855479.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-18T04:34:52+00:00"/>
    <meta property="og:title" content="ENG vs NZ:  टेस्ट क्रिकेट में पहले शतक पर है जो डेनली की नजर"/>
    <meta property="og:description" content="England vs New Zealand, Test Series: इंग्लैंड के बल्लेबाज जो डेनली न्यूजीलैंड के खिलाफ होने वाली सीरीज में टेस्ट करियर का अपना पहला शतक जड़ना चाहते हैं। डेनली चोटिल होने के कारण न्यूजीलैंड के खिलाफ..."/>
  </head>
  <body>
    <article>
      <h1>ENG vs NZ:  टेस्ट क्रिकेट में पहले शतक पर है जो डेनली की नजर</h1>
      <address><time datetime="2019-11-18T04:34:52+00:00">18 Nov 2019, 04:34</time> by <a rel="author">एजेंसी,व्हांगरेई (न्यूजीलैंड)</a></address>
      <p><b>England vs New Zealand, Test Series:</b> इंग्लैंड के बल्लेबाज जो डेनली न्यूजीलैंड के खिलाफ होने वाली सीरीज में टेस्ट करियर का अपना पहला शतक जड़ना चाहते हैं। डेनली चोटिल होने के कारण न्यूजीलैंड के खिलाफ हाल में समाप्त हुई टी-20 सीरीज में नहीं खेल पाए थे। आईसीसी ने डेनली के हवाले से बताया, “टी-20 सीरीज से पहले चोटिल होने पर मुझे बहुत निराशा हुई थी। जब मैं मुझे चोट लगी तब मुझे लगा कि यह दौरा मेरे लिए खत्म हो गया है। चोट बहुत खराब थी और मेरा न्यूजीलैंड-ए के खिलाफ हुए अभ्यास मैच में भी खेलना तय नहीं था।”</p>
      <p>उन्होंने अभ्यास मैच में अर्धशतक लगाया। डेनली ने कहा, “चोट सही से ठीक हो गई, मुझे अब कोई परेशानी नहीं है। मुझे विकटों के बीच दौड़ने और शॉट्स खेलने में कोई परेशानी नहीं हो रही है। हम इसकी देखभाल भी कर रहे हैं ताकि यह सुनिश्चित कर सकें कि मुझे दोबारा स्वेलिंग न हो।”</p>
      <h3>
        <a href="https://www.livehindustan.com/cricket/story-india-vs-bangladesh-kolkata-turns-pink-as-countdown-for-first-day-night-test-begins-see-pics-2855471.html">PICS: पहले डे-नाइट टेस्ट के लिए गुलाबी रंग में रंगा कोलकाता</a>
      </h3>
      <h3>
        <a href="https://www.livehindustan.com/cricket/story-test-cricket-needed-rejuvenation-say-sourav-ganguly-on-day-night-match-2855463.html">टेस्ट क्रिकेट को लेकर सौरव गांगुली ने दिया बड़ा बयान, जानें क्या कहा</a>
      </h3>
      <p>उन्होंने इस साल जनवरी में वेस्टइंडीज के खिलाफ अपना पहला टेस्ट मैच खेला था और उन्हें अभी भी अपने पहले शतक की तलाश है। वह ओवल में हुए आखिरी टेस्ट मैच में शतक से छह रनों से चूक गए थे। </p>
      <p>डेनली ने कहा, “शतक न लगा पाना निराशाजनक था, लेकिन मुझे शून्य पर एक जीवनदान मिला और मैं एलबीडब्ल्यू भी आउट हो सकता था। एशेज में मुझे कुछ बेहतरीन गेंदबाजों का सामना करने का मौका मिला जिससे मेरा आत्मविश्वास और बढ़ा है। इस दौरे पर पहला टेस्ट शतक बनाना अच्छा होगा। मैं बल्लेबाजी के दौरान काफी अच्छा महसूस कर रहा हूं।”</p>
    </article>
  </body>
</html>