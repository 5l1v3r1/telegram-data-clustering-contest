<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_policiya-gonkongu-prigrozila-protestuvalnikam-vognepalnoyu-zbroyeyu/938598"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T04:00:00+00:00"/>
    <meta property="og:title" content="Поліція Гонконгу пригрозила протестувальникам вогнепальною зброєю"/>
    <meta property="og:description" content="Поліція Гонконгу погрожує протестувальникам вогнепальною зброєю, якщо &quot;заворушники&quot; не припинять використовувати смертоносну зброю та застосовувати насильство. Таку заяву поліція автономного району Китаю зробила після нових сутичок біля Політехнічного університету. Правоохоронці встановили ..."/>
  </head>
  <body>
    <article>
      <h1>Поліція Гонконгу пригрозила протестувальникам вогнепальною зброєю</h1>
      <address><time datetime="2019-11-18T04:00:00+00:00">18 Nov 2019, 04:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938598_w_300.jpg?v=0"/>
        <figcaption>Поліція Гонконгу пообіцяла стріляти в протестувальників. Фото: Кореспондент</figcaption>
      </figure>
      <p>Поліція Гонконгу погрожує протестувальникам вогнепальною зброєю, якщо "заворушники" не припинять використовувати смертоносну зброю та застосовувати насильство.</p>
      <p>Таку заяву поліція автономного району Китаю зробила після нових сутичок біля Політехнічного університету. Правоохоронці встановили там автомобілі з водометами, однак змушені були відступити після того, як протестувальники почали жбурляти в них "коктейлі Молотова", повідомляє агентство Reuters.</p>
      <p>Під час протистояння один з поліцейських був поранений випущеною з лука стрілою та перебуває у лікарні. В шолом іншого потрапила металева куля, хоча правоохоронець не постраждав.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_zoryani-vijni-protestuyuchi-v-cili-sliplyat-policiyu-desyatkami-lazeriv/938345"/>
      </related>
      <blockquote>Протести в Гонконгу <a href="https://gazeta.ua/articles/world-life/_protestuvalniki-v-gonkonzi-palili-kitajski-prapori-i-spivali-bozhe-berezhi-korolevu/927747">тривають</a> уже кілька місяців. Жителі міста почали виступи проти ухвалення закону про екстрадицію правопорушників за запитом китайської влади та не припинили акції після скасування розгляду цього законопроєкту. За даними організаторів, у деякі дні в акціях брали участь понад мільйон людей.</blockquote>
    </article>
  </body>
</html>