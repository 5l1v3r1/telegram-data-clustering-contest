<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/nekilnojamas-turtas/turto-bankas-rengs-kurybines-dirbtuves-nebeveikiancio-lukiskiu-kalejimo-teritorijai/"/>
    <meta property="og:site_name" content="Made in vilnius"/>
    <meta property="article:published_time" content="2019-11-18T04:00:00+00:00"/>
    <meta property="og:title" content="Turto bankas rengs kūrybines dirbtuves nebeveikiančio Lukiškių kalėjimo teritorijai"/>
    <meta property="og:description" content="Valstybės valdomas Turto bankas kitąmet ketina surengti kūrybos dirbtuves nebeveikiančio Lukiškių kalėjimo teritorijai. „Įvertinus komplekso ir teritorijos reikšmę bei lūkesčius dėl jų, nuspręsta organizuoti viešą forumą bei kūrybines dirbtuves – taip bus užtikrintas visuomenės, bendruomenių, plataus rato institucijų bei specialistų įtraukimas“, – BNS sakė Turto banko Komunikacijos vadovas Tomas Bagdonas...."/>
  </head>
  <body>
    <article>
      <h1>Turto bankas rengs kūrybines dirbtuves nebeveikiančio Lukiškių kalėjimo teritorijai</h1>
      <address><time datetime="2019-11-18T04:00:00+00:00">18 Nov 2019, 04:00</time> by <a rel="author">BNS</a></address>
      <p>Valstybės valdomas Turto bankas kitąmet ketina surengti kūrybos dirbtuves nebeveikiančio Lukiškių kalėjimo teritorijai.</p>
      <p>„Įvertinus komplekso ir teritorijos reikšmę bei lūkesčius dėl jų, nuspręsta organizuoti viešą forumą bei kūrybines dirbtuves – taip bus užtikrintas visuomenės, bendruomenių, plataus rato institucijų bei specialistų įtraukimas“, – BNS sakė Turto banko Komunikacijos vadovas Tomas Bagdonas.</p>
      <p>Pasak jo, 2020 metų pradžioje planuojamas renginys, kuriame bus pristatoma teritorijos analizė, diskutuojama, kaip geriausiai įveiklinti kompleksą. Į kūrybines dirbtuves planuojama kviesti nekilnojamojo turto plėtotojus, architektus, analitikus, antropologus ir kitus specialistus.</p>
      <p>„Vertingiausios idėjos bus plėtojamos rengiant specialistų kūrybines dirbtuves, o vėliau vertinamas tų išgrynintų idėjų įgyvendinimo ekonominis pagrįstumas – kiek kainuotų jų realizavimas ir kokią grąžą galėtų generuoti konkretus komplekso įveiklinimas“, – kalbėjo T. Bagdonas.</p>
      <p>Anot jo, šios veiklos yra Turto banko rengiamos galimybių studijos dalis.</p>
      <p>Liepos pabaigoje Vyriausybė pavedė Turto bankui iki 2020 metų kovo išsiaiškinti, kam pritaikyti apie 2 ha ploto uždaryto Lukiškių kalėjimo teritoriją sostinės centre.</p>
      <p>Iš Lukiškių kalėjimo paskutiniai suimtieji ir nuteistieji išvežti birželio pabaigoje. Iš viso nuo sausio pradžios iš čia iškelti beveik 600 asmenų.</p>
      <p>Liepos pradžioje susitikę politikai, verslininkai ir visuomenininkai svarstė, kad atlaisvintose patalpose galėtų atsirasti startuolių centras, kultūrinė erdvė, viešbutis ar koks nors turistinis objektas.</p>
      <p>Pastatų kompleksas yra įsikūręs netoli valstybės institucijų, tokių kaip Lietuvos Aukščiausiasis Teismas, Finansų ir Užsienio reikalų ministerijos, Seimas.</p>
      <p>Politikai yra svarstę variantus patalpas atiduoti Vilniaus miesto savivaldybei ar Turto bankui, kad šis galėtų jas parduoti ar nuomoti privačiam verslui.</p>
      <p>Galimybes veikti šioje teritorijoje gali sunkinti tai, kad pastatų kompleksas yra įtrauktas į kultūros vertybių registrą.</p>
      <p>
        <i>Naujienų agentūros BNS informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo neleidžiama.</i>
      </p>
      <figure>
        <img src="https://www.madeinvilnius.lt/wp-content/uploads/2017/06/BNS.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>skaitytojai (-ų) įvertino</p>
      <p>Iki šiol nėra įvertinimų! Būkite pirmas, įvertinęs šį įrašą.</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/nekilnojamas-turtas/savivaldybe-pristatys-gelezinkelio-stoties-teritorijos-pertvarkos-projekto-naujienas/"/>
        <a href="https://madeinvilnius.lt/verslas/nekilnojamas-turtas/vilniuje-biuro-patalpu-isnuomota-tiek-pat-kaip-ir-pries-metus/"/>
        <a href="https://madeinvilnius.lt/verslas/nekilnojamas-turtas/urm-planuoja-kapitalini-pastatu-remonta-uz-95-mln-euru/"/>
        <a href="https://madeinvilnius.lt/verslas/nekilnojamas-turtas/buvusi-vaiku-ligonine-zveryne-parduota-uz-44-mln-euru/"/>
        <a href="https://madeinvilnius.lt/verslas/nekilnojamas-turtas/beveik-puse-trecia-ketvirti-baigtu-statyti-nauju-gyvenamuju-bustu-buvo-vilniaus-apskrityje/"/>
        <a href="https://madeinvilnius.lt/verslas/nekilnojamas-turtas/lietuvos-pasto-vadove-imone-nera-finansiskai-pajegi-islaikyti-centrinius-pastatus/"/>
      </related>
    </article>
  </body>
</html>