<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/oleksandriya-sent-etyen-volodimir-sharan-prokomentuvav-nichiyu-50052316.html"/>
    <meta property="og:site_name" content="НВ"/>
    <meta property="article:published_time" content="2019-11-08T04:46:00+00:00"/>
    <meta property="og:title" content="Наставник Олександрії прокоментував драматичну нічию проти Сент-Етьєна"/>
    <meta property="og:description" content="Головний тренер ФК Олександрія Володимир Шаран прокоментував нічию з Сент-Етьєном (2:2) в четвертому турі групового раунду Ліги Європи."/>
  </head>
  <body>
    <article>
      <h1>Наставник Олександрії прокоментував драматичну нічию проти Сент-Етьєна</h1>
      <h2>Головний тренер ФК Олександрія Володимир Шаран прокоментував нічию з Сент-Етьєном (2:2) в четвертому турі групового раунду Ліги Європи.</h2>
      <address>
        <time datetime="2019-11-08T04:46:00+00:00">08 Nov 2019, 04:46</time>
      </address>
      <p>«Емоції переповнюють. Це була найцінніша нічия, адже програвали 0:2», — цитує <a href="https://footballua.tv/news/75371-vladimir-sharan-chuvstvoval-chto-ne-hvataet-sitalo-on-mozhet-navyazat-borbu">Футбол 1</a> слова Шарана.</p>
      <p>Читайте також:<br/><a href="https://nv.ua/ukr/sport/football/oleksandriya-sent-etyen-liga-yevropi-rezultat-matchu-07-11-2019-50052302.html">&amp;nbspЛіга Європи. Олександрія драматично врятувалася від поразки проти Сент-Етьєна</a></p>
      <p>Тренер Олександрії зазначив, що «у команди була перевага спочатку матчу, були моменти, могли забити. Знали, як буде грати Сент-Етьєнн. Добре, що перед цим матчем була зустріч з Маріуполем, який грав за цією ж схемою».</p>
      <p>«Ми проявили характер, я дуже задоволений. Це як перемога для нас. Результат важливий в плані психології. Боротьба триває», — підкреслив він.</p>
      <p>Також Шаран зазначив, що команда акцентувала увагу на тому, що пропускає в першій половині першого тайму. Він підкреслив при цьому, що «перший гол — це наслідок тактичної помилки».</p>
      <p>«Таке буває. Але головне, що ми зібралися. Бракує в атаці декількох футболістів. Захищаємося ми непогано. Ми розуміли, що у них буде більшість в центрі поля з виходом Камара. Але його гол — це наші дитячі помилки», — сказав тренер.</p>
      <p>«Коли команда пропускає першою не по грі - це удар по психології. Але я хвилювався за фізику. Запитав у перерві - будемо продовжувати пресинг або перейдемо на позиційну гру. Хлопці сказали, що витримають. Побачив, що в кінці першого тайму сили покидали команду. Але я приємно здивований, що в другому таймі додали. Хлопці професіонали, і є фундамент, який заклали на зборах », — підкреслив Шаран.</p>
      <p>Читайте також:<br/><a href="https://nv.ua/ukr/sport/football/oleksandriya-sent-etyen-divitisya-onlayn-match-liga-yevropi-07-11-2019-50052038.html">&amp;nbspОлександрія — Сент-Етьєн 2:2. Події по хвилинах матчу Ліги Європи</a></p>
    </article>
  </body>
</html>