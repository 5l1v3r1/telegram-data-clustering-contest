<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/posta-gazetesi-haydar-dumene-sorulan-yeni-sorular-7-kasim-2019-haber-fotograf-2217719"/>
    <meta property="og:site_name" content="Posta"/>
    <meta property="article:published_time" content="2019-11-08T04:16:25+00:00"/>
    <meta property="og:title" content="Posta Gazetesi Haydar Dümen’e sorulan yeni sorular (8 Kasım 2019)"/>
    <meta property="og:description" content="Haydar Dümen 8 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümenin hayranlarından gelen sorulara verdiği yanıtlar..."/>
  </head>
  <body>
    <article>
      <h1>Posta Gazetesi Haydar Dümen’e sorulan yeni sorular (8 Kasım 2019)</h1>
      <address>
        <time datetime="2019-11-08T04:16:25+00:00">08 Nov 2019, 04:16</time>
      </address>
      <h3><a href="https://www.posta.com.tr/haberler/haydar-dumen">Haydar Dümen</a> 8 Kasım 2019 tarihli POSTA gazetesi yazısında okurlarından gelen soruları cevapladı. İşte Haydar Dümen'in hayranlarından gelen sorulara verdiği yanıtlar...</h3>
      <figure>
        <img src="https://i.pstimaj.com/img/78/700x0/5dc4eb2b66a97c44ba2c979a"/>
      </figure>
      <h4>BÖYLE SORU YOK!</h4>
      <p>
        <b>Bağımlılık yaptı</b>
      </p>
      <p>
        <b>18 yaşındayım, her gün boşalıyorum. Bağımlılık haline geldi. İleride bir sorunla karşılaşır mıyım?</b>
      </p>
      <p>
        <b>CEVAP</b>
      </p>
      <p>Değerli okurum, her türlü bağımlılık iradeyi fena halde yıpratır. İrade yıpranınca kişinin kendine güveni azalır. Suçluluk ve aşağılık duygusu kol kola ziyaretine gelir. İşte olan budur. Et, kemik yerinde durur. Ama ruh alışkanlığını kesinlikle bırakmaz. Bir tarafta en kaliteli yiyecekler dururken o alıştığı bulgur pilavını ister. Ha babam de babam kaşık çalar. Odasında da sevgili eşin hazırladığı o nefis ziyafete seni bekler. İşte bunlar olur. Çok görüyoruz böylelerini ağzımdan dökülüverdi. Ama bilimseldir ha.</p>
      <figure>
        <img src="https://i.pstimaj.com/img/78/700x0/5dabdfb866a97c401d4505f4"/>
      </figure>
      <h4>GÜNÜN SORULARI</h4>
      <p>
        <b>Çok büyüktü, korktum</b>
      </p>
      <p>
        <b>25 yaşında, nişanlı kızım. 1.5 ay sonra düğünüm var. Nişanlımın cinsel organı fazla büyüktü. Çok korktum. Ne yapayım?</b>
      </p>
      <p>Sevgili okurum, işin zor. Hayat sürprizlerle doludur. Pencereden bakarsan, çiçek bahçesi görmeyi umut ederken sivri kayalar görürsün. Oysa sen, o çiçek bahçesinde piknik yapmayı düşlemiş olabilirsin. Orada yaşamak zorundaysan çok dikkatli ol! Ayağın kayar, üzerine düşersen canın acır. Kızım ne yazık ki o sivri kaya tıraşlanmıyor. Evlilik seni bekliyor, iş kocana düşer, dizginleri iyi kullanırsa her şey yoluna girer.</p>
      <figure>
        <img src="https://i.pstimaj.com/img/78/700x0/5d86ff3366a97c429c21738c"/>
      </figure>
      <p>
        <b>Hâlâ evlenemedim</b>
      </p>
      <p>
        <b>32 yaşındayım, iyi bir işim ve maaşım var. Hâlâ evlenemedim. Aileme “Kız bulun, ne olduğunun önemi yok” diyorum. Ne yapayım?</b>
      </p>
      <p>Değerli okurum, maşallah sende her şey var ama seçici değilsin. Müstakbel eşinde ne ruh ne bilgi arıyorsun. Sanki şişme bebek tarif eder gibisin. Bir de aileni üzüyorsun. Aklını başına topla, evlilik oyun değil ki. Bak, komşu kızları görücü bekliyor. Anacığın tutsun elinden, bir kutu çikolata, bir demet çiçek alıp gidin görücüye. Vallahi benim de içim karardı. Kızımızın geleceği için bu evliliğe ‘Evet’ mi desem ‘Hayır’ mı desem ikilemine takılıp kaldım.</p>
      <figure>
        <img src="https://i.pstimaj.com/img/78/700x0/5db90f4b66a97c6101c4a3c0"/>
      </figure>
      <p>
        <b>Zarın durumu ne?</b>
      </p>
      <p>
        <b>24 yaşında, 3 aydır nişanlı kızım. 4 yıl önce ilişkiye girdim. Nişanlım bilmiyor. Doktor “Kızlık zarın yok, dikim için yardımcı olayım” dedi. 3.5 yıl sonra aynı doktor “Esnek, patlama olur” dedi. Bu mümkün mü?</b>
      </p>
      <p>
        <b>CEVAP</b>
      </p>
      <p>Sevgili okurum, esnek zarda patlama olmaz. Ama penisin çapı büyükse ve zarın esneme sınırlarını zorlarsa kanama olabilir. Şunu bütün okurlarım bilsinler ki kanamanın büyük oranı zarla ilgili iken bir oranı da erkeğin penis çapıyla ilgilidir. Yani kızı suçlayıvermek kolay. Kızım, iyi ki diktirmemişsin. Alnın açık, evlen. Kanamazsa “Esnek” dersin. İnanmazsa “İşte orada doktor, hodri meydan” diye yanıt verirsin.</p>
      <figure>
        <img src="https://i.pstimaj.com/img/78/700x0/5da7f217ae298be41cc46032"/>
      </figure>
      <p>
        <b>Acı çekiyorum</b>
      </p>
      <p>
        <b>23 yaşındayım, askerlik yapıyorum. Yumurtalıklarım kaz yumurtası kadar, ilişkiye girince acı çekiyorum. Ne yapmam gerekiyor?</b>
      </p>
      <p>
        <b>CEVAP</b>
      </p>
      <p>Değerli okurum, sandığım kadarıyla sorun yok ama hemen bir üroloji uzmanına havaleni yaptır. Bire bir sonuç al ki benim de içim rahat etsin. Görmeden bir şey diyemem.</p>
      <figure>
        <img src="https://i.pstimaj.com/img/78/700x0/5db12b1966a97c1b32af2110"/>
      </figure>
      <p>
        <b>Ya görüp korkarsa?</b>
      </p>
      <p>
        <b>19 yaşındayım. Kız arkadaşımla ilişkiye girmek istiyorum ama utanıyorum. Çünkü penisimin büyük olduğunu düşünüyorum. Penisim 12 santim. Kız görüp de korkar mı?</b>
      </p>
      <p>
        <b>CEVAP</b>
      </p>
      <p>Değerli okurum, kimisi 12 santimden utandığı için birleşme yapamaz. Kimi de 12 santimi dev görür. Sanıyorum kalem sürçmesi olmuş. Sen büyük de görsen küçük de görsen, normal diyorum. İşte bilimin fotoğrafını aldın. Rahat uyu ve keyfine bak.</p>
      <figure>
        <img src="https://i.pstimaj.com/img/78/700x0/5dbe4ffcae298b8783f5ea33"/>
      </figure>
      <p>
        <b>Penisim mutlu etmiyor</b>
      </p>
      <p>
        <b>Penisimin küçüklüğünden şikayetçiyim, 3 santim. Bazı yerlerde normal olduğu yazıyor, beni mutlu etmiyor. Ne yapayım?</b>
      </p>
      <p>
        <b>CEVAP</b>
      </p>
      <p>Değerli okurum, iyidir. Kararı bizler vereceksek iyidir. Bazı şeyler keyfe kalmıyor.</p>
      <figure>
        <img src="https://i.pstimaj.com/img/78/700x0/5dbe5072ae298b8783f5ea35"/>
      </figure>
      <p>
        <b>Mastürbasyonu azalttım</b>
      </p>
      <p>
        <b>22 yaşındayım. 3 ay önce günde 4 kere mastürbasyon yapıyordum. Ama bu sıralar 2 günde 1 yapmaya başladım. Kendimden şüphe ediyorum. Sizce bu kötü bir şey mi?</b>
      </p>
      <p>
        <b>CEVAP</b>
      </p>
      <p>Değerli okurum, doğruyu bulmuşsun. İyiden niye şüphe ediyorsun? Günde 4 değil de 8 kere yapsaydın yüksek performanslı bir damızlık mı olacaktın?</p>
      <figure>
        <img src="https://i.pstimaj.com/img/78/700x0/5dbe5072ae298b87e5d43f83"/>
      </figure>
      <p>
        <b>Kıza zarar verir mi?</b>
      </p>
      <p>
        <b>18 yaşındayım. 4 aydır kız arkadaşımla ilişkiye giriyorum. Dışarıya boşalıyorum. Evlenene kadar böyle ilişkiye girmemiz kıza zarar verir mi? İleride çocuğumuz olur mu?</b>
      </p>
      <p>
        <b>CEVAP</b>
      </p>
      <p>Değerli okurum, zaten ilişkiye giriyorsun. Dışarıya boşalıyorum demen sürtünme mi? İşte bunu anlayamadım. Hangisi olursa olsun, kız arkadaşının yumurtalıkları zarar görmez.</p>
      <figure>
        <img src="https://i.pstimaj.com/img/78/700x0/5dbe5072ae298b87e6992351"/>
      </figure>
      <p>
        <b>Büyütücü istiyorum</b>
      </p>
      <p>
        <b>Cinsel sağlık ürünleri satan mağazalar var, bunlara güvenebilir miyiz? Büyütücü hap almak istiyorum ama korkuyorum. Siz ne önerirsiniz?</b>
      </p>
      <p>
        <b>CEVAP</b>
      </p>
      <p>Değerli okurum, paran çoksa git fakire fukaraya, bir öğrenciye yardım et. En azından çamura, bataklığa atmamış olursun. Paranın dışında umudunu ve güvenini de kurutacağından komplekse girmekten kurtulursun.</p>
      <figure>
        <img src="https://i.pstimaj.com/img/78/700x0/5dbe507366a97c39431b0c8f"/>
      </figure>
      <p>
        <b>Eğrilik var</b>
      </p>
      <p>
        <b>26 yaşındayım. 1.73 boyundayım, 72 kiloyum. Penisim 8 santim, yeterli mi? Çok mu kısa? Bir de eğrilik var, ne yapacağım?</b>
      </p>
      <p>
        <b>CEVAP</b>
      </p>
      <p>Değerli okurum, rica etsem bir üroloji uzmanı ile görüşsen, dokular incelemeden geçse.</p>
      <figure>
        <img src="https://i.pstimaj.com/img/78/700x0/5d9acd9c66a97c8cc2ce74e4"/>
      </figure>
      <p>
        <b>Kızlara ilgim yok</b>
      </p>
      <p>
        <b>24 yaşındayım. Şimdiye kadar kız arkadaşım olmadı. Karşı cinse hiçbir ilgim yok. Haftada 4-5 kez mastürbasyon yapıyorum. Bu durum psikolojik mi?</b>
      </p>
      <p>
        <b>CEVAP</b>
      </p>
      <p>Değerli okurum, sadece mastürbasyon alışkanlığın var. Ama yavaş yavaş bundan uzaklaşıp kızlara en azından duygusal yaklaşmalısın. 10 yıldır mastürbasyon yapıyorsun. Ama garnitür gerekecek bu sofraya. Kızlara alışana kadar 3-5 yıl geçer. Evleneceksin, çocukların olacak. Ama her kız arkadaşınla da ‘ben bununla yatayım’ diye düşünürsen işte o zaman hapı yutarsın. Sonuç alamaz paniklersin. Bu defa mastürbasyonun dönülmez yoluna girersin.</p>
      <figure>
        <img src="https://i.pstimaj.com/img/78/700x0/5da2bf3366a97ccd3d9a9313"/>
      </figure>
      <p>
        <b>Küçülür mü?</b>
      </p>
      <p>
        <b>26 yaşında kadınım, yeni evliyim. Eşimin cinsel organı çok büyük ve sert. Bu yüzden acı çekiyorum. Küçültmenin yolu yok mu?</b>
      </p>
      <p>
        <b>CEVAP</b>
      </p>
      <p>Sevgili okurum, haklısın, acı çektiğin doğrudur. Eğer kocan idareli kullanmayı öğrenmez, seni önemsemezse işler sarpa sarar. Mutluluk git gide uzaklaşır. Kocan nazik olmayı, idareli kullanmayı öğrenecek.</p>
      <figure>
        <img src="https://i.pstimaj.com/img/78/700x0/5d90442a66a97cd9f48a03b9"/>
      </figure>
      <p>
        <b>İktidarsız olur muyum?</b>
      </p>
      <p>
        <b>18 yaşındayım. Her gün mastürbasyon yapıyorum. İleride iktidarsız olmaktan çok korkuyorum. Beni aydınlatır mısınız?</b>
      </p>
      <p>
        <b>CEVAP</b>
      </p>
      <p>Değerli okurum, hiçbir şey olmayacaksın, her şey güzel güzel gidecek. Şimdilik sen de mastürbasyon yapmayı gün aşırıya indir. Normal uykunu al, normal beslen, derslerine çalış, spor yap. İnsanlar arasına katıl. Flörtlerin olsun ve de gün aşırı mastürbasyon yapmaya devam et.</p>
      <figure>
        <img src="https://i.pstimaj.com/img/78/700x0/5d997e1766a97c56ca09d337"/>
      </figure>
      <p>
        <b>Zevk suyu geliyor</b>
      </p>
      <p>
        <b>20 yaşındayım. Kız arkadaşımla telefonda konuşuyoruz. Normal konuları konuştuğumuz zaman bile benden zevk suyu geliyor. Yanına gittiğimde el ele tutuştuğumuzda bile penisim sertleşiyor. Sanki herkes bana bakıyormuş gibi geliyor.</b>
      </p>
      <p>
        <b>CEVAP</b>
      </p>
      <p>Değerli okurum, yardıma ihtiyacın yok ki yardım edeyim. İşin doğası böyle. Sende de bezler fazla çalışıyor.</p>
      <p>
        <b>GÜNÜN SÖZÜ</b>
      </p>
      <p>Sevgiliye vereceğiniz armağanda paranın değil, yüreğinizin resmi olsun. H.D.</p>
    </article>
  </body>
</html>