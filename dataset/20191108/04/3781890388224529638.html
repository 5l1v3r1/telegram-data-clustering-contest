<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/740600"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T04:30:00+00:00"/>
    <meta property="og:title" content="ทีโอที มอบห้องเรียนดิจิทัล รร.ปัว"/>
    <meta property="og:description" content="ทีโอที มอบห้องเรียนดิจิทัลร่วมพัฒนาคุณภาพการศึกษา รร.ปัว"/>
  </head>
  <body>
    <article>
      <h1>ทีโอที มอบห้องเรียนดิจิทัล รร.ปัว</h1>
      <address>
        <time datetime="2019-11-08T04:30:00+00:00">08 Nov 2019, 04:30</time>
      </address>
      <p>
        <b>ทีโอที มอบห้องเรียนดิจิทัลร่วมพัฒนาคุณภาพการศึกษา รร.ปัว</b>
      </p>
      <p>8 พฤศจิกายน 2562 ณ โรงเรียนปัว อ.ปัว จ.น่าน ดร.มนต์ชัย หนูสง กรรมการผู้จัดการใหญ่ บมจ.ทีโอที เป็นประธานในพิธีมอบห้องเรียนดิจิทัลให้กับโรงเรียนปัว อ.ปัว จ.น่าน เนื่องในโอกาสงานถวายผ้าพระกฐินพระราชทาน ประจำปี 2562  โดยมีนายประกวด พายัพสถาน ผู้อำนวยการโรงเรียน เป็นผู้รับมอบเพื่อใช้เป็นแหล่งเรียนรู้แก่คณะครูและนักเรียนของโรงเรียน<br/> </p>
      <figure>
        <img src="https://www.dailynews.co.th/admin/upload/20191108/news_REMAcEgfVd112158_533.jpg?v=20191110129?v=7230"/>
      </figure>
      <p>ในโอกาสนี้ นางพิมพ์วิมล วงษ์สุวรรณรองกรรมการผู้จัดการใหญ่ สายงานการตลาดและเทคโนโลยีสารสนเทศ นายสุรชัย อนุตระกูลชัย ผู้ช่วยกรรมการผู้จัดการใหญ่สำนักขายและบริการลูกค้าภาคเหนือ ให้เกียรติร่วมกิจกรรมฯ ในครั้งนี้</p>
      <figure>
        <img src="https://www.dailynews.co.th/admin/upload/20191108/news_TputEwMPgV112158_533.jpg?v=20191110129?v=6131"/>
      </figure>
      <p> <br/>ดร.มนต์ชัย หนูสง กรรมการผู้จัดการใหญ่ บมจ.ทีโอที กล่าวว่า พิธีถวายผ้าพระกฐินพระราชทานเป็นงานบุญใหญ่ที่สำคัญยิ่งของ บมจ.ทีโอที  อีกทั้ง ทีโอที ได้จัดกิจกรรมความรับผิดชอบต่อสังคมเป็นประจำทุกปี โดยมีวัตถุประสงค์เพื่อสนับสนุนด้านการศึกษาให้เยาวชน มีการพัฒนาไปสู่คุณภาพชีวิตที่ดี  โดยเฉพาะอย่างยิ่งการขยายโอกาสด้านการศึกษาและการเรียนรู้ในด้านต่างๆ โดยใช้ประโยชน์จากเทคโนโลยีดิจิทัล ด้วยการจัด โครงการ <b>“มอบห้องเรียนดิจิทัล” </b>ประจำปี 2562 ให้กับโรงเรียนปัว จำนวน 300,000 บาท เพื่อสนับสนุนเสริมสร้างและพัฒนาองค์ความรู้ด้านการศึกษาให้กับเยาวชน สำหรับใช้ในการหาอุปกรณ์โดยมอบเครื่องคอมพิวเตอร์เครื่องใหม่ จำนวน 20 เครื่อง พร้อมทำการปรับปรุงห้องเรียนดิจิทัลให้มีความพร้อมในการใช้งาน อาทิ ทาสีภายในและภายนอก ห้องเรียนดิจิทัล (ห้องคอมพิวเตอร์3) ติดตั้งรางไฟพร้อมหลอดไฟส่องสว่าง ภายในห้องเรียนเพิ่มเติม เปลี่ยนรางสายไฟ และจัดเก็บสายไฟ สายสื่อสาร ภายในและภายนอกห้องให้เป็นระเบียบ <br/> </p>
      <figure>
        <img src="https://www.dailynews.co.th/admin/upload/20191108/news_FRHOuMhDSm112159_533.jpg?v=20191110129?v=5012"/>
      </figure>
      <p>สำหรับโครงการ <b>“มอบห้องเรียนดิจิทัล”</b> ประจำปี 2562 เป็นหนึ่งในโครงการความรับผิดชอบต่อสังคม (TOT CSR) ในด้านการศึกษาของบริษัท ทีโอที จำกัด (มหาชน) โดยที่ผ่านมา ทีโอที ได้ดำเนินการโครงการ TOT CSR เพื่อยกระดับคุณภาพการศึกษาของเยาวชนอย่างเท่าเทียมกัน มุ่งเน้นการสนับสนุนและพัฒนาด้านการศึกษาและเสริมสร้างให้เยาวชนได้ใช้เทคโนโลยีในการพัฒนาศักยภาพของเยาวชน เพื่อเติบโตเป็นกำลังสำคัญสร้างการพัฒนาให้กับประเทศ</p>
      <figure>
        <img src="https://www.dailynews.co.th/admin/upload/20191108/news_VLQQLGTkEe112157_533.jpg?v=20191110129?v=9893"/>
      </figure>
    </article>
  </body>
</html>