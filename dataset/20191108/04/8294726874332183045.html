<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/cod-rutier-poti-fi-amendat-pe-un-drum-cu-zapada-chiar-daca-ai-anvelope-de-iarna-174261.html"/>
    <meta property="og:site_name" content="Auto Bild"/>
    <meta property="article:published_time" content="2019-11-08T04:57:24+00:00"/>
    <meta property="og:title" content="Cod Rutier: poţi fi amendat pe un drum cu zapadă chiar dacă ai anvelope de iarnă"/>
    <meta property="og:description" content="Conform Codului rutier, anvelopele de iarnă sunt obligatorii dacă drumurile publice sunt acoperite cu zăpadă, gheață sau polei."/>
  </head>
  <body>
    <article>
      <h6 class="kicker">Unde e lege....</h6>
      <h1>Cod Rutier: poţi fi amendat pe un drum cu zapadă chiar dacă ai anvelope de iarnă</h1>
      <address><time datetime="2019-11-08T04:57:24+00:00">08 Nov 2019, 04:57</time> by <a rel="author">Auto Bild Romania</a></address>
      <p>
        <b>Nu mai este mult şi vom avea zăpadă și polei în unele regiuni ale țării, iar legea prevede că în aceste condiții este obligatoriu să ai mașina echipată cu anvelope de iarna.</b>
      </p>
      <p><a href="https://www.auto-bild.ro/stiri/risti-fara-anvelope-de-iarna-148427.html">Conform Codului rutier, anvelopele de iarnă sunt obligatorii </a>dacă drumurile publice sunt acoperite cu zăpadă, gheață sau polei. De asemenea, vehiculele de transport marfă <b>cu masa totală maximă autorizată mai mare de 3,5 tone</b>, precum și <b>vehiculele de transport cu mai mult de nouă locuri</b> trebuie să aibă anvelope de iarnă pe roțile axei/axelor de tracțiune sau să aibă montate pe aceste roți lanțuri sau alte echipamente antiderapante certificate.</p>
      <p>Dar ce nu ştiu cei mai mulţi şoferi este că tot pot primi amendă chiar dacă au anvelope de iarnă şi cred că pot circula fără griji pe drumurile publice acoperite cu zăpadă, gheață sau polei.</p>
      <p>
        <b>Citeşte şi:</b>
      </p>
      <p>
        <a href="https://www.auto-bild.ro/stiri/accidentul-de-manual-care-imparte-internetul-doua-174062.html">Accidentul de manual care împarte internetul în două: are dreptate şoferul amendat? ( Video)</a>
      </p>
      <p>
        <b>
          <b>Cod Rutier: poţi fi amendat pe un drum cu zapadă chiar dacă ai anvelope de iarnă</b>
        </b>
      </p>
      <p>În cazul în care anvelopele sunt uzate poliția ne poate amenda cu până la 725 de lei. Producătorii de anvelope au prevăzut anvelopele cu martori de uzură. Aceştia sunt poziționaţi între blocurile profilului de pe anvelopă, au o înălțime de 1,6 mm și sunt minim șase astfel de indicatori.</p>
      <p>Practic limita maximă de uzură este de 1,6 mm, iar limita pentru minima siguranţă este de 2 mm. În concluzie, limita minimă admisă precizată în Codul Rutier este dată de martorul de uzură care este pe anvelopă.</p>
      <p>Poliţistul poate aplica astfel o amendă, conform Codului Rutier( art. 100, punctul 6) din clasa II, adica cu 4-5 puncte, ceea ce înseamnă pâna la 725 de lei, plus măsura de retinere a certificatului de inmatriculare.</p>
      <p>Iată şi textul de lege: “Constituie contravenții și se sancționează cu amenda prevăzută în clasa a II-a de sancțiuni următoarele fapte săvârșite de persoane fizice: – conducerea unui autovehicul care are montate anvelope cu alte dimensiuni sau caracteristici decât cele prevăzute în certificatul de înmatriculare sau de înregistrare ori sunt uzate peste limita admisă”.</p>
      <p>Practic această prevedere legală se poate aplica tuturor categoriilor de anvelope.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/advertorial/winter-is-coming-174065.html"/>
        <a href="https://www.auto-bild.ro/advertorial/p-anvelope-de-vara-davanti-169042.html"/>
        <a href="https://www.auto-bild.ro/stiri/calendarul-pirelli-2020-169414.html"/>
      </related>
    </article>
  </body>
</html>