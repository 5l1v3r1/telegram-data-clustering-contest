<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-kiyevi-proyde-mizhnarodna-konferenciya-po-autizmu-328890_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T04:15:00+00:00"/>
    <meta property="og:title" content="У Києві пройде міжнародна конференція по аутизму"/>
    <meta property="og:description" content="За даними ВООЗ, щороку кількість дітей з аутизмом збільшується на 13%"/>
  </head>
  <body>
    <article>
      <h1>У Києві пройде міжнародна конференція по аутизму</h1>
      <h2>За даними ВООЗ, щороку кількість дітей з аутизмом збільшується на 13%</h2>
      <address>
        <time datetime="2019-11-08T04:15:00+00:00">08 Nov 2019, 04:15</time>
      </address>
      <p>У Києві 8 листопада відбудеться перша міжнародна конференція з аутизму. Вона буде проходити два дні в готелі "Президент".</p>
      <p>На захід запрошений топ спікерів з <a href="https://dt.ua/TECHNOLOGIES/vcheni-viyavili-zv-yazok-mizh-autizmom-i-pidvischenim-vmistom-alyuminiyu-v-mozku-273367_.html"><b>області ментального здоров'я</b></a>.</p>
      <p>Серед них, зокрема, доктор Стівен Шор – всесвітньо відомий професор освіти людей із особливостями розвитку Адельфійського університету (AdelphiUniversity, США), Стівен Едельсон — доктор психології, експерт ООН із проблем аутизму, директор Інституту вивчення аутизму ARI (Сан-Дієго, США), Інна Ольшанcкая — реабілітолог та ерготерапевт, член Американської асоціації трудотерапії (AOTA) та Всесвітньої федерації професійних терапевтів (WFOT), живе і практикує в Балтіморі, штат Меріленд, США, і багато інших.</p>
      <p>"Нагальне завдання конференції — дати змогу застосувати здобуті знання на практичному рівні кожній сім'ї, що виховує особливу дитину, садочку, школі чи інклюзивно-ресурсному центру. На конференції буде приділено увагу таким прикладним та актуальним темам, як сексуальне виховання, спорт, заняття музикою, гігієна ротової порожнини, дієта, освіта та працевлаштування для людей з особливостями розвитку. Ми збираємо провідних практиків в сфері аутизму з України та світу. Курсів з підготовки спеціалістів багато, але чи всі вони керуються останніми світовими тенденціями?" — наголошує на важливості конференції Інна Сергієнко, Консулка "Аутизм-Європа", засновниця МГО "Фонд допомоги дітям з синдромом аутизму "Дитина з майбутнім"".</p>
      <p>Із сучасними практиками та кейсами зможуть ознайомитися батьки дітей із затримкою психічного та мовного розвитку, аутизмом, алалією та іншими ментальними розладами, медичні та педагогічні фахівці сфери, громадські діячі та організатори послуг для дітей з особливостями.</p>
      <p>За даними органів охорони здоров'я США,<a href="https://dt.ua/TECHNOLOGIES/vcheni-nazvali-mozhlivu-prichinu-rozvitku-autizmu-254090_.html"><b> розлади аутистичного спектру</b></a> зустрічаються у одного з 68 дітей у світі. За даними ВООЗ, щороку кількість дітей з аутизмом збільшується на 13%. За останні роки вчені відкрили десятки генів, пов'язаних з аутизмом, проте мутації в них не можуть повністю пояснити жодного випадку розвитку цієї хвороби в цілому та її окремих симптомів зокрема.</p>
      <footer>За матеріалами: <a href="https://dt.ua/go/aHR0cDovL3d3dy5ocm9tYWRza2UudHYv">Hromadske.TV</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>