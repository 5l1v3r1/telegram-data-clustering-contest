<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/savas-ozbey-yazdi-seda-sayan-ogulcanin-karizmasini-nasil-cizdi-2217789"/>
    <meta property="og:site_name" content="Posta"/>
    <meta property="article:published_time" content="2019-11-08T11:27:56+00:00"/>
    <meta property="og:title" content="Savaş Özbey yazdı: Seda Sayan, Oğulcan’ın karizmasını nasıl çizdi?"/>
    <meta property="og:description" content="Seda Sayan ile Aleyna Tilki, Demet Akalın ve Okan Kurtun 8. yıl dönümü partisine katıldı. Sayan, gecede Aleyna Tilki ile karşılıklı göbek attıktan sonra, Seni oğluma beğendim, çok güzelsin. Acaba bizim Oğulcanla olur mu bir şeyler. Eskiden kızları düğünlerde beğenirlerdi dedi. Savaş Özbey, ikili arasındaki sohbeti köşesine taşıdı...."/>
  </head>
  <body>
    <article>
      <h1>Savaş Özbey yazdı: Seda Sayan, Oğulcan’ın karizmasını nasıl çizdi?</h1>
      <address>
        <time datetime="2019-11-08T11:27:56+00:00">08 Nov 2019, 11:27</time>
      </address>
      <h3>Seda Sayan ile Aleyna Tilki, Demet Akalın ve Okan Kurt'un 8. yıl dönümü partisine katıldı. Sayan, gecede Aleyna Tilki ile karşılıklı göbek attıktan sonra, 'Seni oğluma beğendim, çok güzelsin. Acaba bizim Oğulcan'la olur mu bir şeyler. Eskiden kızları düğünlerde beğenirlerdi' dedi. Savaş Özbey, ikili arasındaki sohbeti köşesine taşıdı....</h3>
      <p>Demet Akalın’la Okan Kurt’un yıldönümü eğlencesinde, <a href="https://www.posta.com.tr/haberler/seda-sayan">Seda Sayan </a>Aleyna Tilki’yi ayaküstü oğluna isteyiverdi.</p>
      <p>Çalan şarkı Erik Dalı: El gızı naziktir / El gızı naziktir / Amanın değmeye gelmez...</p>
      <p>Aleyna Tilki ayağa kalkmış döktürüyor ama yakın markaja alındığının farkında değil.</p>
      <p>Hemen dibindeki Seda Sayan “hamamda erkek annesi” atmacalığında.</p>
      <h3>'Aleyna’nın röntgenini çekiyor'</h3>
      <p>O da oynar gibi yapıyor. “Oynar gibi yapıyor” diyorum, çünkü normalde çok daha güzel oynar ama asıl derdi başka: Göz ucuyla çaktırmadan Aleyna’nın röntgenini çekiyor.</p>
      <p>En sonunda da bombayı patlatıyor: “Çok güzelsin” diyor; “Seni oğluma beğendim” diyor, “Olur mu Oğulcan’la bir şeyler?” diye soruyor.</p>
      <p>Seda Sayan’ın bunu tamamen iyi niyetle yaptığı belli.</p>
      <p>Ama bence Oğulcan Engin’in karizmasını fena çiziyor.</p>
      <p>Niye mi? İşte olasılıklar... </p>
      <h3>İhtimal-1:</h3>
      <p>Oğulcan’ın hakikaten Aleyna’da gözü olabilir. Bunu da annesiyle paylaşmış olabilir.</p>
      <h3>Ama eksi puan:</h3>
      <p>Gelip kendisi konuşacağına annesini yollayan birinin Aleyna’ya çekici görüneceğini sanmam.</p>
      <h3>İhtimal-2:</h3>
      <p>Oğulcan’ın hakikaten Aleyna’da gözü olabilir. Ama bu konuyu annesine hiç açmamıştır; Seda Sayan kendi kendine gelin güvey oluyordur.</p>
      <h3>Ama eksi puan:</h3>
      <p>Oğlunun hayatına böyle bodoslama müdahale edebilen bir kaynana, değil Aleyna’ya hiçbir kıza çekici görünmez.</p>
      <h3>İhtimal-3:</h3>
      <p>Oğulcan’ın hakikaten hiçbir şeyden haberi yoktur. Seda Sayan her gözüne kestirdiğine, Oğulcan adına evlilik teklif ediyordur.</p>
      <h3>Ama yine eksi puan:</h3>
      <p>Anne değil, noter tasdikli vekil sanki. Yarın öbür gün de oğluna sormadan boşar bizi bu...</p>
      <h3>O gelin seni bulacak</h3>
      <p>Seda Sayan’ın “münasip gelin bulacağım” heyecanını anlamak mümkün.</p>
      <p>Ama aceleyle camcı dükkanındaki fil gibi davranıyor, olacağı varsa da işin kafadan önünü tıkıyor.</p>
      <p>Sporcu, sağlıklı, yakışıklı, meşhur, paralı oğlun var.</p>
      <p>Zaten sen istemesen de o gelin gelip seni bulacak. Elin kızlarını orada burada markaja alacağına...</p>
      <p>Sen iyisi mi asıl ona hazır ol.</p>
      <p>Bin yıllık “görücü usulü-aşk evliliği” tartışmamızın bugün de sonuna gelmiş bulunuyoruz.</p>
      <p>O sırada şarkı devam ediyor: El gızı narindir / El gızı narindir / Aman değmeye gelmez...</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/cem-yilmaz-ozan-guven-zafer-algoz-ve-can-yilmaz-gecelerde-2217905">
          <img src="https://i.pstimaj.com/img/100/180x95/5dc6565a66a97c8392c8115e"/>
        </a>
      </figure>
      <p>
        <a href="https://www.posta.com.tr/cem-yilmaz-ozan-guven-zafer-algoz-ve-can-yilmaz-gecelerde-2217905">1 Cem Yılmaz, Ozan Güven, Zafer Algöz ve Can Yılmaz gece...</a>
      </p>
      <figure>
        <a href="https://www.posta.com.tr/serhat-kilic-flaslar-patlayinca-gerildi-2217899">
          <img src="https://i.pstimaj.com/img/100/180x95/5dc64f09ae298be3bc45e773"/>
        </a>
      </figure>
      <p>
        <a href="https://www.posta.com.tr/serhat-kilic-flaslar-patlayinca-gerildi-2217899">2 Serhat Kılıç flaşlar patlayınca gerildi</a>
      </p>
      <figure>
        <a href="https://www.posta.com.tr/bade-iscil-eski-esi-malkoc-sualpe-destek-verdi-2217896">
          <img src="https://i.pstimaj.com/img/100/180x95/5dc645ecae298bdb5c421cb8"/>
        </a>
      </figure>
      <p>
        <a href="https://www.posta.com.tr/bade-iscil-eski-esi-malkoc-sualpe-destek-verdi-2217896">3 Bade İşçil eski eşi Malkoç Süalp'e destek verdi</a>
      </p>
      <figure>
        <a href="https://www.posta.com.tr/esine-destek-icin-adanadan-geldi-2217891">
          <img src="https://i.pstimaj.com/img/100/180x95/5dc5efa066a97c72679df9f2"/>
        </a>
      </figure>
      <p>
        <a href="https://www.posta.com.tr/esine-destek-icin-adanadan-geldi-2217891">4 Eşine destek için Adana’dan geldi</a>
      </p>
      <figure>
        <a href="https://www.posta.com.tr/ceyda-ates-toplusoy-evliligi-saglama-almak-icin-cocuk-yapmayin-2217855">
          <img src="https://i.pstimaj.com/img/100/180x95/5dc5d09266a97c6929f4b415"/>
        </a>
      </figure>
      <p>
        <a href="https://www.posta.com.tr/ceyda-ates-toplusoy-evliligi-saglama-almak-icin-cocuk-yapmayin-2217855">5 Ceyda Ateş Toplusoy: Evliliği sağlama almak için çocuk...</a>
      </p>
      <figure>
        <a href="https://www.posta.com.tr/aras-bulut-iynemli-instagrami-salladi-2217854">
          <img src="https://i.pstimaj.com/img/100/180x95/5dc5cc0666a97c68bfa10823"/>
        </a>
      </figure>
      <p>
        <a href="https://www.posta.com.tr/aras-bulut-iynemli-instagrami-salladi-2217854">6 Aras Bulut İynemli Instagram'ı salladı</a>
      </p>
      <figure>
        <a href="https://www.posta.com.tr/burcu-karadan-itiraf-ben-o-acilari-bile-ozledim-2217851">
          <img src="https://i.pstimaj.com/img/100/180x95/5dc5b064ae298bc8388bd74c"/>
        </a>
      </figure>
      <p>
        <a href="https://www.posta.com.tr/burcu-karadan-itiraf-ben-o-acilari-bile-ozledim-2217851">7 Burcu Kara'dan itiraf: Ben o acıları bile özledim</a>
      </p>
      <figure>
        <a href="https://www.posta.com.tr/fatih-bulut-goruntuler-sonrasi-ozur-diledi-2217845">
          <img src="https://i.pstimaj.com/img/100/180x95/5dc188dd66a97cbd573c99e6"/>
        </a>
      </figure>
      <p>
        <a href="https://www.posta.com.tr/fatih-bulut-goruntuler-sonrasi-ozur-diledi-2217845">8 Fatih Bulut görüntüler sonrası özür diledi</a>
      </p>
      <figure>
        <a href="https://www.posta.com.tr/kafein-tuketimi-dogurganliga-zarar-verir-mi-2217842">
          <img src="https://i.pstimaj.com/img/100/180x95/5dc57a4c66a97c601377bfa2"/>
        </a>
      </figure>
      <p>
        <a href="https://www.posta.com.tr/kafein-tuketimi-dogurganliga-zarar-verir-mi-2217842">9 Kafein tüketimi doğurganlığa zarar verir mi?</a>
      </p>
      <figure>
        <a href="https://www.posta.com.tr/cagimizin-hastaligi-nomofobi-nedir-2217822">
          <img src="https://i.pstimaj.com/img/100/180x95/5dc562c0ae298bb5de009f60"/>
        </a>
      </figure>
      <p>
        <a href="https://www.posta.com.tr/cagimizin-hastaligi-nomofobi-nedir-2217822">10 Çağımızın hastalığı ‘’Nomofobi’’ nedir?</a>
      </p>
      <related>
        <a href="https://www.posta.com.tr/seda-sayan-popomda-hicbir-sey-yok-2217405"/>
      </related>
    </article>
  </body>
</html>