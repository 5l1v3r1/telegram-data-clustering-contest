<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/mat-deymn-ne-moga-da-se-merya-s-kruz-406174.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T11:38:53+00:00"/>
    <meta property="og:title" content="Мат Деймън: Не мога да се меря с Круз"/>
    <meta property="og:description" content="Том е ненадминат в каскадите, казва звездата от сагата за Джейсън Борн"/>
  </head>
  <body>
    <article>
      <h1>Мат Деймън: Не мога да се меря с Круз</h1>
      <address><time datetime="2019-11-08T11:38:53+00:00">08 Nov 2019, 11:38</time> by <a rel="author">Агенция Стандарт</a></address>
      <p>Мат Деймън призна, че не може да се мери с Том Круз, що се отнася до изпълнението на каскади. Както знаем, и двамата холивудски мачовци обичат "собственоръчно" да се справят с опасните  сцени. Круз отдавна е нанадминат в тази сфера и изглежда, че Мат също го е провъзгласил за най-добрия. Звездата от сагата за супер агента Джейсън Борн споделя, че е стигнал до това заключение, когато една вечер излязъл на вечеря с колегата си и Емили Блънт. Те обсъждали каскадите си и Том признал, че от години се опитва да наложи конкретен кадър в "Мисията невъзможна", но бил толкова рисков, че екипът по безопасността не му го позволил в нито една от лентите досега. Разбира се, Круз не приел „не“ за отговор. „Том ми обясни, че просто сменил хората. Тогава го погледнах втрещено и отстъпих вътрешно – разбрах защо е на върха. Ако бях на негово място, щях да си кажа „Жалко за каскадата, щеше да е много яка“, разказва  Деймън. Той също така изненадващо призна, че има страх от височини. „Заради фобията ми не бих успял да заснема някои от сцените на Том. Шапка му свалям наистина. Поисках да ми даде съвет как да се справя, но очевидно той дори не осъзна проблема ми“, самоиронизира се Деймън.</p>
      <p> </p>
    </article>
  </body>
</html>