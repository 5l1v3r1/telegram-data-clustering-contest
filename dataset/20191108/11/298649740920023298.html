<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/08/halloween-non-spaventa-il-tax-free-shopping-pn_20191108_00073/"/>
    <meta property="og:site_name" content="Askanews"/>
    <meta property="article:published_time" content="2019-11-08T11:41:43+00:00"/>
    <meta property="og:title" content="Halloween non spaventa il Tax Free Shopping"/>
    <meta property="og:description" content="Roma, 8 nov. (askanews) – Halloween pare non aver spaventato il Tax Free Shopping. È quanto emerge dai dati di Global Blue, società leader nel servizio Tax Free Shopping, registrati durante il ponte di Ognissanti. Una tendenza positiva evidenziata in tutte le principali mete per lo shopping nel nostro Paese. Dal 31 ottobre al 3 […]"/>
  </head>
  <body>
    <article>
      <h1>Halloween non spaventa il Tax Free Shopping</h1>
      <h2>Per Ognissanti acquisti tax free saliti del 22% a Roma e Venezia</h2>
      <address>
        <time datetime="2019-11-08T11:41:43+00:00">08 Nov 2019, 11:41</time>
      </address>
      <figure>
        <img src="http://www.askanews.it/wp-content/uploads/2019/11/20191108_124133_4AF22242.jpg"/>
      </figure>
      <p>Roma, 8 nov. (askanews) – Halloween pare non aver spaventato il Tax Free Shopping. È quanto emerge dai dati di Global Blue, società leader nel servizio Tax Free Shopping, registrati durante il ponte di Ognissanti.</p>
      <p>Una tendenza positiva evidenziata in tutte le principali mete per lo shopping nel nostro Paese. Dal 31 ottobre al 3 novembre 2019, gli acquisti tax free sono cresciuti a Roma e Venezia, entrambe con un +22%, seguite dal +21% di Firenze e dal +3% di Milano che, resta la città in cui i viaggiatori internazionali spendono in media di più. È all’ombra della Madonnina, infatti, che nel ponte di Halloween si è registrato lo scontrino medio più alto pari a 1.023 euro.</p>
      <p>Sempre in termini di scontrino medio dei Globe Shopper dal 31 ottobre al 3 novembre di questo 2019 Global Blue ha registrato un incremento del 15% della spesa media a Roma (874 euro), un +12% a Firenze (759 euro) per finire con il +11% di Venezia (870 euro).</p>
    </article>
  </body>
</html>