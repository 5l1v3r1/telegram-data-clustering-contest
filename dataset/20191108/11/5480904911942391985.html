<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/ap-v-parizi-byl-za-nakup-kokainu-zatcen-britsky-zpevak-doherty/1818713?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-08T11:34:00+00:00"/>
    <meta property="og:title" content="AP: V Paříži byl za nákup kokainu zatčen britský zpěvák Doherty"/>
    <meta property="og:description" content="Paříž - V Paříži byl v noci na dnešek zatčen britský zpěvák Pete Doherty, který si na veřejném místě kupoval kokain. Podle agentury AP to oznámila prokuratura. Čtyřicetiletý hudebník, známý svými drogovými excesy, strávil zbytek noci v cele předběžného zadržení."/>
  </head>
  <body>
    <article>
      <h1>AP: V Paříži byl za nákup kokainu zatčen britský zpěvák Doherty</h1>
      <address><time datetime="2019-11-08T11:34:00+00:00">08 Nov 2019, 11:34</time> by <a rel="author" href="http://www.ctk.cz/" target="_blank">ČTK</a></address>
      <p>Paříž - V Paříži byl v noci na dnešek zatčen britský zpěvák Pete Doherty, který si na veřejném místě kupoval kokain. Podle agentury AP to oznámila prokuratura. Čtyřicetiletý hudebník, známý svými drogovými excesy, strávil zbytek noci v cele předběžného zadržení.</p>
      <p>Bývalý přítel modelky Kate Mossové a zpěvák skupiny The Libertines byl zatčen ve tři hodiny ráno ve čtvrti Pigalle, která je známá bujarým nočním životem. Podle francouzského tisku měl u sebe dva gramy kokainu a v době zadržení byl pod vlivem alkoholu a drog.</p>
      <p>Doherty byl v minulosti několikrát odsouzen za drogové delikty, ale také za krádež a řízení bez řidičského průkazu.</p>
    </article>
  </body>
</html>