<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/08/news/germania_esplosione_miniera_teutschenthal_feriti_intrappolati-240586736/"/>
    <meta property="og:site_name" content="Repubblica.it"/>
    <meta property="article:published_time" content="2019-11-08T11:27:00+00:00"/>
    <meta property="og:title" content="Germania, esplosione a Teutschenthal: salvi i 35 minatori intrappolati per ore a 700 metri di profondità"/>
    <meta property="og:description" content="Soccorsi sul posto. La polizia: &quot;Erano in stanze di sicurezza, forniti di ossigeno&quot;"/>
  </head>
  <body>
    <article>
      <h1>Germania, esplosione a Teutschenthal: salvi i 35 minatori intrappolati per ore a 700 metri di profondità</h1>
      <h2>Soccorsi sul posto. La polizia: "Erano in stanze di sicurezza, forniti di ossigeno"</h2>
      <address>
        <time datetime="2019-11-08T11:27:00+00:00">08 Nov 2019, 11:27</time>
      </address>
      <p><b>TEUTSCHENTHAL - </b>Ore di paura nella miniera di Teutschenthal, dove alle 9 di questa mattina un'enorme esplosione ha causato il ferimento di alcune persone e intrappolato 35 minatori a 700 metri di profondità.<br/><br/>Numerosi i soccorritori sul posto, nel piccolo comune tedesco di 9.397 abitanti vicino Halle, situato nel land della Sassonia-Anhalt. "I minatori hanno ossigeno e si trovano in stanze di sicurezza", ha detto un portavoce della polizia, prima di comunicare via <i>Twitter </i>l'avvenuto salvataggio: "Sono stati recuperati tutti".</p>
      <figure>
        <iframe data-src="https://twitter.com/Polizei_HAL/status/1192752452401074176?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ad innescare la deflagrazione sarebbe stata una miscela di gas esplosiva sottoterra. Secondo la compagnia, circa 100 persone lavorano nella miniera di Teutschenthal. Chiusa nel 1982, dopo 80 anni in cui veniva usata per l'estrazione di cloruro di potassio, la miniera è stata usata come deposito di rifiuti minerali.</p>
    </article>
  </body>
</html>