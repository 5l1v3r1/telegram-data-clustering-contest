<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/08/almanya-n-n-dogusundaki-bir-madende-meydana-gelen-patlama-sonucu-en-az-30-kisi-mahsur-kald"/>
    <meta property="og:site_name" content="euronews"/>
    <meta property="article:published_time" content="2019-11-08T11:17:41+00:00"/>
    <meta property="og:title" content="Almanya'da madendeki patlamada mahsur kalanlar kurtarıldı"/>
    <meta property="og:description" content="Almanya'nın doğusundaki bir madende meydana gelen patlama sonucu mahsur kalan 35 işçi kurtarıldı."/>
  </head>
  <body>
    <article>
      <h1>Almanya'da madendeki patlamada mahsur kalanlar kurtarıldı</h1>
      <address><time datetime="2019-11-08T11:17:41+00:00">08 Nov 2019, 11:17</time> by <a rel="author">Euronews </a></address>
      <p>Almanya'nın doğusundaki bir potasyum tuzu madeninde meydana gelen patlama sonucu mahsur kalan 35 işçi kurtarıldı.</p>
      <p>Patlamanın meydana geldiği maden ocağı, başkent Berlin'e 150 kilometre uzaklıktaki Halle kenti yakınlarındaki Teutschenthal kasabasında bulunuyor.</p>
      <p>İtfaiye ve kurtarma ekiplerinin derhal olay yerine intikal ettiğini duyuran yerel basın, toprağın 700 metre altında mahsur kalan bütün çalışanların madenden çıkartıldığını bildirdi.</p>
      <p>Patmanın ardından işçilerin, madendeki "güvenli bölgeye" sığındıkları bildirildi. Patlamanın nedeniyle ilgili olarak şu ana kadar bir açıklama yapılmadı.</p>
      <p>Madeni yöneten şirket ise patlama sonucu bir işçinin ağır yaralandığını duyurdu. Madende yaklaşık 100 işçi çalışıyordu.</p>
      <ul>
        <li>
          <a href="https://tr.euronews.com/2010/11/19/yeni-zelanda-da-madende-patlama">Yeni Zelanda'da madende patlama</a>
        </li>
        <li>
          <a href="https://tr.euronews.com/2018/12/21/cekya-da-komur-madeninde-metan-gazi-patlamasi">Çekya'da kömür madeninde metan gazı patlaması</a>
        </li>
        <li>
          <a href="https://tr.euronews.com/2018/10/21/cin-de-maden-ocaginda-patlama">Çin'de maden ocağında patlama</a>
        </li>
      </ul>
    </article>
  </body>
</html>