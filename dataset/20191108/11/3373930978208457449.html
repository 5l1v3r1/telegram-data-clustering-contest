<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/omvand-vinstvarning-fran-sas-6977949"/>
    <meta property="og:site_name" content="Affärsvärlden"/>
    <meta property="article:published_time" content="2019-11-08T11:32:00+00:00"/>
    <meta property="og:title" content="Omvänd vinstvarning från SAS"/>
    <meta property="og:description" content="SAS resultat för 2019 kommer att bli bättre än vad bolaget tidigare bedömt."/>
  </head>
  <body>
    <article>
      <h1>Omvänd vinstvarning från SAS</h1>
      <address>
        <time datetime="2019-11-08T11:32:00+00:00">08 Nov 2019, 11:32</time>
      </address>
      <p>
        <b>SAS resultat för 2019 kommer att bli bättre än vad bolaget tidigare bedömt.</b>
      </p>
      <p>Det framgår av ett pressmeddelande från flygbolaget i samband med bolagets månatliga trafikrapport.</p>
      <p>SAS spår nu att resultatet före skatt och jämförelsestörande poster kommer uppgå till 700-800 miljoner kronor för räkenskapsåret 2019.</p>
      <p>SAS tidigare utsikter var att det skulle bli utmanande att uppnå ett positivt resultat före skatt och jämförelsestörande poster under räkenskapsåret 2019.</p>
      <p>Den bedömningen är en "effekt av starka passagerarsiffror och förbättrade enhetsintäkter", enligt SAS.</p>
      <p>"Trots ett utmanande år är vi glada över att kunna uppvisa en stark utveckling i vår verksamhet under de sista månaderna av räkenskapsåret 2019. Särskilt uppmuntrande är en fortsatt förbättrad utbuds-/efterfrågebalans i Skandinavien och att vårt produkterbjudande i kombination med vårt målmedvetna arbete för ett mer hållbart flygande har lockat fler kunder att resa med SAS", säger Rickard Gustafson, vd för SAS.</p>
      <p>SAS rapport för det fjärde kvartalet väntas den 5 december. Räkenskapsåret sträckte sig fram till oktober.</p>
      <p>SAS resultat före skatt och jämförelsestörande poster för räkenskapsåret 2018 uppgick till 2.041 miljoner kronor.</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fomvand-vinstvarning-fran-sas-6977949&amp;title=Omv%C3%A4nd%20vinstvarning%20fr%C3%A5n%20SAS&amp;description=SAS%20resultat%20f%C3%B6r%202019%20kommer%20att%20bli%20b%C3%A4ttre%20%C3%A4n%20vad%20bolaget%20tidigare%20bed%C3%B6mt.">Facebook</a>
        </li>
        <li>
          <a href="http://twitter.com/share?text=Omv%C3%A4nd%20vinstvarning%20fr%C3%A5n%20SAS&amp;url=https%3A%2F%2Fwww.affarsvarlden.se%2Fbors-ekonominyheter%2Fomvand-vinstvarning-fran-sas-6977949">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fomvand-vinstvarning-fran-sas-6977949&amp;title=Omv%C3%A4nd%20vinstvarning%20fr%C3%A5n%20SAS">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fomvand-vinstvarning-fran-sas-6977949&amp;title=Omv%C3%A4nd%20vinstvarning%20fr%C3%A5n%20SAS">Reddit</a>
        </li>
        <li>Mail</li>
      </ul>
    </article>
  </body>
</html>