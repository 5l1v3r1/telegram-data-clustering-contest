<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/08/ministerstvo-yustytsiyi-povnistyu-vidkrylo-yedynyj-reyestr-biznesu/"/>
    <meta property="og:site_name" content="Рубрика"/>
    <meta property="article:published_time" content="2019-11-08T11:18:05+00:00"/>
    <meta property="og:title" content="Міністерство юстиції повністю відкрило єдиний реєстр бізнесу"/>
    <meta property="og:description" content="Міністерство юстиції видало наказ, яким передбачено відкриття єдиного реєстру підприємців та компаній у повному обсязі. Про це повідомляє пресслужба Опендатабот. Тепер українці зможуть слідкувати за рядом нових параметрів: номером реєстрації ФОП, підписантами, філіями. “Для відкритих даних в Україні вкрай важливою є публікація номеру реєстрації ФОП, адже цей параметр дозволяє об’єднувати всю інформацію про підприємців в […]"/>
  </head>
  <body>
    <article>
      <h1>Міністерство юстиції повністю відкрило єдиний реєстр бізнесу</h1>
      <address><time datetime="2019-11-08T11:18:05+00:00">08 Nov 2019, 11:18</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/08/reestr-min-620x420.jpg"/>
      </figure>
      <p>
        <b>
          <b>Міністерство юстиції видало наказ, яким передбачено відкриття єдиного реєстру підприємців та компаній у повному обсязі.</b>
        </b>
      </p>
      <p>Про це повідомляє пресслужба <a href="https://docs.google.com/document/d/1HyFuSOe2vAJOdKINzcArTGqjL7BqaXxu/edit">Опендатабот.</a></p>
      <p>Тепер українці зможуть слідкувати за рядом нових параметрів: номером реєстрації ФОП, підписантами, філіями.</p>
      <p>“Для відкритих даних в Україні вкрай важливою є публікація номеру реєстрації ФОП, адже цей параметр дозволяє об’єднувати всю інформацію про підприємців в Україні.</p>
      <p>Наявність номеру реєстрації ФОП дозволить зробити іншим державним органам новий крок у відкритті даних. Наприклад, ДФС зможе надати інформацію про податкові борги та податковий статус, і при цьому зберегти персональні дані підприємців.</p>
      <p>Відтепер Україна має найбільш відкритий реєстр бізнесу в світі”, — коментує Олексій Іванкін, засновник Опендатабот.</p>
      <p>Повний реєстр планується викладати в форматі відкритих даних один раз на тиждень.</p>
    </article>
  </body>
</html>