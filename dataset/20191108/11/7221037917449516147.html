<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/gonul-yazarin-sevgilisi-strese-girdim-saclarim-bile-dokuldu/926504"/>
    <meta property="og:site_name" content="medya faresi"/>
    <meta property="article:published_time" content="2019-11-08T11:31:00+00:00"/>
    <meta property="og:title" content="Gönül Yazar’ın sevgilisi: Strese girdim, saçlarım bile döküldü"/>
    <meta property="og:description" content="81 yaşındaki Gönül Yazar ve 51 yaşındaki sevgilisi Rüzgar Mağden, önceki gün Bebek'te bulunan bir mekânda görüntülendi."/>
  </head>
  <body>
    <article>
      <h1>Gönül Yazar’ın sevgilisi: Strese girdim, saçlarım bile döküldü</h1>
      <h2>81 yaşındaki Gönül Yazar ve 51 yaşındaki sevgilisi Rüzgar Mağden, önceki gün Bebek'te bulunan bir mekânda görüntülendi.</h2>
      <address>
        <time datetime="2019-11-08T11:31:00+00:00">08 Nov 2019, 11:31</time>
      </address>
      <p>Mekan çıkışında gazetecilerin sorularını yanıtlayan ikili, mutluluk pozları verdi. Aralarındaki yaş farkı nedeni ile her zaman eleştiri alan ikili, “Biz birbirimizi çok seviyoruz, kim ne derse desin” dedi.</p>
      <p>Söze giren Mağden, “Yemin ederim benim çocukluk aşkım, 11 yaşında anneme söylemiştim sevgimi” dedi.</p>
      <p>Aynı evde yaşamadıklarının altını çizen Yazar, “Biz ayrı ayrı evlerde yaşayan iki sevgiliyiz, malesef evlerimizin mesafesi çok uzun. Rüzgâr yanıma gelip gitmek için yola 4 saat harcıyor. Bizimkisi 22 yıllık bir aşk, biz birbirimize yeteriz” dedi.</p>
      <h3>“YASEMİN İLE SORUNUM YOK”</h3>
      <p>Gönül Yazar’ın kızı Yasemin Simavi ile problem yaşadığı iddia edilen Rüzgar Mağden, “Bizim aramızda bir problem yok, ancak daha denk gelemedik. İnşallah yakın zamanda buluşacağız” dedi.</p>
      <p>Aşkları üzerinde çok yoğun baskı olduğunu belirten Rüzgar Mağden, ” Bu troller yüzünden o kadar strese girdim ki, saçlarım bile döküldü. Ben bu kadar büyük bir olay haline geleceğini tahmin etmedim, bomba oldu” dedi.</p>
      <p>
        <i>
          <b>
            <a href="https://www.sozcu.com.tr/hayatim/magazin-haberleri/gonul-yazarin-sevgilisi-strese-girdim-saclarim-bile-dokulud/">(SÖZCÜ - Emre ÇEVİK)</a>
          </b>
        </i>
      </p>
    </article>
  </body>
</html>