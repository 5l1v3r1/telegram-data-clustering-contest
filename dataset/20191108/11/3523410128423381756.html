<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638777/%D9%BE%DA%A9%D9%86-%D8%A2%D9%85%D8%B1%DB%8C%DA%A9%D8%A7-%D8%A8%D8%A7%DB%8C%D8%AF-%D9%81%D8%B4%D8%A7%D8%B1-%D8%AD%D8%AF%D8%A7%DA%A9%D8%AB%D8%B1%DB%8C-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D8%B1%D8%A7-%DA%A9%D9%86%D8%A7%D8%B1-%D8%A8%DA%AF%D8%B0%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T11:33:00+00:00"/>
    <meta property="og:title" content="پکن: آمریکا باید فشار حداکثری علیه ایران را کنار بگذارد"/>
    <meta property="og:description" content="نماینده ویژه چین در امور غرب آسیا در واکنش به جدیدترین تحریم‌های خزنه‌داری آمریکا علیه ایران خواستار توقف فشار حداکثری واشنگتن علیه تهران شد."/>
  </head>
  <body>
    <article>
      <h1>
        <a href="https://www.bultannews.com/fa/news/638777/%D9%BE%DA%A9%D9%86-%D8%A2%D9%85%D8%B1%DB%8C%DA%A9%D8%A7-%D8%A8%D8%A7%DB%8C%D8%AF-%D9%81%D8%B4%D8%A7%D8%B1-%D8%AD%D8%AF%D8%A7%DA%A9%D8%AB%D8%B1%DB%8C-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D8%B1%D8%A7-%DA%A9%D9%86%D8%A7%D8%B1-%D8%A8%DA%AF%D8%B0%D8%A7%D8%B1%D8%AF">پکن: آمریکا باید فشار حداکثری علیه ایران را کنار بگذارد</a>
      </h1>
      <h2>نماینده ویژه چین در امور غرب آسیا در واکنش به جدیدترین تحریم‌های خزنه‌داری آمریکا علیه ایران خواستار توقف فشار حداکثری واشنگتن علیه تهران شد.</h2>
      <address><time datetime="2019-11-08T11:33:00+00:00">08 Nov 2019, 11:33</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «ژای جون» نماینده ویژه <b>چین</b> در امور غرب آسیا امروز (جمعه) در واکنش به فشارهای حداکثری واشنگتن به ایران تصریح کرد که آمریکا باید تحریم‌های یکجانبه و اعمال فشار علیه <b>ایران</b> را رها کند.</p>
      <p>بنا به گزارش اسپوتنیک، جون در یک کنفرانس خبری ضمن انتقاد از سیاست‌های آمریکا در قبال ایران گفت: «چین معتقد است که آمریکا باید این روش‌ها را کنار بگذارد، تحریم‌های یکجانبه و فشار حداکثری علیه ایران را رها کند زیرا این، تنها راه بازگشت به شیوه اصلی صحیح حل مشکل است».</p>
      <p>این دیپلمات چین در خصوص گام‌های برجامی ایران در خصوص کاهش تعهداتش ذیل برجام تصریح کرد که اوضاع فعلی پرتنش در غرب آسیا با تحریم‌های یکجانبه و فشارهای آمریکا علیه ایران و همچنین خروج یکجانبه واشنگتن از برجام ارتباط دارد.</p>
      <p>در عین حال این مقام چینی افزود: «ایران اخیراً اقدامات جدیدی اعلام کرد و در عین حال گفت که این اقدامات بازگشت‌پذیر و تحت نظارت است. با اینحال، چین همچنان امیدوار است که طرفین مربوطه اقداماتی را انجام دهند که به کاهش تنش‌ها و نه عکس آن منتهی شود».</p>
      <p>علیرغم پایبندی ایران به تعهداتش ذیل برجام و مخالفت‌های امضاکنندگان این توافق هسته‌ای، ترامپ سال گذشته از این توافق خارج شد و پس از آن فشارها به ایران را با هدف وادار کردن این کشور به بازگشت مجدد به میز مذاکره و موافقت با توافق مورد پسند واشنگتن به حداکثر رساند اما فشارهای حداکثری آمریکا نه تنها نتیجه‌بخش نبود بلکه نتیجه معکوس دربرداشته و ایران به تدریج تعهداتش را ذیل برجام کاهش داده است.</p>
    </article>
  </body>
</html>