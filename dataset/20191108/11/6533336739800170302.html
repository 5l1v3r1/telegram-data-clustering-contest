<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/conte-mezzo-servizio-fine-anno-giuseppi-90-sostituira-218455.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-08T11:31:37+00:00"/>
    <meta property="og:title" content="Trump non sa se infierire su conte - vecchione in uscita, via promozione - where is mifsud?"/>
    <meta property="og:description" content="CONTE A MEZZO SERVIZIO - A FINE ANNO, GIUSEPPI AL 90% SOSTITUIRÀ VECCHIONE AL VERTICE DEL DIS, PROMUOVENDOLO/RIMUOVENDOLO A CONSIGLIERE MILITARE (MA ANCHE SU QUESTA NOMINA C'È CHI STORCE IL NASO) - TRUMP NON HA ANCORA DECISO SE DARE IL COLPO DI GRAZIA AL PREMIER SUL RUSSIAGATE - PER COLPA DI MIFSUD, LO STATO ITALIANO PRENDERÀ LE DISTANZE DALLA LINK UNIVERSITY - CHE FINE HA FATTO IL PROFESSORE MALTESE: TROPPO CHIACCHIERONE PER ESSERE ANCORA VIVO E IN SALUTE..."/>
  </head>
  <body>
    <article>
      <h1>Trump non sa se infierire su conte - vecchione in uscita, via promozione - where is mifsud?</h1>
      <address>
        <time datetime="2019-11-08T11:31:37+00:00">08 Nov 2019, 11:31</time>
      </address>
      <p>
        <b>
          <b>CONTE A MEZZO SERVIZIO - A FINE ANNO, GIUSEPPI AL 90% SOSTITUIRÀ VECCHIONE AL VERTICE DEL DIS, PROMUOVENDOLO/RIMUOVENDOLO A CONSIGLIERE MILITARE (MA ANCHE SU QUESTA NOMINA C'È CHI STORCE IL NASO) - TRUMP NON HA ANCORA DECISO SE DARE IL COLPO DI GRAZIA AL PREMIER SUL RUSSIAGATE - PER COLPA DI MIFSUD, LO STATO ITALIANO PRENDERÀ LE DISTANZE DALLA LINK UNIVERSITY - CHE FINE HA FATTO IL PROFESSORE MALTESE: TROPPO CHIACCHIERONE PER ESSERE ANCORA VIVO E IN SALUTE...</b>
        </b>
      </p>
      <hr/>
      <p>
        <b>DAGONEWS</b>
      </p>
      <figure>
        <a href="https://www.dagospia.com/mediagallery/Dago_fotogallery-254880/1177900.htm">
          <img src="https://cdn-static.dagospia.com/img/foto/06-2019/giuseppe-conte-e-donald-trump-1177900.jpg"/>
        </a>
        <figcaption>GIUSEPPE CONTE E DONALD TRUMP</figcaption>
      </figure>
      <p>Conte a mezzo servizio: cosa succederà al premier nel casino del Russiagate de' noantri? Trump non ha ancora deciso cosa fare con Giuseppi: se fare uscire altre notizie per stroncarlo definitivamente o lasciarlo così, un po' azzoppato (e dunque più facile da controllare), senza infierire. Di sicuro i non esaltanti risultati elettorali lo hanno aizzato ancora di più e lo spingono ad andare avanti nella contro-inchiesta sui servizi segreti europei e americani che avrebbero complottato per impedirgli di arrivare alla Casa Bianca.</p>
      <p>Il puzzone americano è urtato dall'atteggiamento dal premier italiano, che gli avrebbe promesso rivelazioni eclatanti e poi invece avrebbe fornito solo qualche elemento nuovo ma di poco conto. Sulle cose più delicate, Conte ha ''coperto'' i funzionari italiani.</p>
      <figure>
        <a href="https://www.dagospia.com/mediagallery/Dago_fotogallery-254880/1210924.htm">
          <img src="https://cdn-static.dagospia.com/img/foto/09-2019/giuseppe-conte-gennaro-vecchione-1210924.jpg"/>
        </a>
        <figcaption>giuseppe conte gennaro vecchione</figcaption>
      </figure>
      <p>Cosa succederà in Italia? Vecchione ritiene di essere uscito indenne dalla sua deposizione al Copasir. Invece Conte è ormai sicuro al 90% di sostituirlo, e di farlo subito prima delle feste natalizie.</p>
      <p>Ovviamente, avendo con lui un ottimo rapporto, intende promuoverlo/rimuoverlo nominandolo consigliere militare della Presidenza del Consiglio, sebbene anche questa nomina storcerebbe qualche nasino stellato: Vecchione è un generale di Divisione e non di Corpo d'Armata, ovvero il grado più alto della gerarchia militare.</p>
      <figure>
        <a href="https://www.dagospia.com/mediagallery/Dago_fotogallery-254880/1222242.htm">
          <img src="https://cdn-static.dagospia.com/img/foto/10-2019/joseph-mifsud-vincenzo-scotti-1222242.jpg"/>
        </a>
        <figcaption>joseph mifsud vincenzo scotti</figcaption>
      </figure>
      <p>A proposito di stelle e servizi, gira voce che l'ex capo dell'Aise Manenti stia scrivendo un libro di memorie.</p>
      <p>Di sicuro, nei prossimi mesi sarà ridimensionato il ruolo della Link Campus University di Enzo Scotti, finora dependance delle forze di sicurezza italiane, che mandavano i loro membri migliori a formarsi nel bel casale di San Pio V (grazie a master e corsi co-finanziati dallo Stato italiano). Senza contare il Russiagate, ora che è partita l'indagine della Guardia di Finanza, non è più il caso di investire denari pubblici nell'ateneo maltese.</p>
      <p>Tutta colpa di Mifsud, l'ormai famosissimo professore maltese, all'epoca ''attenzionato'' dai nostri servizi, che molti considerano uno troppo chiacchierone per essere ancora vivo e in salute..</p>
    </article>
  </body>
</html>