<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638782/%D8%AF%D9%88%D8%B1%D8%A8%DB%8C%D9%86-%D8%A2%DB%8C%D9%81%D9%88%D9%86-11-%D9%BE%D8%B1%D9%88-%D9%85%DA%A9%D8%B3-%D8%A7%D8%B2-%D8%B4%DB%8C%D8%A7%D8%A6%D9%88%D9%85%DB%8C-mi-cc9-%D9%BE%D8%B1%D9%88-%D8%B4%DA%A9%D8%B3%D8%AA-%D8%AE%D9%88%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T11:33:00+00:00"/>
    <meta property="og:title" content="دوربین آیفون 11 پرو مکس از شیائومی Mi CC9 پرو شکست خورد!"/>
    <meta property="og:description" content="دوربین آیفون 11 پرو مکس در بررسی DxOMark امتیاز 117 را کسب کرد که کمتر از امتیاز شیائومی می سی سی 9 پرو پریمیوم ادیشن است."/>
  </head>
  <body>
    <article>
      <h1>
        <a href="https://www.bultannews.com/fa/news/638782/%D8%AF%D9%88%D8%B1%D8%A8%DB%8C%D9%86-%D8%A2%DB%8C%D9%81%D9%88%D9%86-11-%D9%BE%D8%B1%D9%88-%D9%85%DA%A9%D8%B3-%D8%A7%D8%B2-%D8%B4%DB%8C%D8%A7%D8%A6%D9%88%D9%85%DB%8C-mi-cc9-%D9%BE%D8%B1%D9%88-%D8%B4%DA%A9%D8%B3%D8%AA-%D8%AE%D9%88%D8%B1%D8%AF">دوربین آیفون 11 پرو مکس از شیائومی Mi CC9 پرو شکست خورد!</a>
      </h1>
      <h2>دوربین آیفون 11 پرو مکس در بررسی DxOMark امتیاز 117 را کسب کرد که کمتر از امتیاز شیائومی می سی سی 9 پرو پریمیوم ادیشن است.</h2>
      <address><time datetime="2019-11-08T11:33:00+00:00">08 Nov 2019, 11:33</time> by <a rel="author">بولتن نیوز | bultannews.com</a></address>
      <p><b>گروه IT:</b> نزدیک به دو ماه پس از عرضه گوشی های سری <b>آیفون 11</b>، وب‌سایت<b> DxOMark</b> دوربین <b>آیفون 11 پرو مکس</b> را مورد بررسی قرار داده است. این دستگاه امتیاز<b> 117</b> را کسب کرده که آن را بالاتر از بسیاری از گوشی های هوشمند قرار می دهد؛ با این حال در <b>رده سوم</b> لیست DxOMark به چشم می خورد. گوشی <b>هواوی میت 30 پرو</b> با امتیاز<b> 121</b> در <b>صدر</b> قرار گرفته و<b> گوشی دوم</b>، <b>شیائومی Mi CC9 Pro</b> با امتیاز<b> 121</b> قرار دارد.   <br/>دوربین آیفون 11 پرو مکس در بخش <b>عکس برداری</b> امتیاز <b>124</b> و در بخش <b>فیلم‌برداری</b> امتیاز <b>102</b> را کسب کرده است. در بخش فیلم‌برداری، پرچمدار اپل موفق به شکست هواوی میت 30 پرو شده؛ با این حال امتیاز آن با شیائومی Mi CC9 پرو پریمیوم ادیشن یکسان است.</p>
      <figure>
        <img src="https://www.bultannews.com/files/fa/news/1398/8/17/1193513_826.png"/>
      </figure>
      <p>پرچمدار اپل در زمینه <b>نوردهی</b>، <b>دقت رنگ</b> و <b>فوکوس خودکار</b> عملکرد بی نظیری دارد؛ با این حال در شرایط نوری ضعیف نمی تواند با میت 30 پرو و شیائومی Mi CC9 پرو رقابت کند. آیفون 11 پرو مکس قادر به ثبت تصاویر واید باکیفیتی است. DxOMark به عملکرد بی نظیر قابلیت <b>دیپ فیوژن</b> اشاره کرده است که باعث افزایش جرئیات تصاویر می شود.<br/><br/>در حالی که این گوشی هوشمند در شرایط نوری ضعیف عملکرد ضعیف‌تری در مقایسه با دو دستگاه دیگر دارد، DxOMark به کیفیت مناسب تصاویر آن در شب اشاره کرده است. در زمینه ویدیو، این پرچمدار گران قیمت اپل رنگ ها را با کیفیت بالایی رندر می کند و همچنین ویدیوهای<b> HDR</b> آن، عملکرد بی نظیری دارد. </p>
    </article>
  </body>
</html>