<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231376/"/>
    <meta property="og:site_name" content="Українська правда"/>
    <meta property="article:published_time" content="2019-11-08T11:21:00+00:00"/>
    <meta property="og:title" content="Ахметов запускає новинний телеканал"/>
    <meta property="og:description" content="Медіахолдинг олігарха Ріната Ахметова запустить інформаційний телеканал “Україна 24” з грудня 2019 року."/>
  </head>
  <body>
    <article>
      <h1>Ахметов запускає новинний телеканал</h1>
      <address>
        <time datetime="2019-11-08T11:21:00+00:00">08 Nov 2019, 11:21</time>
      </address>
      <p>Медіахолдинг олігарха Ріната Ахметова запустить інформаційний телеканал "Україна 24" з грудня 2019 року.</p>
      <p><b>Джерело</b>: прес-служба <a href="https://www.scm.com.ua/news/ukraina-media-group-to-launch-ukraina-24-news-tv-channel?fbclid=IwAR0TlGl3p_M9Fyu_Nz7AMneEC50OzTfpwCA_QnyT0LUFshlhOTHeobwqKcA">SCM</a>, "<a href="https://detector.media/rinok/article/172234/2019-11-07-media-grupa-ukraina-zapuskae-novinnii-kanal-ukraina-24/">Детектор медіа</a>"</p>
      <p><b>Дослівно:</b> "У грудні 2019 року телеканал "Україна 24" почне своє цілодобове ефірне мовлення на всій території України, в кабельних мережах операторів, на супутниковій платформі Xtra TV і ОТТ-платформі Oll.tv.</p>
      <p>Програмна політика і ефірна сітка телеканалу "Україна 24" в даний час знаходяться в детальному опрацюванні".</p>
      <p><b>Деталі:</b> На засіданні 7 листопада Національна рада з питань телебачення і радіомовлення переоформила ліцензію телеканалу "Ескулап TV" (ТОВ "Аспер 2011"), який входить в "Медіа Група Україна", через зміну логотипу та концепції мовлення.</p>
      <p>На засіданні регулятора зміни не деталізували, однак, за словами члена Нацради Олександра Ілляшенка, за концепцією – це буде інформаційний канал "Україна 24". Близько 15 годин мовлення на добу - інформаційні програми.</p>
      <p>
        <i>
          <b>Читайте також: <a href="https://www.pravda.com.ua/articles/2018/12/7/7200495/">Телевізор і вибори. Кого підтримують Ахметов, Пінчук, Коломойський і Фірташ</a></b>
        </i>
      </p>
      <p><b>Довідка:</b> Власником медіа-холдингу "Медіа Група Україна" є група "Систем Кепітал Менеджмент" Ріната Ахметова.</p>
      <p>Медіахолдинг об'єднує телеканали "Україна", "НЛО TV", "Індиго TV", "Футбол 1"/"Футбол 2", "Донбас", "34 телеканал", "Сигма", оператор супутникового телебачення Xtra TV; міжнародні канали Ukraine 1/Ukriane 2, NLO TV 1/NLO TV 2.</p>
      <p>Також до холдингу входять продакшн-компанії "Теле Про", "Допоможемо ТВ", медіа-агентство "Медіа Партнерство Баїнг", мультимедійна платформа "Сегодня" - теленовини "Сегодня" і сайт segodnya.ua, проект Vogue UA.</p>
      <related>
        <a href="https://www.epravda.com.ua/news/2019/10/16/652601/"/>
        <a href="https://www.epravda.com.ua/news/2019/10/11/652517/"/>
        <a href="https://www.epravda.com.ua/news/2019/10/11/652512/"/>
      </related>
    </article>
  </body>
</html>