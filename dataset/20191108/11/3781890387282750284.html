<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/740612"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T11:15:00+00:00"/>
    <meta property="og:title" content="'จอย-รินลณี'ชัดเจนไม่คิดมีลูก บอกรออีก20ปีค่อยมีแฟน"/>
    <meta property="og:description" content="'จอย-รินลณี' ปัดหวงชีวิตโสด เผยแฮปปี้กับการอยู่คนเดียว จำไม่ได้ว่าโสดมานานแค่ไหน รออีก 20 ปีค่อยมีแฟน ไม่คิดมีลูก"/>
  </head>
  <body>
    <article>
      <h1>'จอย-รินลณี'ชัดเจนไม่คิดมีลูก บอกรออีก20ปีค่อยมีแฟน</h1>
      <address>
        <time datetime="2019-11-08T11:15:00+00:00">08 Nov 2019, 11:15</time>
      </address>
      <p>
        <b>'จอย-รินลณี' ปัดหวงชีวิตโสด เผยแฮปปี้กับการอยู่คนเดียว จำไม่ได้ว่าโสดมานานแค่ไหน รออีก 20 ปีค่อยมีแฟน ไม่คิดมีลูก</b>
      </p>
      <p>ถูกจับตาเรื่องความรักมาตลอดสำหรับนักแสดงสาว <b> 'จอย-รินลณี ศรีเพ็ญ' </b>ว่าเมื่อไหร่จะเปิดตัวคนรู้ใจสักที หลังคู่จิ้นอย่าง  <b>อาเล็ก ธีรเดช, เต๋อ ฉันทวิชช์</b> ต่างทยอยมีแฟนกันไปหมดแล้ว  ล่าสุดมีโอกาสเจอตัวเลยไม่พลาดที่จะอัปเดตถึงสถานะหัวใจ ซึ่งเจ้าตัวก็ยังยืนยันคำเดิมว่า </p>
      <figure>
        <img src="https://www.dailynews.co.th/admin/upload/20191108/news_MGjXJlslEj123048_533.jpg?v=20191109102?v=5791"/>
      </figure>
      <p>"ไม่รู้จะเปิดตัวใคร ยังโสด คือเราก็ไม่ได้ตั้งใจว่าจะโสดหรือว่าไม่โสด ก็ไม่ได้รู้สึกเดือดร้อนอะไร เป็นคนที่ไม่ได้คิดว่าจะต้องมีแฟนหรือไม่มีแฟน ก็ไม่ได้ปิดใจ แต่วันๆเราก็อยู่กองละคร  มาอีเว้นต์ ก็ไม่ได้เจอใคร อย่างคู่จิ้น อาเล็ก ธีรเดช, เต๋อ ฉันทวิชช์ ต่างมีแฟนแล้วไปหมดแล้ว  เราก็รู้สึกดี ดูสดชื่นเขา น่ารักดี  ก็เดี๋ยวรอดูไปเรื่อยๆ อีกสัก 10 ปี 20 ปี เราค่อยมี (หัวเราะ) เรื่องแบบนี้มันไม่สามารถบอกได้ว่าจะมีแฟนพรุ่งนี้ หรือเดือนหน้า ค่อยเป็นค่อยไป ไม่รีบ ทุกวันนี้ก็ไม่ค่อยได้ไปไหนคนเดียว  จะไปกับครอบครัวตลอด อย่างเดือนที่ผ่านมาไปเที่ยวกับแม่ กับพี่ไก่ วรายุฑ ครึ่งเดือน ไปถ่ายรายการด้วยไปเที่ยวด้วย  เรื่องมีลูกยิ่งไม่คิด แม่เลี้ยงเรามายังยากเลย เพราะฉะนั้นจอยอาจจะไม่ได้มีความรับผิดชอบมากพอที่จะเลี้ยงเด็กคนหนึ่งให้เติบโตมาอย่างมีคุณภาพ คือไม่ใช่ว่าเราแค่มีลูกแล้วเลี้ยงเขา แต่จอยว่าการเลี้ยงให้มีคุณภาพมันยาก และถ้าใครจะเข้ามาก็ต้องยอมรับได้ในจุดนี้ว่าเราไม่มีลูกแน่นอน ถ้าถามว่าโสดมานานกี่ปีแล้ว ก็ไม่เคยนับเลย (หัวเราะ) เกิน10ปีไหม จำไม่ได้เลย มีบางคนก็นับให้ แต่เราไม่เคยโฟกัส จอยไม่ได้หวงความโสด แต่ไม่ชอบถ่วงเวลาใคร หรือถ้าจะลองดูไปก่อน จอยก็รู้สึกว่ามันเป็นการปิดโอกาสเขา”</p>
      <figure>
        <img src="https://www.dailynews.co.th/admin/upload/20191108/news_eIArrmSWRJ123048_533.jpg?v=20191109102?v=5449"/>
      </figure>
      <p>ขอบคุณภาพจากอินสตาแกรม @joy_rinlanee</p>
    </article>
  </body>
</html>