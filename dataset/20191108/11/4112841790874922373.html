<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76360-Placuceho-cheatera-vo-Fortnite-sa-zastal-najsledovanejsi-streamer-Ninja-Vraj-je-to-len-hlupe-dieta-a-ban-je-prisny"/>
    <meta property="og:site_name" content="REFRESHER"/>
    <meta property="article:published_time" content="2019-11-08T11:59:00+00:00"/>
    <meta property="og:title" content="Plačúceho cheatera vo Fortnite sa zastal najsledovanejší streamer Ninja. Vraj je to len hlúpe dieťa a ban je prísny"/>
    <meta property="og:description" content="Emotívne video Faze Jarvisa obletelo svet."/>
  </head>
  <body>
    <article>
      <h1>Plačúceho cheatera vo Fortnite sa zastal najsledovanejší streamer Ninja. Vraj je to len hlúpe dieťa a ban je prísny</h1>
      <address><time datetime="2019-11-08T11:59:00+00:00">08 Nov 2019, 11:59</time> by <a rel="author">Vladimír Mičuda</a></address>
      <p>
        <b>Emotívne video Faze Jarvisa obletelo svet.</b>
      </p>
      <p>Každý hráč počítačových hier vie, že cheatovať sa nemá. Podvádzanie kazí hru ostatným a jediné, čo môžeš očakávať, je trest. Ten býva spravidla v podobne permanentného banu. Každá obľúbená hra bojuje s cheatermi, ide to ruka v ruke − čím populárnejšia hra, tým je väčšia pravdepodobnosť, že onedlho budú na serveroch znepríjemňovať hranie cheateri. </p>
      <p>Výnimkou nie je ani Fortnite a proti podvodníkom sa herné štúdio hru Epic Games snaží bojovať. Hráčov, ktorí sa ti nezdajú, môžeš nahlásiť a v hre funguje anti-cheat systém. Ten ale nie je dokonalý a je možné, že aj <b>napriek zabezpečeniam stretneš na serveri cheatera.</b> Taký je život gamera, s tým sa treba zmieriť.</p>
      <figure>
        <img src="https://i.refresher.sk/public/vladimir-micuda/instagram/51869194_2290569731196110_5320100745196447610_n.jpg"/>
        <figcaption>
          <cite>IG/Ninja</cite>
        </figcaption>
      </figure>
      <p>Raritou však je, ak cheatuje známy hráč. Presne to sa stalo nedávno, FaZe Jarvis používal aimbot − automatické mierenie. Dostal doživotnú stopku a následne doslova vyplakával na internete. Vydal video, v ktorom rozhodnutie Epic Games plne akceptuje a v závere sa rozplakal. </p>
      <p>Video má za necelý týždeň takmer 9 000 000 a obletelo prakticky celú komunitu. Bodaj by nie, je to unikátny prípad. Jarvis patril do známeho združenia FaZe, ktoré vo svete Fortnite patrí medzi najpopulárnejšie. Po medializovanej škriepke medzi už bývalým členom Tfuem a vedením „klanu“ však združenie nemá najlepšie renomé a<b> ban za cheating zrejme taktiež nepomôže.</b></p>
      <related>
        <a href="https://refresher.sk/76227-Streamer-sa-na-videu-rozplakal-po-tom-co-mu-dal-Fornite-dozivotny-ban-kvoli-cheatovaniu#diskusia"/>
      </related>
      <p>Jarvisovi sa mnohí v komentároch vysmievajú a vravia mu, že bol patetický, ak si myslel, že za cheatovanie ban nedostane. Iný sa ho zastávajú a tvrdia, že trest je príliš tvrdý. Medzi jeho obhajcov patrí aj najpopulárnejší streamer Ninja. Podľa neho by stačil ban na 3 mesiace až rok. Argumentuje tým, že<b> je to ešte dieťa, je mladý a doživotný zákaz je prehnaný. </b></p>
      <p><i>„Je mladý. Sú ľudia, čo na internete spravili oveľa horšie veci a nedostali ban. Ako príklad použijem škandál Logana Paula. Filmoval niekoho, kto sa obesil v lese a jeho kanál nedostal ban. Uploadol video s ospravedlnením a bolo,“</i> povedal Ninja.</p>
      <p><i>„Jarvis, si idiot. Avšak 6 mesiacov, možno 3 − prvé previnenie, ale no tak,“</i> dodal.</p>
      <figure>
        <iframe src="https://www.youtube.com/embed/iN3ttHug-BU" width="700" height="393" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/38483-Hru-PACMAN-si-zahrame-uz-aj-v-aplikacii-Facebook-Messenger-Aktualizacia-prinasa-novinku-Instant-Games"/>
        <a href="https://refresher.sk/34768-Zlepsi-svoje-logicke-uvazovanie-5-puzzle-hier-do-smartfonu-ktore-z-teba-spravia-zavislaka"/>
        <a href="https://refresher.sk/31126-Zvysok-zimy-preckame-pri-konzolach-a-pocitacoch-Cakaju-nas-velkolepe-herne-zazitky"/>
        <a href="https://refresher.sk/28085-FIFA-16-MGS-Mad-Max-a-mnoho-dalsieho-nas-opanta-v-septembri-plnom-skvelych-hier"/>
        <a href="https://refresher.sk/26789-5-skvelych-hier-do-mobilu-plnych-rychlych-reflexov-strachu-ci-logiky"/>
        <a href="https://refresher.sk/33749-Nebavi-ta-singleplayer-7-logickych-zavodnych-a-akcnych-hier-pre-smartfon-kde-si-to-rozdas-s-inymi-hracmi"/>
        <a href="https://refresher.sk/76332-Cina-razne-zakroci-proti-PC-hram-maximalne-90-minut-denne-a-najneskor-do-2200-vecer"/>
        <a href="https://refresher.sk/76262-Nadaval-na-FIFU-a-potom-oplul-sal-s-logom-EA-Profesionalny-hrac-za-to-dostal-ban-spolocnosti-dosla-trpezlivost"/>
      </related>
    </article>
  </body>
</html>