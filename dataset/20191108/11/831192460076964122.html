<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteytes-eikones-sto-mexiko-i-stigmi-poy-drastes-gazonoyn-me-dekades-sfaires-ypsilovathmo-astynomiko-poy-prospathise-na-syllavei-ton-gio-toy-el-tsapo-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-08T11:00:41+00:00"/>
    <meta property="og:title" content="Απίστευτες εικόνες στο Μεξικό: Η στιγμή που δράστες «γαζώνουν» με δεκάδες σφαίρες υψηλόβαθμο αστυνομικό που προσπάθησε να συλλάβει τον γιο του Ελ Τσάπο! (Βίντεο)"/>
    <meta property="og:description" content="Θύμα άγριας δολοφονίας στο Μεξικό έπεσε ένας από τους αστυνομικούς που συμμετείχαν στην επιχείρηση σύλληψης του γιου του Ελ Τσάπο, η οποία, τελικά, εξελίχθηκε σε φιάσκο. Κάμερα ασφαλείας εμπορικού κέντρου ατέγραψε τη στιγμή της επίθεσης στην"/>
  </head>
  <body>
    <article>
      <h1>Απίστευτες εικόνες στο Μεξικό: Η στιγμή που δράστες «γαζώνουν» με δεκάδες σφαίρες υψηλόβαθμο αστυνομικό που προσπάθησε να συλλάβει τον γιο του Ελ Τσάπο! (Βίντεο)</h1>
      <address>
        <time datetime="2019-11-08T11:00:41+00:00">08 Nov 2019, 11:00</time>
      </address>
      <p>Θύμα άγριας δολοφονίας στο Μεξικό έπεσε ένας από τους αστυνομικούς που συμμετείχαν στην επιχείρηση σύλληψης του γιου του Ελ Τσάπο, η οποία, τελικά, εξελίχθηκε σε φιάσκο.</p>
      <p>Κάμερα ασφαλείας εμπορικού κέντρου ατέγραψε τη στιγμή της επίθεσης στην Κουλιακάν, την πόλη που θεωρείται «πρωτεύουσα» του καρτέλ Σιναλόα, κατά του 32χρονου αστυνομικού το πρωί της Τετάρτης.</p>
      <p>Όπως φαίνεται στο βίντεο στην ενέδρα συμμετείχαν τουλάχιστον δύο άτομα που κατέβηκαν από ένα κόκκινου χρώματος αυτοκίνητο κρατώντας αυτόματα όπλα στα χέρια.</p>
      <p>Στόχος τους ήταν το λευκό Nissan με το οποίο είχε φτάσει στο πάρκινγκ δευτερόλεπτα νωρίτερα ο αστυνομικός.</p>
      <figure>
        <iframe src="https://www.youtube.com/embed/VmjTLsR-PC0" width="696" height="392" data-service="Youtube" scrolling="no"/>
      </figure>
      <p>Μέσα σε ελάχιστα δευτερόλεπτα οι δύο εκτελεστές «γάζωσαν» το αυτοκίνητο με ανεπιβεβαίωτες πληροφορίες να μιλούν για εκτέλεση με περισσότερες από 150 σφαίρες.</p>
      <p>Ο αστυνομικός με το όνομα Εντουάρντο Ν. ήταν υψηλόβαθμος αξιωματικός στην αστυνομία της Σιναλόα.</p>
      <p>Η επιχείρηση για τη σύλληψη του Οβίντιο Γκουζμάν Λόπεζ, η οποία, όμως, εξελίχθηκε σε φιάσκο καθώς οι αστυνομικοί εγκλωβίστηκαν από μέλη του καρτέλ του Ελ Τσάπο με αποτέλεσμα να υποχρεωθούν να παραδώσουν τον γιο του μεγαλεμπόρου των ναρκωτικών, πραγματοποιήθηκε στις 17 Οκτωβρίου.</p>
      <h3>Σχετικά</h3>
    </article>
  </body>
</html>