<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134426-lukauskis-per-zingsni-nuo-istorinio-lkl-pasiekimo.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-08T11:25:00+00:00"/>
    <meta property="og:title" content="Lukauskis – per žingsnį nuo istorinio LKL pasiekimo"/>
    <meta property="og:description" content="Vyriausias „Betsafe–LKL“ krepšininkas Mindaugas Lukauskis įrašys savo pavardę į dar vieną LKL istorijos puslapį. Lukauskiui trūksta vos vieno perimto kamuolio iki simbolinės 1000 perimtų kamuolių ribos. Puolėjas taps pirmu krepšininku LKL istorijoje, pasiekusiu šią ribą. Tai Lukauskis galės padaryti sekmadienį – jo atstovaujama Prienų „CBet“ žais devintojo „Betsafe–LKL“ turo rungtynes su „Šiaulių“ ..."/>
  </head>
  <body>
    <article>
      <h1>Lukauskis – per žingsnį nuo istorinio LKL pasiekimo</h1>
      <address>
        <time datetime="2019-11-08T11:25:00+00:00">08 Nov 2019, 11:25</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-195700-any1000x1000.jpg">
          <img src="https://www.basketnews.lt/paveikslelis-195700-any630x500.jpg"/>
        </a>
      </figure>
      <p>Nuotr. BNS</p>
      <p>Vyriausias „Betsafe–LKL“ krepšininkas Mindaugas Lukauskis įrašys savo pavardę į dar vieną LKL istorijos puslapį.</p>
      <p>Lukauskiui trūksta vos vieno perimto kamuolio iki simbolinės 1000 perimtų kamuolių ribos.</p>
      <p>Puolėjas taps pirmu krepšininku LKL istorijoje, pasiekusiu šią ribą.</p>
      <p>Tai Lukauskis galės padaryti sekmadienį – jo atstovaujama Prienų „CBet“ žais devintojo „Betsafe–LKL“ turo rungtynes su „Šiaulių“ krepšininkais.</p>
      <p>40-metis krepšininkas, kuriam tai jau 20-tas sezonas LKL pirmenybėse, praėjusį sezoną tapo LKL rekordininku pagal perimtus kamuolius. M. Lukauskis aplenkė Robertą Giedraitį, kuris per 12 sezonų su „Šiaulių“ marškinėliais perėmė 949 kamuolius.</p>
      <p>„Kartais tas kamuolys pats įkrenta į rankas, kartais ir pavagiu kamuolį, – pernai tapęs perimtų kamuolių rekordininku sakė Lukauskis. – Turbūt turiu tą nuojautą, kartais pavyksta suprasti derinius ir nuspėti, kur bus perdavimas. Turiu kažką tokio, kas leidžia būti tuo vagimi.“</p>
      <p>Asmeninis Lukauskio karjeros rekordas – 7 perimti kamuoliai per vienerias LKL rungtynes.</p>
      <p>Be Lukauskio, daugiausiai kamuolių perėmusių žaidėjų lygos istorijoje dešimtuke – tik viena aktyvaus krepšininko pavardė. Penktą vietą užima Artūras Jomantas, 19-tą sezoną žaidžiantis LKL.</p>
      <p>Arčiausiai dešimtuko iš šį sezoną žaidžiančių krepšininkų – Paulius Jankūnas, kuris spalio 20 d. per rungtynes su Vilniaus „Rytu“ perėmė 400-ąjį karjeros kamuolį. Jankūnas užima 17-tą vietą.</p>
      <h3>
        <a href="https://www.basketnews.lt/zaidejai/2349-mindaugas-lukauskis.html">Mindaugas Lukauskis</a>
      </h3>
      <figure>
        <img src="https://www.basketnews.lt/paveikslelis-200466-crop90x135.jpg"/>
      </figure>
      <ul>
        <li>Komanda: <a href="https://www.basketnews.lt/komandos/476-prienu-cbet.html">Prienų CBet</a></li>
        <li>Pozicija: SG, SF</li>
        <li>Amžius: 40</li>
        <li>Ūgis: 198 cm</li>
        <li>Svoris: 91 kg</li>
        <li>Gimimo vieta: Panevėžys, Lietuva</li>
      </ul>
    </article>
  </body>
</html>