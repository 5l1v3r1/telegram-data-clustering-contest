<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/allerta-meteo-lazio-e-liguria-maltempo-8-novembre-temporali-a-roma-e-genova/1946785/"/>
    <meta property="og:site_name" content="IlSussidiario"/>
    <meta property="article:published_time" content="2019-11-08T11:37:28+00:00"/>
    <meta property="og:title" content="Allerta meteo Lazio e Liguria, maltempo/ Video, tromba d’aria a Santa Marinella"/>
    <meta property="og:description" content="Allerta meteo Lazio e Liguria, maltempo. Il video della tromba d’aria a Santa Marinella, in provincia di Roma: paura ma pochi danni"/>
  </head>
  <body>
    <article>
      <h1>Allerta meteo Lazio e Liguria, maltempo/ Video, tromba d’aria a Santa Marinella</h1>
      <h2>Allerta meteo Lazio e Liguria, maltempo. A Santa Marinella una violenta tromba d’aria ha provocato il panico fra la gente</h2>
      <address><time datetime="2019-11-08T11:37:28+00:00">08 Nov 2019, 11:37</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Una violenta tromba d’aria si è abbattuta stamane nel Lazio e precisamente nelle località di Santa Marinella e Civitavecchia, in provincia di Roma. Come evidenziato dalle numerose immagini circolanti in rete in queste ultime ore, una devastante folata di vento ha provocato danni fra il porto e l’entroterra, facendo rovesciare numerose barche presenti. Immediato l’intervento della Protezione civile locale, che passato il “tornado” ha controllato tutte le zone colpite, per capire se vi fossero danni seri alle strutture degli edifici. Fortunatamente non si è verificato nulla di grave ma la paura è stata comunque tanta fra i residenti della zona. Fra le strutture colpite dalla tromba d’aria anche la copertura dell’oratorio di San Giuseppe, con i vigili del fuoco costretti ad intervenire, come riferisce lamiacittànews.it per rimuovere la guaina pericolante e mettere in sicurezza tutta l’area. In fondo il <b><a href="https://www.ilsussidiario.net/news/allerta-meteo-lazio-e-liguria-maltempo-8-novembre-temporali-a-roma-e-genova/1946785/#VIDEO">video</a></b> della tromba d’aria. (aggiornamento di Davide Giancristofaro)</p>
      <h4>ALLERTA METEO LAZIO E LIGURIA: LA SITUAZIONE</h4>
      <p>Mentre continua il <a href="https://www.ilsussidiario.net/news/allerta-meteo-gialla-in-campania-venerdi-8-novembre-scuole-di-nuovo-chiuse-a-napoli/1946483/"><b>maltempo in Campania</b></a> e in larga parte d’Italia, le situazione di <a href="https://www.ilsussidiario.net/news/allerta-meteo-liguria-tromba-daria-a-lavagna-video-maltempo-non-uscite-di-casa/1944763/"><b>allerta meteo</b> </a>più specifica la troviamo in <b>Liguria</b> e soprattutto nel <b>Lazio</b>, già colpito duramente ieri dalla parallela emergenza del <a href="https://www.ilsussidiario.net/news/terremoto-oggi-laquila-m-3-5-ultime-scosse-ingv-balsorano-abruzzo-torna-a-tremare/1946726/"><b>terremoto</b></a>. La Protezione Civile regionale ha emesso ordinanza di allerta gialla per tutta la giornata, la stessa che è in corso in Liguria dopo che la precedente allerta arancione “scadeva” questa mattina alle ore 8. Soprattutto sulla zona di <b><a href="https://www.ilsussidiario.net/news/meteo-roma-allerta-arancione-nubifragi-maltempo-lazio-temporali-e-vento-previsioni/1941164/">Roma Capitale</a>,</b> «<i>si prevedono precipitazioni diffuse, anche a carattere di rovescio o temporale. I fenomeni saranno accompagnati da rovesci di forte intensità, frequente attività elettrica e forti raffiche di vento</i>», recita il bollettino della Protezione Civile. Secondo gli esperti di IlMeteo.it la giornata di questo 8 novembre potrebbe vedere numerosi episodi di temporali anche molto forti con nubifragi attesi nel pomeriggio: «<i>le intense ed abbondanti precipitazioni si andranno gradualmente a concentrare soprattutto sul Nordest, il Levante ligure, gran parte della Toscana e col passare delle ore su tutto il settore tirrenico specie sul Lazio con rischio temporali e nubifragi anche a Rom</i>a», riportano le <b>previsioni</b> del portale metereologico online.</p>
      <h4>ALLERTA METEO IN LIGURIA: LE PREVISIONI PER OGGI</h4>
      <p>Se da un lato è vero che il <a href="https://www.ilsussidiario.net/news/allerta-meteo-arancione-liguria-lombardia-toscana-previsioni-maltempo-scuole-chiuse/1940845/"><b>maltempo</b></a> va a scemare nella giornata di domani con piogge ed episodi di emergenza assai più lievi rispetto alla giornata di oggi, dall’altro proprio le prossime ore potrebbero evidenziare una tendenza in negativo per <b>Liguria, Lazio e Campania,</b> le più coinvolte dall’allerta meteo. Per quanto riguarda il Levante e il Ponente ligure, i dettagli dell’allerta meteo per le prossime ore vede l’emergenza “arancione” fino a stamattina e “gialla” per il resto della giornata presso i bacini medi e piccoli delle <b>province di Genova e Spezia</b> (incluse la val Polcevera, l’alta val Bisagno, la valle Scrivia, la val d’Aveto, la val Trebbia, la val Fontanabuona e la valle Sturla). Sul fronte <a href="https://www.ilsussidiario.net/news/scuole-chiuse-oggi-a-livorno-e-carrara-allerta-maltempo-temporali-a-napoli-ma/1946669/"><b>scuole</b></a>, mentre a <a href="https://www.ilsussidiario.net/news/scuole-chiuse-napoli-e-avellino-allerta-meteo-anche-liguria-ko-rapallo-e-lavagna/1945553/"><b>Napoli, Benevento e in Campania</b></a> continuano le lezioni “a singhiozzo”, a Genova, La Spezia e nella stessa Roma le ordinanze comunali non hanno interrotto il normale orario scolastico. Di seguito il video di quanto accaduto</p>
      <h4>IL VIDEO DELLA TROMBA D’ARIA A SANTA MARINELLA</h4>
      <figure>
        <iframe src="https://www.youtube.com/embed/0vzQNxyYFIA" width="560" height="315" data-service="Youtube" scrolling="no"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/predappio-nega-contributo-al-treno-della-memoria-di-parte-solo-in-una-direzione/1946857/"/>
        <a href="https://www.ilsussidiario.net/news/fred-bongusto-e-morto-addio-al-crooner-italiano-aveva-84-anni-era-malato-da-tempo/1946759/"/>
        <a href="https://www.ilsussidiario.net/news/ex-ilva-arcelormittal-non-rinnoveremo-nostro-interesse-sciopero-alle-acciaierie/1946775/"/>
        <a href="https://www.ilsussidiario.net/news/ultime-notizie-ultimora-oggi-obbligo-seggiolini-auto-antiabbandono-8-novembre/1946710/"/>
        <a href="https://www.ilsussidiario.net/news/claudio-bravo-camus-chi-e-il-pittore-cileno-famoso-per-i-pacchetti/1946706/"/>
        <a href="https://www.ilsussidiario.net/news/alvin-torna-in-italia-bimbo-rapito-dalla-mamma-arruolata-in-siria-con-isis-liberato/1946390/"/>
      </related>
    </article>
  </body>
</html>