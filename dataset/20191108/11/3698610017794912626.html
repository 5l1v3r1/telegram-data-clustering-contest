<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zlenskiy-zvilniv-pershogo-zastupnika-golovi-sbu-328914_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T11:46:00+00:00"/>
    <meta property="og:title" content="Зеленський звільнив першого заступника голови СБУ"/>
    <meta property="og:description" content="Також звільнені ще три заступники керівника служби безпеки.  "/>
  </head>
  <body>
    <article>
      <h1>Зеленський звільнив першого заступника голови СБУ</h1>
      <h2>Також звільнені ще три заступники керівника служби безпеки.  </h2>
      <address>
        <time datetime="2019-11-08T11:46:00+00:00">08 Nov 2019, 11:46</time>
      </address>
      <p>Президент Володимир Зеленський звільнив Владислава Бухарєва з посади першого заступника Голови Служби безпеки України - начальника Головного управління по боротьбі з корупцією та організованою злочинністю Центрального управління Служби безпеки України та призначив на його місце раніше заступника голови СБУ Дмитра Нескоромного. Про це йдеться в указах президента від 8 листопада, опублікованих на сайті глави держави.</p>
      <p>"Звільнити Бухарєва Владислава Вікторовича з посади першого заступника Голови Служби безпеки України - начальника Головного управління по боротьбі з корупцією та організованою злочинністю Центрального управління Служби безпеки України", - зазначається в одному указі.</p>
      <p>"Призначити Нескоромного Дмитра Анатолійовича першим заступником Голови Служби безпеки України - начальником Головного управління по боротьбі з корупцією та організованою злочинністю Центрального управління Служби безпеки України", - йдеться в іншом.</p>
      <p>При цьому ще двома указами Нескоромного звільнили з посади заступника Голови Служби безпеки України, а на цей пост призначили Володимира Терентійовича Горбенка заступником Голови Служби безпеки України.</p>
      <p>Також Зеленський звільнив ще двох заступників голови Служби безпеки України – Вадима Пояркова та Анатолія Дублика.</p>
      <p>Відзначимо, що Владислав <a href="https://dt.ua/POLITICS/zelenskiy-priznachiv-buharyeva-pershim-zastupnikom-golovi-sbu-323312_.html"><b>Бухарєв був призначений першим заступником глави Служби безпеки України</b></a> 12 вересня. Туди він перейшов з посади голови Служби зовнішньої розвідки. Як писало <b><a href="https://dt.ua/">DT.UA</a></b> Зеленський вирішив призначити Бухарєва на відповідну посаду <b><a href="https://dt.ua/POLITICS/buharyev-chumak-smirnov-v-ofisi-prezidenta-gotuyut-novi-priznachennya-dzherela-323031_.html">з метою зміцнення позицій нового керівництва СБУ</a></b>.</p>
      <p>11 червня Володимир Зеленський призначив <b><a href="https://dt.ua/POLITICS/zelenskiy-priznachiv-buhareva-golovoyu-sluzhbi-zovnishnoyi-rozvidki-314150_.html">головою Служби зовнішньої розвідки</a></b> Владислава Бухарева. У березні 2014 року Бухарєв став начальником Головного управління СБУ з боротьби з корупцією і організованою злочинністю. З грудня 2007 по березень 2010 року він обіймав посаду першого заступника голови Державної податкової адміністрації й очолював податкову міліцію.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>