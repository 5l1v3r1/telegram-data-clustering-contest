<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/gambiaan-opgepakt-voor-moord-op-bejaarde-vrouw-uit-brakel/"/>
    <meta property="og:site_name" content="SCEPTR"/>
    <meta property="article:published_time" content="2019-11-08T11:37:50+00:00"/>
    <meta property="og:title" content="Gambiaan opgepakt voor moord op bejaarde vrouw uit Brakel"/>
    <meta property="og:description" content="Een 46-jarige Gambiaan is gearresteerd door de federale politie voor de moord op een bejaarde vrouw uit het Oost-Vlaamse Brakel."/>
  </head>
  <body>
    <article>
      <h1>Gambiaan opgepakt voor moord op bejaarde vrouw uit Brakel</h1>
      <address><time datetime="2019-11-08T11:37:50+00:00">08 Nov 2019, 11:37</time> by <a rel="author" href="https://sceptr.net/author/tomlallemand/" target="_blank">Tom Lallemand</a></address>
      <p>
        <b>Een 46-jarige Gambiaanse man is gearresteerd door de federale politie voor de moord op een bejaarde vrouw uit het Oost-Vlaamse Brakel.<a href="https://www.hln.be/in-de-buurt/brakel/tuinman-van-vermoorde-lutgarde-maes-67-aangehouden~ae6d4c04/"> Dat meldt Het Laatste Nieuws</a>. De Gambiaan zou de tuinman geweest zijn van het slachtoffer. </b>
      </p>
      <p>Twee maanden geleden werd de 67-jarige <a href="https://sceptr.net/tag/lutgarde-maes/">Lutgarde Maes</a> dood aangetroffen onder een stapel hout naast haar tuinhuis in de achtertuin van haar woning. Ze was op dat moment al ruim een week vermist, waardoor de politie met een speurhond op onderzoek was gegaan. </p>
      <h3>Gambiaan opgepakt</h3>
      <p>Bij het onderzoek naar de moordenaar kwam al snel de tuinman van het slachtoffer in het vizier. Buurtbewoners meldden immers dat ze sinds de verdwijning van Lutgarde ook de tuinman niet meer hadden gezien. Hij verbleef toen nochtans in de woning van de bejaarde vrouw, die hem onderdak had geboden zodat hij niet op straat zou staan. Bovendien moest de politie enkele weken voordien al ter plaatse komen voor een uit de hand gelopen ruzie tussen de tuinman en het slachtoffer.</p>
      <p>Het parket bevestigt nu dat de Gambiaan werd opgepakt voor de moord.<i> “Op 16 oktober kon door de federale gerechtelijke politie van Oost-Vlaanderen een verdachte worden opgepakt. Het betreft een 46-jarige man met de Gambiaanse nationaliteit, die een tijdje zou verbleven hebben in het tuinhuis van het slachtoffer. De verdachte werd op 17 oktober voorgeleid en aangehouden door de onderzoeksrechter in Oudenaarde. Hij zit sindsdien in voorhechtenis”</i>, aldus persmagistraat <a href="https://sceptr.net/tag/an-schoonjans/">An Schoonjans</a> aan HLN.</p>
      <p>De Gambiaan zit dus momenteel in de cel op verdenking van moord. Of hij al bekentenissen heeft afgelegd, is niet duidelijk<a href="https://sceptr.net/">.</a> </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/09/werd-vermiste-lutgarde-maes-67-vermoord-door-tuinman/"/>
        <a href="https://sceptr.net/2019/09/brakel-vermiste-vrouw-67-dood-aangetroffen-in-eigen-tuin/"/>
        <a href="https://sceptr.net/2019/02/na-half-jaar-en-0-arrestaties-sv-onderzoek-nog-volop-aan-de-gang/"/>
      </related>
    </article>
  </body>
</html>