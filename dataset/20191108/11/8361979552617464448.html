<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/eks-vice-spiker-verhovnoji-radi-pro-vidvedennya-viysk-na-donbasi-novini-ukrajini-50052398.html"/>
    <meta property="og:site_name" content="НВ"/>
    <meta property="article:published_time" content="2019-11-08T11:41:00+00:00"/>
    <meta property="og:title" content="«Котиків розводять». Екс-віце-спікер Ради Сироїд розкритикувала розведення сил на Донбасі"/>
    <meta property="og:description" content="Лідер партії Самопоміч, колишній віце-спікер Верховної Ради Оксана Сироїд виступила з критикою розведення сил і засобів на Донбасі."/>
  </head>
  <body>
    <article>
      <h1>«Котиків розводять». Екс-віце-спікер Ради Сироїд розкритикувала розведення сил на Донбасі</h1>
      <h2>Лідер партії Самопоміч, колишній віце-спікер Верховної Ради Оксана Сироїд виступила з критикою розведення сил і засобів на Донбасі.</h2>
      <address>
        <time datetime="2019-11-08T11:41:00+00:00">08 Nov 2019, 11:41</time>
      </address>
      <p>«Так, [негативно відношусь], тому що це є розведення українців, це, як то кажуть, „котиків розводять“. По-перше, ми взагалі не маємо доказів, що відводяться війська з того боку. По-друге, на жаль, я не маю довіри й українці не мають довіри до Спеціальної моніторингової місії [ОБСЄ], оскільки дуже багато людей, які там є, упереджені стосовно України на користь Росії і проросійських військ», — розповіла вона в інтерв'ю <a href="https://radio.nv.ua/">Радіо НВ</a>, відзначивши бажання РФ отримати контроль над Україною в результаті відведення військ.</p>
      <p>Крім цього, Сироїд розкритикувала <a href="https://nv.ua/ukr/ukraine/politics/tkachenko-poyasniv-slova-pro-chinovnikiv-boyovikiv-pri-vladi-novini-ukrajini-50051973.html">слова нардепа від Слуги народу і радника секретаря РНБО Максима Ткаченка</a> про те, що деякі «чиновники» в «адміністраціях Л/ДНР» нібито можуть обійняти певні державні посади після виборів на Донбасі.</p>
      <p>«Я вважаю, що ті, хто працюють там [на окупованих територіях Донбасу, — Ред.] у будь-якій „владі“, більше ніколи не можуть в Україні обіймати жодних державних посад», — заявила екс-заступник голови українського парламенту.</p>
      <p>Також, на думку Сироїд, не можуть продовжувати свою роботу після деокупації Донбасу і деякі категорії вчителів.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/010/744/original/e4db444dee2f53f482e6ffe1f5534629.png?stamp=1&amp;q=85&amp;w=115"/>
      </figure>
      <p>Сату Кахконен<br/>Таким ми бачимо Донбас</p>
      <p>Ви вважаєте, що вчителька, яка розповідає «історію „ДНР/ЛНР“, може потім розказувати історію України? Це абсурд. Тобто це можуть бути хороші люди (в сенсі люблячі тато, мама, брат, сестра), але це не робить їх людьми, здатними працювати в органах владах чи органах місцевого самоврядування України», — додала вона.</p>
      <p>Крім цього, екс-віце-спікер вважає за необхідне обов’язкове притягнення до відповідальності всіх причетних до окупації і скоєння військових злочинів на Донбасі.</p>
      <p>Нагадаємо, Тристороння контактна група з врегулювання ситуації на Донбасі прийняла рішення про <a href="https://nv.ua/specials/razvedenie-sil-novosti-donbassa-novosti-ukrainy.html">розведення сил і засобів у Петрівському</a> опівдні 9 листопада.</p>
      <p>Раніше командування Операцією об'єднаних сил заявило, що <a href="https://nv.ua/ukr/ukraine/events/okupanti-zrivayut-rozvedennya-sil-na-donbasi-novini-ukrajini-50052332.html">українська сторона готова приступити 8 листопада о 12:00 до розведення сил і засобів на ділянці Богданівка-Петрівське</a> (Донецька область) на лінії розмежування за умови дзеркальних дій.</p>
      <p>Проросійські окупаційні сили наполягали на даті 9 листопада.</p>
      <p>Розведення сил і засобів уже відбулося на двох ділянках — № 1 в районі селища Станиця Луганська та № 2 в районі міста Золоте Луганської області.</p>
    </article>
  </body>
</html>