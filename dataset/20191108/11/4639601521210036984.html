<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/sports/o-pitino-analamvanei-ta-inia-tis-ethnikis-mpasket/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T11:16:06+00:00"/>
    <meta property="og:title" content="Ο Πιτίνο αναλαμβάνει τα ηνία της Εθνικής Μπάσκετ"/>
    <meta property="og:description" content="Ο Ρικ Πιτίνο θα είναι ο νέος τεχνικός της Εθνικής ομάδας, μετά από τη συνάντηση που είχε με τον Γιώργο Βασιλακόπουλο, καθώς οι δυο άνδρες συμφώνησαν σε όλα!"/>
  </head>
  <body>
    <article>
      <h1>Ο Πιτίνο αναλαμβάνει τα ηνία της Εθνικής Μπάσκετ</h1>
      <h2>Ο Ρικ Πιτίνο θα είναι ο νέος τεχνικός της Εθνικής ομάδας, μετά από τη συνάντηση που είχε με τον Γιώργο Βασιλακόπουλο, καθώς οι δυο άνδρες συμφώνησαν σε όλα!</h2>
      <address><time datetime="2019-11-08T11:16:06+00:00">08 Nov 2019, 11:16</time> by <a rel="author">ΤοΒΗΜΑ Team</a></address>
      <p>Είναι οριστικό. Ο Ρικ Πιτίνο βρέθηκε σήμερα με τον πρόεδρο της ΕΟΚ, Γιώργο Βασιλακόπουλο, συζήτησαν για λιγότερο από μία ώρα, και αφού ολοκληρώθηκε η συνάντηση, δήλωσε πως θα αναλάβει την Εθνική Ομάδα από το Προολυμπιακό Τουρνουά.</p>
      <p>Ο έμπειρος προπονητής που πέρσι οδήγησε τον Παναθηναϊκό στο νταμπλ, αλλά και στα playoffs της Euroleague είναι ο άνθρωπος που αναλαμβάνει την τεχνική ηγεσία της επίσημης αγαπημένης, με σκοπό να την οδηγήσει στους Ολυμπιακούς Αγώνες του Τόκιο.</p>
      <p>
        <a href="https://www.in.gr/2019/11/08/politics/diplomatia/dynamitizei-klima-agkyra-varies-katigories-kai-tourkiko-soou-giavouz/">Δυναμιτίζει το κλίμα η Αγκυρα με βαριές κατηγορίες και τουρκικό σόου με το Γιαβούζ</a>
      </p>
      <h3>Οι πρώτες δηλώσεις</h3>
      <p>Κατά την έξοδο του από τα γραφεία της Ομοσπονδίας, ο ίδιος ο Πιτίνο μίλησε για τη συνάντηση με τον Βασιλακόπουλο και ανέφερε τα εξής: «Έχουμε Συνέντευξη Τύπου την Δευτέρα. Είναι μεγάλη τιμή για μένα να αποδεχθώ αυτή την θέση. Θα μελετήσουμε. Είμαι προπονητής της Εθνικής, αλλά όχι από το Φεβρουάριο, αλλά από το Προολυμπιακό Τουρνουά».</p>
      <p>Αξίζει να σημειωθεί πως ο Πιτίνο θα αναλάβει να καθοδηγήσει την Εθνική στο Προολυμπιακό Τουρνουά (23-28 Ιουνίου). Στα προκριματικά του Eurobasket 2021 που θα ξεκινήσουν τον Φεβρουάριο το 2020 και η Ελλάδα βρίσκεται στον ίδιο όμιλο με την Λετονία, την Βοσνία και την Βουλγαρία προπονητής θα είναι ο Θανάσης Σκουρτόπουλος.</p>
      <p>
        <a href="https://www.tovima.gr/2019/11/08/finance/pote-tha-epistrepsoume-stin-kanonikotita-oi-ektimiseis/">Πότε θα επιστρέψουμε στην «κανονικότητα» – Οι εκτιμήσεις</a>
      </p>
    </article>
  </body>
</html>