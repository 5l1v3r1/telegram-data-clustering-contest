<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191108_04707045"/>
    <meta property="og:site_name" content="De Standaard"/>
    <meta property="article:published_time" content="2019-11-08T11:10:00+00:00"/>
    <meta property="og:title" content="Michel Platini eist ruim zeven miljoen euro van UEFA"/>
    <meta property="og:description" content="Michel Platini heeft naar eigen zeggen nog miljoenen aan achterstallig loon tegoed van de Europese Voetbalbond, zijn voormalige werkgever. De gewezen UEFA-..."/>
  </head>
  <body>
    <article>
      <h1>Michel Platini eist ruim zeven miljoen euro van UEFA</h1>
      <address>
        <time datetime="2019-11-08T11:10:00+00:00">08 Nov 2019, 11:10</time>
      </address>
      <p>
        <b>Michel Platini heeft naar eigen zeggen nog miljoenen aan achterstallig loon tegoed van de Europese Voetbalbond, zijn voormalige werkgever. De gewezen UEFA-voorzitter startte daarom een procedure op om het geld te recupereren, zo laat hij vrijdag aan AFP weten.</b>
      </p>
      <p>“Via mijn advocaten vraag ik de toepassing van de voorwaarden in mijn contract”, zegt de 64-jarige Platini, die in totaal zo’n 7,2 miljoen euro zou eisen. Dat bedrag bestaat volgens welingelichte bronnen grotendeels uit achterstallig loon (5,5 miljoen) en bonus “voor zijn bijdrage aan het succesvolle EK 2016 in Frankrijk”.</p>
      <p>Platini hoopt tevens voor 636.000 euro aan advocatenkosten te recupereren.</p>
      <p>Begin vorige maand liep de schorsing van vier jaar af die Platini in oktober 2015 kreeg voor een controversiële betaling van twee miljoen Zwitserse frank die hij van voormalig FIFA-voorzitter Sepp Blatter had gekregen.</p>
    </article>
  </body>
</html>