<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/troje-inozemciv-obikrali-magazin-na-maydani-nezalezhnosti-638655.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T11:15:42+00:00"/>
    <meta property="og:title" content="Троє іноземців обікрали магазин на Майдані Незалежності"/>
    <meta property="og:description" content="Злодії викрали із магазину одяг та взуття, а після скоєного намагались втекти"/>
  </head>
  <body>
    <article>
      <h1>Троє іноземців обікрали магазин на Майдані Незалежності</h1>
      <address>
        <time datetime="2019-11-08T11:15:42+00:00">08 Nov 2019, 11:15</time>
      </address>
      <h4>Злодії викрали із магазину одяг та взуття, а після скоєного намагались втекти</h4>
      <p>На Майдані Незалежності у Києві оперативники затримали трьох крадіїв, які пограбували магазин.</p>
      <p>Як повідомляє пресслужба столичної прокуратури, під час відпрацювання Шевченківського району столиці оперативники столичного главку на Майдані Незалежності побачили трьох чоловіків, поведінка яких здалася їм підозрілою. Правоохоронці помітили, як з магазину вийшла група зловмисників, вони поводилися нервово та постійно озирались, чим привернули до себе увагу.</p>
      <p>«Ми встановили, що правопорушники зайшли до бутику по черзі. Відтак зловмисники зняли магнітні кліпси і винесли неоплачений товар. Клієнтів з викраденим одягом відразу затримали. Ними виявились іноземці 1995-го, 1994-го та 1977-го років народження. Крім того, вони раніше судимі за скоєння аналогічних злочинів», - повідомив начальник оперативно-пошукового відділу карного розшуку Головного управління Національної поліції у місті Києві Віталій Отрудько.</p>
      <p>Слідчо-оперативна група оглянула місця події, а фігурантів затримали у порядку ст. 208 Кримінального процесуального кодексу України.</p>
      <p>1 з 4<br/><a href="https://glavcom.ua/kyiv/news/troje-inozemciv-obikrali-magazin-na-maydani-nezalezhnosti-638655.html#">на весь екран згорнути</a></p>
      <figure>
        <img src="https://glavcom.ua/img/gallery/6386/55/668840_big.jpg"/>
      </figure>
      <figure>
        <img src="https://glavcom.ua/img/gallery/6386/55/668841_big.jpg"/>
      </figure>
      <figure>
        <img src="https://glavcom.ua/img/gallery/6386/55/668842_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Слідчі Шевченківського управління поліції повідомили зловмисникам про підозру за ч. 2 ст. 185 (Крадіжка) Кримінального кодексу України. Наразі у суді вирішується питання щодо обрання їм запобіжного заходу. Затриманим загрожує до п’яти років позбавлення волі.</p>
      <related>
        <a href="https://glavcom.ua/kyiv/news/u-buchi-cholovyaga-pogrozhuyuchi-nozhem-zabrav-kasu-magazinu-foto-video-638129.html"/>
        <a href="https://glavcom.ua/kyiv/news/potrujili-sobak-pobili-zhinku-i-vderlisya-do-budinku-na-kijivshchini-stalosya-zuhvale-pograbuvannya-foto-video-638102.html"/>
        <a href="https://glavcom.ua/kyiv/news/operativniki-zatrimali-u-centri-kijeva-dvoh-kishenkovih-zlodiyok-foto-636714.html"/>
      </related>
    </article>
  </body>
</html>