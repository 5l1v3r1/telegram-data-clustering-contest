<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/society/trapezes-nea-efodos-tis-epitropis-antagonismou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T11:36:48+00:00"/>
    <meta property="og:title" content="Νέα έφοδος της Επιτροπής Ανταγωνισμού στις τράπεζες"/>
    <meta property="og:description" content="Σύμφωνα με τις πρώτες πληροφορίες οι ελεγκτές της Επιτροπής συνεχίζουν με ελέγχους σε χαμηλότερα κλιμάκια, προκειμένου να συγκεντρώσουν όσα στοιχεία δεν πρόλαβαν από τον χθεσινό έλεγχο."/>
  </head>
  <body>
    <article>
      <h1>Νέα έφοδος της Επιτροπής Ανταγωνισμού στις τράπεζες</h1>
      <h2>Σύμφωνα με τις πρώτες πληροφορίες οι ελεγκτές της Επιτροπής συνεχίζουν με ελέγχους σε χαμηλότερα κλιμάκια, προκειμένου να συγκεντρώσουν όσα στοιχεία δεν πρόλαβαν από τον χθεσινό έλεγχο.</h2>
      <address><time datetime="2019-11-08T11:36:48+00:00">08 Nov 2019, 11:36</time> by <a rel="author">ΤοΒΗΜΑ Team</a></address>
      <p>Ελεγκτές της Επιτροπής Ανταγωνισμού έκαναν ξανά έφοδο στις τράπεζες το πρωί της Παρασκευής.</p>
      <p>Σύμφωνα με τις πρώτες πληροφορίες οι ελεγκτές της Επιτροπής συνεχίζουν με ελέγχους σε χαμηλότερα κλιμάκια, προκειμένου να συγκεντρώσουν όσα στοιχεία δεν πρόλαβαν από τον χθεσινό έλεγχο.</p>
      <p>
        <a href="https://www.in.gr/2019/11/08/politics/diplomatia/dynamitizei-klima-agkyra-varies-katigories-kai-tourkiko-soou-giavouz/">Δυναμιτίζει το κλίμα η Αγκυρα με βαριές κατηγορίες και τουρκικό σόου με το Γιαβούζ</a>
      </p>
      <p>Η σημερινή έφοδος της Επιτροπής Ανταγωνισμού έρχεται σε συνέχεια καταγγελιών εταιρείας για τις χρεώσεις στα POS και σε άλλες συναλλαγές με τις τράπεζες.</p>
      <p>Υπενθυμίζεται ότι ταυτόχρονη έφοδο στα κεντρικά γραφεία των τραπεζών πραγματοποίησαν το πρωί της Πέμπτης πάνω από 100 υπάλληλοι της Επιτροπής Ανταγωνισμού.</p>
      <p>Το «ντου» πραγματοποιήθηκε από τους υπαλλήλους της Επιτροπής Ανταγωνισμού, οι οποίοι είχαν εισαγγελική άδεια και σκοπός του ήταν να αναζητήσουν στοιχεία που θα αποδείκνυαν την ενδεχόμενη συνεννόηση μεταξύ των τραπεζών για την επιβολή των χρεώσεων στις τραπεζικές συναλλαγές.</p>
      <p>Η έφοδος έγινε στα κεντρικά γραφεία των ανώτατων διοικήσεων των τραπεζών και, απ’ ό,τι φαίνεται, απέκλεισαν τα γραφεία των ανωτάτων στελεχών, απαγορεύοντας την επικοινωνία ακόμα και με τους υπόλοιπους ορόφους.</p>
      <p>Συγκεκριμένα, έγινε στα κεντρικά γραφεία της Εθνικής Τράπεζας, της Τράπεζας Πειραιώς, της Alpha Bank, της Eurobank (των τεσσάρων συστημικών τραπεζών δηλαδή) καθώς και στα γραφεία της Attica Bank και της Ελληνικής Ένωσης Τραπεζών.</p>
      <p>Οι ελεγκτές έκαναν «φύλλο και φτερό» τα γραφεία των υψηλόβαθμων στελεχών αλλά και των γραμματέων τους, έλαβαν αντίγραφα από τον σκληρό δίσκο του υπολογιστή των στελεχών διοίκησης, ενώ σε πολλά στελέχη ζητήθηκαν και κινητά τηλέφωνα.</p>
      <p>Η ιστορία αυτή έχει ξεκινήσει αρκετά νωρίτερα μέσα στο καλοκαίρι επί της προηγούμενης διοίκησης της Επιτροπής Ανταγωνισμού, όταν η επιτροπή άρχισε να διεξάγει αυτεπάγγελτη έρευνα για το θέμα των προμηθειών των τραπεζών και των επιτοκίων.</p>
      <h3>Πρωτοφανής έφοδος</h3>
      <p>Η πρωτοφανής αυτή έφοδος της Επιτροπής Ανταγωνισμού θυμίζει, όπως λένε οι ίδιοι οι τραπεζίτες, αντίστοιχες πρακτικές των ελεγκτικών μηχανισμών άλλων χωρών που βλέπει κανείς σε ταινίες.</p>
      <p>Πράγματι, είναι η πρώτη φορά, αφού δεν υπάρχει αντίστοιχο περιστατικό στο παρελθόν, που η Επιτροπή Ανταγωνισμού εισβάλλει με οργανωμένο και μαζικό τρόπο σε διοικήσεις των τραπεζών, που έως τώρα έμοιαζαν με άβατο για το κράτος.</p>
      <h4>Γεωργιάδης για το «ντου» στις τράπεζες</h4>
      <p>«Hταν μία θεσμική λειτουργία του κράτους», πρόσθεσε ο κ. Γεωργιάδης στον ραδιοφωνικό σταθμό του ΣΚΑΪ , εξηγώντας ότι υπήρχαν καταγγελίες περί εναρμονισμένων πρακτικών και έπρεπε η Επιτροπή να κάνει έλεγχο.</p>
      <p>
        <a href="https://www.tovima.gr/2019/11/08/finance/pote-tha-epistrepsoume-stin-kanonikotita-oi-ektimiseis/">Πότε θα επιστρέψουμε στην «κανονικότητα» – Οι εκτιμήσεις</a>
      </p>
    </article>
  </body>
</html>