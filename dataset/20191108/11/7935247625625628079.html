<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bakandan-bursada-onemli-aciklamalar-214525h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T11:26:04+00:00"/>
    <meta property="og:title" content="Bakan'dan Bursa'da önemli açıklamalar"/>
    <meta property="og:description" content="Çevre ve Şehircilik Bakanı Murat Kurum, bir dizi temas için Bursa’da..."/>
  </head>
  <body>
    <article>
      <h1>Bakan'dan Bursa'da önemli açıklamalar</h1>
      <h2>Çevre ve Şehircilik Bakanı Murat Kurum, bir dizi temas için Bursa’da...</h2>
      <address>
        <time datetime="2019-11-08T11:26:04+00:00">08 Nov 2019, 11:26</time>
      </address>
      <p>
        <b>► DERYA DEMİR PINAR</b>
      </p>
      <p>Çevre ve Şehircilik Bakanı Murat Kurum, bir dizi temas için Bursa’ya geldi.</p>
      <p>İlk ziyareti Büyükşehir Belediyesi’ne gerçekleştiren Kurum, Vali Yakup Canbolat, Büyükşehir Belediye Başkanı Alinur Aktaş, ilçe belediye başkanları ve bürokratlarla buluştu.</p>
      <p>Buluşmada Kurum’a ilçe belediye başkanları tek tek ilçelerinin sorunlarını ve durumunu aktardı. 2 saati geçkin süren toplantının ardından Kurum basın açıklaması yaptı.</p>
      <p>Kurum, şunları söyledi:</p>
      <p>“Bursa’mızı çok daha yukarıya çekecek projeleri tüm ekibimizle bize emanet olarak bırakmış değerleri koruyarak nesillere bırakmak içim çalışıyoruz.. önemli bir projeyi bugün karalaştırdık. Ulucami ve etrafında tarihi hanlar bölgesinde silüeti bozan yapılara ilişkin kamulaştırma sürecine başlayacağız. 430 bin metre karelik alanı yenilemek, tarihi alanları gün yüzüne çıkarmak için çalışacağız. Orada aynı zamanda 20 bin metre karelik meydan çıkaracağız. 150 bin lira maliyet öngörüyoruz. 2020’  de başlayıp 2021 ile tamamlayacağız. Deprem bölgesi ile alakalı kentsel dönüşüm sürecini devam ettiriyoruz. Bu süreci hızlandıracağız. Beşyol Kavşağı içerisinde yapıların bulunması sebebiyle hem görüntü kirliliği hem risk taşınan 11 bin metre karelik alan var. Burada kentsel dönüşüm çerçevesinde 250 rezerv konut üretilecek. Stadyumun olduğu alan millet bahçesinde inşaat hızla devam ediyor . Kısa sürede orayı açacağız. Gökdere Meydanı'nda da 200 bin metre karelik alana millet bahçesi yapacağız. 2020 yılında yapımına başlanacak. Nilüfer kentsel dönüşümdeki sıkıntıları aşmak için plan hazırlığı yapıp aralık ayında onaylayıp vatandaşların önünü açacağız. Osmangazi'de soğanlıda 110 bin metre karelik alanı millet bahçesine çeviriyoruz. Soğanlı’da Kentsel dönüşüm kapsamında 70 bin metre karelik alanda 7. Etap başlayacak. 500 konut rezerv üretecek. Yıldırm'da Mevlana Mahallesi'nde de etaplar halinde tamamlayacağımız projede 500 konut yapmak suretiyle dönüşüm hızlanacak 2020 yılı içerisinde TOKİ yapımına başlanacak”</p>
    </article>
  </body>
</html>