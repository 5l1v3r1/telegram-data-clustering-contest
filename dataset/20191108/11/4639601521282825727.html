<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/society/efoplistes-zitoun-diethni-paremvasi-gia-tis-epitheseis-se-emporika-ploia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T11:46:12+00:00"/>
    <meta property="og:title" content="Eφοπλιστές : Ζητούν διεθνή παρέμβαση για τις επιθέσεις σε εμπορικά πλοία"/>
    <meta property="og:description" content="Με ιδιαίτερη ανησυχία και έντονο προβληματισμό η Ένωση Ελλήνων Εφοπλιστών (ΕΕΕ) παρακολουθεί τη σοβαρή κατάσταση που έχει δημιουργηθεί μετά  τα πρόσφατα περιστατικά ενόπλων επιθέσεων και απαγωγών σε βάρος εμπορικών πλοίων  στην περιοχή του κόλπου της Γουϊνέας."/>
  </head>
  <body>
    <article>
      <h1>Eφοπλιστές : Ζητούν διεθνή παρέμβαση για τις επιθέσεις σε εμπορικά πλοία</h1>
      <h2>Με ιδιαίτερη ανησυχία και έντονο προβληματισμό η Ένωση Ελλήνων Εφοπλιστών (ΕΕΕ) παρακολουθεί τη σοβαρή κατάσταση που έχει δημιουργηθεί μετά  τα πρόσφατα περιστατικά ενόπλων επιθέσεων και απαγωγών σε βάρος εμπορικών πλοίων  στην περιοχή του κόλπου της Γουϊνέας.</h2>
      <address><time datetime="2019-11-08T11:46:12+00:00">08 Nov 2019, 11:46</time> by <a rel="author">ΤοΒΗΜΑ Team</a></address>
      <p>Με ιδιαίτερη ανησυχία και έντονο προβληματισμό η Ένωση Ελλήνων Εφοπλιστών (ΕΕΕ) παρακολουθεί τη σοβαρή κατάσταση που έχει δημιουργηθεί μετά  τα πρόσφατα περιστατικά ενόπλων επιθέσεων και απαγωγών σε βάρος εμπορικών πλοίων  στην περιοχή του κόλπου της Γουϊνέας.</p>
      <p>Όπως αναφέρει σε ανακοίνωση της η κατάσταση έχει λάβει ανησυχητικές διαστάσεις για  την ασφάλεια των πλοίων και των πληρωμάτων τους, ενώ  έχει και  σοβαρές επιπτώσεις για τη διεθνή ναυτιλία και  την απρόσκοπτη  διεξαγωγή του διεθνούς θαλάσσιου εμπορίου στην περιοχή.</p>
      <p>
        <a href="https://www.in.gr/2019/11/08/greece/elstat-8-sta-10-noikokyria-exoun-prosvasi-sto-diadiktyo/">ΕΛΣΤΑΤ : 8 στα 10 νοικοκυριά έχουν πρόσβαση στο διαδίκτυο</a>
      </p>
      <p>Και επισημαίνει ότι η πρόσφατη  απαγωγή μελών του πληρώματος, εμπορικού πλοίου που φέρει την ελληνική σημαία, μεταξύ των οποίων περιλαμβάνεται και Έλληνας ναυτικός είναι απολύτως  καταδικαστέα και η ΕΕΕ  εκφράζει τη βαθιά  λύπη της και την συμπαράστασή της στους οικείους των ναυτικών και ευελπιστεί στην γρήγορη απελευθέρωσή τους.</p>
      <p>Τέλος υπογραμμίζει: «Σύσσωμη η διεθνής ναυτιλία έχει εδώ και καιρό, και προσφάτως πάλι, επιστήσει την προσοχή των ιθυνόντων στο πρόβλημα των ενόπλων επιθέσεων σε εμπορικά πλοία  στην ευαίσθητη αυτή περιοχή του πλανήτη και έχει καλέσει τη διεθνή κοινότητα να λάβει τα κατάλληλα μέτρα για την προστασία των ναυτικών και του θαλάσσιου εμπορίου.  Η δραστηριοποίηση όλων των εμπλεκόμενων φορέων αποτελεί απόλυτη προτεραιότητα και επιτακτική ανάγκη για την ουσιαστική και αποτελεσματική αντιμετώπιση τέτοιων έκνομων περιστατικών και την καταστολή της μη ανεκτής αυτής κατάστασης.»</p>
      <p>
        <a href="https://www.tovima.gr/2019/11/08/politics/mparouti-i-epitropi-anatheorisis-apo-tin-epistoli-tsipra-sfodres-antidraseis-nd-kinal/">«Μπαρούτι» η Επιτροπή Αναθεώρησης από την επιστολή Τσίπρα – Σφοδρές αντιδράσεις ΝΔ – ΚΙΝΑΛ</a>
      </p>
    </article>
  </body>
</html>