<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638781/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%A7%D9%86-%DB%B2-%D8%B1%D9%88%D8%B2%D9%87-%D8%AF%D8%B1-%DB%B9-%D8%A7%D8%B3%D8%AA%D8%A7%D9%86-%D9%88-%D8%AC%D8%B2%D8%A7%DB%8C%D8%B1-%D8%AE%D9%84%DB%8C%D8%AC-%D9%81%D8%A7%D8%B1%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-08T11:38:00+00:00"/>
    <meta property="og:title" content="پیش بینی باران ۲ روزه در ۹ استان و جزایر خلیج فارس"/>
    <meta property="og:description" content="سازمان هواشناسی از بارش باران ۲ روزه در ۹ استان و جزایر خلیج فارس خبر داد و اعلام کرد:‌هفته آینده در شهرهای صنعتی نیمه شمالی غلظت آلاینده‌ها ..."/>
  </head>
  <body>
    <article>
      <h1>
        <a href="https://www.bultannews.com/fa/news/638781/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%A7%D9%86-%DB%B2-%D8%B1%D9%88%D8%B2%D9%87-%D8%AF%D8%B1-%DB%B9-%D8%A7%D8%B3%D8%AA%D8%A7%D9%86-%D9%88-%D8%AC%D8%B2%D8%A7%DB%8C%D8%B1-%D8%AE%D9%84%DB%8C%D8%AC-%D9%81%D8%A7%D8%B1%D8%B3">پیش بینی باران ۲ روزه در ۹ استان و جزایر خلیج فارس</a>
      </h1>
      <h2>سازمان هواشناسی از بارش باران ۲ روزه در ۹ استان و جزایر خلیج فارس خبر داد و اعلام کرد:‌هفته آینده در شهرهای صنعتی نیمه شمالی غلظت آلاینده‌ها ...</h2>
      <address><time datetime="2019-11-08T11:38:00+00:00">08 Nov 2019, 11:38</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بر اساس نقشه‌های همدیدی و آینده نگری سازمان <b>هواشناسی</b> کشور طی هفته آینده در اکثر مناطق نیمه شمالی <b>کشور</b> جوی آرام و پایدار حاکم خواهد بود.</p>
      <p>امروز در استان‌های کهگیلویه و بویراحمد، چهارمحال و بختیاری، برخی مناطق استان‌های فارس، اصفهان،‌ یزد، جنوب خوزستان، بوشهر، غرب کرمان،‌ هرمزگان و شنبه در جنوب و شرق فارس، جنوب و غرب یزد، بوشهر، هرمزگان، کرمان و جزایر خلیج فارس رشد ابر، رگبار پراکنده گاهی همراه با رعد و برق پیش بینی شده است.</p>
      <p>سازمان هواشناسی همین وضعیت را برای روز یکشنبه در جزایر مرکزی و شرقی خلیج فارس، جنوب کرمان، فارس، بوشهر و هرمزگان پیش بینی کرده است. شدت این بارش‌ها اوایل شب جمعه تا اواخر شنبه در استان‌های هرمزگان، جنوب کرمان و فارس است.</p>
      <p>روز دوشنبه اکثر مناطق کشور آسمان صاف خواهند داشت و در سیستان و بلوچستان و کرمان وزش باد شدید پیش بینی می‌شود.</p>
      <p>سازمان هواشناسی اعلام کرده با توجه به پایداری هوا در طول هفته آینده برای شهرهای صنعتی و پر جمعیت واقع در نیمه شمالی کشور افزایش غلظت آلاینده‌ها، غبار محلی و کاهش کیفیت هوا پیش بینی می‌شود.</p>
      <p>شنبه و یکشنبه شرق خلیج فارس و تنگه هرمز مواج خواهد بود، ضمن این‌که از روز یکشنبه هفته آینده تا روز سه شنبه در جنوب شرق کشور کاهش 3 تا 5 درجه‌ای دما پیش بینی شده است.</p>
    </article>
  </body>
</html>