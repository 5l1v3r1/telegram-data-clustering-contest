<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/u-kelmencyah-oficiyno-prezentuvali-onovleniy-servisniy-centr-380004"/>
    <meta property="og:site_name" content="Погляд"/>
    <meta property="article:published_time" content="2019-11-08T11:45:00+00:00"/>
    <meta property="og:title" content="У Кельменцях офіційно презентували оновлений сервісний центр"/>
    <meta property="og:description" content="Вчора, 7 листопада 2019 року, в Кельменцях офіційно презентували оновлений сервісний центр 7345 РСЦ МВС у Чернівецькій області за адресою: смт. Кельменці, вул. О. Паламаря, 9 В"/>
  </head>
  <body>
    <article>
      <h1>У Кельменцях офіційно презентували оновлений сервісний центр</h1>
      <h2>Це 120 сучасний сервісний центр МВС в Україні та четвертий на Буковині</h2>
      <address>
        <time datetime="2019-11-08T11:45:00+00:00">08 Nov 2019, 11:45</time>
      </address>
      <p>Вчора, 7 листопада 2019 року, в Кельменцях офіційно презентували оновлений сервісний центр 7345 РСЦ МВС у Чернівецькій області за адресою: смт. Кельменці, вул. О. Паламаря, 9 В. Про це повідомляє пресслужба Чернівецької ОДА.</p>
      <p>Це 120-ий сучасний сервісний центр МВС в Україні та четвертий в Чернівецькій області. Тут клієнтів обслуговують висококваліфіковані співробітники, котрі можуть надавати близько 100 послуг в день.</p>
      <p>Серед послуг сервісного центру МВС: реєстрація та перереєстрація транспортних засобів, заміна та видача посвідчень водія, видача довідок про відсутність судимостей, надання витягу з Єдиного державного реєстру МВС України та інші адміністративні послуги.</p>
      <p>Сервісний центр МВС нового зразка облаштований за принципом прозорого офісу, працює за системою «єдиного вікна». Тут передбачені зручності для всіх категорій населення, зокрема,  людей з інвалідністю та маломобільних груп. Зона очікування оформлена буккросингом та дитячим куточком для найменших відвідувачів.</p>
      <p>Зручність громадян в Кельменецькому сервісному центрі МВС забезпечують також сучасні нововведення – електронна черга, електронний інформаційний бокс, планшет оцінки якості обслуговування. Тут встановлена веб-камера, за допомогою якої на офіційному сайті сервісного центру МВС в онлайн-режимі можна переглянути процес обслуговування і завантаженість центру.</p>
      <p>Електронний кабінет водія на разі є найпопулярнішим каналом, що значно пришвидшує та полегшує отримання державних адміністративних послуг громадянами. Онлайн-сервіс дає змогу безкоштовно, в кілька кліків дізнатися всі актуальні відомості про транспортні засоби, оперативно одержати інформацію про адміністративні порушення та сплатити штраф за них, зареєструватися в електронній черзі для отримання послуг у зручний для себе час тощо.</p>
      <p>«Запровадження новітніх технологій у повсякденній роботі не лише сприяє оптимізації виконання службових завдань, а й, в першу чергу – спрямоване на поліпшення сервісу для громадян, підвищення якості обслуговування. Ми відкриті для кожного громадянина і готові надати кваліфіковані послуги у найкоротші терміни» — зазначив<b> начальник регіонального сервісного центру МВС у Чернівецькій області Василь Душинський.</b></p>
      <related>
        <h4>Схожі записи</h4>
        <a href="https://pogliad.ua/news/bukovina/sche-2-onovleni-servisni-centri-mvs-vidkriyut-na-bukovini-352656"/>
        <a href="https://pogliad.ua/news/bukovina/dva-avto-z-pidroblenimi-nomerami-kuzova-viyavili-u-cherniveckiy-oblasti-367227"/>
        <a href="https://pogliad.ua/news/bukovina/u-cherniveckiy-oblasti-servisni-centri-mvs-pracyuvatimut-i-po-ponedilkah-367087"/>
        <a href="https://pogliad.ua/news/bukovina/u-kelmencyah-urochisto-vidkrili-pershu-chergu-vodogonu-362957"/>
      </related>
    </article>
  </body>
</html>