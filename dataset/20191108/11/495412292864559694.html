<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/sondaggi-politici-crollo-m5s-lega-vola-al-337-governo-giu-renzi-al-5/1946765/"/>
    <meta property="og:site_name" content="IlSussidiario"/>
    <meta property="article:published_time" content="2019-11-08T11:39:57+00:00"/>
    <meta property="og:title" content="SONDAGGI POLITICI, LEGA ‘BOOM’/ Fiducia leader: Salvini 40%, Meloni straccia Pd-M5s"/>
    <meta property="og:description" content="Sondaggi politici, Lega boom sfiora il 34%, tiene il Partito Democratico: crisi Governo, fiducia leader premia Meloni prima di Di Maio e Zingaretti"/>
  </head>
  <body>
    <article>
      <h1>SONDAGGI POLITICI, LEGA ‘BOOM’/ Fiducia leader: Salvini 40%, Meloni straccia Pd-M5s</h1>
      <h2>Sondaggi politici, Lega boom sfiora il 34%, tiene il Partito Democratico: crisi Governo, fiducia leader premia Meloni prima di Di Maio e Zingaretti</h2>
      <address><time datetime="2019-11-08T11:39:57+00:00">08 Nov 2019, 11:39</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Dalle intenzioni di voto alla <b>fiducia personale dei leader</b>, i sondaggi politici presenti da Index mostrano una volta di più la crisi attuale del Governo giallorosso anche in termini di “leadership” dei singoli partiti in Parlamento: in testa ai dati elettorali troviamo ancora una volta <b>Matteo Salvini</b> che al 40% distacca il <b>Premier Conte,</b> secondo al 34% di fiducia personale. I consensi per il Centrodestra non accennano a diminuire, con <b>Giorgia Meloni</b> che guadagna un 3% per arrivare all’attuale 28% e Silvio Berlusconi che “stacca” <b>Matteo</b> <b>Renzi</b> 16% contro il 14% del leader di Italia Viva. Governo ko, con <b>Nicola Zingaretti</b> che “tiene” al 22% e <b>Luigi Di Maio</b> al 19%, ma entrambi battuti non solo dal Premier Giuseppe Conte ma da una leader politica di un partito che ad oggi segna il 10% come Fratelli d’Italia. L’Ilva, la Manovra e le altre crisi aziendali spiegano di certo il calo a livello di consensi dei partiti, ma i dati su Zingaretti e Di Maio confermano come entrambi i movimenti abbiano ad oggi un problema in più legato alla <b>non piena “identificazione” dell’elettorato</b> con il proprio leader di riferimento.</p>
      <h4>INDEX (7 NOVEMBRE): LE INTENZIONI DI VOTO</h4>
      <p>Nell’ultima puntata di Piazzapulita i <a href="https://www.ilsussidiario.net/news/sondaggi-politici-lega-al-32-crollo-m5s-boom-fdi-fiducia-meloni-al-33/1945962/"><b>sondaggi politici</b></a> presentati da Index Research confermano il trend ormai consolidato di queste ultime settimane: il <a href="https://www.ilsussidiario.net/news/sondaggi-governo-9-in-2-mesi-presto-sotto-il-20-grazie-allilva/1946623/"><b>Governo cala, travolto dalla crisi dell’ex Ilva</b></a>, dalle difficoltà della <a href="https://www.ilsussidiario.net/news/manovra-tasse-la-verita-sulla-plastica-cattiva-che-si-vuol-colpire/1946083/"><b>Manovra</b></a> e dalla mancanza di una compattezza internet tra Pd, M5s, LeU e Italia Viva, mentre il <b>Centrodestra</b> cresce con il traino di <b>Salvini e Meloni</b> sempre più in “corsa” per approfittare dell’ottimo trend dei propri partiti nelle prossime tornate elettorali. Guardando i numeri di questi ultimi sondaggi, la <b>Lega si conferma al top con il 33,7%</b> e l’aumento di consenso dello 0,2% in soli sette giorni, dietro<a href="https://www.ilsussidiario.net/news/retroscena-voto-in-marzo-la-mossa-di-zingaretti-per-bruciare-le-nomine-di-renzi/1946705/"><b> tiene il Pd</b></a> al 19,3% (+0,1%), mentre chi cala ancora vertiginosamente è il <b>Movimento 5 Stelle</b> di <b>Di Maio,</b> -0,4% e attuale 17,4% nelle intenzioni di voto. Resta solida la <b>Meloni</b> con i <b>Fratelli d’Italia</b> all’8,6%, mentre <b>Forza Italia</b> resiste al 6,4% appena davanti all’unico partito della maggioranza che non vede “scossoni” rispetto alla scorsa settimana, <b>Italia Viva di Renzi, al 5%</b> su scala nazionale.</p>
      <h4>SONDAGGI INDEX (7 NOVEMBRE): CENTRODESTRA AL 48%</h4>
      <p>Per completare la lista di <a href="https://www.ilsussidiario.net/news/sondaggi-politici-lega-sopra-il-34-governo-ko-m5s-cala-al-163-ma-renzi/1946337/"><b>sondaggi politici nelle intenzioni di voto</b></a> mancano solo <b>+Europa</b> ancora all’1,8%, i <b>Verdi</b> al 2% e <b>la Sinistra</b> che non va oltre il 2,2%: ma nelle domande effettuate da Index agli elettori intervistati spuntano nuovamente i dati sulle coalizioni, importanti soprattutto alla vigilia di due decisivi appuntamenti Regionali, con le <b>Elezioni di Calabria e Emilia Romagna</b> che potrebbero dare ulteriori scossoni al Governo Conte-2 dopo quelle in Umbria. Ad oggi, la <a href="https://www.ilsussidiario.net/news/ilva-e-manovra-mattarella-toglie-lo-scudo-al-governo-conte/1946274/"><b>coalizione “giallorossa</b></a>” che vede assieme <b>Pd, M5s, Italia Viva e Sinistra</b> non va oltre il 43,9%, una perdita netta dello 0,4% in una sola settimana dovuta sostanzialmente alla crisi del Movimento 5 Stelle; di contro, il Centrodestra stacca gli avversari con il <b>48,4% forte del consenso di Lega, Fratelli d’Italia e Forza Italia</b>. Tutti gli altri partiti, se venissero assommati, arriverebbero ad oggi al 7,3% su scala nazionale.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/attacco-alla-nato-macron-sfida-gli-usa-e-azzera-litalia/1947211/"/>
        <a href="https://www.ilsussidiario.net/news/vista-da-m5s-di-maio-solo-movimento-spaccato-cosi-il-governo-cade-sullilva/1947083/"/>
        <a href="https://www.ilsussidiario.net/news/m5s-vs-lega-ha-bond-di-arcelormittal-caos-ex-ilva-salvini-falso-quereliamo/1946832/"/>
        <a href="https://www.ilsussidiario.net/news/sondaggi-governo-9-in-2-mesi-presto-sotto-il-20-grazie-allilva/1946623/"/>
        <a href="https://www.ilsussidiario.net/news/retroscena-voto-in-marzo-la-mossa-di-zingaretti-per-bruciare-le-nomine-di-renzi/1946705/"/>
        <a href="https://www.ilsussidiario.net/news/sondaggi-politici-lega-sopra-il-34-governo-ko-m5s-cala-al-163-ma-renzi/1946337/"/>
      </related>
    </article>
  </body>
</html>