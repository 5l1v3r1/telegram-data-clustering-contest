<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/08/vec-yt-na-iazovir-studena-li-iztochi-vodata-na-pernichani.428955"/>
    <meta property="og:site_name" content="Dnes.bg"/>
    <meta property="article:published_time" content="2019-11-08T11:41:00+00:00"/>
    <meta property="og:title" content="ВЕЦ-ът на язовир &quot;Студена&quot; ли източи водата на перничани?"/>
    <meta property="og:description" content="Експерт обясни: Той е собственост на ВиК – Перник | Dnes.bg"/>
  </head>
  <body>
    <article>
      <h1>ВЕЦ-ът на язовир "Студена" ли източи водата на перничани?</h1>
      <h2>Експерт обясни: Той е собственост на ВиК – Перник</h2>
      <address><time datetime="2019-11-08T11:41:00+00:00">08 Nov 2019, 11:41</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>"В периода юни – декември 2018 година язовир "Студена" незнайно защо е източен с 1/3… Промишленото водоснабдяване през януари и февруари е 230 хил. куб. метра, а от март до ноември е 360 хил. куб. метра“. Това каза пред БНР Асен Личев, бивш директор на дирекция "Управление на водите" в МОСВ, цитирайки публични числа в коментар за критичните нива на водния басейн, които застрашават водоснабдяването на Перник.</p>
      <p>Според данните, посочени от Личев пред БНР, за 5 месеца язовирът е източен с 33%.</p>
      <p>ВиК – Перник предлага от 18-и ноември градът да мине на воден режим, като жителите ще имат вода между 16.00 и 22.00 часа. По данни на дружеството нивото на язовира е под 6 млн. куб. метра вода при капацитет 20 млн. куб. метра.</p>
      <p>Личев подчерта, че ВЕЦ-ът към язовир "Студена" е собственост на ВиК – Перник:</p>
      <p>"Което означава, че водното дружество има интерес да черпи колкото се може повече вода от язовира за производство на електроенергия. Според бизнес програмата на ВиК за 2018 година е прогнозирано намаляване на загубите до 65%", обясни той.</p>
      <p>Асен Личев попита защо в тази критична ситуация не се използват водите на два пъти по-големия язовир, който се намира в близост, язовир "Пчелина". Той е проектиран за напояване и за водоснабдяване на Перник и Радомир.</p>
      <related>
        <h4>Още по темата</h4>
        <a href="https://www.dnes.bg/stranata/2019/11/08/vodniiat-rejim-v-pernik-shte-zasegne-okolo-60-hil-dushi.428945"/>
        <a href="https://www.dnes.bg/stranata/2019/11/07/zaradi-lipsata-na-voda-pernik-na-rejim-ot-18-ti-ta-chak-do-april.428905"/>
        <a href="https://www.dnes.bg/stranata/2019/11/05/zaradi-sushata-noviiat-kmet-na-pernik-obmislia-voden-rejim.428638"/>
      </related>
    </article>
  </body>
</html>