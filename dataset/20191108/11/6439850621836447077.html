<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/459494/%E0%A6%9B%E0%A6%BE%E0%A7%9C%E0%A6%BE-%E0%A6%AA%E0%A7%87%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87%E0%A6%A8-%E0%A6%AC%E0%A7%8D%E0%A6%B0%E0%A6%BE%E0%A6%9C%E0%A6%BF%E0%A6%B2%E0%A7%87%E0%A6%B0-%E0%A6%B8%E0%A6%BE%E0%A6%AC%E0%A7%87%E0%A6%95-%E0%A6%AA%E0%A7%8D%E0%A6%B0%E0%A7%87%E0%A6%B8%E0%A6%BF%E0%A6%A1%E0%A7%87%E0%A6%A8%E0%A7%8D%E0%A6%9F-%E0%A6%B2%E0%A7%81%E0%A6%B2%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-08T11:50:00+00:00"/>
    <meta property="og:title" content="ছাড়া পেতে পারেন ব্রাজিলের সাবেক প্রেসিডেন্ট লুলা"/>
    <meta property="og:description" content="অনলাইন ডেস্ক ॥ কারাবন্দি ব্রাজিলের সাবেক প্রেসিডেন্ট লুলা ডি সিলভা মুক্তি পেতে পারন বলে শোনা যাচ্ছে। বৃহস্পতিবার দেশটির সর্বোচ্চ আদালতের দেওয়া এক রায় অনুযায়ী ব্রাজিলের হাজার হাজার বন্দি মুক্তি পেতে পারেন, আর তার মধ্যে রয়েছে লুলার নামও। ২০০৩ ও ২০১১ সালের নির্বাচনে জয়ী হয়ে দুই মেয়াদে ..."/>
  </head>
  <body>
    <article>
      <h1>ছাড়া পেতে পারেন ব্রাজিলের সাবেক প্রেসিডেন্ট লুলা</h1>
      <address>
        <time datetime="2019-11-08T11:50:00+00:00">08 Nov 2019, 11:50</time>
      </address>
      <figure>
        <img src="http://www.dailyjanakantha.com/files/201911/1573217426_09.jpg"/>
      </figure>
      <p>অনলাইন ডেস্ক ॥ কারাবন্দি ব্রাজিলের সাবেক প্রেসিডেন্ট লুলা ডি সিলভা মুক্তি পেতে পারন বলে শোনা যাচ্ছে। বৃহস্পতিবার দেশটির সর্বোচ্চ আদালতের দেওয়া এক রায় অনুযায়ী ব্রাজিলের হাজার হাজার বন্দি মুক্তি পেতে পারেন, আর তার মধ্যে রয়েছে লুলার নামও।</p>
      <p>২০০৩ ও ২০১১ সালের নির্বাচনে জয়ী হয়ে দুই মেয়াদে ব্রাজিলের প্রেসিডেন্টের দায়িত্ব পালন করেন লুলা ডি সিলভা। ব্যাপক অর্থনৈতিক উন্নয়ন ও সামাজিক কর্মসূচির মাধ্যমে কার্যালয় ছাড়ার সময়ে ৮৭ শতাংশ মানুষের সমর্থন ছিল তার প্রতি। সর্বশেষ নির্বাচনে পরাজিত হলে ৭২ বছর বয়সী এই নেতার বিরুদ্ধে দুর্নীতির অভিযোগ এনে কারাদণ্ড দেয় ব্রাজিলের আদালত। ২০১৮ সালের এপ্রিলে আত্মসমর্পণ করার পর থেকেই ১২ বছরের দণ্ড নিয়ে কারাগারে বন্দি তিনি।</p>
      <p>বৃহস্পতিবার সুপ্রিম কোর্টের ওই রায়ে বলা হয়, যেসব বন্দিরা আপিল করে ব্যর্থ হয়েছে শুধু তাদেরই বন্দি থাকা উচিত। এই পরিবর্তনে হাজার হাজার বন্দির মুক্তি পাওয়ার সম্ভাবনা তৈরি হয়েছে।</p>
      <p>লুলার বিরুদ্ধে আনা সব অভিযোগই অস্বীকার করেন সাবেক এই প্রেসিডেন্ট। এই রায়ের পর ইতোমধ্যে মুক্তির আবেদন করেছেন তিনি।</p>
    </article>
  </body>
</html>