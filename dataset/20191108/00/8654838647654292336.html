<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/xbox-elite-wireless-controller-series-2-miglior-controller-piazza-disponibile.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Xbox Elite Wireless Controller Series 2, il miglior controller sulla piazza, disponibile"/>
    <meta property="og:description" content="Microsoft ha ricordato la disponibilità odierna dell'Xbox Elite Wireless Controller Series 2, il suo nuovo controller pro dalle caratteristiche invidiabili.. Microsoft ha ricordato a tutti che l'X..."/>
  </head>
  <body>
    <article>
      <h1>Xbox Elite Wireless Controller Series 2, il miglior controller sulla piazza, disponibile</h1>
      <h2>Microsoft ha ricordato la disponibilità odierna dell'Xbox Elite Wireless Controller Series 2, il suo nuovo controller pro dalle caratteristiche invidiabili.</h2>
      <address><time datetime="2019-11-08T00:00:00+00:00">08 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <figure>
        <img src="https://multiplayer.net-cdn.it/thumbs/images/2019/11/08/xboxelite_s2_jpg_jpg_1400x0_q85.jpg"/>
      </figure>
      <p><b>Microsoft </b>ha ricordato a tutti che l'<b>Xbox Elite Wireless Controller Series 2</b> è <b>disponibile </b>all'acquisto. Ha voluto anche specificare che presto arriverà su altri mercati. <br/><br/>Insomma, se volete potete portarvi a casa quello che da molti viene considerato il miglior joypad sulla piazza, viste le sue eccezionali caratteristiche, basterà spendere 179,99€. Non sono poche, ma a detta di chi l'ha usato, l'Xbox Elite Wireless Controller Series 2 le merita tutte.<br/><br/>I mercati sui l'<a href="https://multiplayer.it/notizie/elite-xbox-wireless-controller-series-2-unboxing-ufficiale-video.html">Xbox Elite Wireless Controller Series 2</a> quali sarà lanciato nelle prossime settimane sono: Argentina, Cile, Arabia Saudita, Singapore, Sud Africa, Taiwan e gli Emirati Arabi Uniti.<br/><br/>Come recita la descrizione ufficiale, <i>il nuovissimo Controller Wireless Elite per Xbox Serie 2 offre oltre 30 nuovi modi per giocare come un professionista, tra cui levette regolabili, nuovi componenti intercambiabili, fino a 40 ore di autonomia della batteria ricaricabile e infinite possibilità di personalizzazione con l'app Accessori Xbox su console Xbox One e dispositivi Windows 10.<br/><br/>Personalizza il controller in base al tuo stile di gioco preferito grazie alle nuove levette superiori e inferiori intercambiabili. Salva fino a 3 profili personalizzati e 1 profilo predefinito sul controller e usa il pulsante Profilo per passare rapidamente dall'uno all'altro. Usa la tecnologia wireless Xbox o Bluetooth oppure il cavo USB-C incluso per giocare sulla console Xbox One e sui dispositivi Windows 10.<br/><br/>Scopri le infinite possibilità di personalizzazione con l'app Accessori Xbox. Usa esclusive opzioni di configurazione, tra cui la regolazione delle zone morte e la mappatura dei pulsanti ai comandi vocali, ad esempio "registra questo elemento" o "cattura uno screenshot".<br/><br/>Continua a giocare più a lungo grazie a fino 40 ore di autonomia della batteria ricaricabile e raffinati componenti realizzati per durare. Ricarica il controller all'interno e all'esterno della custodia con il cavo USB-C incluso e l'alloggiamento di ricarica.</i><br/><br/>Se vi interessa, potete acquistare l'Elite Xbox Wireless Controller Series 2 da <a href="https://www.xbox.com/it-IT/xbox-one/accessories/controllers/elite-wireless-controller-series-2">qui</a>.<br/><br/>Questo è il <b>contenuto della confezione</b>:</p>
      <ul>
        <li>Controller Wireless Elite per Xbox Series 2</li>
        <li>Custodia di trasporto</li>
        <li>Set di 6 levette: standard (2), classiche (2), alta (1), bombata (1)</li>
        <li>Set di 4 levette posteriori: medie (2), mini (2)</li>
        <li>Set di 2 croci direzionali: standard, sfaccettata</li>
        <li>Strumento di regolazione delle levette</li>
        <li>Stazione di ricarica</li>
        <li>Cavo USB-C</li>
      </ul>
      <figure>
        <img src="https://multiplayer.net-cdn.it/thumbs/images/2019/09/19/xbox-microsoft-pdv_jpg_1400x0_q85.jpg"/>
      </figure>
      <ul>
        <li>
          <a href="https://news.xbox.com/en-us/2019/11/07/xbox-elite-wireless-controller-series-2-available-now/">Fonte</a>
        </li>
      </ul>
    </article>
  </body>
</html>