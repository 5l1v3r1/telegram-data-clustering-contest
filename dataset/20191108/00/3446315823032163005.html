<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16638-zavdyaki-telemeditsini-na-kirovogradshchini-nadali-bilshe-400-konsultatsij.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Завдяки телемедицині на Кіровоградщині надали більше 400 консультацій"/>
    <meta property="og:description" content="На Кіровоградщині у рамках впровадження програми медики провели вже 444 консультації, повідомляють в облдержадміністрації.Зокрема, за нозологіями надали 353 консультації з серцево-судинних захворювань, 35 – з шкірних захворювань, ендокринологічні захворювання – 29, пульмонологічні захворювання – 18, алергологічні захворювання – 9.Кіровоградщина входить до п’ятірки областей, де цього року стартував пілотний проект із впровадження телемедицини."/>
  </head>
  <body>
    <article>
      <h1>Завдяки телемедицині на Кіровоградщині надали більше 400 консультацій</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">Наталка Маринець</a></address>
      <p><i>На Кіровоградщині у рамках впровадження програми медики провели вже 444 консультації, повідомляють в облдержадміністрації.</i><br/><br/>Зокрема, за нозологіями надали 353 консультації з серцево-судинних захворювань, 35 – з шкірних захворювань, ендокринологічні захворювання – 29, пульмонологічні захворювання – 18, алергологічні захворювання – 9.<br/><br/>Кіровоградщина входить до п’ятірки областей, де цього року стартував пілотний проект із впровадження телемедицини.</p>
      <p>Її почали впроваджувати в області з лютого цього року. Спочатку спеціальне обладнання було придбане за кошти місцевих бюджетів для 5 із 18 новозбудованих амбулаторій, і лікарі первинної ланки сільської медицини розпочали в тестовому режимі консультуватися з лікарями III рівня за напрямами «кардіологія», «ендокринологія», «пульмонологія», «алергологія» та «дерматологія». Паралельно проводили тендерні закупівлі телемедичних пристроїв для інших амбулаторій. Із 10 липня цього року телемедицина в області запрацювала системно. До консультування пацієнтів на первинці залучили фахівців ІІ рівня (з районних лікарень), а лікарі третього рівня стали вузькопрофільними експертами.</p>
    </article>
  </body>
</html>