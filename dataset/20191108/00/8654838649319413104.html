<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/whatsapp-rilevato-consumo-anomalo-batteria-dispositivi-android.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="WhatsApp, rilevato consumo anomalo della batteria su dispositivi Android"/>
    <meta property="og:description" content="In base a diverse segnalazioni di utenti, sembra che WhatsApp abbia iniziato a consumare la batteria di vari dispositivi Android in maniera eccessiva, ancora senza una spiegazione.. Sembra essere ..."/>
  </head>
  <body>
    <article>
      <h1>WhatsApp, rilevato consumo anomalo della batteria su dispositivi Android</h1>
      <h2>In base a diverse segnalazioni di utenti, sembra che WhatsApp abbia iniziato a consumare la batteria di vari dispositivi Android in maniera eccessiva, ancora senza una spiegazione.</h2>
      <address><time datetime="2019-11-08T00:00:00+00:00">08 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Sembra essere emerso un problema riguardante il consumo anomalo di <b>batteria</b> da parte di <b>WhatsApp</b> su alcuni dispositivi <b>Android</b>, in base a quanto riferito da diversi utenti su Reddit e anche presso vari forum ufficiali dei produttori.<br/><br/>Non ci sono ancora spiegazioni ufficiali da parte di <a href="https://multiplayer.it/notizie/whatsapp-vetrina-virtuale-prodotti-in-vendita-ora-disponibile.html">WhatsApp</a>, Google o i rispettivi produttori di smartphone, ma sembra che in particolare dopo l'applicazione dell'<b>update 2.19.308</b> la celebre app di messaggistica abbia iniziato a <b>consumare più energia</b> del normale, anche rapportandola al suo utilizzo effettivo.<br/><br/>Si parla, per esempio, del 16% di batteria consumata per l'utilizzo di cinque minuti di WhatsApp, parametri che ovviamente sarebbero fuori dall'ordinario per l'applicazione in questione.<br/><br/>Tra gli smartphone su cui è stata rilevata l'anomalia ci sono soprattutto gli <b>OnePlus</b>, dal 5 al 6 fino a <a href="https://multiplayer.it/notizie/oneplus-7t-pro-aggiornamento-oxygenos-1004-disponibile-tutte-novita.html">OnePlus 7</a>, Redmi Note 7 e alcuni altri modelli come Mi 8, qualcuno rileva il problema anche con Huawei P20 Pro. Si tratta di dispositivi che montano sia Android 9 Pie che Android 10 e al momento non ci sono risposte, correzioni o spiegazioni ufficiali al riguardo.</p>
      <figure>
        <img src="https://multiplayer.net-cdn.it/thumbs/images/2019/06/04/oneplus7-migliori-smartphone-giugno-2019_jpg_1400x0_q85.jpg"/>
      </figure>
      <ul>
        <li>
          <a href="https://www.reddit.com/r/Android/comments/dsx1zq/psa_there_seems_to_be_a_huge_battery_drain_issue/">Fonte</a>
        </li>
      </ul>
    </article>
  </body>
</html>