<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697366/%D8%B2%D9%84%D8%B2%D9%84%D9%87-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C-%D9%85%D8%AF%D8%A7%D8%B1%D8%B3-%D9%85%DB%8C%D8%A7%D9%86%D9%87-%D9%88-%D8%B3%D8%B1%D8%A7%D8%A8-%D8%AA%D8%B9%D8%B7%DB%8C%D9%84-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="زلزله آذربایجان شرقی/ مدارس میانه و سراب تعطیل شد"/>
    <meta property="og:description" content="مدیر روابط عمومی اداره کل آموزش و پرورش آذربایجان شرقی گفت: با توجه به تداوم عملیات امدادرسانی و پس لرزه‌ها و نگرانی مردم منطقه و در نظر گرفتن فضای مدرسه‌های این مناطق به منظور اسکان اضطراری، مدارس مناطق زلزله زده فردا تعطیل است."/>
  </head>
  <body>
    <article>
      <h1>زلزله آذربایجان شرقی/ مدارس میانه و سراب تعطیل شد</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/17/1034755_790.jpg"/>
      </figure>
      <p>مدیر روابط عمومی اداره کل آموزش و پرورش آذربایجان شرقی گفت: با توجه به تداوم عملیات امدادرسانی و پس لرزه‌ها و نگرانی مردم منطقه و در نظر گرفتن فضای مدرسه‌های این مناطق به منظور اسکان اضطراری، مدارس مناطق زلزله زده فردا تعطیل است.</p>
      <p>به گزارش ایسنا؛ حسین صبور در گفت‌وگو با خبرنگاران در تشریح این خبر اظهار کرد: بر اساس تصمیم ستاد مدیریت بحران استانداری آذربایجان شرقی، مدارس مناطق میانه، سراب، بخش‌های ترکمنچای، کندوان، مهربان و کاغذکنان فردا شنبه، هجدهم آبان ماه در شیفت‌های صبح و بعد از ظهر در تمام مقاطع تحصیلی تعطیل اعلام شده است.</p>
      <p>وی در ادامه خاطرنشان کرد: متاسفانه دو تن از فوت شدگان زمین لرزه اخیر دانش آموز بودند.</p>
    </article>
  </body>
</html>