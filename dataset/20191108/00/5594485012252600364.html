<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/globikha-trmp-s-2-miliona-dolara_news708040.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T00:02:00+00:00"/>
    <meta property="og:title" content="Глобиха Тръмп с 2 милиона долара"/>
    <meta property="og:description" content="Той все още не е отговорил на днешното съдебно разпореждане"/>
  </head>
  <body>
    <article>
      <h1>Глобиха Тръмп с 2 милиона долара</h1>
      <h2>Той все още не е отговорил на днешното съдебно разпореждане</h2>
      <address>
        <time datetime="2019-11-08T00:02:00+00:00">08 Nov 2019, 00:02</time>
      </address>
      <p>https://blitz.bg/svyat/globikha-trmp-s-2-miliona-dolara_news708040.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573164290-1.jpg"/>
      </figure>
      <p><b>Президентът на САЩ Доналд Тръмп трябва да плати 2 милиона долара глоба по делото на щата Ню Йорк срещу негова благотворителна организация, съобщи съдът.</b><br/><br/>Главният прокурор на Ню Йорк поиска 2,8 милиона долара от фонда, който беше събран от благотворителната фондация на Тръмп и след това прехвърлен в централата на предизборната му кампания през 2016 г. След това средствата отидоха за благотворителност. Прехвърлянето в централата на първоначално събраните средства за благотворителност обаче е нарушение на закона, констатира съдът.<br/><br/>„Въпреки това, като се има предвид, че в крайна сметка средствата са отишли при получателите, за които са били предназначени, а именно организации в подкрепа на ветерани, нареждам на г-н Тръмп да плати 2 милиона долара без лихва като компенсация за нарушаване на задълженията на попечителя.", се казва в решението от седем страници, което беше подписано от съдията на Върховния съд на Ню Йорк Салиан Скарпула.<br/><br/>Страните вече бяха постигнали споразумение за уреждане на делото, без да водят процес, а изплащането на обезщетение беше оставено на преценката на съдията.<br/><br/>Тръмп многократно обвинява властите в Ню Йорк в политически пристрастия и заявява, че възнамерява да спечели делото. Тръмп все още не е отговорил на днешното съдебно разпореждане.<br/> </p>
    </article>
  </body>
</html>