<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545551.html/%D8%A7%D8%AE%D8%A8%D8%A7%D8%B1-%D8%AC%D8%AF%DB%8C%D8%AF-%D8%B1%DB%8C%DB%8C%D8%B3-%DA%A9%D9%84-%D8%A8%D8%A7%D9%86%DA%A9-%D9%85%D8%B1%DA%A9%D8%B2%DB%8C-%D8%A7%D8%B2-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%81%DB%8C%D8%B4%DB%8C%D9%86%DA%AF--%D8%B3%DB%8C%D8%B3%D8%AA%D9%85-%D9%BE%DB%8C%D8%A7%D9%85%DA%A9%DB%8C-%D8%B1%D9%85%D8%B2-%D9%BE%D9%88%DB%8C%D8%A7-%D8%B1%D8%A7%D9%87-%D8%A7%D9%86%D8%AF%D8%A7%D8%B2%DB%8C-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T00:06:00+00:00"/>
    <meta property="og:title" content="اخبار جدید رییس کل بانک مرکزی از مبارزه با فیشینگ/ سیستم پیامکی رمز پویا راه اندازی شد"/>
    <meta property="og:description" content="رئیس کل بانک مرکزی از فعال سازی رمز پویا خبر داد."/>
  </head>
  <body>
    <article>
      <h1>اخبار جدید رییس کل بانک مرکزی از مبارزه با فیشینگ/ سیستم پیامکی رمز پویا راه اندازی شد</h1>
      <h2>بعد از کلاهبرداری‌های متعدد اینترنتی اعلام شد؛</h2>
      <address>
        <time datetime="2019-11-08T00:06:00+00:00">08 Nov 2019, 00:06</time>
      </address>
      <p>رئیس کل بانک مرکزی از فعال سازی رمز پویا خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ عبدالناصر همتی در پست جدید خود نکاتی را درباره مقابله با فیشینگ و همچنین فعال‌سازی رمز پویا ارائه کرد.</p>
      <p>وی در متن یادداشت خود نوشت: درباره اقدامات انجام گرفته برای مقابله با فیشینگ نکات زیر قابل ذکر است:</p>
      <p>1- مسئولیت حفاظت از اطلاعات مشتریان به عهده بانک‌ها بوده  و هرگونه ضرر و زیان وارده از این ناحیه به مشتریان به عهده آن‌ها است.</p>
      <p>2- بانک‌ها، اطلاع‌رسانی درباره مزایای استفاده از رمز پویا را آغاز کرده‌اند. در حال حاضر رمز ایستا  و رمز پویا توامان فعال هستند و به همین دلیل، مشتریان به دلیل راحتی ترجیح می‌دهند از رمز ایستا استفاده کنند.</p>
      <p>3- رمز ایستا، بایستی به گونه‌ای غیر فعال شود که موجب نگرانی مشتریان، در دریافت روزانه بیش از 10  میلیون خدمت نشود و نیز تعدادی از بانک‌ها هنوز به سرویس شاهکار برای انطباق شماره ملی و موبایل مشتریان خود، متصل نیستند.</p>
      <p>4- بانک مرکزی ایران به موازات اقدامات لازم پیشگیرانه،‌با رصد مرتب شبکه‌های اجتماعی و پایش درگاه‌های شبکه پرداخت کشور و نیز تعامل با نهادهایی نظیر دادستانی، پلیس فتا و مرکز ماهر، اقدام به مسدود سازی تعداد زیادی سایت‌‌های جعلی نموده است.</p>
      <p>5- بیش از 30 بانک، فعال‌سازی رمز پویا را شروع کرده‌اند اما به دلیل هوشمند نبودن خیلی از موبایل‌‌ها، اجباری کردن استفاده از رمز پویا در حال حاضر مقدور نیست.</p>
      <p>6- بانک مرکزی یک سیستم متمرکز مبتنی بر پیامک را راه‌اندازی نموده است. لیکن ، اتصال کلیه بانک‌ها به آن تا ابتدای دی‌ماه زمان لازم دارد. بانک مرکزی اطلاع‌رسانی لازم در این خصوص را به هموطنان عزیز انجام خواهد داد.</p>
    </article>
  </body>
</html>