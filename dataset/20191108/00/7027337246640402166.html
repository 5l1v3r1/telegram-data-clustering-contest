<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697388/%D8%A7%D8%B1%D8%AF%D9%88%D8%BA%D8%A7%D9%86-%D9%81%DA%A9%D8%B1-%D9%85%DB%8C%E2%80%8C%DA%A9%D9%86%DB%8C%D9%85-%D8%A7%D9%81%D8%B1%D8%A7%D8%AF%DB%8C-%D9%82%D8%B5%D8%AF-%D8%AF%D8%A7%D8%B1%D9%86%D8%AF-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%B9%D8%B1%D8%A7%D9%82-%D8%B1%D8%A7-%D8%A8%D9%87-%D8%A7%DB%8C%D8%B1%D8%A7%D9%86-%D8%A8%DA%A9%D8%B4%D8%A7%D9%86%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="اردوغان: فکر می‌کنیم افرادی قصد دارند اعتراضات عراق را به ایران بکشانند"/>
    <meta property="og:description" content="رئیس‌جمهور ترکیه روز جمعه با بیان اینکه هدف ناآرامی‌ها در عراق ایجاد شکاف در جهان اسلام است گفته حدس می‌زند چه کسی پشت این ناآرامی‌ها است."/>
  </head>
  <body>
    <article>
      <h1>اردوغان: فکر می‌کنیم افرادی قصد دارند اعتراضات عراق را به ایران بکشانند</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/17/1034788_981.jpg"/>
      </figure>
      <p>رئیس‌جمهور ترکیه روز جمعه با بیان اینکه هدف ناآرامی‌ها در عراق ایجاد شکاف در جهان اسلام است گفته حدس می‌زند چه کسی پشت این ناآرامی‌ها است.</p>
      <p>به گزارش فارس، «رجب طیب اردوغان»، رئیس‌جمهور ترکیه امروز جمعه در سخنانی منتسب به او هدف ناآرامی‌ها در عراق را ایجاد شکاف در جهان اسلام توصیف کرده است.</p>
      <p>«راغب سویلو»، خبرنگار میدل‌ایست‌آی در ترکیه نوشته اردوغان درباره ناآرامی‌ها در عراق گفت: «چه کسانی پشت این تظاهرات‌ها هستند؟ ما حدس‌هایی می‌زنیم. فکر می‌کنیم ممکن است به ایران کشانده شود. هدف آن ایجاد شکاف در جهان اسلام و ایجاد اختلاف میان یکدیگر است. فکر کنید، در عراق بعضی اظهارات علیه ترکیه مطرح شده است.»</p>
      <p>رئیس‌جمهور ترکیه در بخش دیگری از سخنانش به موضوع عملیات کشورش در شمال سوریه و روابط ترکیه با آمریکا پرداخته است. او مشخص کرده که غیر از شخص ترامپ سخنان فرد دیگری را در دولت او جدی نمی‌گیرد. او گفت: «من نظراتم را بر اساس سخنان ترامپ مطرح می‌کنم. به اینکه افراد مادون او چه می‌گویند توجه نمی‌کنم.»</p>
      <p>او همچنین خاطرنشان کرد ترکیه عملیات علیه «تروریست‌های» YPG/SDF را تا زمانی که آنها منطقه را ترک نکنند ادامه خواهد داد.</p>
    </article>
  </body>
</html>