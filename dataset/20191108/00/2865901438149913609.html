<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/solskjer-trebalo-je-da-ih-ubijemo-u-prvih-deset-minuta/341930"/>
    <meta property="og:site_name" content="MozzartSport"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Solskjer: Trebalo je da ih ubijemo u prvih deset minuta..."/>
    <meta property="og:description" content="Trener Mančester Junajteda Ole Gunar Solskjer kazao je posle meča sa Partizanom da je vrlo zadovoljan kako je njegov tim izgledao, pre svega u napadu i zažalio što Đavoli nisu još koji put matirali Vladimira Stojkovića."/>
  </head>
  <body>
    <article>
      <h1>Solskjer: Trebalo je da ih ubijemo u prvih deset minuta...</h1>
      <h2>"Ovo nije nepoštovanje prema Partizanu, jednostavno - utakmice protiv takvih timova kod kuće morate da dobijate", poručio Norvežanin</h2>
      <address>
        <time datetime="2019-11-08T00:00:00+00:00">08 Nov 2019</time>
      </address>
      <p>Trener Mančester Junajteda <b>Ole Gunar Solskjer </b>kazao je posle meča sa Partizanom da je vrlo zadovoljan kako je njegov tim izgledao, pre svega u napadu i zažalio što Đavoli nisu još koji put matirali <b>Vladimira Stojkovića</b>.</p>
      <p>Norvežanin je kazao da ne želi da nipodaštava crno-beli, međutim poručio je "da se protiv takvih ekipa uvek očekuje pobeda, pogotovo ako igrate kod kuće"...<br/><b>"Ovaj delić šablona kako želimo da igramo"</b>, počeo je Solskjer. <b>"Bila nam je potreba ova pobeda i utakmica u kojoj ćemo ovako napadati. Mogli smo da postignemo mnogo više od tri gola. Kada igrate sa ovakvim ekipama očekujete pobedu. Pritom ne potcenjujem Partizan... Ali trebalo je da ih ubijemo u prvih desetak minuta. Međutim bili smo sigurni i sa 2:0 na poluvremenu. Ponavljam, trebali su nam ovi golovi. Puno puta u sezoni imali smo 1:0 i nismo umeli da rešimo utakmicu. Ovo je dobar putokaz"</b>.</p>
      <p><b>Solskjer </b>je ponovio da je svestan da rival nije kvalitetom na nivou premijerligaša, ali...<br/><b>"Imam dobrih pokazatelja da napredujemo. Dobro, protivnik nije kao što su neki klubovi iz Premijer lige, ali to ne znači da nismo bna dobrom putu, ovo su dobri principi. Grinvud je pokazao smirenost u ključnom momentu, Marsijal je bio odličan, Rašford postigao gol levom nogom... Trebaće mu još takvih pogodaka da bi nadogradio sebe, da može da šutira i van i unutar šesnaesterca"</b>.     </p>
      <p>Mančester Junajted obezbedio je plasman u nokaut fazu pobedom nad Partizanom, zbog čega je Solskjeru posebno drago...<br/><b>"Želili smo što pre da prebrinemo sve brige. I uspeli smo. Ne bi bilo prijatno da moramo na dalek put (gostovanje Astani) s imperativom pobede. Sada ćemo moći da odmorimo nekoliko igrača za naredni meč u Ligi Evrope, jer posle toga nas čeka težak raspored u Premijer ligi"</b>, podvukao je Ole Gunar Solskjer.</p>
      <p>
        <i><b>Foto</b>: Reuters</i>
      </p>
      <figure>
        <img src="https://mozzartsport.com/upload/CKEditor/08.11.2019/Akcija-Milion-razloga-za-gol---Dejan-Stankovic%CC%81-za-fondaciju-Zajedno-za-z%CC%8Civot.jpg"/>
      </figure>
      <p> </p>
    </article>
  </body>
</html>