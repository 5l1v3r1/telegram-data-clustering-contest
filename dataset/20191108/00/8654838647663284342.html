<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/black-friday-2019-mediaworld-aperto-il-sito-teaser-con-qualche-possibile-indizio.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Black Friday 2019 MediaWorld, aperto il sito teaser con qualche possibile indizio"/>
    <meta property="og:description" content="In attesa che partano effettivamente gli sconti, MediaWorld ha aperto una pagina internet come teaser per il Black Friday 2019, dalla quale è possibile trarre qualche informazione.. Anche MediaWor..."/>
  </head>
  <body>
    <article>
      <h1>Black Friday 2019 MediaWorld, aperto il sito teaser con qualche possibile indizio</h1>
      <h2>In attesa che partano effettivamente gli sconti, MediaWorld ha aperto una pagina internet come teaser per il Black Friday 2019, dalla quale è possibile trarre qualche informazione.</h2>
      <address><time datetime="2019-11-08T00:00:00+00:00">08 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Anche <b>MediaWorld</b> si sta ovviamente preparando al <b>Black Friday 2019</b> in arrivo, visto che rappresenta uno dei momenti di maggiore importanza per il mercato in generale e in particolare dei prodotti dell'elettronica, con un sito specifico che potrebbe contenere qualche <b>indizio</b>.<br/><br/>Si tratta proprio di una pagina informativa, nella quale verranno poi inserite le offerte e gli sconti previsti per il Black Friday ma che ancora non ha contenuti specifici, visto che le <b>promozioni</b> partiranno solo in seguito. Vi viene ribadito che il Black Friday è fissato per il <b>29 novembre 2019</b> e che in occasione di tale ricorrenza MediaWorld lancerà una serie di offerte lampo, promozioni e sconti su tanti prodotti di tecnologia ed elettronica come smartphone, TV, elettrodomestici e molto altro ancora, acquistabili online o in negozio.<br/><br/>La prima notizia dunque è che tali sconti saranno disponibili <b>sia online che nei negozi fisici</b>, poi che probabilmente tra le categorie maggiormente colpite dagli sconti ci saranno probabilmente Smartphone, TV, PC, Tablet e altro, con console e videogiochi che non vengono specificamente menzionati ma che ci possiamo facilmente aspettare.<br/><br/>Trovate la pagina ufficiale relativa al Black Friday 2019 di MediaWorld a <a href="https://www.mediaworld.it/offerte/black-friday">questo indirizzo</a>, contenente peraltro anche vari sondaggi alquanto simpatici su ciò che i clienti della catena pensano su questa ricorrenza. Sulla pagina si fa riferimento anche al <b>Cyber Monday</b>, che è il lunedì successivo al Black Friday nel quale continuano gli sconti sull'elettronica.<br/><br/><i>Questa notizia non è una pubblicità, ma un contenuto editoriale per la segnalazione di offerte che riteniamo possano essere di interesse per i lettori. Multiplayer.it non ha ricevuto alcun compenso per la pubblicazione di questo articolo.</i></p>
      <figure>
        <img src="https://multiplayer.net-cdn.it/thumbs/images/2019/04/23/mediaworld_jpg_1400x0_q85.jpg"/>
      </figure>
      <ul>
        <li>
          <a href="https://www.mediaworld.it/offerte/black-friday">Fonte</a>
        </li>
      </ul>
    </article>
  </body>
</html>