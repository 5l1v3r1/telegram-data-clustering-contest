<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/pirocanci-jure-sestu-pobedu-kod-kuce/341932"/>
    <meta property="og:site_name" content="MozzartSport"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Piroćanci jure šestu pobedu kod kuće"/>
    <meta property="og:description" content="Na megdan stiže beogradski Sinđelić"/>
  </head>
  <body>
    <article>
      <h1>Piroćanci jure šestu pobedu kod kuće</h1>
      <h2>Na megdan stiže beogradski Sinđelić</h2>
      <address>
        <time datetime="2019-11-08T00:00:00+00:00">08 Nov 2019</time>
      </address>
      <p>Prvi meč 18. kola Prve lige odigraće fudbaleri pirotskog Radničkog koji dočekuju beogradski Sinđelić. Ove dve ekipe su u prvom delu prvenstva igrale nerešeno (1:1), a Beograđani iza sebe imaju niz od dve pobede, dok su Piroćanci poraženi od Metalca u prošlom kolu. Domaći će pokušati da ostvare šesti trijumf na svom stadionu.</p>
      <p>Drugi predstavnik juga Srbije u Prvoj ligi vranjski Dinamo igra u subotu sa Radničkim iz Kragujevca koji je trenutno 14. na tabeli. Vranjanci imaju negativnu seriju od tri poraza, pa će na svom terenu pokušati da to prekinu, dok ekipa iz Kragujevca na poslednja četiri meča ne zna za pobedu. Dinamo na ovom meču neće predvoditi <b>Dragan Antić</b>, kome je, prema njegovim rečima, Fudbalski savez Srbije ukinuo suspenziju.</p>
      <p>Pogled na tabelu može da zbuni jer malo je sajtova u jednačinu uračunalo kaznu oduzimanja 10 bodova za Kabel i Smederevo za nameštanje utakmice, pošto odluka još nije pravosnažna. Kad i to uzmemo u obzir dolazimo do podatka da u predstojećem kolu domaćeg drugoligaškog karavana tri od četiri vodeća tima gostuju ovog vikenda, s tim da Kolubara tu ima idealnu situaciju da se približi liderima, pošto ide na noge Budućnosti iz Dobanovaca, koja je u poslednjih 10 kola osvojila samo bod.</p>
      <p>Grafičar se naravno podrazumeva, iako je posle serije od šest pobeda na domaćem terenu izgubio dva poslednja meča koje je igrao kao domaćin. Sad čeka Trajal, koji se ne snalazi najbolje na strani, mada je recimo uspeo da otkine bod Dinamu usred Vranja.</p>
      <p>Zlatibor i Metalac putuju. Zlatibor u Zemun, Metalac ide na megdan Kabelu i neće im biti lako da zadrže čelne pozicije.</p>
      <p>
        <b>SRBIJA 2 - 18. KOLO:</b>
      </p>
      <p>
        <b>Petak</b>
      </p>
      <p>
        <b>
          <a href="https://www.mozzartbet.com/sr#/match/4506527">13.30:  (1,82) Radnički Pirot (3,30) Sinđelić (4,40)</a>
        </b>
      </p>
      <p>
        <b>Subota</b>
      </p>
      <p>13.30: Budućnost - Kolubara<br/>13.30: Dinamo Vranje - Radnički Kragujevac<br/>13.30: Grafičar - Trajal<br/>13.30: Kabel - Metalac<br/>13.30: Smederevo - Bačka<br/>13.30: Zemun - Zlatibor<br/>17.00: Novi Pazar - Žarkovo</p>
      <p><b>NAPOMENA</b>: Kvote su podložne promenama </p>
      <figure>
        <img src="https://mozzartsport.com/upload/CKEditor/08.11.2019/wwwwwwwwwwwwwwwwwwwwwwwwwwwwwwwwwwww.JPG"/>
      </figure>
      <p> </p>
      <p><b>Foto</b>: <i>Shutterstock</i></p>
    </article>
  </body>
</html>