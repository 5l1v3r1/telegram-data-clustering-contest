<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/death-stranding-differenze-ps4-pro-ps4-standard-analisi-di-digital-foundry.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Death Stranding: le differenze tra PS4 Pro e PS4 standard nell'analisi di Digital Foundry"/>
    <meta property="og:description" content="Digitla Foundry ha analizzato Death Stranding in particolare per evidenziare le differenze tra la versione PS4 Pro e quella PS4 standard, a dire il vero molto vicine tra loro.. Dopo una prima anal..."/>
  </head>
  <body>
    <article>
      <h1>Death Stranding: le differenze tra PS4 Pro e PS4 standard nell'analisi di Digital Foundry</h1>
      <h2>Digitla Foundry ha analizzato Death Stranding in particolare per evidenziare le differenze tra la versione PS4 Pro e quella PS4 standard, a dire il vero molto vicine tra loro.</h2>
      <address><time datetime="2019-11-08T00:00:00+00:00">08 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Dopo una prima analisi, Digital Foundry è tornata a studiare il caso <b>Death Stranding</b> concentrandosi in particolare sulle <b>differenze</b> tra le versioni <b>PS4 Pro e PS4 standard</b>, che a quanto pare non sono così marcate come si potrebbe pensare.<br/><br/>La celebre rubrica tecnica di Eurogamer.net ha già parlato di <a href="https://multiplayer.it/giochi/death-stranding-per-ps4.html">Death Stranding</a> avanazndo anche l'ipotesi che la versione per PC possa offrire un <a href="https://multiplayer.it/articoli/death-stranding-pc-assaggio-ps5-digital-foundry.html">assaggio di next gen</a>, ma in questo caso si torna a un'analisi tecnica più specifica cercando di riscontrare le differenze tra la versione PS4 Pro e quella standard, che a dire il vero non sono poi molte.<br/><br/>Dal punto di vista delle performance, entrambe le versioni di Death Stranding sono fissate a <b>30 frame al secondo</b>, mantenuti in maniera piuttosto convincente soprattutto grazie alla <b>patch 1.04</b> pubblicata praticamente al lancio del gioco, che migliora anche i cali che si erano rilevati in alcuni momenti della build iniziale.<br/><br/>Come illustrato da Digital Foundry, l'unica differenza sostanziale è nella <b>risoluzione</b>, per il fatto che <a href="https://multiplayer.it/notizie/death-stranding-trailer-giudizi-stampa-italiana.html">Death Strandin</a>g su PS4 Pro visualizza in 4K (2160p) attraverso il checkerboarding, a partire dai medesimi 1080p della versione PS4 standard. Per il resto, non si notano grandi differenze, anzi sembrano esserci cali leggermente più frequenti (ma comunque sporadici) su PS4 Pro rispetto a PS4 standard, in particolare nelle scene d'intermezzo non interattive.<br/><br/>Scegliendo la visualizzazione 1080p anche su PS4 Pro, in ogni caso, si ottiene una maggiore stabilità del frame-rate anche se il gioco resta bloccato a 30 frame al secondo.</p>
      <figure>
        <iframe src="https://www.youtube.com/embed/UVixXPGdeVI" width="640" height="360" data-service="Youtube" scrolling="no"/>
      </figure>
      <ul>
        <li>
          <a href="https://www.eurogamer.net/articles/digitalfoundry-2019-death-stranding-ps4-ps4-pro-performance-analysis">Fonte</a>
        </li>
      </ul>
    </article>
  </body>
</html>