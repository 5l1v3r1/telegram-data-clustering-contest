<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697364/%D8%B4%D9%87%D8%B1-%D8%AE%D9%88%D8%AF%D8%B1%D9%88-1-0-%D9%BE%D8%A7%D8%B1%D8%B3-%D8%AC%D9%86%D9%88%D8%A8%DB%8C-%D8%B4%D8%A7%DA%AF%D8%B1%D8%AF%D8%A7%D9%86-%DA%AF%D9%84%E2%80%8C%D9%85%D8%AD%D9%85%D8%AF%DB%8C-%D8%A8%D9%87-%D8%B1%D8%AA%D8%A8%D9%87-%D8%AF%D9%88%D9%85-%D8%B1%D8%B3%DB%8C%D8%AF%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="شهر خودرو 1 - 0 پارس جنوبی/ شاگردان گل‌محمدی به رتبه دوم رسیدند"/>
    <meta property="og:description" content="دیدار تیم های شهر خودرو مشهد و پارس جنوبی جم در چارچوب هفته دهم رقابت های لیگ برتر فوتبال در نهایت با پیروزی یک بر صفر شاگردان «یحیی گل‌محمدی» به اتمام رسید."/>
  </head>
  <body>
    <article>
      <h1>شهر خودرو 1 - 0 پارس جنوبی/ شاگردان گل‌محمدی به رتبه دوم رسیدند</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/17/1034753_271.jpg"/>
      </figure>
      <p>دیدار تیم های شهر خودرو مشهد و پارس جنوبی جم در چارچوب هفته دهم رقابت های لیگ برتر فوتبال در نهایت با پیروزی یک بر صفر شاگردان «یحیی گل‌محمدی» به اتمام رسید.</p>
      <p>امروز (جمعه) از هفته دهم لیگ برتر فوتبال باشگاه‌های ایران، شهرخودرو در ورزشگاه امام رضا (ع) مشهد به مصاف پارس جنوبی جم رفت.</p>
      <p>نیمه اول این دیدار با وجود حملات پراکنده‌ای که ۲ تیم روی دروازه یکدیگر داشتند با تساوی بدون گل به پایان رسید.</p>
      <p>در نیمه دوم شهر خودرو برای پیروزی در این دیدار خانگی تلاش زیادی انجام داد و حملات بیشماری را بر روی دروازه پارس جنوبی جم تدارک دید تا این‌ که حسین مهربان در دقیقه ۷۸ یا ضربه‌ای فنی و زیبا دروازه دخسوس را باز کرد.</p>
      <p>شاگردان یحیی گل‌محمدی در دقایق باقیمانده از بازی از گل خود محافظت کردند تا سه امتیاز حساس را به حساب خود واریز کنند.</p>
      <p>تیم فوتبال شهر خودرو با این پیروزی به رتبه دوم جدول رده‌بندی مسابقات لیگ برتر صعود کرد.</p>
      <p>شهر خودرو نسبت با سایر تیم‌های لیگ برتری یک بازی کمتر انجام داده است.</p>
    </article>
  </body>
</html>