<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/ludogorec/dve-ot-zvezdite-posochiha-pozitivnoto-za-ludogorec-vypreki-06-ot-espanxol-1404122.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T00:44:00+00:00"/>
    <meta property="og:title" content="Две от звездите посочиха позитивното за Лудогорец въпреки 0:6 от Еспаньол"/>
    <meta property="og:description" content="Лидерът на Лудогорец - Марселиньо, едва ли може да бъде винен за тежкото поражение с 0:6 от Еспаньол в Лига Европа Бразилецът напусна рано-рано терена заради червения картон на Рафаел Форстър, но въпреки това беше разочарован от видяното на терена срещу каталунската селекция"/>
  </head>
  <body>
    <article>
      <h1>Две от звездите посочиха позитивното за Лудогорец въпреки 0:6 от Еспаньол</h1>
      <address><time datetime="2019-11-08T00:44:00+00:00">08 Nov 2019, 00:44</time> by <a rel="author">Sportlive.bg</a></address>
      <p>Лидерът на <b><a href="https://www.sportlive.bg/bgfootball/ludogorec">Лудогорец </a></b>- Марселиньо, едва ли може да бъде винен за тежкото поражение с <b><a href="https://www.sportlive.bg/bgfootball/ludogorec/Tragediq-za-Ludogorec-v-Barselona!-Espanxol-sysipa-orlite-i-izpusna-da-gi-bie-s-10-1404069.html">0:6 от Еспаньол в Лига Европа</a></b>. Бразилецът напусна рано-рано терена заради червения картон на Рафаел Форстър, но въпреки това беше разочарован от видяното на терена срещу каталунската селекция. </p>
      <p>"Много лошо - няма какво повече да се коментира. Трябва да направим оценка на случилото се. Играхме срещу много добър отбор, който играе в силно първенство, а мачът се разви ужасно за нас. Не трябваше да допускаме толкова ранен гол и трябваше да нападаме по-добре", коментира Марселиньо след края на срещата, но все пак посочи и позитивното след 4-ия кръг в Лига Европа. </p>
      <p>След мача в Унгрария (бел. ред. - 0:0 между Ференцварош и ЦСКА), съдбата ни е в нашите ръце. Горе главата, всичко зависи от нас. Трябва да си направим изводите и да се класираме", отсече българският национал, а подобно мнение изрази и Георги Терзиев, който изкара 90 минути в мача срещу Еспаньол. </p>
      <p>"Да, хубаво е, че другите в групата завършиха така. Трябва обаче да гледаме себе си. Не започна добре мачът за нас. Кофти е след две загуби. Може би натежаха и картоните. Стана много тежко. Еспаньол са един много добър отбор", сподели Терзиев. <b><a href="https://www.sportlive.bg/bgfootball/ludogorec/Stanislav-Genchev-se-opita-da-obqsni-uzhasqvashtoto-porazhenie-na-Ludogorec-1404120.html">Как обясни Генчев поражението от Еспаньол четете в този материал на SportLive.bg</a></b>. </p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Edinstveniqt-s-dobra-igra-ot-Ludogorec-s-bezpogreshna-ocenka-za-predstavqneto-na-tima-1404121.html"/>
        <a href="https://www.sportlive.bg/bgfootball/ludogorec/Stanislav-Genchev-se-opita-da-obqsni-uzhasqvashtoto-porazhenie-na-Ludogorec-1404120.html"/>
        <a href="https://www.sportlive.bg/bgfootball/ludogorec/Tragediq-za-Ludogorec-v-Barselona!-Espanxol-sysipa-orlite-i-izpusna-da-gi-bie-s-10-1404069.html"/>
        <a href="https://www.sportlive.bg/bgfootball/ludogorec/Igrach-na-Uotford-Rasizmyt-v-Angliq-e-nishto-v-sravnenie-s-tozi-v-Razgrad-i-Bylgariq-1403886.html"/>
      </related>
    </article>
  </body>
</html>