<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/697310/%D8%B1%D8%A6%DB%8C%D8%B3-%D8%A7%D9%88%D8%B1%DA%98%D8%A7%D9%86%D8%B3-%DA%A9%D8%B4%D9%88%D8%B1-%D8%AA%D8%A7%DA%A9%D9%86%D9%88%D9%86-3-%D8%AA%D9%86-%D8%AF%D8%B1-%D8%B2%D9%84%D8%B2%D9%84%D9%87-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C-%D9%85%D8%B5%D8%AF%D9%88%D9%85-%D8%B4%D8%AF%D9%87%E2%80%8C%D8%A7%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="رئیس اورژانس کشور: تاکنون 3 تن در زلزله آذربایجان شرقی مصدوم شده‌اند"/>
    <meta property="og:description" content="رئیس اورژانس کشور اعلام کرد که تاکنون سه تن در پی وقوع زمین لرزه ۵.۹ ریشتری در استان آذربایجان شرقی دچار مصدومیت شده‌اند."/>
  </head>
  <body>
    <article>
      <h1>رئیس اورژانس کشور: تاکنون 3 تن در زلزله آذربایجان شرقی مصدوم شده‌اند</h1>
      <address><time datetime="2019-11-08T00:00:00+00:00">08 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/17/1034594_658.jpg"/>
      </figure>
      <p>رئیس اورژانس کشور اعلام کرد که تاکنون سه تن در پی وقوع زمین لرزه ۵.۹ ریشتری در استان آذربایجان شرقی دچار مصدومیت شده‌اند.</p>
      <p>پیرحسین کولیوند در این باره به ایسنا گفت: در پی وقوع زمین لرزه در استان آذربایجان شرقی تمامی پایگاه های اورژانس در این استان به حالت آماده باش درآمد و همچنین تیم های ارزیاب نیز به مناطق زلزله زده اعزام شدند.</p>
      <p>وی با بیان اینکه برابر گزارش‌های اولیه تا کنون روستاهای ورنکش، دسته‌جرد، صومعه بالا، ترک و حلیل چی خسارات دیده اند، گفت: در روستای حلیل‌چی مورد حریق نیز گزارش شده است.</p>
      <p>کولیوند ادامه داد: طبق گزارش‌های دریافت تاکنون سه نفر در پی این زلزله مصدوم شده‌اند.</p>
      <p>کولیوند با بیان اینکه عوامل اورژانس در استان‌های آذربایجان غربی و اردبیل نیز در آماده باش هستند گفت: این زلزله خوشبختانه تاکنون در این دو استان مورد مصدومی نداشته است و تنها در مسیر اردبیل سرچم میانه ریزش کوه گزارش شده است.</p>
      <p>به گفته رییس اورژانس کشور آماده باش عوامل اورژانس ادامه دارد.</p>
    </article>
  </body>
</html>