<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/ludogorec/stanislav-genchev-se-opita-da-obqsni-uzhasqvashtoto-porazhenie-na-ludogorec-1404120.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T00:15:00+00:00"/>
    <meta property="og:title" content="Станислав Генчев се опита да обясни ужасяващото поражение на Лудогорец"/>
    <meta property="og:description" content="Станислав Генчев беше видимо разочарован след ужасяващото 0:6 от Еспаньол в Лига Европа Треньорът, който понесе второто си поражение начело на тима, не беше особено словоохотлив, но все пак коментира случилото се на терена на Ел Прат"/>
  </head>
  <body>
    <article>
      <h1>Станислав Генчев се опита да обясни ужасяващото поражение на Лудогорец</h1>
      <address><time datetime="2019-11-08T00:15:00+00:00">08 Nov 2019, 00:15</time> by <a rel="author">Sportlive.bg</a></address>
      <p><b><a href="https://www.sportlive.bg/tags/36887">Станислав Генчев</a></b> беше видимо разочарован след <b><a href="https://www.sportlive.bg/bgfootball/ludogorec/Tragediq-za-Ludogorec-v-Barselona!-Espanxol-sysipa-orlite-i-izpusna-da-gi-bie-s-10-1404069.html">ужасяващото 0:6 от Еспаньол</a></b> в Лига Европа. Треньорът, който понесе второто си поражение начело на тима, не беше особено словоохотлив, но все пак коментира случилото се на терена на "Ел Прат". Както е известно, "орлите" получиха два червени картона още в първите 33 минути на срещата и просто нямаха шанс срещу испанския тим. </p>
      <p>"Изключително лош развой на мача, още при първата ситуация ни вкараха, останахме с двама души по-малко още до почивката, с три допуснати гола, няма какво да кажа, неприятна загуба, никой от нас не е очаквал нещо подобно. През второто полувреме се опитахме да играем затворено и, когато изобщо е възможно, да атакуваме, но нямаше как да се получи", коментира наставникът на Лудогорец Станислав Генчев.</p>
      <p>"Ранният гол дойде след корнер, след като не се подредихме, грешката при първия червен картон е индивидуална грешка, всеки може да я допусне, не обвинявам Рафа", обясни Генчев относно първия червен картон, при който героят срещу Ференцварош (Рафаел Форстър) сбърка сериозно при отиграването на топката и трябваше да фаулира нападателя. </p>
      <p>"Ако бяхме съумели да запазим резултата още малко преди червения картон, допуснахме и втори гол, след което нещата се объркаха. За червения картон на Горалски, щом съдията го е дал, го е имало. Със сигурност не за пръв път ще ме надиграе някой треньор. Не съм най-добрият треньор на света, важно е да си вземеш необходимите поуки от такива поражения", завърши изказването пред БНТ си Генчев. </p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Igrach-na-Uotford-Rasizmyt-v-Angliq-e-nishto-v-sravnenie-s-tozi-v-Razgrad-i-Bylgariq-1403886.html"/>
        <a href="https://www.sportlive.bg/bgfootball/cska/Golmajstoryt-na-cSKA-mozhe-da-izpusne-derbito-s-Ludogorec-1403424.html"/>
        <a href="https://www.sportlive.bg/bgfootball/ludogorec/Petrichev-Ludogorec-ne-iska-futbolisti-na-Levski-1403428.html"/>
        <a href="https://www.sportlive.bg/worldfootball/ligaeurope/Evropejski-otbori-shte-nablyudavat-zvezda-na-Ludogorec-v-Liga-Evropa-1403406.html"/>
        <a href="https://www.sportlive.bg/bgfootball/ludogorec/Tragediq-za-Ludogorec-v-Barselona!-Espanxol-sysipa-orlite-i-izpusna-da-gi-bie-s-10-1404069.html"/>
      </related>
    </article>
  </body>
</html>