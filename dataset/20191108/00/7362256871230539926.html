<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/Huawei_Nova_5T_5_kameraval_erkezett_hazankba_2019-11-08"/>
    <meta property="og:site_name" content="Telefonguru"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Huawei Nova 5T: 5 kamerával érkezett hazánkba"/>
    <meta property="og:description" content="A fotózást számos AI-megoldás, a játékélményt a GPU Turbo 3.0 támogatja."/>
  </head>
  <body>
    <article>
      <h1>Huawei Nova 5T: 5 kamerával érkezett hazánkba</h1>
      <h2>A fotózást számos AI-megoldás, a játékélményt a GPU Turbo 3.0 támogatja.</h2>
      <address><time datetime="2019-11-08T00:00:00+00:00">08 Nov 2019</time> by <a rel="author">Huawei</a></address>
      <p>A szenvedélyes fotósokat és közösségi média használókat, valamint a gamereket célozza a Huawei legújabb okostelefonja, a Nova 5T. A készülék négy hátlapi kamerája támogatja a nagy felbontású-, az ultraszéles látószögű-, a makro- és a mélységi fényképezést is, a 32 MP-es előlapi lencséje pedig éles és részletes szelfik készítését teszi lehetővé. A GPU Turbo 3.0 grafikai feldolgozási technológia teljes kijelzős játékélményt biztosít a felhasználóknak. A Nova 5T november elejétől kapható a szolgáltatóknál és a Huawei magyarországi kiskereskedelmi partnereinél.</p>
      <figure>
        <img src="https://www.telefonguru.hu/hir/../uimages/huawei_nova_5t_1_e1566913400182.jpg"/>
      </figure>
      <p>A csúcskészülékek tulajdonságaival felvértezett Nova 5T a lehető legjobb eszközöket biztosítja a szenvedélyes közösségi média felhasználók számára, akik prémium mobilfotózási- és videókészítési szolgáltatásokat, valamint a háttérben húzódó mesterséges intelligencia támogatását is élvezhetik. A készülék négy hátlapi kameráját egy 48 MP-es HD főkamera, egy 16 MP-es széles látószögű kamera, egy 2 MP-es makrolencse, valamint egy 2 MP-es bokeh érzékelő alkotja.</p>
      <p>A kamerarendszer támogatja a nagy felbontású-, az ultraszéles látószögű-, a makro- és a mélységi fényképezést is, így részletgazdag és tiszta képek készíthetők minden esetben, legyen szó tájképekről vagy közeli felvételekről. A készülék előlapján egy 32 MP-es szelfie kamera kapott helyet.</p>
      <figure>
        <iframe src="https://www.youtube.com/embed/GNGlmI6mWv0" width="640" height="360" data-service="Youtube" scrolling="no"/>
      </figure>
      <p>A fényképezést számos mesterséges intelligencia funkció segíti, az AI képstabilizáció, valamint az automatikus expozíció- és fókuszzár kombinálásával éles és részletes képek készíthetők. Az AI HDR+ algoritmusával az okostelefon tulajdonosok elképesztő portrékat készíthetnek, akár sötétben is. A Nova 5T felhasználói a nagy teljesítményű videószerkesztő funkciók előnyeit is élvezhetik.</p>
      <figure>
        <img src="https://www.telefonguru.hu/hir/../uimages/huawei_nova_5t_header_01_702x459.jpg"/>
      </figure>
      <p> Huawei tovább feszegette a mobilkészülékek kialakításának határait a Nova 5T fejlesztése során. A kifinomult kivitelezés egyedülálló kinézetet kölcsönöz a készüléknek kiemelve a világítási kontrasztokat, így a síkfelületen többrétegű 3D-hatást hoz létre. A Nova 5T-t 6,26 hüvelykes Punch FullView kijelzővel szerelte fel a gyártó, a készülék pedig mindössze 174 gramm súlyú és 7,87 mm vastag.</p>
      <p>A Nova 5T Kirin 980 AI processzorral és 6GB RAM-mal érkezik. Az EMUI 9.1 operációs rendszerrel kiegészülve az alkotóelemek kombinációja késleltetésmentes élményt kínál, mely a csúcskategóriás készülékekkel vetekszik. A készülék szupergyors töltését a 22.5 W-os SuperCharge technológia biztosítja, míg a GPU Turbo 3.0 – hardver-szoftver integrált grafikai feldolgozási technológia - teljes kijelzős játékélményt nyújt és csökkenti a késleltetést.</p>
      <figure>
        <img src="https://www.telefonguru.hu/hir/../uimages/168311_7.jpg"/>
      </figure>
      <p>A Nova 5T-t az EMUI 9.1 hajtja, amely jelentős teljesítményi és rendszersebességi javításokon esett át. Emellett a Huawei saját EROFS rendszere is 20%-kal növeli az olvasási sebességet, továbbá a ROM méretek csökkentésével segít a tárhelymegtakarításban is. A készülék biztonságosságát növeli, hogy képes a fájlokat csak olvashatóvá is konvertálni. A készülék óceánkék, fekete és limitált kiadású lila színekben, november első hetétől kezdve kapható a szolgáltatóknál és a Huawei magyarországi kiskereskedelmi partnereinél 159.900 forintos ajánlott bruttó fogyasztói áron.</p>
      <p>
        <b>A cikkhez kapcsolódó linkek:</b>
      </p>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/Rekordev_a_Honornal_2019-01-21"/>
        <a href="https://www.telefonguru.hu/hir/Kulonleges_Huawei_uzlet_nyilik_Pesten_2019-02-07"/>
        <a href="https://www.telefonguru.hu/hir/Vilagels%C5%91_akar_lenni_a_Huawei_2019-04-08"/>
        <a href="https://www.telefonguru.hu/hir/Szombaton_uj_Huawei_uzlet_es_akciok!_2019-04-10"/>
        <a href="https://www.telefonguru.hu/hir/A_P30_Pro_vitte_az_idei_fotos_Oscart_2019-04-10"/>
        <a href="https://www.telefonguru.hu/hir/Mar_megint_rekordot_dontott_a_Huawei_2019-10-25"/>
        <a href="https://www.telefonguru.hu/hir/Huawei_a_cel_a_270_millio_2019-10-29"/>
        <a href="https://www.telefonguru.hu/hir/A_P30_Pro_lett_a_legjobb_kameras_okostelefon_2019-11-11"/>
      </related>
    </article>
  </body>
</html>