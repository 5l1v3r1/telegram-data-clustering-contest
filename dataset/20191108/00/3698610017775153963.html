<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zelenskiy-priznachiv-golovu-sbu-v-krimu-328875_.html"/>
    <meta property="og:site_name" content="DT.ua"/>
    <meta property="article:published_time" content="2019-11-08T00:51:00+00:00"/>
    <meta property="og:title" content="Зеленський призначив голову СБУ в Криму"/>
    <meta property="og:description" content="Новим головою СБУ призначено Євгена Нетужилова."/>
  </head>
  <body>
    <article>
      <h1>Зеленський призначив голову СБУ в Криму</h1>
      <h2>Новим головою СБУ призначено Євгена Нетужилова.</h2>
      <address>
        <time datetime="2019-11-08T00:51:00+00:00">08 Nov 2019, 00:51</time>
      </address>
      <p>Президент України Володимир Зеленський призначив Євгена Нетужилова начальником головного управління Служби безпеки України (СБУ) в Автономній Республіці Крим. Про це повідомляє прес-служба Офісу президента.</p>
      <p>Відповідний указ був оприлюднений у четвер, 7 листопада.</p>
      <p>"Призначити Нетужилова Євгена Володимировича начальником Головного управління Служби безпеки України в Автономній Республіці Крим", - йдеться в указі №822/2019.</p>
      <p>Згідно з декларацією, Нетужилов родом з Одеси, працював заступником начальника у військовій прокуратурі Південного регіону.</p>
      <p>Попереднього начальника СБУ в Криму <b><a href="https://dt.ua/UKRAINE/poroshenko-priznachiv-nachalnika-upravlinnya-sbu-v-ar-krim-280714_.html">Олександра Шмітька Зеленський звільнив</a></b> у червні 2019 року. У червні 2018 року п'ятий президент України Петро Порошенко призначив Шмітька <a href="https://dt.ua/UKRAINE/poroshenko-priznachiv-nachalnika-upravlinnya-sbu-v-ar-krim-280714_.html"><b>начальником Головного управління Служби безпеки України</b></a> в Автономній Республіці Крим.</p>
      <p>Раніше сьогодні Зеленський призначив глав СБУ в шести областях: Волинській, Вінницькій, Івано-Франківській, Полтавській, Тернопільській та Херсонській областях.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>