<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/spisak-orlova-tumba-vratio-duricica-posle-tri-i-po-godine-despotovic-jedini-debitant/341938"/>
    <meta property="og:site_name" content="MozzartSport"/>
    <meta property="article:published_time" content="2019-11-08T00:00:00+00:00"/>
    <meta property="og:title" content="Spisak Orlova: Tumba vratio Đuričića posle tri i po godine, Despotović jedini debitant..."/>
    <meta property="og:description" content="Ponovo nema Luke Jovića..."/>
  </head>
  <body>
    <article>
      <h1>Spisak Orlova: Tumba vratio Đuričića posle tri i po godine, Despotović jedini debitant...</h1>
      <h2>Ponovo nema Luke Jovića...</h2>
      <address>
        <time datetime="2019-11-08T00:00:00+00:00">08 Nov 2019</time>
      </address>
      <p>
        <b>Selektor Srbije Ljubiša Tumbaković objavio je spisak igrača na koje računa za poslednja dva meča kvalifikacija za EURO 2020. Orlovi su se od palsmana na završni turnir <i>(ovim putem)</i> oprostili, pa će mečevi sa Luksemburgom <i>(14. novembar)</i> i Ukrajinom <i>(17. novembar) </i>u Beogradu poslužiti kao priprema za ono što nas čeka u plej-ofu Lige nacije.</b>
      </p>
      <p><b>Tumbaković </b>ovoga puta nije previše tumbao, ali određenih promena ima. Najveće se tiču napada i veznog reda. <b>Đorđe Despotović </b>iz Orenburga jedini je debitant na spisku. Iskusni napadač dočekao je u 27. godini prvi poziv u A selekciju. On je poslednji put nosio dres s državnim grbom daleke 2013, ali kao član mlade reprezentacije. <b>Despotović </b>je pažnju prvukao dobrim igrama u ruskoj Premijer ligi ove sezone. Bio je strelac šest golova...</p>
      <p>Ako je <b>Despotović </b>debitant, onda<b> Filipa Đuričića</b> svrstavamo u povratnike. Njega pune tri i po godine nije bilo među Orlovima. Nekadašnji igrač Benfike, Sampdorije, Anderlehta...postigao je dva gola prošlog meseca u Seriji A, protiv Intera i Verone, postavši tako ozbiljan konkurent za startnu postavu Sasuola.</p>
      <figure>
        <img src="https://mozzartsport.com/upload/CKEditor/19.10.2018/untitled%20folder/untitled%20folder/770x200-FSS.png"/>
      </figure>
      <p>Kada je u pitanju golmanska trojka sve je isto kao za oktobarsko okupljanje - <b>Dmitrović, Rajković, Rockov</b>. Čuvar mreže Vojvodine tada je naknadno pozvan umesto<b> Borisa Radunovića</b>, ali očito da je zadovoljio, pa je zadržao status A reprezentativca. Među defanzivcima jedna promena. <b>Stefan Mitrović</b> iz Strazburga je otpao, a na njegovo mesto došao <b>Uroš Spajić</b> iz Krasnodara, kog nije bio u sastavu za Paragvaj i Litvaniju.</p>
      <p>Zanimljivo da je<b> Ljubiša Tumbaković</b> među 27 kandidata našao mesto i za <b>Milana Pavkova</b>, napadača Crvene zvezde, koji je na meču protiv Totenhema doživeo povredu. Očekuje se, međutim, da će visoki golgeter otkazati, pošto se njegov oporavak ne očekuje u skorije vreme.</p>
      <p>Kao pre mesec dana ponovo u sastavu nema <b>Luke Jovića, Darka Lazovića, Aleksandra Kataija</b>, te povređenih <b>Matića </b>i <b>Nastasića</b>.</p>
      <p>
        <i>Evo kompletnog spiska:       </i>
      </p>
      <p><b>GOLMANI</b>: Marko Dmitrović (Eibar), Predrag Rajković (Rems), Emil Rockov (Vojvodina).</p>
      <p><b>DEFANZIVCI</b>: Nemanja Miletić (Partizan), Marko Gobeljić (Crvena zvezda), Nikola Milenković (Fjorentina), Nikola Maksimović (Napoli), Uroš Spajić (Krasnodar), Nemanja Milunović (Crvena zvezda), Aleksandar Kolarov (Roma), Milan Rodić (Crvena zvezda), Filip Mladenović (Lehija).</p>
      <p><b>VEZNI RED</b>: Luka Milivojević (Kristal Palas), Saša Lukić (Torino), Nemanja Gudelj (Sevilja), Nemanja Maksimović (Hetafe), Nemanja Radonjić (Marselj), Dušan Tadić (Ajaks), Adem Ljajić (Bešiktaš), Sergej Milinković Savić (Lacio), Filip Đuričić (Sasuolo), Mijat Gaćinović (Ajntraht), Filip Kostić (Ajntraht).</p>
      <p><b>NAPADAČI</b>: Aleksandar Mitrović (Fulam), Milan Pavkov (Crvena zvezda), Andrija Pavlović (APOEL), Đorđe Despotović (Orenburg).</p>
      <figure>
        <img src="https://mozzartsport.com/upload/CKEditor/19.10.2018/untitled%20folder/untitled%20folder/75308028_779617045808697_93924183074930688_n.jpg"/>
      </figure>
      <p>
        <i><b>Foto</b>: MN Press</i>
      </p>
    </article>
  </body>
</html>