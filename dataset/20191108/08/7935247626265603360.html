<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/unlu-oyuncu-sosyal-medyadan-duyurdu-ben-de-otistigim-214506h.htm"/>
    <meta property="og:site_name" content="OLAY"/>
    <meta property="article:published_time" content="2019-11-08T08:40:08+00:00"/>
    <meta property="og:title" content="Ünlü oyuncu sosyal medyadan duyurdu! 'Ben de otistiğim'"/>
    <meta property="og:description" content="Kendisi gibi oyuncu olan Mehmet Ali Alabora'yla mutlu bir evliliği olan başarılı isim Pınar Öğün'den otizm itirafı!"/>
  </head>
  <body>
    <article>
      <h1>Ünlü oyuncu sosyal medyadan duyurdu! 'Ben de otistiğim'</h1>
      <h2>Kendisi gibi oyuncu olan Mehmet Ali Alabora'yla mutlu bir evliliği olan başarılı isim Pınar Öğün'den otizm itirafı!</h2>
      <address>
        <time datetime="2019-11-08T08:40:08+00:00">08 Nov 2019, 08:40</time>
      </address>
      <p>Aksaray'da bulunan Merkez Mehmetçik İlkokulu'nda velilerin, okulda eğitim gören otizmli öğrencilerin sınıflarının kapatılmasını talep etmesi ve öğrencileri yuhalaması Türkiye'nin gündemine oturdu. Otizmli çocukların uğradığı durum herkes tarafından tepki ile karşılandı.<br/> </p>
      <figure>
        <img src="https://imgrosetta.mynet.com/file/11369210/640xauto.jpg"/>
      </figure>
      <p>
        <b>OTİZMLİ OLDUĞUNU AÇIKLADI</b>
      </p>
      <p>Bu tepkilere bir örnek de Türkan dizisiyle hafızalara kazınan başarılı oyuncu Pınar Öğün'den geldi. Sosyal medya hesabından otistik olduğunu açıklayan ünlü oyuncu, yapılan hareketi sert bir dille eleştirdi.<br/> </p>
      <figure>
        <img src="https://imgrosetta.mynet.com/file/11369197/640xauto.jpg"/>
      </figure>
      <p>
        <b>'36 YILDIR OTİSTİK OLARAK YAŞAMAYA ÇALIŞIYORUM'</b>
      </p>
      <p>Twitter hesabından, <b>'Ben otistiğim. 36 yıldır otistik olarak yaşamaya çalışıyorum. Yani o çocuklar benim! Otizm kolay değil. Hele bi de çocuk olmak hiç kolay değil. Sevgisizliğinizden ve duyarsızlığınızdan bıktım.'</b> yazarak tepkisini dile getirdi.<br/> </p>
      <figure>
        <img src="https://imgrosetta.mynet.com/file/11369206/640xauto.jpg"/>
      </figure>
      <p>
        <b>'OTİSTİKLEİRN NE KADAR BAŞARILI OLABİLECEĞİNİN KANITISINIZ'</b>
      </p>
      <p>Bir takipçisinin 'Bu gerçekse siz otistiklerin ne kadar başarılı olabileceğinin de kanıtısınız o zaman' cevabı üzerine Öğün, 'Teşekkür ederim. Otizm çok geniş bir spektrum ve ben de spektrumdayım.' dedi.<br/><br/><b>PINAR ÖĞÜN KİMDİR?</b></p>
      <p>1984 yılında aslen Ankara’da dünyaya gelen Pınar Öğün Çerkes asıllı bir ailenin evladıdır. Aslan burcudur. Bilkent Üniversitesi Müzik ve Sahne Sanatları Bölümü’nden mezun olmuştur.<br/> </p>
      <figure>
        <img src="https://imgrosetta.mynet.com/file/11369265/640xauto.jpg"/>
      </figure>
      <p>Ekran severler tarafından özellikle Türkan dizisinde başrol olarak Türkan karakterini canlandırdığı dönem ile tanınan güzel oyuncu ilk sinema deneyimini ise 2004 yılında Eğreti Gelin isimli film ile gerçekleştirmiştir.</p>
      <p>Ayrıca Maya isimli bir başka filmde rol almış, bir çok reklam ve seslendirme çalışmalarında yer almıştır. 2009 senesinde oyuncu Mehmet Ali Alabora ile evlenmiştir. Gezi olayları döneminde eşinin yaptığı açıklamalar ve bir takım sebepler nedeni ile Türkiye’den ayrılmak zorunda kalmış ve eşiyle İngiltere’ye yerleşmişlerdir.<br/><br/><b>OTİZM NEDİR?</b></p>
      <p>Otizm genellikle ilk 3 yaşta başlayan ve hayat boyu devam eden, kişinin etrafıyla sözel ve sözel olmayan şekilde uygun ilişki kuramaması şeklinde ifade edebileceğimiz gelişimsel bir bozukluktur. Günümüzde basit testler ile tanısı erken konulabilmektedir. Erken tanı ve uygun rehabilitasyon programı bu vakaların hayata kazandırılmasında büyük rol oynamaktadır.</p>
      <p>Otizmin nedeni tam olarak bilinmemektedir. Genetik olduğu düşünülmektedir. Erkeklerde kızlara oranla daha sık görülür. Otizmlilerin %70'inde zeka geriliği vardır. %'10 unda ise üstün zeka görülebilir. Otizm ile birlikte dikkat eksikliği ve hiperaktivite bozukluğu, duygu durum bozuklukları ve epilepsi görülebilir.<br/><br/><b>OTİZMİN BELİRTİLERİ NELERDİR?</b></p>
      <p>Bir çocuğa otizm tanısı konulabilmesi için aşağıda sayılan belirtilerden en az 6 tanesini taşıyor olması gereklidir.</p>
      <p>Sosyal etkileşimde yetersizlik ( göz teması kuramama, yaşıtlarıyla ilgilenmeme ve oyun oynamama, normal mimik ve duygusal ifadeleri göstermeme, etkileşim başlatma ve sürdürmede zorluk)</p>
      <p>İletişim bozukluğu (konuşamama, aynı kelimenin sürekli tekrarı (ekolali), konuşan çocuklarla iletişim kurmaya çalışmama)</p>
      <p>Hayali veya sembolik oyunlar oynamama (hayali oyunlar kurmama, tekrarlayan basit aktiviteler, sürekli aynı rutin hareketleri tekrar etmek, bir nesnenin bir parçasına aşırı takıntılı olmak, duygusal olarak uyarılamama veya aşırı tepki)</p>
    </article>
  </body>
</html>