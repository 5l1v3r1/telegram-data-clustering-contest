<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/politics/ypeks-se-tourkia-i-epimoni-sas-na-diastrevlonete-tin-istoria-den-armozei-se-sygxrono-kratos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T08:47:23+00:00"/>
    <meta property="og:title" content="ΥΠΕΞ σε Τουρκία: Μη διαστρεβλώνετε την Ιστορία δεν αρμόζει σε σύγχρονο κράτος"/>
    <meta property="og:description" content="Κάλεσμα στην Άγκυρα «να αναλογιστεί τις ιστορικές της ευθύνες, ιδιαίτερα αναφορικά με τη συμπεριφορά της έναντι της ελληνικής μειονότητας» απηύθυνε το ελληνικό υπουργείο Εξωτερικών"/>
  </head>
  <body>
    <article>
      <h1>ΥΠΕΞ σε Τουρκία: Μη διαστρεβλώνετε την Ιστορία δεν αρμόζει σε σύγχρονο κράτος</h1>
      <h2>Κάλεσμα στην Άγκυρα «να αναλογιστεί τις ιστορικές της ευθύνες, ιδιαίτερα αναφορικά με τη συμπεριφορά της έναντι της ελληνικής μειονότητας» απηύθυνε το ελληνικό υπουργείο Εξωτερικών</h2>
      <address><time datetime="2019-11-08T08:47:23+00:00">08 Nov 2019, 08:47</time> by <a rel="author">ΤοΒΗΜΑ Team</a></address>
      <p>Κάλεσμα στην Άγκυρα «να αναλογιστεί τις ιστορικές της ευθύνες, ιδιαίτερα αναφορικά με τη συμπεριφορά της έναντι της ελληνικής μειονότητας» απηύθυνε το ελληνικό υπουργείο Εξωτερικών, απαντώντας στην ανακοίνωση με την οποία η Άγκυρα κατηγορούσε τη χώρα μας για «θηριωδίες κατά Τούρκων» και για «απάνθρωπες πρακτικές απέναντι στην τουρκική μειονότητα».</p>
      <p>«Η επιμονή της Τουρκίας να διαστρεβλώνει την Ιστορία δεν αρμόζει σε ένα σύγχρονο κράτος» ανέφερε, μεταξύ άλλων, το υπουργείο Εξωτερικών.</p>
      <p>
        <a href="https://www.in.gr/2019/11/08/greece/elstat-8-sta-10-noikokyria-exoun-prosvasi-sto-diadiktyo/">ΕΛΣΤΑΤ : 8 στα 10 νοικοκυριά έχουν πρόσβαση στο διαδίκτυο</a>
      </p>
      <p>Συνέστησε παράλληλα στην Τουρκία «να ακολουθήσει το παράδειγμα της Ελλάδας και να εργαστεί επιτέλους για την εδραίωση σχέσεων καλής γειτονίας στην περιοχή μας και, βέβαια, της ευρωπαϊκής της προοπτικής».</p>
      <h3>Οι δηλώσεις που προκάλεσαν</h3>
      <p>Την οργή της Τουρκίας προκάλεσε η πρόσφατη επίσκεψη του Προέδρου της Δημοκρατίας, Προκόπη Παυλόπουλου, στην Αρμενία.</p>
      <p>Μεταξύ άλλων, το υπουργείο Εξωτερικών της γειτονικής χώρας κατηγόρησε την Ελλάδα ότι τάσσεται πάντοτε εναντίον της Τουρκίας από την οθωμανική περίοδο μέχρι σήμερα.</p>
      <p>Μάλιστα, υποστήριξε ότι η χώρα μας εξόντωνε συστηματικά Τούρκους και Μουσουλμάνους κατά την περίοδο της Οθωμανικής Αυτοκρατορίας, ενώ τις ίδιες απάνθρωπες πρακτικές εφαρμόζει και σήμερα στη μειονότητα στη δυτική Θράκη.</p>
      <p>
        <a href="https://www.tovima.gr/2019/11/08/politics/mparouti-i-epitropi-anatheorisis-apo-tin-epistoli-tsipra-sfodres-antidraseis-nd-kinal/">«Μπαρούτι» η Επιτροπή Αναθεώρησης από την επιστολή Τσίπρα – Σφοδρές αντιδράσεις ΝΔ – ΚΙΝΑΛ</a>
      </p>
    </article>
  </body>
</html>