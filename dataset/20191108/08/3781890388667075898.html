<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740640"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T08:26:00+00:00"/>
    <meta property="og:title" content="'ชาติศิริ'อุ้มลูกค้าแบงก์กรุงเทพ ยังไม่ลดดอกเบี้ยขาเงินฝาก"/>
    <meta property="og:description" content="แบงก์กรุงเทพยังไม่ลดดอกเบี้ยเงินฝาก เพื่อไม่ให้กระทบลูกค้า โดยปรับลดเพียงดอกเบี้ยเงินกู้เอ็มแอลอาร์ 0.25% ช่วยแบ่งเบาภาระผู้ประกอบการทำธุรกิจ"/>
  </head>
  <body>
    <article>
      <h1>'ชาติศิริ'อุ้มลูกค้าแบงก์กรุงเทพ ยังไม่ลดดอกเบี้ยขาเงินฝาก</h1>
      <address>
        <time datetime="2019-11-08T08:26:00+00:00">08 Nov 2019, 08:26</time>
      </address>
      <p>
        <b>แบงก์กรุงเทพยังไม่ลดดอกเบี้ยเงินฝาก เพื่อไม่ให้กระทบลูกค้า โดยปรับลดเพียงดอกเบี้ยเงินกู้เอ็มแอลอาร์ 0.25% ช่วยแบ่งเบาภาระผู้ประกอบการทำธุรกิจ</b>
      </p>
      <p>นายชาติศิริ โสภณพนิช กรรมการผู้จัดการใหญ่ ธนาคารกรุงเทพ เปิดเผยว่า ขณะนี้ยังไม่ได้ปรับลดดอกเบี้ยเงินฝากเพื่อระมัดระวังไม่ให้กระทบต่อลูกค้าส่วนใหญ่ โดยปรับลดเพียงอัตราดอกเบี้ยสินเชื่อเอ็มแอลอาร์ลง 0.25% มาอยู่ที่ 6.00% จะมีผลตั้งแต่วันที่ 11 พ.ย.62 เพื่อลดภาระให้กับผู้ประกอบการ แม้จะมีผลกระทบต่อรายได้ธนาคารบ้าง และไม่เป็นไร สิ่งสำคัญคือได้ช่วยลูกค้าทำธุรกิจสะดวกขึ้น ส่วนดอกเบี้ยประเภทอื่นๆกำลังอยู่ระหว่างพิจารณาปรับในช่วงต่อไป<br/><br/>นอกจากนี้ยังอยู่ระหว่างรวบรวมข้อมูลเพื่อจัดทำเป้าหมายทางการเงินในปี 63 ส่วนหนี้ด้อยคุณภาพหรือเอ็นพีแอล ยืนยันที่ผ่านมาไม่มีปัญหา โดยธนาคารได้เก็บมาบริหารจัดการเองตลอด ไม่เคยขายออกไปแต่อย่างใด ขณะที่สินเชื่อปลายปีมีลูกค้ารอเบิกตามการลงทุนของรัฐบาล เช่น โครงการลงทุนโครงสร้างพื้นฐานต่างๆ เชื่อว่าจะสนับสนุนสินเชื่อได้ และต่อเนื่องไปถึงปี 63 ที่คาดว่าจะเติบโตดีกว่าปีนี้<br/><br/>“ขณะนี้ยังมีลูกค้าต่างชาติให้ความสนใจลงทุนในไทยอยู่โดยเฉพาะจากจีน เพราะมีโครงการสำคัญของรัฐบาล เช่น โครงการอีอีซี หรือโครงการลงทุนต่างๆ แม้จะมีผลกระทบด้านการค้าโลก แต่คำสั่งซื้อยังคงเพิ่มขึ้นอยู่”</p>
    </article>
  </body>
</html>