<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/vladislav-goranov-zaradva-pensionerite-s-neveroyatna-novina_news708081.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T08:44:00+00:00"/>
    <meta property="og:title" content="Владислав Горанов зарадва пенсионерите с невероятна новина!"/>
    <meta property="og:description" content="Финансовият министър увери, че със сигурност ще има коледни добавки"/>
  </head>
  <body>
    <article>
      <h1>Владислав Горанов зарадва пенсионерите с невероятна новина!</h1>
      <h2>Финансовият министър увери, че със сигурност ще има коледни добавки</h2>
      <address>
        <time datetime="2019-11-08T08:44:00+00:00">08 Nov 2019, 08:44</time>
      </address>
      <p>https://blitz.bg/ikonomika/vladislav-goranov-zaradva-pensionerite-s-neveroyatna-novina_news708081.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573193791-goranovvv.jpg"/>
      </figure>
      <p><b>Спокоен съм от действията на президента. Той имаше много тежка позиция дали да даде мандат на Гешев. Той си изпълни конституционните функции и даде атестация. Процедурата е описана в Конституцията и Закона за съдебната власт. До президента винаги ще стигне един посочен от съдебната власт. Не може да достигнат 10.</b><br/><br/>Това заяви в ефира на Нова телевизия финансовият министър Владислав Горанов, който се пошегува още в началото, че ще говори днес за бюджет, а не за пици, изполвайки старата метафора на бившия си колега Симеон Дянков.<br/><br/>"Според мен този конституционен текст е небалансиран. Представете си, ако изпълнителната власт беше предложила кандидат и той бе подкрепен от ВСС. Какъв щеше да е дебатът тогава? Дали той няма да служи именно на нея?", запита финансовият министър. <br/><br/>Според него партиите не трябва да коментират избора на Иван Гешев. <br/><br/><b>Горанов се възхити на думите на Плевнелиев, който критикува факта, че десните политически сили застанаха зад левия кандидат на БСП</b> в София Мая Манолова: "Какъв трябва да си, за да загърбиш вижданията си?", запита той.<br/><br/>"Кандидатът на ГЕРБ беше единственият, който можеше да победи Мая Манолова. Тези партии обаче сега вече продължават да твърдят, че имат автентично право да говорят за дясното и не отчитат реалностите", смята Горанов.<br/><br/>"<b>Явно Плевнелиев е добил по-реална представа за процесите в страната след напускането на президентския пост</b>", заяви той. <br/><br/>"2020 година знаете, че имаме избори за Народно събрание, а на следващата година за президент. <b>Плевнелиев </b>заяви, че битката не трябва да е между двама генерали, а между ценности. <b>Не е казвал, че Борисов ще се кандидатира за президент. Не мога чисто технологично да си представя това да се случи</b>", каза финансовият министър.<br/><br/><b>"В България местните данъци са изключително ниски. Въпрос на политика е, дали обществото ще приеме по-високи данъци. </b>Където се плащат по-големи такива, ще има по-добра инфраструктура. Законът е определил диапазони, но голяма част от общините искат да стоят в долния им край", каза той.<br/><br/>Според него кметовете трябва да преценят каква политика ще водят.<br/><br/>"Намаляването на данъците е лесно, но в следващия момент да бъдат така любезни да не се обръщат към правителството за пари за инфраструктура. Изкушението да разказваш приятни за ухото истории възпитава грешно българските граждани. Те живеят с усещането, че съществуват безплатни неща", заяви Горанов.<br/><br/>Финансовият министър коментира и предложения бюджет за 2020 година:<br/><br/>"Ако погледнете приходите за следващата година ще видите, че те нарастват. Хипотезата, че залагаме на по-ниски приходи, разчитайки на преизпълнение, е неоснователна. Ще съберем с близо 3,5 млрд. лева следващата година", каза той. <br/><br/>"Нито един лев преизпълнение на приходната част от бюджета не може да бъде изхарчен от правителството. То има възможност по силата на закона да размества отделни разходни пера. Ако добре управляваме държавния дълг, можем спестените лихвени разходи да ги насочим към допълнителен трансфер примерно за добавки към пенсиите", обясни финансовият министър.<br/> <br/><b>"За Коледа ще има със сигурност добавки за пенсионерите. </b>Тази прогноза е устойчива. Изпълнението на бюджета към този момент показва, че ще може да продължим тази традиция", каза Горанов.<br/><br/><b>"Пенсионният модел,</b> през начина, по който е предвидено в закона, предвижда увеличение. <b>Няма по-добро правило, затова се нарича "златно швейцарско". Увеличение може да има само при увеличение на доходите на работещите</b>", обясни той.<br/><br/><br/><br/><br/> </p>
    </article>
  </body>
</html>