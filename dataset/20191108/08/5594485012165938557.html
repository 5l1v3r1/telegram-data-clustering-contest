<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/ofitsialno-strakhotna-novina-za-vsichki-v-tsska_442713.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-08T08:30:00+00:00"/>
    <meta property="og:title" content="Официално! Страхотна новина за всички в ЦСКА"/>
    <meta property="og:description" content="&quot;Червените&quot; си платиха, връщат си всичко"/>
  </head>
  <body>
    <article>
      <h1>Официално! Страхотна новина за всички в ЦСКА</h1>
      <h2>"Червените" си платиха, връщат си всичко</h2>
      <address>
        <time datetime="2019-11-08T08:30:00+00:00">08 Nov 2019, 08:30</time>
      </address>
      <figure>
        <img src="https://static.blitz.bg/documents/thumbnails/sport/780/201911/15731943752111941262.jpg"/>
      </figure>
      <p>Дългогодишната сага с активите на фалиралото дружество ПФК ЦСКА АД официално приключи! ЦСКА вече е притежател на емблемата, за което от "Ред Енимълс" бяха заплатени 8 милиона лева на 11 октомври 2018 г.</p>
      <p>Според информация на "Тема спорт" клубът на практика е получил всички активи от съда. Сметката за разпределение на 8-те милиона към кредиторите пък е влязла в сила.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>Оттук в ЦСКА трябва да финализират няколко юридически процедури, чрез които да прехвърлят активите от фалиралото дружество към настоящото. Синдикът Дора Милева пък очаква разрешение от съда, за да стартира разплащането с кредиторите. Тя ще преведе колосалните 8 милиона към 143 физически и юридически лица, като над половината от сумата ще отиде в НАП.</p>
      <p>Фалиралото дружество имаше задължения към Агенцията по приходите, датиращи още от 2005 г. Сметката показва, че ЦСКА покрива около 40% от дълговете на ПФК ЦСКА АД, което е безпрецедентен случай на удовлетворяване на кредиторите в България.</p>
      <p><a href="https://blitz.bg/sport/bg-futbol/kakvo-se-sluchva-s-osemte-miliona-za-emblemata-na-tsska_440661.html"><b>Най-ценното притежание сред активите е емблемата с трите звезди</b></a>, която вече официално е собственост на ЦСКА. Отделно клубът ще получи няколко имота в околностите на София, отдавна амортизирани автомобили и рейс, както и стотици бройки стара екипировка.</p>
      <p>Армейците също така плащат, но няма да влязат във владение на земите край морето, които ще отидат във фирмата "Камеко". Въпреки че по този начин клубът е ощетен с няколкостотин хиляди лева, ръководството реши да не обжалва.</p>
      <p>Търгът за активите беше спечелен от дружеството "Ред Енимълс" на 30 май 2017 г. в Кърджали, а преди година бяха платени и 8-те милиона лева.<br/><br/><a href="https://www.blitz.bg/sport/bg-futbol/efbet-liga-sezon-20192020_434964.html"><b>Следете с БЛИЦ: efbet Лига - сезон 2019/2020</b></a><br/><a href="https://blitz.bg/sport/bg-futbol/kupa-na-blgariya-116-finali_439537.html"><b>Купа на България - сезон 2019/2020</b></a></p>
    </article>
  </body>
</html>