<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/test-drive-suzuki-jimny-nu-cauta-nimic-doar-se-lauda/"/>
    <meta property="og:site_name" content="AutoExpert"/>
    <meta property="article:published_time" content="2019-11-08T08:12:29+00:00"/>
    <meta property="og:title" content="Test drive Suzuki Jimny – Nu caută nimic, doar se laudă"/>
    <meta property="og:description" content="Suzuki Jiny este hipster până în măduva oaselor, dar păstrându-și aerul retro. Mai mic decât un mini, dar capabil ca un off-roader cu proporții intimidante."/>
  </head>
  <body>
    <article>
      <h1>Test drive Suzuki Jimny – Nu caută nimic, doar se laudă</h1>
      <address><time datetime="2019-11-08T08:12:29+00:00">08 Nov 2019, 08:12</time> by <a rel="author" href="https://www.autoexpert.ro/author/elena-roteanu/" target="_blank">Elena Luchian</a></address>
      <figure>
        <img src="https://www.autoexpert.ro/wp-content/uploads/2019/11/Test-drive-Suzuki-Jimny-15-830x467.jpg"/>
      </figure>
      <p>
        <b>Hipster până în măduva oaselor, dar păstrându-</b>
        <b>și aerul retro. Mai mic decât un mini, dar capabil ca un off-roader cu proporții intimidante. “Simpatic” i-ar putea fi nume de familie, </b>
        <b>în loc de Suzuki. Prenumele lui este Jimny.</b>
      </p>
      <p>
        <b>Foto: Bogdan Paraschiv</b>
      </p>
      <p>Cu forma lui de cub pe roți, cu garda la sol de 21 centimetri, se ia la trântă cu G-uri și Wrangler-uri și Defender-e, care ridică din sprâncene când îl văd: “Ce caută el aici?” Nu caută nimic, doar se laudă.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Test-drive-Suzuki-Jimny-13.jpg"/>
      </figure>
      <p>Și-a dat timp Jimny, cel vândut, din anii ’70 și până acum, în aproape 3 milioane de unități la nivel global. A patra generație a venit pe lume la 20 de ani după a treia. Era cât pe ce să nu mai vină. Dar iată-l aici pe micul supraviețuitor, care nu seamănă cu niciunul dintre SUV-urile mici ultra-populare.</p>
      <p>
        <a href="https://missauto.ro/iar-cel-mai-tare-off-roader-din-galaxie-este/">Cel mai tare off-roader din galaxie este…</a>
      </p>
      <p>Are linii retro și look care sfidează tendințele. “Se poartă ce-mi vine mie bine!” pare să spună. Și-i vin tare bine farurile rotunde, ca acum 50 de ani, dar mai nou, cu tehnologie LED, care flanchează grila cu cinci fante. Îi vin bine și capota dreaptă și în spate, nelipsita roată de rezervă, o declarație fermă că e gata de orice. La fel este și șasiul scară, din oțel, vechi de când lumea, purtat încă de off-roader-ele serioase. Cei care ajung în poziții care par imposibile SUV-urilor de rând, cu două roți în aer, vor înțelege motivul.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Test-drive-Suzuki-Jimny-10.jpg"/>
      </figure>
      <p>Punțile rigide cu arcuri elicoidale și reductorul comandat dintr-un comutator simplu îl fac un expert pe terenuri grele, flexibil și sigur pe el. Unu din doi, când eu sunt la volan. Tot e bine!</p>
      <p>Jimny cântărește numai… <b><a href="https://missauto.ro/test-drive-suzuki-jimny-nu-cauta-nimic-doar-se-lauda/">AVENTURA cu Jimny continuă pe MISSAUTO.RO &gt;&gt;&gt;</a></b></p>
    </article>
  </body>
</html>