<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/tesla-il-cybertruck-sara-svelato-il-21-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T08:50:00+00:00"/>
    <meta property="og:title" content="Tesla, il “cybertruck” sarà svelato il 21 novembre"/>
    <meta property="og:description" content="Il CEO di Tesla, Elon Musk, ha ufficializzato la data dell’evento in cui sarà svelato il nuovo veicolo dell’azienda, definito “Cybertruck”. Si tratterà di un veicolo elettrico destinato a diversi utenti che vogliono avvicinarsi al marchio senza rinunciare alla tipologia di veicolo utilitario più diffusa negli stati uniti, il pick-up."/>
  </head>
  <body>
    <article>
      <h1>Tesla, il “cybertruck” sarà svelato il 21 novembre</h1>
      <address><time datetime="2019-11-08T08:50:00+00:00">08 Nov 2019, 08:50</time> by <a rel="author">Valentina Acri</a></address>
      <p>Il <i>CEO</i> di Tesla,<i> Elon Musk,</i> ha ufficializzato la data dell’evento in cui sarà svelato il <b>nuovo veicolo</b> dell’azienda, definito <b><i>“Cybertruck”</i></b>. Si tratterà di un veicolo elettrico destinato a diversi utenti che vogliono avvicinarsi al marchio senza rinunciare alla tipologia di veicolo utilitario più diffusa negli stati uniti, il <i>pick-up</i>.</p>
      <p>L’arrivo del veicolo, previsto inizialmente per il 2017, venne poi rimandato dalla stessa azienda che decise di “metterlo da parte” dando <b>priorità alla produzione di Model 3</b>.</p>
      <figure>
        <iframe data-src="https://twitter.com/elonmusk/status/1192113294036754432?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La data dell’evento, svelata tramite un <b>tweet del CEO</b>, viene confermata per il <b>21 novembre </b>nei pressi della <b>sede di Space X a Los Angeles</b>. Nonostante le numerose indiscrezioni dei mesi scorsi, al momento sono davvero pochi i dettagli ufficiali emersi sul nuovo veicolo elettrico. Nei mesi scorsi, Elon Musk lasciò intendere che <i>cybertruck</i> avrebbe potuto avere un costo di <b>circa 50.000 dollari</b>. Oltre a ciò, a detta di Musk, il pick-up oltre ad essere in grado di <b>ospitare sei persone</b>, offrirà un autonomia compresa <b>tra 400 e 500 miglia</b> e un’eccezionale <b>capacità di carico</b>, con delle prestazioni nettamente migliori rispetto ad una <b>Porsche 911</b>. Tra i potenziali rivali, il nuovo pick-up dovrà certamente “affrontare” il <b>Rivian R1T</b> e i nuovi modelli annunciati da Ford, come il pick-up <b>basato sull’F-150</b> e <b>l’Hummer</b>. Nonostante ciò, Musk sembra non essere preoccupato dai diretti rivali.</p>
      <figure>
        <img src="https://www.tomshw.it/images/images/2019/11/foto-generiche-61458.768x432.jpg"/>
      </figure>
      <blockquote>“Il nostro pick-up avrà un’incredibile funzionalità e una grande capacità di carico. Ripeto: avrà un look da fantascienza e non sarà un oggetto per tutti, ma qualcosa di molto distintivo“.</blockquote>
      <p>Per Maggiori dettagli riguardo prezzo e data di disponibilità si dovrà attendere ancora un po’. Il numero uno di Tesla non tarderà a rivelarli <b>nel corso dell’atteso evento</b>.</p>
    </article>
  </body>
</html>