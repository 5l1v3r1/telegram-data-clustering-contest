<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/3ce4677b5d898949/un-pescar-din-hancesti-gasit-inecat-intr-un-iaz-din-localitatea-bobeica.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T08:03:06+00:00"/>
    <meta property="og:title" content="Un pescar din Hâncești, găsit înecat într-un iaz din localitatea Bobeica"/>
    <meta property="og:description" content="Un bărbat de 66 de ani din raionul Hâncești a fost găsit înecat într-un bazin acvatic din satul Bobeica, Hâncești."/>
  </head>
  <body>
    <article>
      <h1>Un pescar din Hâncești, găsit înecat într-un iaz din localitatea Bobeica</h1>
      <address><time datetime="2019-11-08T08:03:06+00:00">08 Nov 2019, 08:03</time> by <a rel="author">Jurnal.md</a></address>
      <p>
        <b>Un bărbat de 66 de ani din raionul Hâncești a fost găsit înecat într-un bazin acvatic din satul Bobeica, Hâncești.</b>
      </p>
      <p>Potrivit poliției, bărbatul ar fi plecat în seara zilei de 5 noiembrie la pescuit. Dis-de-dimineață bărbatul s-ar fi pornit cu barca în largul iazului pentru a verifica plasa pentru pește și atunci s-ar fi scufundat.</p>
      <p>Paznicul iazului din localitate a observat barca răsturnată cum plutea pe apă și a alertat poliția. Ieri, la ora 14.30 salvatorii au găsit corpul neînsuflețit al bărbatului.</p>
      <p>Circumstanțele cazului se stabilesc.</p>
    </article>
  </body>
</html>