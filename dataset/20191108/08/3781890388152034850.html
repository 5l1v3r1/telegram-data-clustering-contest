<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/740631"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T08:10:00+00:00"/>
    <meta property="og:title" content="สาวส่งรถเข้าซ่อมงงใจศูนย์ ปล่อยใครไม่รู้ขับออกไปเฉย?"/>
    <meta property="og:description" content="สาวขายเครื่องสำอางโพสต์ฉะศูนย์รถยนต์ส่งรถเข้าซ่อม แต่กลับปล่อยให้ชายปริศนาเข้ามารับไปหน้าตาเฉย ผ่านมา 2 วันยังไร้วี่แววได้รถคืน เตรียมหอบเอกสารเข้าแจ้งความเอาผิด"/>
  </head>
  <body>
    <article>
      <h1>สาวส่งรถเข้าซ่อมงงใจศูนย์ ปล่อยใครไม่รู้ขับออกไปเฉย?</h1>
      <address>
        <time datetime="2019-11-08T08:10:00+00:00">08 Nov 2019, 08:10</time>
      </address>
      <p>
        <b>สาวขายเครื่องสำอางโพสต์ฉะศูนย์รถยนต์ส่งรถเข้าซ่อม แต่กลับปล่อยให้ชายปริศนาเข้ามารับไปหน้าตาเฉย ผ่านมา 2 วันยังไร้วี่แววได้รถคืน เตรียมหอบเอกสารเข้าแจ้งความเอาผิด</b>
      </p>
      <p>เมื่อวันที่ 8 พ.ย. ผู้สื่อข่าวรายงานว่า สมาชิกเฟซบุ๊กหญิงรายหนึ่ง ได้โพสต์รูปภาพพร้อมข้อความ ระบุว่า เหตุเกิดวันที่ 5/11/2019 คือบ๋อมเอารถไปซ่อมที่ศูนย์..หัวหมากตั้งแต่วันที่ 16/10/2019 ประมาณ 4 โมงเย็น แล้วเจ้าหน้าโทรให้ไปรับรถวันที่ 4/11/2019 แต่บ๋อมไปเอารถวันที่ 6/11/2019 ช่วง 4 โมงเย็นหลังเลิกงาน พอไปรับรถแล้วรถไม่อยู่ที่ศูนย์ เจ้าหน้าที่แจ้งว่ามีพนักงากมารับไปทำสีต่อ เราก็ไม่ได้คิดอะไรเพราะตัวเองจะเอาเข้าเครมสีต่ออยู่แล้ว บ๋อมโทรไปเช็คที่ศูนย์ซ่อมสีพนักงานแจ้งว่าไม่ได้ส่งพนักงานไปสักคน พอไปดูกล้องมีคนมาเอารถไปตั้งแต่วันที่ 5/11/2019 เวลา 11.30 น. ที่มัน..กว่านั้นคือใครจะมาเอารถไปก็ได้หรอ คือไม่เช็คก่อนหรอว่าใครมาเอาแล้วลค.ได้แจ้งให้ไปเอาหรือป่าว นี่ผ่านไป 2 วันแล้วยังไม่รู้เลยว่ารถอยู่ไหนใครเอาไป ใครที่พบเห็นรถป้ายแดง ลักษณะคนร้ายตามรูป ถ้าใครพบเห็นหรือสงสัยช่วยแจ้งกลับ ฝากแชร์ด้วยนะค่ะ<br/><br/>ทั้งนี้ ชาวเน็ตได้มาเข้ามาให้กำลังใจจำนวนมาก พร้อมกับวิพากษ์วิจารณ์ถึงพฤติกรรมของชายที่แอบอ้างมาเอารถ และเจ้าหน้าที่ที่ประมาทไม่ตรวจสอบให้ชัดก่อนเป็นเจ้าของรถตัวจริงหรือไม่ รวมทั้งมีการแนะนำให้ดำเนินการเอาผิด<br/><br/>อย่างไรก็ตาม ผู้สื่อข่าวได้ติดต่อไปยังเบอร์ดังกล่าว ซึ่งผู้รับสายเป็นหญิงสาวทำอาชีพขายเครื่องสำอางและเป็นเจ้าของโพสต์ โดยระบุว่า ขณะนี้ยังไม่สะดวกให้ข้อมูลเพิ่มเติม แต่ได้รวบรวมหลักฐานเตรียมเข้าแจ้งความกับตำรวจเพื่อเอาผิดแล้ว.  <br/><br/>ขอบคุณเฟซบุ๊ก "บ๋อมแบ๋ม พรีเมียม" </p>
    </article>
  </body>
</html>