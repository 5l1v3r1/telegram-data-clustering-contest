<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902896/saelemaekers-blijft-bij-uitspraken-ik-was-verrast-door-de-commotie-achteraf-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-08T08:27:00+00:00"/>
    <meta property="og:title" content="Saelemaekers blijft bij uitspraken: “Ik was verrast door de commotie achteraf”"/>
    <meta property="og:description" content="Alexis Saelemaekers steekt in goede vorm de afgelopen weken bij RSC Anderlecht. Tegenover Het Laatste Nieuws blikt de verdediger annex middenvelder nog eens terug op zijn uitspraken na de match tegen Club Brugge."/>
  </head>
  <body>
    <article>
      <h1>Saelemaekers blijft bij uitspraken: “Ik was verrast door de commotie achteraf”</h1>
      <address>
        <time datetime="2019-11-08T08:27:00+00:00">08 Nov 2019, 08:27</time>
      </address>
      <p>
        <b>Alexis Saelemaekers steekt in goede vorm de afgelopen weken bij RSC Anderlecht. Tegenover Het Laatste Nieuws blikt de verdediger annex middenvelder nog eens terug op zijn uitspraken na de match tegen Club Brugge.</b>
      </p>
      <p>Saelemaekers beweerde toen dat Anderlecht de kwaliteiten heeft om kampioen te spelen, ondanks de slechte resultaten. "Ik was verrast door de commotie die er achteraf was. Ik ben tenminste uitgesproken. Bovendien redeneer ik zo: je kunt pas de landstitel halen als je er effectief in gelooft. Mathematisch is het toch nog mogelijk? We boeken progressie, we spelen niet slecht."</p>
      <p>Saelemaekers is een andere persoon op het veld als ernaast. "Soms schrik ik als ik mezelf bezig zie op tv. Het lijkt wel alsof ik iemand anders ben. Zoals een acteur die op het podium stapt en een rol speelt. Nu, ik ben altijd al zo geweest, hoor. Bij de jeugd was ik destijds reeds een 'elektrisch type', nu nog ben ik emotioneel. Maar ik werk aan dat aspect, met mijn omgeving en Ellen (Schouppe, de psychologe op RSCA, red.). Ik wil mezelf meer onder controle hebben."</p>
      <aside>Lees meer<br/><a href="https://www.voetbalprimeur.be/nieuws/902892/-anderlecht-doet-geste-en-betaalt-geblesseerde-dimata-gewoon-door-.html?itm_source=www.voetbalprimeur.be&amp;itm_medium=highlighted-content">‘Anderlecht doet geste en betaalt geblesseerde Dimata gewoon door’</a></aside>
    </article>
  </body>
</html>