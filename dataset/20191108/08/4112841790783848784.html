<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76350-Bez-MCU-serialov-na-Disney-uplne-nepochopis-filmy-Miniserie-Loki-a-Scarlet-Witch-priamo-nadviazu-na-Doctor-Strange-2"/>
    <meta property="og:site_name" content="REFRESHER"/>
    <meta property="article:published_time" content="2019-11-08T08:18:00+00:00"/>
    <meta property="og:title" content="Bez MCU seriálov na Disney+ úplne nepochopíš filmy. Minisérie Loki a Scarlet Witch priamo nadviažu na Doctor Strange 2"/>
    <meta property="og:description" content="Kevin Feige ti odkazuje, že ak sa chceš vyznať v MCU, nestačí ti sledovať len filmy."/>
  </head>
  <body>
    <article>
      <h1>Bez MCU seriálov na Disney+ úplne nepochopíš filmy. Minisérie Loki a Scarlet Witch priamo nadviažu na Doctor Strange 2</h1>
      <address><time datetime="2019-11-08T08:18:00+00:00">08 Nov 2019, 08:18</time> by <a rel="author">Dominik Vetrák</a></address>
      <p>
        <b>Kevin Feige ti odkazuje, že ak sa chceš vyznať v MCU, nestačí ti sledovať len filmy.</b>
      </p>
      <p>Kevin Feige sa ako novozvolený CCO Marvela a šéf Marvel Studios rozpovedal pre <a href="https://www.comicbookmovie.com/tv/marvel/loki/loki-will-tie-into-doctor-strange-in-the-multiverse-of-madness-hawkeye-was-originally-a-movie-a171520"><b>ComicBookMovie</b></a> o dôležitosti Disney+ seriálov. <b>Podľa jeho slov si MCU filmy neužiješ tak, ako by si si ich užil so znalosťami seriálov.</b> Postavy sa v nich posunú a vyvinú určitým smerom. Nehovoriac o tom, že nepôjde o žiadne fillery, ale plnohodnotné príbehové linky. Tak napríklad minisérie Scarlet Witch &amp; Vision a rovnako tak Loki budú dôležité pre dvojku Doctora Strangea.</p>
      <p>O prvom menovanom sme to vedeli, no Loki je pre nás novinkou. Žeby sa aj on objavil v Doctor Strange: The Multiverse of Madness? Žeby tvorcovia chceli, aby sa Loki z roku 2012 nejakým spôsobom vrátil do súčasnosti spoločne so spomienkami, ktoré nikdy nemal šancu získať? Loki sa totiž v súčasnej časovej línii vytratil po tom, čo sa k nemu dostal Tesseract. Marvel nám doteraz úplne nevysvetlil, ako to celé funguje, kam sa Loki dostal a či to znamená, že v súčasnosti existujú už v rámci MCU viaceré alternatívne reality.</p>
      <related>
        <a href="https://refresher.sk/68605-Solovka-Black-Widow-bude-podla-uniknutych-zaberov-plna-subojov-a-akcie-Co-nove-odhalili-hrane-serialy-z-MCU"/>
      </related>
      <p>Všetko sa zrejme dozvieme v priebehu dvoch rokoch.<b> Obe minisérie sa na Disney+ majú dostať na jar 2021, pričom Doctor Strange dorazí do kín v máji 2021.</b> Ak si ho teda chceš vychutnať naplno, budeš si musieť predplatiť Disney+ (alebo tie seriály upirátiť, čo množstvo z vás tak rado robí). </p>
      <p>Momentálne nevieme, aká je situácia s minisériou pre Hawkeya. Tá je stále 2 roky vzdialená, no nedávne problémy Jeremyho Rennera by jej existenciu mohli ohroziť. Snáď však všetko klapne. Pôvodne mala postava dostať vlastný celovečerák ako Black Widow, no z týchto plánov vzišlo. Kevin Feige bol nervózny, keď to Rennerovi oznamoval, no jeho reakcie sa bál zbytočne. Herec to zobral úplne v pohode a rád sa vrhol na seriál. </p>
      <p>1. Falcon and Winter Soldier – jeseň 2020</p>
      <p>2. WandaVision – jar 2021</p>
      <p>3. Loki – jar 2021<br/>4. What If? – leto 2021<br/>5. Hawkeye – jeseň 2021<br/>Pripočítaj si k tomu She-Hulk, Moon Knighta a Ms. Marvel</p>
      <figure>
        <img src="https://i.refresher.sk/public/osky/blade/67417894_521264195291038_983349714655117312_n.jpg"/>
      </figure>
      <p>
        <b>WandaVision</b>
      </p>
      <p>Ako už nejakú dobu vieme, vlastný seriál dostanú aj postavy Scarlet Witch (Elizabeth Olsen) a Vision (Paul Bettany). Ten sa má začať natáčať už túto jeseň a jeho príbeh by sa mal odohrávať aj v 50. rokoch minulého storočia. Podľa všetkého by sme sa ale mali pozrieť aj do ďalších období.</p>
      <p>Novou hereckou posilou seriálu sa totiž stala Teyonah Parris (Mad Men), ktorá si zahrá dospelú verziu Monicy Rambeau. Túto postavu sme mohli ako 11-ročnú vidieť v sólovke Captain Marvel, kde si ju strihla Akira Akbar. Producentkou, showrunnerkou a scenáristkou seriálu je Jac Schaeffer (Captain Marvel) a jeho premiéra je naplánovaná na jar 2021.</p>
      <figure>
        <img src="https://i.refresher.sk/public/osky/blade/67405800_521264205291037_5122974833902092288_n.jpg"/>
      </figure>
      <p>
        <b>Loki</b>
      </p>
      <p>Už krátko po premiére Avengers: Endgame bolo viac-menej potvrdené, že Lokiho seriál sa bude sústrediť na jeho dobrodružstvá po tom, čo sa mu vo filme podarilo utiecť a vytvoriť tak novú časovú líniu. V príbehu by mal cestovať časom a ovplyvňovať ľudské dejiny. Samozrejme, úlohy zákerného Lokiho sa opäť zhostí Tom Hiddleston.</p>
      <p>Čo sa týka tímu stojaceho za Lokiho seriálom, tak showrunnerom by mal byť Michael Waldron, ktorý je známy najmä ako scenárista obľúbeného animovaného seriálu Rick and Morty. Waldron bude zastávať pozíciu tvorcu projektu, napíše pilotnú epizódu a dohliadne na seriál aj z pozície výkonného producenta. A podobne ako WandaVision, aj Loki sa predstaví na jar 2021.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/60415-Rocket-a-Groot-by-udajne-mohli-dostat-svoj-vlastny-serial-od-Marvelu"/>
        <a href="https://refresher.sk/59663-Winter-Soldier-a-Falcon-dostanu-vlastny-serial-BuddyAvengers-akcna-komedia-dorazi-na-streamovaciu-sluzbu-od-Disney"/>
        <a href="https://refresher.sk/29615-Umierajuci-fanusik-Star-Wars-videl-The-Force-Awakens-Disney-tak-splnilo-jeho-posledne-prianie"/>
        <a href="https://refresher.sk/72515-Disney-opat-prekonalo-rocne-trzby-v-podobe-5-miliard-dolarov-A-to-nas-este-caka-Star-Wars-The-Last-Jedi"/>
        <a href="https://refresher.sk/74492-Prvni-Afroamericanka-bude-rezirovat-film-s-rozpoctem-pres-100-milionu-dolaru"/>
        <a href="https://refresher.sk/61337-Disney-natoci-hrany-remake-Lady-a-Tramp-so-skutocnymi-psami"/>
        <a href="https://refresher.sk/72857-Disney-prekvapivo-rusi-animak-o-Jackovi-a-carovnych-fazuliach-Co-viedlo-studio-k-tomuto-netradicnemu-kroku"/>
        <a href="https://refresher.sk/75304-Disney-chysta-snimku-o-obroch-ludozrutoch-Natoci-ju-legendarny-Steven-Spielberg"/>
      </related>
    </article>
  </body>
</html>