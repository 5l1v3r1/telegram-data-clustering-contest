<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/aksaray-da-otizmli-cocuklarin-yuhalanmasiyla-gundeme-gelen-okulun-muduru-aciga-alindi-889079"/>
    <meta property="og:site_name" content="Onedio"/>
    <meta property="article:published_time" content="2019-11-08T08:24:01+00:00"/>
    <meta property="og:title" content="Aksaray'da Otizmli Çocukların 'Yuhalanmasıyla' Gündeme Gelen Okulun Müdürü Açığa Alındı"/>
    <meta property="og:description" content="Aksaray'da otizmli çocukların yuhalanmasıyla gündeme gelen Mehmetçik İlkokulu'nun müdürü Kuddusi Kurt açığa alındı."/>
  </head>
  <body>
    <article>
      <h1>Aksaray'da Otizmli Çocukların 'Yuhalanmasıyla' Gündeme Gelen Okulun Müdürü Açığa Alındı</h1>
      <address><time datetime="2019-11-08T08:24:01+00:00">08 Nov 2019, 08:24</time> by <a rel="author" href="https://onedio.com/profil/freigeist" target="_blank">FreiGeist</a></address>
      <h4><a href="https://onedio.com/etiket/aksaray/5c0d1746688fdc6b2b0384ce">Aksaray</a>'da otizmli çocukların yuhalanmasıyla gündeme gelen Mehmetçik İlkokulu'nun müdürü Kuddusi Kurt açığa alındı.</h4>
      <figure>
        <img src="https://img-s2.onedio.com/id-5dc525bcddb0887a5353f415/rev-0/w-500/s-fcc252cc9dd5911cbe69f837962adfc4024adaa7.jpg"/>
      </figure>
      <p><b>DHA</b>'nın aktardığı bilgiye göre, İl Milli Eğitim Müdürlüğü yetkilileri soruşturma kapsamında okul müdürünün açığa alındığı ve yeni müdürün görevlendirildiğini belirtti.</p>
      <p>Yetkililer,''Milli Eğitim Bakanlığı tarafından müfettiş görevlendirildi. Müfettişler soruşturmayı yürütüyor. Okula psiko destek için sosyal ekibimiz görevlendirildi. Velilerimizle görüşmelerimizde yapılıyor.''dedi.</p>
      <h3>Milli Eğitim Bakanı Selçuk "Ankara'dan bir müfettiş grubunu göndererek soruşturma sürecini başlattık" açıklamasında bulundu.</h3>
      <figure>
        <img src="https://img-s1.onedio.com/id-5dc52eafa5321eee5677757e/rev-0/w-500/s-aedeb41651e38f4f1b46e247b4674d17a0546427.jpg"/>
        <figcaption>Selçuk, bu olayın çok üzücü olduğunu vurgulayarak, şunları ifade etti: <br/>"Okulun yöneticisi, soruşturmanın selameti açısından açığa alındı ve bu soruşturmayla ilgili de hassasiyetle çalışmalarımız sürüyor. Aslında kamuoyunun gündemine gelmeden, henüz basında yer almadan biz bazı tedbirleri almış ve girişimlerimizi başlatmıştık. Okul yönetimiyle, okulla ilgili, okuldaki o yazıların bulunduğu bölgenin düzenlenmesiyle ilgili tedbirlerimizi henüz basına düşmeden zaten almıştık. Konunun bütün boyutlarıyla açığa kavuşabilmesi için de <a href="https://onedio.com/etiket/ankara/501c490fcc161f8ec13422aa">Ankara</a>'dan bir müfettiş grubunu göndererek soruşturma süreçlerimizi başlattık. Bütün ailelerimiz müsterih olsunlar. Hiçbir çocuğumuzun eğitim hakkından mahrum kalmasına ve ayrımcılığa maruz kalmasına asla müsaade etmeyiz. Bu, insanlığın temel vazifesi olarak çok ayrı bir önem taşıyor."</figcaption>
      </figure>
    </article>
  </body>
</html>