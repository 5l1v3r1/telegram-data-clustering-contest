<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76332-Cina-razne-zakroci-proti-PC-hram-maximalne-90-minut-denne-a-najneskor-do-2200-vecer"/>
    <meta property="og:site_name" content="REFRESHER"/>
    <meta property="article:published_time" content="2019-11-08T08:32:00+00:00"/>
    <meta property="og:title" content="Čína rázne zakročí proti PC hrám: maximálne 90 minút denne a najneskôr do 22:00 večer"/>
    <meta property="og:description" content="Rastúci počet hráčov vraj stojí za epidémiou krátkozrakosti a zhoršenými študijnými výsledkami."/>
  </head>
  <body>
    <article>
      <h1>Čína rázne zakročí proti PC hrám: maximálne 90 minút denne a najneskôr do 22:00 večer</h1>
      <address><time datetime="2019-11-08T08:32:00+00:00">08 Nov 2019, 08:32</time> by <a rel="author">Matej Krajčovič</a></address>
      <p>
        <b>Rastúci počet hráčov vraj stojí za epidémiou krátkozrakosti a zhoršenými študijnými výsledkami.</b>
      </p>
      <p><b>Počítačové hry</b> sú všade po svete čoraz populárnejšie. Niektorí dokonca hovoria rovno o <b>rastúcom počte závislých </b>mladých ľudí.</p>
      <p>Komunistická Čína sa preto rozhodla rázne zakročiť,<a href="https://www.nytimes.com/2019/11/06/business/china-video-game-ban-young.html"> informuje New York Times. </a>Podľa zverejneného vládneho návrhu by <b>deti pod 18 rokov</b> mohli hrať od 8:00 ráno a o <b>22-hej by ich už čakala povinná večierka. </b></p>
      <figure>
        <img src="https://i.refresher.sk/public/matejkrajcovic/photo-1566490953366-830794fa9f92.jpeg"/>
        <figcaption>
          <cite>Unsplash.com</cite>
        </figcaption>
      </figure>
      <p>Navyše, ani v tomto čase by to čínski gameri nemali úplne jednoduché. Cez týždeň by totiž platil <b>limit 90 minút </b>a cez víkend by im vláda dovolila byť za počítačom maximálne 3 hodiny. </p>
      <p>Má ísť o reakciu na problém, ktorý údajne môže aj za zhoršujúce sa študijné výsledky naprieč krajinou a rastúci počet detí, ktoré potrebujú okuliare do diaľky. Na boj so závislosťou na PC hrách vyzýva sám čínsky prezident Si Ťin-pchin. </p>
      <related>
        <a href="https://refresher.sk/55481-Zavislost-od-hrania-videohier-je-po-novom-oficialnou-diagnozou-Do-klasifikacie-ju-zaradila-Svetova-zdravotnicka-organizacia"/>
      </related>
      <p>Hráči by sa mali povinne<b> prihlasovať so skutočnými menami a registračným číslom</b>, čo by takéto vládne sledovanie, na ktoré sú koniec-koncov Číňania zvyknutí, uľahčilo. </p>
      <p>Limity sa však pravdepodobne zavedú aj na in-game nákupy lepších skinov a zbraní. Mali by sa hýbať niekde okolo hranice 30 až 60 dolárov mesačne, informuje denník. </p>
      <p>Herným štúdiám to však údajne neublíži, zavedenie prísnej regulácie totiž očakávali. Navyše, Čína množstvo<b> hier zo západu zakazuje</b> aj tak, keďže nie sú úplne v súlade s domácou politikou a ideológiou. </p>
      <figure>
        <iframe data-src="https://twitter.com/CultureCrave/status/1192324481663913984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Samozrejme, možno ti napadne, že hráči vždy nájdu spôsoby, ako zákaz obísť, no Čína blokuje aj prístup na Google, Facebook alebo Twitch a <b>prelomiť tzv. Veľký čínsky firewall </b>je poriadny oriešok aj pre západné VPN služby.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/68380-Slovak-Jaro-vloguje-svoj-zivot-v-Cine-Kupovali-sme-si-tu-aj-Horalky-kolega-kvoli-kreditovemu-systemu-nechcel-prebehnut-cez-cestu"/>
        <a href="https://refresher.sk/56680-Cinan-nosi-svoju-postihnutu-manzelku-na-chrbte-aby-spolu-mohli-precestovat-svet-Nechce-ju-nechat-odist-bez-paradnych-zazitkov"/>
        <a href="https://refresher.sk/55737-Peking-zavedie-vstup-do-metra-prostrednictvom-odtlacku-prsta-alebo-tvare"/>
        <a href="https://refresher.sk/46680-Rychlost-az-okolo-4-000-kmh-Cina-pracuje-na-vlastnom-vlaku-z-buducnosti-chce-konkurovat-Hyperloopu"/>
        <a href="https://refresher.sk/46765-V-cinskej-restauracii-sa-plati-usmevom-Originalna-novinka-sa-dockala-premiery-v-prevadzke-od-KFC-kde-sa-predava-len-zdrave-jedlo"/>
        <a href="https://refresher.sk/40051-Smartfon-Nokia-6-zne-uspech-za-uspechom-Vsetky-dostupne-zasoby-sa-predali-behom-jednej-jedinej-minuty"/>
        <a href="https://refresher.sk/38483-Hru-PACMAN-si-zahrame-uz-aj-v-aplikacii-Facebook-Messenger-Aktualizacia-prinasa-novinku-Instant-Games"/>
        <a href="https://refresher.sk/38487-Meizu-Pro-6-Plus-je-obrovsky-smartfon-z-Ciny-ktory-si-trufa-na-tie-najlepsie-kusky-od-Samsungu-ci-Applu"/>
      </related>
    </article>
  </body>
</html>