<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/koratty-missing-students-found-from-nutmeg-farm"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-08T08:02:00+00:00"/>
    <meta property="og:title" content="കൊരട്ടിയില്‍ നിന്നും കാണാതായ വിദ്യാർത്ഥികളെ ജാതി തോട്ടത്തില്‍ നിന്നും കണ്ടെത്തി"/>
    <meta property="og:description" content="തൃശ്ശൂര്‍: കൊരട്ടിയില്‍ നിന്നും ഇന്നലെ കാണാതായ നാല് വിദ്യാര്‍ത്ഥികളെ കണ്ടെത്തി. പ്രദേശത്തെ ജാതി തോട്ടത്തില്‍ ഒളിച്ചിരിക്കുന്ന നിലയിലാണ് ഇവരെ നാട്ടുകാര്‍ കണ്ടെത്തിയത്. ചാലക്കുടിക്കു സമീപം മേലൂരിലുള്ള സ്കൂളിലെ ഒമ്പതാം ക്ലാസിൽ പഠിക്കുന്ന വിദ്യാർത്ഥികളെയാണ് ഇന്നലെ..."/>
  </head>
  <body>
    <article>
      <h1>കൊരട്ടിയില്‍ നിന്നും കാണാതായ വിദ്യാർത്ഥികളെ ജാതി തോട്ടത്തില്‍ നിന്നും കണ്ടെത്തി</h1>
      <address><time datetime="2019-11-08T08:02:00+00:00">08 Nov 2019, 08:02</time> by <a rel="author" href="http://anweshanam.com/author/Muhammed" target="_blank">Muhammed Salavudheen</a></address>
      <p>തൃശ്ശൂര്‍: കൊരട്ടിയില്‍ നിന്നും ഇന്നലെ കാണാതായ നാല് വിദ്യാര്‍ത്ഥികളെ കണ്ടെത്തി. പ്രദേശത്തെ ജാതി തോട്ടത്തില്‍ ഒളിച്ചിരിക്കുന്ന നിലയിലാണ് ഇവരെ നാട്ടുകാര്‍ കണ്ടെത്തിയത്. ചാലക്കുടിക്കു സമീപം മേലൂരിലുള്ള സ്കൂളിലെ ഒമ്പതാം ക്ലാസിൽ പഠിക്കുന്ന വിദ്യാർത്ഥികളെയാണ് ഇന്നലെ കാണാതായത്. </p>
      <p>നാല് പേരും ചേര്‍ന്ന് പുകവലിച്ചത് അധ്യാപകന്‍ കണ്ടിരുന്നു. ഈ വിവരം അധ്യാപകന്‍ വീട്ടുകാരെ അറിയിക്കുമെന്ന് ഭയന്നാണ് തോട്ടത്തില്‍ പോയി ഒളിച്ചതെന്ന് വിദ്യാര്‍ത്ഥികള്‍ പൊലീസിനോട് പറഞ്ഞു. വിദ്യാർത്ഥികൾക്കായി അന്വേഷണം ഊർജ്ജിതമാക്കിയതിനിടെയാണ് കുട്ടികളെ ജാതിക്കാ തോട്ടത്തിൽ നിന്ന് കണ്ടെത്തിയത്. </p>
      <p>കുട്ടികളെ കാണാതായതിനെ തുടർന്ന് രക്ഷിതാക്കള്‍ കൊരട്ടി പൊലീസില്‍ പരാതി നല്‍കിയിരുന്നു. കേസ് രജിസ്റ്റര്‍ ചെയ്ത് പൊലീസ് നടത്തിയ അന്വേഷണം തുടങ്ങിയിരുന്നു.<br/> </p>
    </article>
  </body>
</html>