<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/08/giorgos-xrisostomou-se-2night-show/"/>
    <meta property="og:site_name" content="neolaia.gr"/>
    <meta property="article:published_time" content="2019-11-08T08:56:18+00:00"/>
    <meta property="og:title" content="Γιώργος Χρυσοστόμου: «Έκανα τον κλόουν σε παιδικά πάρτι – Πολύ θλιβερή δουλειά»"/>
    <meta property="og:description" content="Στην εκπομπή του Γρηγόρη Αρναούτογλου στο «The 2night Show», βρέθηκε χτες το βράδυ καλεσμένος ο αγαπημένος ηθοποιός, Γιώργος Χρυσοστόμου, με αφορμή την παράστασή του, «Mute», που ανεβαίνει στο θέατρο του Νέου Κόσμου."/>
  </head>
  <body>
    <article>
      <h1>Γιώργος Χρυσοστόμου: «Έκανα τον κλόουν σε παιδικά πάρτι – Πολύ θλιβερή δουλειά»</h1>
      <h2>Με αφορμή τη νέα του παράσταση στο Θέατρο του Νέου Κόσμου, ο Γιώργος Χρυσοστόμου βρέθηκε καλεσμένος στην εκπομπή του Γρηγόρη Αρναούτογλου, "The 2night Show"</h2>
      <address><time datetime="2019-11-08T08:56:18+00:00">08 Nov 2019, 08:56</time> by <a rel="author">neolaia.gr Team</a></address>
      <p>Στην εκπομπή του Γρηγόρη Αρναούτογλου στο «The 2night Show», βρέθηκε χτες το βράδυ καλεσμένος ο αγαπημένος ηθοποιός, <a href="https://www.neolaia.gr/tag/%CE%B3%CE%B9%CF%8E%CF%81%CE%B3%CE%BF%CF%82-%CF%87%CF%81%CF%85%CF%83%CE%BF%CF%83%CF%84%CF%8C%CE%BC%CE%BF%CF%85/"><b>Γιώργος Χρυσοστόμου</b></a>, με αφορμή την παράστασή του, «Mute», που ανεβαίνει στο θέατρο του Νέου Κόσμου.</p>
      <p>Μεταξύ άλλων, ο ηθοποιός μίλησε για το bullying που δέχθηκε σε νεαρή ηλικία, το ταμπού γύρω από τη λέξη «πολύτεκνος», αλλά και την πιο θλιβερή δουλειά, σύμφωνα με τον ίδιο, που έχει κάνει.</p>
      <p>
        <i>«Ξαφνικά η λέξη πολύτεκνος ήταν ταμπού. Σχεδόν σαν αρρώστια. Το ότι ο πατέρας μου δεν είναι ιερέας ήταν πάρα πολύ περίεργο» […] «Ότι πηγαίναμε στην εκκλησία κάθε Σαββατοκύριακο, όπως νηστεύαμε τρεις φορές τον χρόνο τώρα πλέον με θυμώνει για το εξής. Η νηστεία που τότε μας επιβαλλόταν, κάπως φανατικά, τώρα έγινε της μόδας. Η αποτοξίνωση 40 μέρες από το κρέας και ο vegan είναι τώρα της μόδας ενώ τότε δέχονταν bullying».</i>
      </p>
      <p><i>«Σκέφτηκα να γίνω παππάς αλλά περισσότερο μάλλον ήθελα να γίνω νοσοκόμος. Δούλευα και σε φαρμακείο αρκετά χρόνια, είχα οικειότητα να φροντίζω τους ανθρώπους αλλά με κέρδισε τελικά το θέατρο»,</i> αποκάλυψε επίσης ο Γιώργος Χρυσοστόμου.</p>
      <p>Αναφορικά με τη δουλειά του κλόουν που είχε κάνει για μεγάλο διάστημα, ο ηθοποιός δήλωσε τα εξής:</p>
      <p>
        <i>«Έχω κάνει τον κλόουν σε παιδικά πάρτι. Σε πάρα πολλά παιδικά πάρτι. Ήταν μια πάρα πολύ θλιβερή δουλειά. Υπήρχαν κάποια πάρτι που τα ευχαριστιόμουν αλλά τότε δούλευα και μπάρμαν οπότε πήγαινα ξενύχτης».</i>
      </p>
      <p>
        <i>«Σηκωνόμουν 8 και μισή το πρωί με έναν άλλον θλιβερό και μοιράζαμε σοκοφρέτες, ντυμένος σοκοφρέτα εγώ, σε σχολεία».</i>
      </p>
      <p>
        <b>Δες το σχετικό απόσπασμα:</b>
      </p>
      <figure>
        <iframe src="https://www.youtube.com/embed/PpVC3yH-7kQ" width="1226" height="672" data-service="Youtube" scrolling="no"/>
      </figure>
      <p>
        <b>Δες ακόμα:<a href="https://www.neolaia.gr/2019/11/07/tasos-arniakos-sxolio-gia-tous-prosfiges/"> Τάσος Αρνιακός: Χαμός στο twitter μετά από σχόλιο για τους πρόσφυγες (vid)</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/08/good-old-times-selfie-monica-chandler/"/>
        <a href="https://neolaia.gr/neo/lifestyle"/>
        <a href="https://neolaia.gr/2019/11/08/kylie-jenner-kai-drake/"/>
        <a href="https://neolaia.gr/2019/11/08/giorgos-xrisostomou-se-2night-show/"/>
        <a href="https://neolaia.gr/2019/11/07/nikos-kouris-provlima-ygeias/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/07/danai-mixalaki-agries-melisses/"/>
      </related>
    </article>
  </body>
</html>