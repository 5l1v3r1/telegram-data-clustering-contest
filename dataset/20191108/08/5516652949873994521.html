<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425371/shmantikh-h-symbolh-toy-stefanoy-dhmhtra-sto-stibo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-08T08:13:19+00:00"/>
    <meta property="og:title" content="Σημαντική η συμβολή του Στέφανου Δημητρά στο στίβο"/>
    <meta property="og:description" content="Θλίψη σκόρπισε και στους ανθρώπους του στίβου, στη Ρόδο ιδιαίτερα, ο χαμός του Στέφανου Δημητρά, του πρώην δημάρχου Καμείρου, που αποτέλεσε μια προσωπικότητα για τον αθλητισμό μας γενικότερα."/>
  </head>
  <body>
    <article>
      <h1>Σημαντική η συμβολή του Στέφανου Δημητρά στο στίβο</h1>
      <h2>Ανακοίνωση εξέδωσε η ΕΑΣ ΣΕΓΑΣ Δωδεκανήσου για την απώλεια του πρώην δημάρχου Καμείρου, ο οποίος έπαιξε σπουδαίο ρόλο στο να γίνει το στάδιο «Ιωάννης Πρώτος»</h2>
      <address>
        <time datetime="2019-11-08T08:13:19+00:00">08 Nov 2019, 08:13</time>
      </address>
      <p>
        <b>Θλίψη σκόρπισε και στους ανθρώπους του στίβου, στη Ρόδο ιδιαίτερα, ο χαμός του Στέφανου Δημητρά, του πρώην δημάρχου Καμείρου, που αποτέλεσε μια προσωπικότητα για τον αθλητισμό μας γενικότερα.</b>
      </p>
      <p>Στα χρόνια κατά τα οποία διετέλεσε δήμαρχος συνέβαλε τα μέγιστα στο να γίνει το στάδιο «Ιωάννης Πρώτος» στην περιοχή του Αγίου Σουλά, ενώ είχε σημαντικό ρόλο και στην ίδρυση του ΑΓΕΣ Κάμειρος 2009, ενός συλλόγου πρότυπο για τα δεδομένα του στίβου στην Ελλάδα. Η ΕΑΣ ΣΕΓΑΣ Δωδεκανήσου, εκτός του ότι εξέφρασε τα ειλικρινή της συλλυπητήρια στην οικογένειά του, εξέδωσε και ανακοίνωση, που μεταξύ άλλων αναφέρει:</p>
      <p>Ο Στέφανος Δημητράς συνέβαλε τα μέγιστα στην ανάπτυξη του κλασικού αθλητισμού στην περιοχή και υπήρξε αρωγός στις δράσεις της ΕΑΣ ΣΕΓΑΣ Δωδεκανήσου, καθώς συνετέλεσε στην κατασκευή του σταδίου στον Άγιο Σύλλα στην Κάμειρο και με δική του παρότρυνση ιδρύθηκε το αθλητικό σωματείο «ΑΓ.Ε.Σ. ΚΑΜΕΙΡΟΣ», από το οποίο αναδείχθηκαν αθλητές και αθλήτριες με μεγάλες διακρίσεις στην Ελλάδα και το εξωτερικό.</p>
    </article>
  </body>
</html>