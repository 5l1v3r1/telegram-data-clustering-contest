<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c5be63edd07b992d/termoelectrica-face-apel-catre-administratorii-de-bloc-sa-regleze-temperatura-agentului-termic.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T08:29:42+00:00"/>
    <meta property="og:title" content="Termoelectrica face apel către administratorii de bloc să regleze temperatura agentului termic"/>
    <meta property="og:description" content="În contextul condițiilor meteorologice, Termoelectrica face un apel către gestionarii fondului locativ și persoanele responsabile de sistemul ingineresc din bloc să regleze sau să sisteze la necesitate livrarea agentului termic pentru încălzire în timpul zilei sau a nopții."/>
  </head>
  <body>
    <article>
      <h1>Termoelectrica face apel către administratorii de bloc să regleze temperatura agentului termic</h1>
      <address><time datetime="2019-11-08T08:29:42+00:00">08 Nov 2019, 08:29</time> by <a rel="author">Jurnal.md</a></address>
      <p>
        <b>În contextul condițiilor meteorologice, Termoelectrica face un apel către gestionarii fondului locativ și persoanele responsabile de sistemul ingineresc din bloc să regleze sau să sisteze la necesitate livrarea agentului termic pentru încălzire în timpul zilei sau a nopții.</b>
      </p>
      <p>Compania precizează că furnizează energie termică pentru încălzire și apă caldă până la branșamentul blocului, fără întrerupere, tot anul împrejur, însă gestionarea sistemului ingineresc din bloc intră în responsabilitatea gestionarului fondului locativ, conform Contractului de furnizare a energiei termice.</p>
      <p>„De la Sursă, energia termică este livrată la temperatura minimă admisibilă, însă debitul agentului termic necesită a fi reglat din subsolul blocului de către gestionar, pentru a asigura un confort termic consumatorului" a menționat directorul general Termoelectrica, Veaceslav Eni.</p>
      <p>Pentru următoarele zile, se așteaptă temperaturi de până la 22 de grade ziua și până la 9 grade în timpul nopții.</p>
    </article>
  </body>
</html>