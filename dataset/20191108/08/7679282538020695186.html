<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-pakistan-decorated-indian-bombs-in-kartarpur-darbar-sahib-after-bhindranwala-poster-controversy-2838253.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T08:56:47+00:00"/>
    <meta property="og:title" content="भिंडरावाला पोस्टर विवाद के बाद करतारपुर के दरबार साहिब में पाक ने सजाया भारतीय बोम्ब"/>
    <meta property="og:description" content="पाकिस्तान द्वारा भारतीय श्रद्धालुओं के लिए करतारपुर कॉरिडोर खोले जाने के एक दिन पहले वहां को लेकर एक अजीब खबर आई है। दरअसल यहां पहले से गए भारतीयों के एक ग्रुप ने जानकारी दी है कि करतारपुर में..."/>
  </head>
  <body>
    <article>
      <h1>भिंडरावाला पोस्टर विवाद के बाद करतारपुर के दरबार साहिब में पाक ने सजाया भारतीय बोम्ब</h1>
      <address><time datetime="2019-11-08T08:56:47+00:00">08 Nov 2019, 08:56</time> by <a rel="author">लाइव हिन्दुस्तान टीम,नई दिल्ली</a></address>
      <p>पाकिस्तान द्वारा भारतीय श्रद्धालुओं के लिए करतारपुर कॉरिडोर खोले जाने के एक दिन पहले वहां को लेकर एक अजीब खबर आई है। दरअसल यहां पहले से गए भारतीयों के एक ग्रुप ने जानकारी दी है कि करतारपुर में पाकिस्तान ने एक प्रदर्शनी में वह भारतीय बोम्ब सजा कर रखा है जो कि कथित रूप से भारतीय वायुसेना द्वारा 1971 के युद्ध में वहां गिराया गया था। </p>
      <p>बता दें कि इससे पहले पाकिस्तान के सूचना और प्रसारण मंत्रालय द्वारा जारी किए गए करतारपुर कॉरिडोर को लेकर वीडियो पर विवाद उत्पन्न हो गया था। दरअसल, वीडियो में जरनैल सिंह भिंडरावाला, मेजर शहबेग सिंह और अमरीक सिंह खालसा के पोस्टर दिखाई दे रहे हैं। </p>
      <p>मालूम हो कि तीनों को जून 1984 में स्वर्ण मंदिर में ऑपरेशन ब्लू स्टार के दौरान मार गिराया गया था। पाकिस्तान के सूचना और प्रसारण मंत्रालय के विशेष सहायक द्वारा जारी गए वीडियो में कई सिख श्रद्धालु पाकिस्तान के विभिन्न गुरुद्वारे में जाते हुए दिखाई दे रहे हैं। वीडियो में ही गुरु नानक का जन्मस्थान नानक साहब भी दिखाई दे रहा है। वहीं, इस वीडियो में पंजाब के पूर्व मंत्री और कांग्रेस नेता नवजोत सिंह सिद्धू और केंद्रीय मंत्री हरसिमरत कौर बादल भी हैं। बता दें कि इससे पहले गुरु नानक देव की 550वीं जयंती पर सप्ताह भर चलने वाले कार्यक्रम की शुरुआत करते हुए पंजाब के मुख्यमंत्री अमरिंदर सिंह ने मंगलवार को सिख पंथ को मानने वालों से आग्रह किया था कि वे पाकिस्तान के करतारपुर जाएं। </p>
    </article>
  </body>
</html>