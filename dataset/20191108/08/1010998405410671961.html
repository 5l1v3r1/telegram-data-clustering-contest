<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/nov-izkustven-intelekt-mozhe-sam-da-pishe-falshivi-novini.html"/>
    <meta property="og:site_name" content="bTV Новините"/>
    <meta property="article:published_time" content="2019-11-08T08:46:00+00:00"/>
    <meta property="og:title" content="Нов изкуствен интелект може сам да пише фалшиви новини"/>
    <meta property="og:description" content="Пълната версия на GPT-2 вече е достъпна за всеки"/>
  </head>
  <body>
    <article>
      <h1>Нов изкуствен интелект може сам да пише фалшиви новини</h1>
      <h2>Пълната версия на GPT-2 вече е достъпна за всеки</h2>
      <address><time datetime="2019-11-08T08:46:00+00:00">08 Nov 2019, 08:46</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Текстови генератор, който работи с помощта на мощен изкуствен интелект, може да пише сам фалшиви новини. Създателите му обявиха през февруари, че пълната му версия няма да бъде достъпна до публиката, но промениха решението си и сега може да бъде използван от всеки, предаде „Индипендънт“.</p>
      <p>Изкуственият интелект (ИИ) с име GPT-2 е създаден от компанията OpenAI. Той има способността софтуерно да генерира свързан текст само с няколко подадени думи или изречения. Алгоритмите на този ИИ са тренирани с база данни от 8 млн. интернет страници с текстове. Резултатите от тестовете били толкова добри, че неговите създатели първоначално решиха да не го правят достъпен в пълната му версия заради възможността за злоупотреби. Според наблюдатели този ИИ може да бъде използван от екстремистки групировки и организации, които да създават много по-убедителна пропаганда.</p>
      <p>
        <i>
          <b>
            <a href="https://talktotransformer.com/">Можете да си поиграете с GPT-2 тук</a>
          </b>
        </i>
      </p>
      <p>През февруари OpenAI пуснаха много ограничена версия на GPT-2 онлайн. „Поради възможността от злоупотреби с тази технология, няма да пуснем напълно обучения модел“, написаха тогава от компанията. С времето обаче те допълваха достъпния ИИ, като сега онлайн е неговият най-добре трениран вариант.</p>
      <p>В момента GPT-2 използва около 124 млн. параметри, благодарение на които създава смислени текстове. От компанията са променили решението си, защото според тях „правдоподобността му е с много малко по-добра“ от тези на предишните модели.</p>
      <p>От OpenAI се надяват, че достъпността до този инструмент ще научи потребителите онлайн как той може да бъде използван за лоши цели, както и да предизвика дискусия сред експерти за опасността от използването му.</p>
    </article>
  </body>
</html>