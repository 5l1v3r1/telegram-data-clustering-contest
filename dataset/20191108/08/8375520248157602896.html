<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/vnochi-na-poznyakah-na-parkovci-palali-tri-avtivki-638591.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T08:24:15+00:00"/>
    <meta property="og:title" content="Вночі на Позняках на парковці палали три автівки (відео)"/>
    <meta property="og:description" content="Виникло загорання в автомобілі Lexus з розповсюдженням на поруч припарковані два авто"/>
  </head>
  <body>
    <article>
      <h1>Вночі на Позняках на парковці палали три автівки (відео)</h1>
      <address>
        <time datetime="2019-11-08T08:24:15+00:00">08 Nov 2019, 08:24</time>
      </address>
      <h4>Виникло загорання в автомобілі Lexus з розповсюдженням на поруч припарковані два авто</h4>
      <p>Протягом минулої доби столичні вогнеборці ліквідували пожежі в чотирьох автомобілях.</p>
      <p>Про це повідомляє пресслужба Головного управління ДСНС у Києві.</p>
      <p>7 листопада о 16:47 до оперативно-координаційного центру надійшло повідомлення про пожежу на Великій Кільцевій дорозі, що у Солом`янському районі столиці. До місця виклику було направлено рятувальників 44-ї Державної пожежно-рятувальної частини. Як виявилось, на проїжджій частині дороги в автомобілі Volkswagen Golf під час руху в моторному відсіку виникла пожежа. О 17:24 бійці ліквідували пожежу. До ліквідації пожежі було задіяно 2 одиниці пожежно-рятувальної техніки та 10 чоловік особового складу Київського гарнізону.</p>
      <p>Наступний виклик до Служби порятунку «101» надійшов 8 листопада о 03:47. На вул. Олени Пчілки, 3Д у Дарницькому районі виникла пожежа на паркові біля 22-поверхового житлового будинку. В автомобілі Lexus RX 350 виникло загоряння з розповсюдженням вогню на поруч розташовані автомобілі Citroen C5 та Skoda Fabia. О 04:11 бійці ліквідували пожежу. До ліквідації пожежі було задіяно 2 одиниці пожежно-рятувальної техніки та 10 чоловік особового складу Київського гарнізону.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FKyivOperativ%2Fvideos%2F411653309776341%2F&amp;show_text=0&amp;width=386" width="386" height="477" data-service="Facebook" scrolling="no"/>
      </figure>
      <p>В усіх випадках загиблих та травмованих немає.</p>
      <p>Причини виникнення усіх пожеж наразі з'ясовуються.</p>
      <p>Як повідомлялося, сьогодні вранці на перехресті вулиць Щербаківського та Ружинської у Шевченківському районі <a href="https://glavcom.ua/kyiv/news/u-kijevi-na-zupinci-zagorivsya-troleybus-foto-638583.html">горів тролейбус.</a></p>
      <related>
        <a href="https://glavcom.ua/kyiv/news/u-kijevi-na-zupinci-zagorivsya-troleybus-foto-638583.html"/>
        <a href="https://glavcom.ua/odesa/news/v-odesi-na-uzberezhzhi-lanzheronu-gorit-gotel-638399.html"/>
        <a href="https://glavcom.ua/kyiv/news/na-oboloni-palala-kvartira-u-bagatopoverhivci-foto-637992.html"/>
      </related>
    </article>
  </body>
</html>