<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/borcipore-ne-hasznaljon-szilikonos-szivacsot/186121"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-08T08:30:00+00:00"/>
    <meta property="og:title" content="Bőrcipőre ne használjon szilikonos szivacsot!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bőrcipőre ne használjon szilikonos szivacsot!</mark>
      </h1>
      <address><time datetime="2019-11-08T08:30:00+00:00">08 Nov 2019, 08:30</time> by <a rel="author">H. R.</a></address>
      <p>
        <b>Régen elég volt egy kis zsír, és a csizma máris szép fényes és puha lett. A ma használatos kikészítés miatt viszont sokkal kényesebbek már a bőrök. </b>
        <b>Régen elég volt egy kis zsír, és a csizma máris szép fényes és puha lett. A ma használatos kikészítés miatt viszont sokkal kényesebbek már a bőrök.</b>
      </p>
      <p>A mai cipőkkel a legnagyobb baj, hogy gyakran hitvány anyaguk miatt beáznak. Mindenféle csodaszert kapni ez ellen, van is, ami hatásos, de nem mindegy, hogyan használjuk és mennyi ideig állunk aztán az esőben!</p>
      <p>– Cipőápolásnál az első és a legfontosabb, hogy a cipő anyagához megfelelő szert használjuk. Van a bőr és minden más. Velúr, textil, vászon, ezeket lehet impregnálni, ám a lakkcipőt sajnos nem – mondja a Borsnak Nietsch Róbert cipész.</p>
      <figure>
        <img src="http://media.borsonline.hu/cikk/20/191683/big-lead/650x360/2016822_kepala-nietsch-robert-vi.jpg"/>
        <figcaption>Első lépésben meg kell tisztítani a kezelendő anyagot. Velúr cipőnél érdemes rávaló kefét venni. A gumis fejjel könnyen leszedheti a felületi, makacsabb piszkot. A rézszőrös oldallal a port és más szemcsés szennyeződést lehet eltávolítani © Végh István</figcaption>
      </figure>
      <p>Hajmási Ibolya cipész egy úgynevezett fél bilgeri csizmát mutat a Borsnak. Ezt még durábel – önmagában is vízhatlan – bőrből készítettek, amit állati zsírral is nyugodtan be lehetett kenni.</p>
      <p>– Vékony rétegben kell felvinni a bőrzsírt, megvárni, míg felszívja. Ez szépen felpuhítja a bőrt. A mai bőrökkel ez már nem megy, másképp készítik és festik őket, az állati zsír csak tönkretenné – mondja Ibolya, aki édesapjától tanulta a mesterséget.</p>
      <p>A közhiedelemmel ellentétben a szivacsos gyorsápolók nem jók a bőrnek, mert szilikon van bennük, ami lezárja a pórusokat. A Nanoprom pedig egy teljesen új eszköz, ami akár egy évre is vízhatlanná teszi a cipôt.</p>
    </article>
  </body>
</html>