<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/08/sports/antetokounmpo-thelo-na-paizo-kai-na-ginomai-synexeia-kalyteros/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-08T08:38:29+00:00"/>
    <meta property="og:title" content="Αντετοκούνμπο : Θέλω να παίζω και να γίνομαι συνέχεια καλύτερος"/>
    <meta property="og:description" content="Ο Γιάννης Αντετοκούνμπο μίλησε για τη διαχείριση που κάνουν οι ομάδες στους μεγάλους σταρ και ξεκαθάρισε ότι δεν θέλει να παίρνει ρεπό αν και σέβεται τις αποφάσεις του τιμ των Μπακς"/>
  </head>
  <body>
    <article>
      <h1>Αντετοκούνμπο : Θέλω να παίζω και να γίνομαι συνέχεια καλύτερος</h1>
      <h2>Ο Γιάννης Αντετοκούνμπο μίλησε για τη διαχείριση που κάνουν οι ομάδες στους μεγάλους σταρ και ξεκαθάρισε ότι δεν θέλει να παίρνει ρεπό αν και σέβεται τις αποφάσεις του τιμ των Μπακς</h2>
      <address><time datetime="2019-11-08T08:38:29+00:00">08 Nov 2019, 08:38</time> by <a rel="author">ΤοΒΗΜΑ Team</a></address>
      <p>Ο Γιάννης Αντετοκούνμπο σε δηλώσεις του αναφέρθηκε στη διαχείριση που κάνουν οι ομάδες του ΝΒΑ στους μεγάλους σταρ, προκειμένου να παίρνουν ανάσες και τάχθηκε κατά αυτής της τακτικής.</p>
      <p>Ο Greek Freak τόνισε ότι δεν τον ενδιαφέρει τι κάνουν οι άλλες ομάδες και οι υπόλοιποι παίκτες, αλλά αυτός θέλει να παίζει συνέχεια. Συγκεκριμένα, ο Έλληνας σούπερ σταρ ξεκαθάρισε ότι δεν θέλει να παίρνει ρεπό αν και είπε επίσης ότι σέβεται και θα σεβαστεί οποιαδήποτε απόφαση πάρει το τεχνικό τιμ των Μπακς.</p>
      <p>
        <a href="https://www.in.gr/2019/11/08/politics/diplomatia/dynamitizei-klima-agkyra-varies-katigories-kai-tourkiko-soou-giavouz/">Δυναμιτίζει το κλίμα η Αγκυρα με βαριές κατηγορίες και τουρκικό σόου με το Γιαβούζ</a>
      </p>
      <h3>Αναλυτικά οι δηλώσεις του:</h3>
      <p>«Δεν μου αρέσει να το ακούω. Δεν ξέρω τι κάνουν άλλες ομάδες και άλλοι παίκτες, αλλά εγώ θέλω να παίζω. Αν δεν εξασκώ την τέχνη μου, δεν νιώθω καλά. Ο Τζόρνταν είχε πει πως η σκληρή δουλειά εξαλείφει τον φόβο. Αν δεν παίζεις, δεν αισθάνεσαι καλά και δεν αποκτάς ρυθμό. Εγώ θέλω να παίζω και να γίνομαι συνέχεια καλύτερος, έχω πολλά περιθώρια βελτίωσης ακόμη».</p>
      <p><b>Ο προπονητής του, Μάικ Μπουντενχόλζερ τόνισε</b>: «Ο Γιάννης είναι πολύ ανταγωνιστικός και θέλει να είναι συνέχεια στο γήπεδο. Όμως πιστεύω πως στο διάστημα που είμαστε μαζί έχει μάθει να εκτιμά πόσο σημαντικό είναι να φροντίζει το σώμα του. Το θέμα είναι ότι θέλουμε να είναι φρέσκος και δυνατός όταν θα προχωρήσουμε στα playoffs», ανέφερε.</p>
      <p>
        <a href="https://www.tovima.gr/2019/11/08/finance/pote-tha-epistrepsoume-stin-kanonikotita-oi-ektimiseis/">Πότε θα επιστρέψουμε στην «κανονικότητα» – Οι εκτιμήσεις</a>
      </p>
    </article>
  </body>
</html>