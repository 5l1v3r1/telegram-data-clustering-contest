<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-aquila/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T08:56:00+00:00"/>
    <meta property="og:title" content="Red Dead Redemption 2: è possibile giocare impersonando un’aquila"/>
    <meta property="og:description" content="Dopo le mod rilasciate per Red Dead Redemption 2 su PC un utente ha rilasciato dei file che permettono di trasformare Arthur in un aquila"/>
  </head>
  <body>
    <article>
      <h1>Red Dead Redemption 2: è possibile giocare impersonando un’aquila</h1>
      <address><time datetime="2019-11-08T08:56:00+00:00">08 Nov 2019, 08:56</time> by <a rel="author">Gianluca Saitto</a></address>
      <p><b>Red Dead Redemption 2</b> si è dimostrato essere uno dei titoli più attesi ed apprezzati del 2018. Da qualche giorno il western di Rockstar Games si è finalmente reso disponile anche per PC rendendo accessibili le infinite aree sconfinate che mette a disposizione la frontiera anche ai giocatori PC. Non si sono sprecate le tanto attese Mod, che hanno accompagnato il gioco fin dal lancio, ma non solo.</p>
      <p>Oltre alle mod trovabili all’interno di <b>Nexus Mods</b>, sono stati caricati una serie di file dall’utente TanyaeNorth. Questi file permettono al giocatore di <b>scambiare il modello di Arthur con una serie di persone o animali diversi</b>. Non tutte le “trasformazioni” funzionano a dovere però, ad esempio i granchi per qualche motivo risultano invisibili, ma nel frattempo sono state già raccolte delle testimonianze di giocatori che sono riusciti a trasformarsi in una pantera e in un’aquila, riuscendo addirittura a volare per tutta frontiera.</p>
      <figure>
        <img src="https://www.tomshw.it/images/images/2018/11/red-dead-redemption-2-recensione-5358.768x432.jpg"/>
      </figure>
      <p>Leggi anche: <a href="https://www.tomshw.it/videogioco/google-stadia-app-android-download/">Google Stadia: app Android disponibile al download</a></p>
      <p>Per provare a far mutare di forma Arthur il giocatore dovrà trovare il<b> file di salvataggio all’interno del Rockstar Games Launcher ed esaminarlo</b>. A quel punto basterà sostituire il file del modello di Arthur, che dovrebbe essere nominato come SRDR30000, con quello del proprio animale desiderato. <b>Vi consigliamo di fare un salvataggio di backup prima di provare</b>, in caso qualcosa non vada perfettamente a buon fine.</p>
      <p>Nel frattempo su Reddit, i giocatori si stanno sbizzarrendo testando un sacco di scambi di modelli: tra cui figurano anche una pecora e un lupo. Dato che Red Dead Redemption 2 su PC ha una modalità fotografica, la sostituzione dei modelli di personaggi potrebbe dare vita ad alcuni screenshot davvero curiosi ed inaspettati. I<b>n cosa avete in mente di “trasformare” il vostro Arthur?</b> Fatecelo sapere nella sezione dedicata ai commenti.</p>
      <blockquote>Red Dead Redemption 2 è uno dei giochi più apprezzati del 2018. Acquistalo ora su Amazon a <a href="https://toms.it/KQGV2">questo indirizzo</a>.</blockquote>
    </article>
  </body>
</html>