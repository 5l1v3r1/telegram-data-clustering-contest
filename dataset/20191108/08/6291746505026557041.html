<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/08/incendi-nuovo-galles-sud-australia/"/>
    <meta property="og:site_name" content="Il Post"/>
    <meta property="article:published_time" content="2019-11-08T08:21:08+00:00"/>
    <meta property="og:title" content="Nel Nuovo Galles del Sud, in Australia, c’è un numero di incendi «senza precedenti»"/>
    <meta property="og:description" content="Nel Nuovo Galles del Sud, lo stato australiano dove si trova Sydney, ci sono più di 90 incendi boschivi, di cui 15 ritenuti altamente pericolosi: secondo le autorità australiane è un'emergenza legata agli incendi «senza precedenti». Molti degli incendi si sono sviluppati in zone che stanno attraversando un periodo di"/>
  </head>
  <body>
    <article>
      <h1>Nel Nuovo Galles del Sud, in Australia, c’è un numero di incendi «senza precedenti»</h1>
      <address>
        <time datetime="2019-11-08T08:21:08+00:00">08 Nov 2019, 08:21</time>
      </address>
      <p>Nel Nuovo Galles del Sud, lo stato australiano dove si trova Sydney, <a href="https://www.bbc.com/news/world-australia-50341207">ci sono più di 90 incendi boschivi</a>, di cui 15 ritenuti altamente pericolosi: secondo le autorità australiane è un’emergenza legata agli incendi «senza precedenti». Molti degli incendi si sono sviluppati in zone che stanno attraversando un periodo di siccità e sono favoriti da forti venti e da temperature fino ai 35°C.</p>
      <figure>
        <iframe data-src="https://twitter.com/Ben_Domensino/status/1192674947245592576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dall’inizio si settembre ci sono stati centinaia di incendi nel Nuovo Galles del Sud, dove il mese scorso due persone sono morte cercando di proteggere la propria casa dalle fiamme. La settimana scorsa un incendio ha distrutto duemila ettari di foresta in cui si trovava una riserva di koala: si pensa che centinaia di questi animali siano morti.</p>
      <p>Oltre che nel Nuovo Galles del Sud, ci sono incendi, seppur per ora meno numerosi e pericolosi, anche in altri stati australiani: in particolare nel Queensland e nell’Australia Occidentale.</p>
    </article>
  </body>
</html>