<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/ekspert-poseche-prezidenta-zaradi-geshev-deystva-pod-natisk-mozhe-da-ni-vkara-v-kriza_news708080.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T08:20:00+00:00"/>
    <meta property="og:title" content="Експерт посече президента заради Гешев: Действа под натиск, може да ни вкара в криза"/>
    <meta property="og:description" content="По отношение на мотивите - виждате, че те се концентрират в 3 направления, заяви проф. Пламен Киров"/>
  </head>
  <body>
    <article>
      <h1>Експерт посече президента заради Гешев: Действа под натиск, може да ни вкара в криза</h1>
      <h2>По отношение на мотивите - виждате, че те се концентрират в 3 направления, заяви проф. Пламен Киров</h2>
      <address>
        <time datetime="2019-11-08T08:20:00+00:00">08 Nov 2019, 08:20</time>
      </address>
      <p>https://blitz.bg/analizi-i-komentari/ekspert-poseche-prezidenta-zaradi-geshev-deystva-pod-natisk-mozhe-da-ni-vkara-v-kriza_news708080.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573193054-dfygds.jpg"/>
      </figure>
      <p><b>Президентът постъпи правилно като изложи мотиви при връщането на кандидатурата на Иван Гешев. Това заяви в ефира на Нова тв преподавателят по конституционно право и съветник на президента Георги Първанов - проф. Пламен Киров.</b><br/><br/>"<b>Създаде се впечатлението, че президентът действа под натиск.</b> Той беше призован от президента Плевнелиев да стори точно това, което направи", каза Киров.<br/><br/>"По отношение на мотивите - виждате, че те се концентрират в 3 направления. Първо, че няма други кандидатури - такова изискване реално няма. Следователно не виждам с какво е нарушен законът и Конституцията. Алтернативи би имало", заяви експертът.<br/><br/>"Президентът не изненадва никого с това си действие. Преди две години беше върнато предложението на ВСС за назначаване на председател на Върховния административен съд", добави той. <br/><br/><b>"Чувам само политически аргументи, но не и юридически. </b>Президентът <b>критикува изпълнителната власт, че министър Кирилов не е предложил алтернативна кандидатура.</b> Представяте ли си обаче, <b>ако той бе предложил и ВСС бе избрал именно неговият кандидат. Тогава какво щеше да каже президентът?", </b>запита Киров.<br/><br/>"Радев претендира, че има масирана служебна подкрепа към Гешев, но няма такава подкрепа от неправителствения сектор. Бяха чути много мнения по темата", коментира юристът. <br/><br/>"Органите, които работят с един висш магистрат, е нормално да изразят своето мнение за работата си с него. Никъде не е забранено тези мнения да бъдат публикувани и разпространени", каза той. <br/><br/><b>"Процедурата се развива съобразно конституцията.</b> Президентът се възползва от една възможност, която му е дадена. Сега предстои ВСС да предложи същата кандидатура. Има гласове, които прошепват на Радев действия за противопоставяне", заяви експертът.<br/><br/>"Той обаче е задължен да подпише указа, ако се подпише кандидатурата на Гешев, но не е обвързан със срок - кога точно да го стори. Може да пусне запитване за тълкуване към Конституционния съд (КС), който не може да се произнесе до месец", смята Киров.<br/><br/><b>"Има опасност 3 месеца да сме без главен прокурор. Нищо драматично няма да се случи, но ще влезем в една криза, която нищо добро няма да донесе", каза той</b>. <br/><br/><b><a href="https://blitz.bg/politika/izvnredno-rumen-radev-obyavi-shche-naznachi-li-geshev-za-glaven-prokuror_news707990.html">БЛИЦ припомня, че вчера президентът Румен Радев съобщи на извънреден брифинг, </a></b>че ще върне на ВСС за преразглеждане предложението за назначаване на Иван Гешев като главен прокурор на Република България. <br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>