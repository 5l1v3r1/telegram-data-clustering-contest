<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740646"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T08:40:00+00:00"/>
    <meta property="og:title" content="กมธ.สารพิษชง8ข้อดัน&quot;เกษตรอินทรีย์&quot;เป็นวาระแห่งชาติ"/>
    <meta property="og:description" content="กมธ.สารพิษสภาฯเตรียมชง 8 ข้อเสนอให้ “รัฐบาล”ผลักดัน“เกษตรอินทรีย์”เป็นวาระแห่งชาติ   ประชุมถกนัดสุดท้าย 11  พ.ย.นี้"/>
  </head>
  <body>
    <article>
      <h1>กมธ.สารพิษชง8ข้อดัน"เกษตรอินทรีย์"เป็นวาระแห่งชาติ</h1>
      <address>
        <time datetime="2019-11-08T08:40:00+00:00">08 Nov 2019, 08:40</time>
      </address>
      <figure>
        <img src="https://www.dailynews.co.th/admin/upload/20191108/news_heOUlrSNWP155213_533.jpg?v=201911090411"/>
      </figure>
      <p>
        <b>กมธ.สารพิษสภาฯเตรียมชง 8 ข้อเสนอให้ “รัฐบาล”ผลักดัน“เกษตรอินทรีย์”เป็นวาระแห่งชาติ   ประชุมถกนัดสุดท้าย 11  พ.ย.นี้</b>
      </p>
      <p>เมื่อวันที่ 8 พ.ย. ผู้สื่อข่าวรายงานว่า  ที่บริเวณ กูร์เมต์ มาร์เก็ต ห้างสรรพสินค้าเดอะมอลล์ สาขาบางกะปิ  กทม. นายชวลิต  วิชยสุทธิ์ ประธานคณะกรรมาธิการ (กมธ.) วิสามัญพิจารณาศึ​กษาแนวทางการใช้สารเคมี​ในภาคเกษตรกรรม สภาผู้แทนราษฎร นำคณะเดินทางไปศึกษาดูงาน เรื่อง แนวทางการส่งเสริมและจัดจำหน่​ายสินค้าเกษตรปลอดสารพิษในธุรกิ​จค้าปลีกสมัยใหม่ โดยมีคณะผู้บริหารของบริษัท เดอะมอลล์ กรุ๊ป จำกัด ให้การต้อนรับ<br/><br/>นายชวลิต กล่าวถึงภาพรวมการลงพื้นที่ ว่า เพื่อเป็นการสร้างการรับรู้ และความตระหนักแก่ผู้บริโภคให้​ได้รับประทานอาหารที่ปลอดภัย และผู้ประกอบการที่มีส่วนเกี่​ยวข้องกับการผลิตสินค้าผั​กและผลไม้ ได้มีการจัดทำระบบที่​สามารถตรวจสอบย้อนกลับถึงต้​นทางแหล่งผลิตสินค้า โดยเฉพาะแปลงที่เพาะปลูกผั​กและผลไม้ได้ และรับทราบได้ว่าผักและผลไม้ดั​งกล่าวมีความปลอดภัยอยู่ในระดั​บใด แต่หากพบว่ามีการนำสินค้าที่ไม่​ปลอดภัยมาจำหน่ายนั้น ก็เป็นหน้าที่ของหน่วยงานที่เกี่​ยวข้องต้องดำเนินการต่อไป<br/><br/>นายชวลิต กล่าวว่า สำหรับข้อเสนอที่ กมธ. นำไปประกอบการจัดทำรายงานนั้น มี 8 ประเด็น ได้แก่  1. การแบน 3 สารพิษทางการเกษตร ได้แก่ พาราควอต คลอไพริฟอส และไกลโฟเสต 2. ให้หน่วยงานที่เกี่ยวข้องศึ​กษาว่ามีสารเคมีทางการเกษตร ชนิดใดที่จำเป็นต้องแบนเพิ่มอี​กหรือไม่ 3. การส่งเสริมให้นำองค์ความรู้​จากโครงการเกษตรแปลงใหญ่ และศูนย์ความรู้ทางการเกษตร มาเผยแพร่ให้เกษตรกรนำไปปรับใช้ 4.การเผยแพร่องค์ความรู้เกี่​ยวกับเครื่องจั​กรกลทางการเกษตรในราคาประหยั​ดแก่เกษตรกร และยกเว้นการจัดเก็บภาษีเครื่​องจักรกลทางการเกษตร 5. เสนอให้รัฐบาลกำหนดให้เกษตรอิ​นทรีย์ เป็นวาระแห่งชาติ 6. ตั้งกองทุนเยียวยาเกษตรกรที่ได้​รับผลกระทบจากการยกเลิกใช้​สารเคมีทางการเกษตรทั้ง 3 ชนิด 7.การส่งเสริมให้เกษตรกรพั​ฒนาผลผลิตให้สามารถแข่งขันกับผั​กและผลไม้ ที่นำเข้าจากต่างประเทศได้ 8. เสนอให้มีการแก้ไขกฎหมายเพื่อคุ้​มครองเกษตรกร โดยเฉพาะการแก้กฎหมายเพื่​อแยกคณะกรรมการวัตถุอันตราย ออกเป็น 2 ชุด คือ ชุดที่เกี่ยวข้องกับกระทรวงอุ​ตสาหกรรม และชุดที่เกี่ยวข้องกั​บกระทรวงเกษตรและสหกรณ์ เพื่อให้การพิจารณาอนุญาตหรื​อยกเลิกการใช้สารเคมี​สามารถทำได้ง่ายมากขึ้น<br/> <br/>นายชวลิต กล่าวอีกว่า  คณะ กมธ. ชุดนี้ จะสิ้นสุดระยะเวลาการทำงานในวั​นที่ 12 พ.ย.นี้ โดยจะนำข้อมูลจากการลงพื้นที่​ไปประกอบการจัดทำรายงานเสนอต่​อรัฐสภา และส่งให้รัฐบาลรับไปดำเนิ​นการแก้ไขปัญหาต่อไป โดย กมธ.จะนัดประชุมวันที่ 11 พ.ย.นี้ เป็นนัดสุดท้าย เพื่อหารือถึงแนวทางในการขั​บเคลื่อนงานเกษตรอินทรีย์ ต่อไป.<br/><br/> <br/> <br/> <br/> </p>
    </article>
  </body>
</html>