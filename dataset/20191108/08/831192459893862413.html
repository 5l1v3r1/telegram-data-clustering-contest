<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/terastia-anatropi-sto-thriler-sta-kaminia-i-14chroni-mallon-ti-synevi-sto-koritsi-poy-machairose-tin-idia-toy-ti-mitera/"/>
    <meta property="og:site_name" content="europost.gr"/>
    <meta property="article:published_time" content="2019-11-08T08:45:57+00:00"/>
    <meta property="og:title" content="Τεράστια ανατροπή στο θρίλερ στα Καμίνια: «Η 14χρονη μάλλον…» – Τι συνέβη στο κορίτσι που μαχαίρωσε την ίδια του τη μητέρα?…"/>
    <meta property="og:description" content="Νέα τροπή στην περίεργη αυτή υπόθεση δίνει ο σύντροφος του θύματος. Σε κατάσταση σοκ το 14χρονο κορίτσι που μαχαίρωσε τη μητέρα της στα Καμίνια. Τι λέει ψυχολόγος για το φαινόμενο της υπνοβασίας. “Τέλος καλό, όλα"/>
  </head>
  <body>
    <article>
      <h1>Τεράστια ανατροπή στο θρίλερ στα Καμίνια: «Η 14χρονη μάλλον…» – Τι συνέβη στο κορίτσι που μαχαίρωσε την ίδια του τη μητέρα?…</h1>
      <address>
        <time datetime="2019-11-08T08:45:57+00:00">08 Nov 2019, 08:45</time>
      </address>
      <p>Νέα τροπή στην περίεργη αυτή υπόθεση δίνει ο σύντροφος του θύματος. Σε κατάσταση σοκ το 14χρονο κορίτσι που μαχαίρωσε τη μητέρα της στα Καμίνια. Τι λέει ψυχολόγος για το φαινόμενο της υπνοβασίας. “Τέλος καλό, όλα καλά” λέει η μητέρα που δέχθηκε τις μαχαιριές από το νοσοκομείο.</p>
      <p>Στο Θριάσιο νοσηλεύεται η 48χρονη μητέρα που δέχθηκε επίθεση με μαχαίρι από την 14χρονη κόρη της στα Καμίνια του Πειραιά, ενώ κοιμόταν. Ο σύντροφος του θύματος με δηλώσεις του στο Open δίνει νέα τροπή στην υπόθεση που συγκλονίζει την τοπική κοινωνία στα Καμίνια!</p>
      <p>“Η μικρή είναι ένα θαυμάσιο παιδί. Δεν έπαιζε video games, είναι του αθλητισμού περισσότερο. Η μόνη εξήγηση που έχει δοθεί μέχρι τώρα είναι ότι υπνοβατούσε εκείνη τη νύχτα. Ξύπνησε από τις φωνές της μητέρας της και υπέστη σοκ”, τόνισε ο σύντροφος της μητέρας.</p>
      <p>Όπως αναφέρει ο ψυχολόγος Δημήτρης Απατάγγελος “το φαινόμενο της υπνοβασίας μπορούμε να πούμε πως σαν φαινόμενο είναι εξαιρετικά σπάνιο ειδικά όταν συνδέονται με τέτοιες βίαιες πράξεις. Δεν μπορεί όμως να είναι απίθανο”.</p>
      <p>Το 14χρονο κορίτσι που οδηγήθηκε με την αυτόφωρη διαδικασία στον εισαγγελέα έχει επιστρέψει στο σχολείο της και στις καθημερινές δραστηριότητες και συνήθειές της. Άποψη των ειδικών είναι πως το κορίτσι δεν πρέπει να παρεκκλίνει από το πρόγραμμά της.</p>
      <p>Ο δικηγόρος της οικογένειας, Γιώργος Γιάνναρος τονίζει πως “μετά το περιστατικό ο αρμόδιος εισαγγελέας και ανακριτής αποφάνθηκαν πως το παιδί πρέπει να συνεχίσει να παρακολουθεί απρόσκοπτα τη σχολική του καθημερινότητα και του επιβλήθηκαν αναμορφωτικά μέτρα για να παρακολουθείται από ειδικό ψυχολόγο”.</p>
      <figure>
        <iframe src="https://www.youtube.com/embed/2pcXpK1QDQA" width="696" height="392" data-service="Youtube" scrolling="no"/>
      </figure>
      <p>Η μητέρα ψάχνει συνεχώς τα παιδιά της<br/>Ο σύντροφος της μητέρας της 14χρονης βρίσκεται συνεχώς στο πλευρό της και όπως λέει “αναζητά συνεχώς τα παιδιά. Αναρρώνει αλλά δεν επιτρέπει η κατάστασή της επισκεπτήριο ακόμη και αυτό που ζητάει συνέχεια είναι τα δυο της παιδιά”. Η εξέλιξη της πορείας της υγείας της 48χρονης κρίνεται ικανοποιητική. Η ίδια ύστερα από ένα πολύωρο χειρουργείο νοσηλεύεται εκτός κινδύνου.</p>
      <p>‘Όλα καλά. Τέλος καλό, όλα καλά. Αυτό που θέλω είναι να ηρεμήσουμε”, λέει χαρακτηριστικά. Σύμφωνα με τους θεράποντες ιατρούς τις αμέσως επόμενες ημέρες η 48χρονη μητέρα θα επιστρέψει και πάλι στο σπίτι της στα Καμίνια.</p>
      <p>Καμίνια: Έτσι έγιναν όλα<br/>Το βράδυ της περασμένης Πέμπτης, άγνωστο ακόμα γιατί, η μια από τις 14χρονες κόρες της 48χρονης, σηκώθηκε, πλησίασε το κρεβάτι όπου κοιμόταν η μητέρα της και άρχισε να τη μαχαιρώνει. Τη χτύπησε οκτώ φορές, ενώ τραυματίστηκε ελαφρά και η ίδια από το μαχαίρι που κρατούσε.</p>
      <p>Τη 14χρονη σταμάτησε η δίδυμη αδερφή της, η οποία αμέσως κάλεσε το ΕΚΑΒ. Σύμφωνα με πληροφορίες, το 14χρονο κορίτσι δεν θυμάται τίποτα από τη στιγμή της επίθεσης στη μητέρα του και όταν συνήλθε φέρεται να φώναζε «Θεέ μου τι έκανα».</p>
      <p>Φως στα αίτια που οδήγησαν το 14χρονο κορίτσι στην επίθεση σε βάρος της μητέρας του, θα ρίξουν οι πραγματογνωμοσύνες. Ο Γιώργος Γιάνναρος, ο δικηγόρος που έχει αναλάβει τη νομική εκπροσώπηση του ανήλικου κοριτσιού δήλωσε στο newsit.gr πως ανάμεσα στην 14χρονη και τη μητέρα της δεν υπήρχε καμία αντιδικία.</p>
      <p>Οι γονείς των δυο κοριτσιών έχουν χωρίσει, αλλά δεν υπήρχαν εντάσεις στο οικογενειακό περιβάλλον, όπως αναφέρουν οι πληροφορίες. Σύμφωνα με τον κ. Γιάνναρο, «ούτε ο παιδοψυχίατρος που εξέτασε το παιδί δεν μπορεί να αποφανθεί σε αυτό το στάδιο τι είναι αυτό που το οδήγησε στην πράξη αυτή».</p>
      <p>Το κορίτσι έχει επιστρέψει κατόπιν σχετικής απόφασης ανακριτή και εισαγγελέα στο σχολείο του, ενώ μετά την επίθεση στα Καμίνια παρακολουθείται όπως ζήτησαν οι δικαστικές Αρχές από ειδικό ψυχολόγο.</p>
      <p>Δεν θα πάει φυλακή η 14χρονη<br/>Σε ό,τι αφορά στο νομικό σκέλος της υπόθεσης στα Καμίνια, ο κ. Γιάνναρος υπογράμμισε ότι επειδή το κορίτσι είναι μικρότερο από 15 ετών, σύμφωνα με τον νόμο έχει το ακαταλόγιστο.</p>
      <p>«Το παιδί είναι κάτω από 15 ετών και κατά τον νόμο είναι ακαταλόγιστη» σημείωσε, προσθέτοντας ότι μπορεί να της επιβληθεί κάποια ποινή η οποία όμως δεν θα καταλογιστεί.</p>
      <p>«Δεν θεωρείται ανεύθυνη καθώς αυτό ισχύει μέχρι την ηλικία των 12» είπε, «αλλά δεν πρόκειται να πάει στη φυλακή».</p>
      <p>Σύμφωνα με τον έμπειρο νομικό, το κορίτσι το οποίο αυτή την περίοδο ζει με τον πατέρα του, θα συνεχίσει να παρακολουθείται από ειδικούς.</p>
      <h3>Σχετικά</h3>
    </article>
  </body>
</html>