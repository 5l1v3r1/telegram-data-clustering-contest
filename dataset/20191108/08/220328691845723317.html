<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/emil-radev-prezidentt-da-zayavi-motivite-si-za-geshev-406159.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-08T08:17:00+00:00"/>
    <meta property="og:title" content="Емил Радев: Президентът да даде мотиви за Гешев"/>
    <meta property="og:description" content="Държавният глава трябва да се мотивира истински, смята евродепутатът"/>
  </head>
  <body>
    <article>
      <h1>Емил Радев: Президентът да даде мотиви за Гешев</h1>
      <address><time datetime="2019-11-08T08:17:00+00:00">08 Nov 2019, 08:17</time> by <a rel="author">Редактори</a></address>
      <p>Отказът да се подпише указа за назначаването на Иван Гешев за главен прокурор от президента не е прецедент, но държавният глава трябва да се мотивира истински, смята евродепутатът от ГЕРБ Емил Радев.</p>
      <p>Снощи президентът Румен Радев върна номинацията на Иван Гешев за главен прокурор. При обявяване на решението си държавният глава каза: "изборът на Иван Гешев засяга всички граждани. Конституцията не ме задължава да мотивирам указа, с който назначавам или отхвърлям избора на главен прокурор".</p>
      <p>Президентът припомни, че е искал истинска състезателност с няколко кандидати. Издигането на един единствен кандидат ни е лишавал от тази състезателност.</p>
      <p>По думите на евродепутата Емил Радев президентът трудно се поддава на натиск, той сам трябва да заяви мотивите си, категоричен бе Радев.</p>
    </article>
  </body>
</html>