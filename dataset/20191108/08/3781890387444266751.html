<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/740645"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T08:38:00+00:00"/>
    <meta property="og:title" content="จ่อร้อง&quot;รมว.พณ.&quot;ค้านผลศึกษาศจย.คงห้ามบุหรี่ไฟฟ้า  "/>
    <meta property="og:description" content="“เครือข่ายบุหรี่ไฟฟ้า”ร้อง “รมว.พาณิชย์” ค้านผลศึกษาศจย. คงห้ามบุหรี่ไฟฟ้า  หวั่นไม่เป็นกลาง วอนหน่วยงานที่เกี่ยวข้อง-สังคมช่วยกันจับตา"/>
  </head>
  <body>
    <article>
      <h1>จ่อร้อง"รมว.พณ."ค้านผลศึกษาศจย.คงห้ามบุหรี่ไฟฟ้า  </h1>
      <address>
        <time datetime="2019-11-08T08:38:00+00:00">08 Nov 2019, 08:38</time>
      </address>
      <figure>
        <img src="https://www.dailynews.co.th/admin/upload/20191108/news_MVXIJRopPY154925_533.jpg?v=20191108203"/>
      </figure>
      <p>
        <b>“เครือข่ายบุหรี่ไฟฟ้า”ร้อง “รมว.พาณิชย์” ค้านผลศึกษาศจย. คงห้ามบุหรี่ไฟฟ้า  หวั่นไม่เป็นกลาง วอนหน่วยงานที่เกี่ยวข้อง-สังคมช่วยกันจับตา</b>
      </p>
      <p>เมื่อวันที่ 8 พ.ย.นายมาริษ กรัณยวัฒน์ ตัวแทน “กลุ่มลาขาดควันยาสูบ (ECST)” และเฟซบุ๊กเพจ “บุหรี่ไฟฟ้าคืออะไร” กล่าวถึงกรณีศูนย์วิจัยและจั​ดการความรู้เพื่อการควบคุมยาสูบ (ศจย.) ส่งข้อเสนอทางนโยบายถึง รมว.พาณิชย์ เพื่อขอให้คงมาตรการห้ามการนำบุ​หรี่ไฟฟ้า ว่า “เครือข่ายฯก็จะทำหนังสือไปที่​กระทรวงพาณิชย์​และกระทรวงสาธารณสุขด้วยเหมื​อนกัน เพื่อคัดค้านข้อเสนอของ ศจย.พร้อมชี้แจงว่า ศจย. เป็นหน่วยงานรณรงค์ต่อต้​านการใช้บุหรี่ไฟฟ้าอยู่แล้ว และมักจะนำเสนอข้อมูลเฉพาะด้​านลบเกี่ยวกับบุหรี่ไฟฟ้า โดยไม่รับฟังข้อมู​ลจากประชาชนพยายามหาเหตุผลมาสนั​บสนุนการยกเลิกบุหรี่ไฟฟ้า<br/><br/>นายมาริษ กล่าวต่อว่า  เมื่อปลายปีที่แล้ว กรมการค้าต่างประเทศ กระทรวงพาณิชย์มอบหมายให้ ศจย. เป็นผู้ทำการวิจัยข้อดี และข้อเสียของบุหรี่ไฟฟ้า แต่ผ่านมาจะครบ 1ปีแล้ว เรายังไม่ได้เห็นความคืบหน้​าของรายงานฉบับนี้  และไม่เห็น ศจย. เชิญหน่วยงานหรือผู้ที่เกี่ยวข้​องเข้าร่วมให้ข้อมูลหรือทำการศึ​กษาด้วย หรือมีการรับฟังความเห็นจากผู้​ได้รับผลกระทบ ฉะนั้นจะให้เชื่อได้อย่างไรว่​าการศึกษาฉบับนี้จะมีความครบถ้​วน เป็นกลาง เราจึงอยากเรียกร้องให้​กระทรวงพาณิชย์ คณะทำงานเรื่องบุหรี่ไฟฟ้าและสั​งคมที่มีความเห็นต่างในเรื่​องการยกเลิกบุหรี่ไฟฟ้าให้ช่​วยกันจับตาและให้ข้อมูลที่ถูกต้​องกับกระทรวงพาณิชย์ และกระทรวงสาธารณสุข เพื่อนำมาใช้พิ​จารณากำหนดมาตรการควบคุมบุหรี่​ที่ถูกต้อง ไม่ใช่คิดแต่จะยกเลิกอย่างเดียว.<br/> <br/> <br/> </p>
    </article>
  </body>
</html>