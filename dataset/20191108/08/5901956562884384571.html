<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/pred-policijsko-postajo-v-ilirski-bistrici-umrl-20-letnik-246975"/>
    <meta property="og:site_name" content="Slovenske novice"/>
    <meta property="article:published_time" content="2019-11-08T08:28:00+00:00"/>
    <meta property="og:title" content="Pred policijsko postajo v Ilirski Bistrici umrl 20-letnik"/>
    <meta property="og:description" content="ILIRSKA BISTRICA – V četrtek ob 11.35 je pred zgradbo policijske postaje v Ilirski Bistrici pripeljal osebni avtomobil renault scenic nemških registrskih oznak. Za volanom je bila državljanka ..."/>
  </head>
  <body>
    <article>
      <h1>Pred policijsko postajo v Ilirski Bistrici umrl 20-letnik</h1>
      <h2>Zdravnica ga je oživljala, a zaman.</h2>
      <address><time datetime="2019-11-08T08:28:00+00:00">08 Nov 2019, 08:28</time> by <a rel="author">A. L.</a></address>
      <p>ILIRSKA BISTRICA – V četrtek ob 11.35 je pred zgradbo policijske postaje v Ilirski Bistrici pripeljal osebni avtomobil renault scenic nemških registrskih oznak. Za volanom je bila državljanka Grčije, v vozilu pa sta bila še državljana Sirije z urejenim statusom bivanja v Nemčiji. Klicali so na pomoč, zato je k vozilu takoj prišel bližnji gasilec in obvestil zdravnika, saj je bila v avtu še ena oseba, ki je kazala minimalne znake življenja.<br/><br/>Na kraj je prihitela zdravnica iz ZD Ilirska Bistrica, ki je moškega oživljala, vendar je kljub temu umrl. Odredila je sanitarno obdukcijo, vzrok smrti pa sta bili podhladitev in izčrpanost.<br/><br/>Policisti so ugotovili, da je pokojni 20-letni državljan Sirije.<br/><br/><br/><br/>Po razgovorih so ugotovili, da je pokojni klical v Nemčijo svoja brata (ki sta bila z njim v vozilu) in povedal, da ne more več in naj ga pridejo iskat. Sorodniki so ga našli nekje v gozdu v bližini Ilirske Bistrice na podlagi koordinat, ki jih je sam poslal. Zatem so ga takoj pripeljali na PP Ilirska Bistrica, so sporočili iz PU Koper.</p>
    </article>
  </body>
</html>