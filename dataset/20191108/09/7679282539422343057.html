<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-pakistan-to-charge-us-dollar-20-from-every-pilgrim-on-9th-november-2838291.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-08T09:41:21+00:00"/>
    <meta property="og:title" content="करतारपुर पर 'नापाक' पाक ने फिर मारी पल्टी, भारतीय श्रद्धालुओं से वसूलेगा पैसे"/>
    <meta property="og:description" content="करतारपुर कॉरिडोर खोले जाने से एक दिन पहले पाकिस्तान ने पलटी मारते हुए भारतीय यात्रियों से 20 डॉलर चार्ज करने की बात कही है। पाकिस्तान ने करतारपुर कॉरिडोर के 9 नवंबर को उद्धाटन समारोह के दिन भी..."/>
  </head>
  <body>
    <article>
      <h1>करतारपुर पर 'नापाक' पाक ने फिर मारी पल्टी, भारतीय श्रद्धालुओं से वसूलेगा पैसे</h1>
      <address><time datetime="2019-11-08T09:41:21+00:00">08 Nov 2019, 09:41</time> by <a rel="author">लाइव हिन्दुस्तान टीम,नई दिल्ली</a></address>
      <p>करतारपुर कॉरिडोर खोले जाने से एक दिन पहले पाकिस्तान ने पलटी मारते हुए भारतीय यात्रियों से 20 डॉलर चार्ज करने की बात कही है। पाकिस्तान ने करतारपुर कॉरिडोर के 9 नवंबर को उद्धाटन समारोह के दिन भी प्रत्येक श्रद्धालु से 20 डॉलर (करीब 1400 रु.) वसूलने का फैसला किया है। न्यूज एजेंसी एएनआई ने सूत्रों के हवाले से शुक्रवार को यह जानकारी दी। इससे पहले, प्रधानमंत्री इमरान खान ने ओपनिंग सेरेमनी के दिन श्रद्धालुओं के लिए मुफ्त यात्रा की घोषणा की थी। इमरान खान ने पहले पासपोर्ट की भी अनिवार्यता नहीं बताई थी लेकिन सेना ने श्रद्धालुओं को पाकिस्तान में प्रवेेश करने के लिए पासपोर्ट अनिवार्य करने की घोषणा की। </p>
      <figure>
        <iframe data-src="https://twitter.com/ANI/status/1192732853663961088?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>लेकिन  डॉन न्यूज ने 'हम समाचार चैनल के हवाले से बताया कि मेजर जनरल गफूर ने कहा कि भारतीय सिख श्रद्धालुओं को करतारपुर गलियारे का प्रयोग करने के लिए पासपोर्ट दिखाना जरूरी होगा।  गफूर ने कहा,“सुरक्षा कारणों से, प्रवेश पासपोर्ट आधारित पहचान पर मिली अनुमति के तहत कानूनी तरीके से दिया जाएगा। सुरक्षा एवं संप्रभुता से किसी तरह का समझौता नहीं किया जाएगा।”</p>
      <p>प्रधानमंत्री खान ने करतापुर गलियारे का निर्माण पूरा होने की ट्विटर पर घोषणा करते हुए कहा था कि उन्होंने दो शर्तों को माफ कर दिया है। इनमें से एक पासपोर्ट से जुड़ी शर्त थी जबकि दूसरी शर्त भारत से करतारपुर तीर्थयात्रा पर आने वाले सिखों द्वारा 10 दिन पहले पंजीकरण कराने से जुड़ी थी। उन्होंने कहा था कि भारत के सिख श्रद्धालुओं को करतारपुर आने के लिए पासपोर्ट की नहीं बल्कि एक वैध पहचान-पत्र की जरूरत होगी। इसके अलावा उद्घाटन समारोह के लिए आने वाले और 12 नवंबर को सिख गुरु की 550वीं जयंती के मौके पर आने वाले श्रद्धालुओं से 20 डॉलर का सेवा शुल्क भी नहीं वसूला जाएगा।</p>
    </article>
  </body>
</html>