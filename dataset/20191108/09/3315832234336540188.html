<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f3d18ec1b88538cf/primul-lot-de-vaccinuri-antigripale-a-ajuns-in-tara.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T09:20:03+00:00"/>
    <meta property="og:title" content="Primul lot de vaccinuri antigripale a ajuns în țară"/>
    <meta property="og:description" content="Primul lot de 50 de mii de vaccinuri antigripale a ajuns în Republica Moldova, în seara zilei de 7 noiembrie. Începând de astăzi, vaccinurile sunt transportate în teritoriu și practic imediat vor începe imunizările."/>
  </head>
  <body>
    <article>
      <h1>Primul lot de vaccinuri antigripale a ajuns în țară</h1>
      <address><time datetime="2019-11-08T09:20:03+00:00">08 Nov 2019, 09:20</time> by <a rel="author">Jurnal.md</a></address>
      <p>
        <b>Primul lot de 50 de mii de vaccinuri antigripale a ajuns în Republica Moldova, în seara zilei de 7 noiembrie. Începând de astăzi, vaccinurile sunt transportate în teritoriu și practic imediat vor începe imunizările.</b>
      </p>
      <p>Lotul a fost procurat din sursele Companiei Naţionale de Asigurări în Medicină, producător Sanofi Pasteur, vaccin antigripal recomandat de OMS pentru emisfera de nord, sezonul 2019/2020.</p>
      <p>Potrivit lui Ștefan Gheorghiță, șeful Secției supraveghere epidemiologică a gripei și infecțiilor respiratorii acute la Agenția Națională pentru Sănătate Publică, vaccinarea va începe preponderent cu copiii și femeile gravide. Imunizate vor fi și alte persoane cu risc sporit de îmbolnăvire: persoane cu maladii cornice, bătrânii și invalizii instituționalizați în aziluri, lucrători medicali, cei din poliție, militarii, dar și persoanele care fac parte din organele de conducere din administrația publică centrală sau locală etc.</p>
      <p>Ștefan Gheorghiță a precizat că următoarele loturi urmează să ajungă în țară pe parcursul lunii noiembrie. 50 de mii de doze vor fi procurate din bugetul statului și se mai așteaptă 100 de mii de doze de la donatori –Centrul de Vaccinări Echitate din SUA, care este un program al „The Task Force for Global Health”/PIVI.</p>
      <p>Informații în acest sens au fost oferite pentru <a href="https://www.ipn.md/ro/primul-lot-de-vaccinuri-antigripale-a-ajuns-in-tara-7967_1069449.html">IPN </a>de către Ștefan Gheorghiță, șeful Secției supraveghere epidemiologică a gripei și infecțiilor respiratorii acute la Agenția Națională pentru Sănătate Publică.</p>
    </article>
  </body>
</html>