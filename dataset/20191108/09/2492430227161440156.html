<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188275/Ontruiming-energiecentrale-in-Rotterdam-door-brand"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-08T09:30:45+00:00"/>
    <meta property="og:title" content="Ontruiming energiecentrale in Rotterdam door brand"/>
    <meta property="og:description" content="Een deel van de RoCa-energiecentrale aan de Capelseweg in Rotterdam is vrijdag korte tijd ontruimd geweest. Volgens de Veiligheidsregio Rotterdam-Rijnmond smeulde de isolatie van de stadsverwarming in het ketelhuis."/>
  </head>
  <body>
    <article>
      <h1>Ontruiming energiecentrale in Rotterdam door brand</h1>
      <address>
        <time datetime="2019-11-08T09:30:45+00:00">08 Nov 2019, 09:30</time>
      </address>
      <h4>Een deel van de RoCa-energiecentrale aan de Capelseweg in Rotterdam is vrijdag korte tijd ontruimd geweest. Volgens de Veiligheidsregio Rotterdam-Rijnmond smeulde de isolatie van de stadsverwarming in het ketelhuis.</h4>
      <p>Volgens Uniper, eigenaar van de voormalige E.ON-centrale, waren smeermiddelen in brand gevlogen. De brand was snel weer uit. Voor de energievoorziening heeft de brand geen gevolgen gehad.</p>
      <p>De centrale is eigendom van Uniper en levert sinds 1983 elektriciteit aan het landelijk net en warmte aan het distributiebedrijf van Eneco. De warmte wordt geleverd aan de gemeenten Rotterdam en Capelle aan den IJssel, hier verwijst de naam RoCa naar.</p>
    </article>
  </body>
</html>