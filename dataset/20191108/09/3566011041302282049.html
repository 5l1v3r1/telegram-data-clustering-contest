<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545559.html/%DA%AF%DB%8C%D9%84%D8%A7%D9%86-%D9%84%D8%B1%D8%B2%DB%8C%D8%AF---%D8%AC%D8%B2%D8%A6%DB%8C%D8%A7%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-08T09:20:00+00:00"/>
    <meta property="og:title" content="گیلان لرزید + جزئیات"/>
    <meta property="og:description" content="کانون زلزله در فاصله ۱۳۲ کیلومتری تبریز، ۷۸ کیلومتری اردبیل و ۶۴ کیلومتری هشترود قرار داشته است."/>
  </head>
  <body>
    <article>
      <h1>گیلان لرزید + جزئیات</h1>
      <address>
        <time datetime="2019-11-08T09:20:00+00:00">08 Nov 2019, 09:20</time>
      </address>
      <p>کانون زلزله در فاصله ۱۳۲ کیلومتری تبریز، ۷۸ کیلومتری اردبیل و ۶۴ کیلومتری هشترود قرار داشته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.8deynews.com/">۸دی</a>؛ دقایقی پیش زمین لرزه ای نسبتا شدید مناطق وسیعی از کشورمان را لرزاند. زلزله‌ای که برخی مراکز لرزه نگاری جهانی کانون آن را تبریز معرفی کرده‌اند.</p>
      <p>آن گونه که سایت لرزه نگاری اروپا-مدیترانه دقایق ابتدایی اعلام کرده بود، بزرگی این زلزله ۶.۰ در مقیاس ریشتر بوده و کانون آن در مختصات ۳۷.۸۱ شمالی و ۴۷.۵۹ شرقی و در عمق ۱۰ کیلومتری زمین قرار داشته است. این گزارش بعد تصحیح شد و قدرت زلزله ۵.۷ ریشتر اعلام شد.   بر اساس این گزارش، کانون زلزله در فاصله ۱۱۸ کیلومتری شرق تبریز، ۷۹ کیلومتری جنوب غربی اردبیل و ۶۰ کیلومتری شمال شرقی هشترود قرار داشته است.   بر اثر این زلزله، مناطق وسیعی در استان های آذربایجان شرقی، اردبیل و گیلان لرزیدند.</p>
      <p>گزارش مقدماتی زمین‌لرزه توسط دانشگاه تهران</p>
      <p>بزرگی: ۵.۹<br/>محل وقوع: استان آذربایجان شرقی – حوالی ترک<br/>تاریخ و زمان وقوع به وقت محلی: ۱۳۹۸/۰۸/۱۷ ۰۲:۱۷:۰۳<br/>طول جغرافیایی: ۴۷.۶۴<br/>عرض جغرافیایی: ۳۷.۷۶<br/>عمق زمین‌لرزه: ۲ کیلومتر</p>
      <p>نزدیک‌ترین شهرها:<br/>۱۹ کیلومتری ترک (آذربایجان شرقی)<br/>۲۲ کیلومتری سراب (آذربایجان شرقی)<br/>۲۹ کیلومتری ترکمنچای (آذربایجان شرقی)</p>
      <p>نزدیکترین مراکز استان:<br/>۷۹ کیلومتری اردبیل<br/>۱۲۳ کیلومتری تبریز</p>
      <p>پس لرزه ۴.۴ ریشتری ۱۳۹۸/۰۸/۱۷ – ۰۳:۰۴  </p>
      <p>راس ساعت ۲:۴۰ بامداد پس لرزه ای با قدرت ۴.۴ ریشتر بار دیگر کانون زلزله را لرزاند.</p>
      <p> </p>
      <p>اعزام گروه‌های ارزیاب به مناطق زلزله زده آذربایجان شرقی ۱۳۹۸/۰۸/۱۷ – ۰۳:۰۱  </p>
      <p>اسماعیل نجار، رئیس سازمان مدیریت بحران کشور از وقوع زمین لرزه ۵ و ۹ ریشتری در آذربایجان شرقی و اعزام گروه‌های ارزیاب به مناطق زلزله زده خبر داد و به ایسنا گفت: دقایقی پیش زمین لرزه ای به بزرگی ۵.۹ ریشتر روستای آذربایجان شرقی را لرزاند.</p>
      <p>وی با بیان اینکه تیم ها و گروه های ارزیاب به مناطق زلزله زده اعزام شده‌اند گفت: تاکنون گزارشی از خسارات احتمالی این زلزله مخابره نشده اما تمامی تیم‌ها و عوامل مدیریت بحران امدادی و خدماتی و انتظامی به حالت آماده باش درآمده‌اند.</p>
      <p>سایت مرکز لرزه نگاری کشوری از دسترس خارج است ۱۳۹۸/۰۸/۱۷ – ۰۲:۵۸  </p>
      <p>به رغم آنکه لرزیدن مناطق وسیعی از کشور موجب شده بسیاری از هموطنان مان وحشت زده شده و به دنبال اطلاعات دقیقی از ماجرا باشند، سایت مرکز لرزه نگاری کشورمان کماکان از دسترس عموم خارج است! سایتی که ظاهرا مسئولان به اهمیت در دسترس بودن آن در چنین مواقعی واقف نیستند.</p>
      <p>مختصات کانون زلزله روی نقشه ۱۳۹۸/۰۸/۱۷ – ۰۲:۳۶</p>
      <figure>
        <img src="http://newsroom.dana.ir/content/upload/b339c194-5f4b-4034-b2dc-0cc9ab350878.png"/>
      </figure>
      <p>هنوز اطلاعاتی از خسارات و آسیب های احتمالی زلزله در دست نیست.   انتهای پیام/</p>
    </article>
  </body>
</html>