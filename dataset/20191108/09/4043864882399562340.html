<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/8/7231360/"/>
    <meta property="og:site_name" content="Українська правда"/>
    <meta property="article:published_time" content="2019-11-08T09:51:04+00:00"/>
    <meta property="og:title" content="Зеленський звільнив першого заступника Баканова і ще перетасував СБУ"/>
    <meta property="og:description" content="Президент Володимир Зеленський звільнив першого заступника голови Служби безпеки Владислава Бухарєва, призначивши на цю посаду Дмитра Нескоромного."/>
  </head>
  <body>
    <article>
      <h1>Зеленський звільнив першого заступника Баканова і ще перетасував СБУ</h1>
      <address>
        <time datetime="2019-11-08T09:51:04+00:00">08 Nov 2019, 09:51</time>
      </address>
      <p>Президент Володимир Зеленський звільнив першого заступника голови Служби безпеки Владислава Бухарєва, призначивши на цю посаду Дмитра Нескоромного.</p>
      <p><b>Джерело:</b> <a href="https://www.president.gov.ua/documents/decrees">укази</a> від 8 листопада на сайті глави держави</p>
      <p><b>Дослівно:</b> "Призначити Нескоромного Дмитра Анатолійовича першим заступником голови Служби безпеки України - начальником Головного управління по боротьбі з корупцією та організованою злочинністю Центрального управління СБУ".</p>
      <p><b>Деталі:</b> Нескоромний став заступником голови СБУ 1 липня. Тепер він пішов на підвищення. Зеленський звільнив Владислава Бухарєва з посади голови Служби зовнішньої розвідки і поставив його <a href="https://www.pravda.com.ua/news/2019/09/12/7226049/">першим заступником Івана Баканова</a> 12 вересня. Указу щодо його подальшої долі наразі немає.</p>
      <p>Крім цього Зеленський звільнив ще двох заступників Баканова: Анатолія Дублика та Вадима Пояркова. Натомість на посаду заступника голови СБУ призначено Володимира Горбенка.</p>
      <p><b>Нагадаємо:</b> 7 листопада президент звільнив Богдана Тиводара з посади начальника Головного слідчого управління Служби безпеки та ухвалив ще <a href="https://www.pravda.com.ua/news/2019/11/7/7231253/">низку кадрових рішень у відомстві.</a></p>
      <footer>Валентина Романенко, УП</footer>
      <related>
        <a href="https://www.pravda.com.ua/news/2019/11/7/7231253/"/>
        <a href="https://www.pravda.com.ua/news/2019/11/6/7231187/"/>
        <a href="https://www.pravda.com.ua/news/2019/11/6/7231182/"/>
      </related>
    </article>
  </body>
</html>