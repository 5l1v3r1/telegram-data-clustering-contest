<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76351-Leia-sa-mala-stat-poslednym-Jediom-zobudit-obrovsku-Silu-a-bit-sa-so-svetelnym-mecom-Co-zmenila-smrt-Carrie-Fisher"/>
    <meta property="og:site_name" content="REFRESHER"/>
    <meta property="article:published_time" content="2019-11-08T09:53:00+00:00"/>
    <meta property="og:title" content="Leia sa mala stať posledným Jediom, zobudiť obrovskú Silu a biť sa so svetelným mečom. Čo zmenila smrť Carrie Fisher?"/>
    <meta property="og:description" content="Pôvodný koncept pre ukončenie Skywalkerovej ságy bol celkom odlišný."/>
  </head>
  <body>
    <article>
      <h1>Leia sa mala stať posledným Jediom, zobudiť obrovskú Silu a biť sa so svetelným mečom. Čo zmenila smrť Carrie Fisher?</h1>
      <address><time datetime="2019-11-08T09:53:00+00:00">08 Nov 2019, 09:53</time> by <a rel="author">Dominik Vetrák</a></address>
      <p>
        <b>Pôvodný koncept pre ukončenie Skywalkerovej ságy bol celkom odlišný.</b>
      </p>
      <p>Pomaly to budú 2 roky od tragickej smrti Carrie Fisher. Star Wars svet sa z toho stále úplne nezotavil, čo platí dupľovane pre filmovú ságu. Tá Skywalkerova sa ukončí IX. epizódou už o mesiac, pričom v nej uvidíme práve Leiu. Ako je to možné?<br/><br/>Využije sa množstvo nepoužitých záberov z minulých častí, ktoré sa prepojili s natáčaním novej časti. Disney pár dní po jej smrti prehlásilo, že ju nebudú oživovať skrz CGI, no niečo sa zmeniť muselo. A vyzerá to tak, že toho bolo viac než dosť. <b>Už v Epizóde VIII mala mať oveľa väčšiu rolu. </b></p>
      <related>
        <a href="https://refresher.sk/71535-Saga-o-Skywalkerovcoch-sa-v-Star-Wars-IX-uzavrie-s-Lukeom-aj-Leiou-Pouziju-sa-archivne-zabery"/>
      </related>
      <p>J. J. Abrams ju dosadil aj do Epizódy IX, kde toho mala ukázať ešte viac. Nestihla však natočiť žiadnu scénu, a tak bol režisér nútený použiť archívne zábery z natáčania The Force Awakens (možno mal v nejaké v zásobe aj Rian Johnson). Jej brat Todd v rozhovore pre <a href="https://www.yahoo.com/entertainment/details-of-carrie-fishers-rise-of-skywalker-role-revealed-210514180.html?guccounter=1&amp;guce_referrer=aHR0cHM6Ly93d3cuaW5kaWV3aXJlLmNvbS8yMDE5LzExL3N0YXItd2Fycy1za3l3YWxrZXItY2FycmllLWZpc2hlci1sZWlhLWplZGktcGxhbnMtMTIwMjE4Nzg4Ny8&amp;guce_referrer_sig=AQAAAL05SYZCUv6Pa_AacEBF98SQK8W6xPy_xu5FQaaw1fetN9oSnDLOMNG20Edkoxb4_1uBqvjN0COJEr6j50XdacQfb6OrVi2RJ7s2jQQAFIN342cTAhQSRuM1tfuaTxC7asPlJJ5f3TrcbYF7a7E9_Xd2hiHaHwW7i7I9PgeLfF8g"><b>Yahoo Entertainment</b> </a>prezradil, že Abrams pracoval s ôsmimi minútami záberov, ktoré neskôr transformoval do scén pre The Rise of the Skywalker. <br/><br/>Ďalej prezradil, že postava mala dostať poriadne zadosťučinenie. Mala v sebe prebudiť nevídanú Silu, stať sa kvázi posledným rytierom Jedi a<b> taktiež si vytvoriť vlastný svetelný meč.</b> Ako by to celé vyzeralo sa už, bohužiaľ, nikdy nedozvieme. Zdá sa, že Leia bude v poslednom diele prítomná skutočne len pár minút. Pevne veríme, že príbeh sa nemusel extrémne meniť a že nás tvorcovia naposledy prekvapia a potešia. </p>
      <related>
        <a href="https://refresher.sk/70470-Star-Wars-speje-po-40-rokoch-ku-koncu-Epicky-trailer-pre-Epizodu-IX-slubuje-ze-odpovie-na-vela-pribehovych-otazok"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/53064-Meryl-Streep-ako-Leia-v-Star-Wars-9-Podla-internetovych-klebiet-bude-mozno-zosnula-Carrie-Fisher-preobsadena"/>
        <a href="https://refresher.sk/71588-Billy-D-Williams-si-znova-zahra-Landa-Paserak-a-pilot-Calrissian-sa-vrati-do-Star-Wars-Epizody-IX"/>
        <a href="https://refresher.sk/71351-John-Krasinski-napise-scenar-k-Tichemu-miestu-2-a-Marka-Hamilla-uvidime-aj-v-9-epizode-Star-Wars"/>
        <a href="https://refresher.sk/47097-Zemetrasenie-vo-svete-Star-Wars-Epizoda-IX-meni-rezisera-scenar-aposuva-datum-premiery"/>
        <a href="https://refresher.sk/71888-Vrati-sa-v-Star-Wars-Epizode-IX-na-scenu-Luke-Skywalker-Mark-Hamill-by-vobec-nebol-proti"/>
        <a href="https://refresher.sk/71462-Horor-od-rezisera-Guardians-of-the-Galaxy-dorazi-tuto-jesen-a-Sylvester-Stallone-sa-dostava-do-kondicky-kvoli-Rambovi-5"/>
        <a href="https://refresher.sk/71108-J-J-Abrams-oznamil-koniec-natacania-Star-Wars-IX-dojemnou-fotkou-s-ustrednym-triom"/>
        <a href="https://refresher.sk/73105-Disney-hlasi-dalsi-velky-problem-Od-Star-Wars-IX-odchadza-jeho-reziser-Colin-Trevorrow-Kto-ho-teraz-nahradi"/>
      </related>
    </article>
  </body>
</html>