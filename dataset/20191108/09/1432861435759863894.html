<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/ludogorec/pomoshtnikyt-na-genchev-za-06-syvpadenie-no-shte-izlezem-ot-grupata-1404186.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T09:45:00+00:00"/>
    <meta property="og:title" content="Помощникът на Генчев за 0:6, съвпадение, но ще излезем от групата"/>
    <meta property="og:description" content="Помощник-треньорът на Лудогорец Алекси Желязков заяви, че в мача срещу Еспаньол на Корнея Ел Прат отборът му е направил всичко, за да защити честта си Както е известно, още през първото полувреме орлите останаха с 9 човека и инкасираха 3 гола"/>
  </head>
  <body>
    <article>
      <h1>Помощникът на Генчев за 0:6: Съвпадение, но ще излезем от групата</h1>
      <address><time datetime="2019-11-08T09:45:00+00:00">08 Nov 2019, 09:45</time> by <a rel="author">Sportlive.bg</a></address>
      <p>Помощник-треньорът на <b><a href="https://www.sportlive.bg/tags/9671">Лудогорец</a></b> Алекси Желязков заяви, че в мача срещу Еспаньол на "Корнея Ел Прат" отборът му е направил всичко, за да защити честта си. Както е известно, още през първото полувреме "орлите" останаха с 9 човека и инкасираха 3 гола. Според Желязков, изгонването на Яцек Горалски е било пресилено.</p>
      <p><i>"Мачът приключи много рано. С ранния гол, с червения картон, втория гол. Оттам нататък всичко беше ясно. Трудно ми е да си обясня защо се получи това нещо. Афектирани сме, но просто това бе съвпадение. А в подобна ситуация, срещу отбор като Еспаньол, всичко е дотам. Без да съм видял повторението, смятам, че Горалски нямаше как да реагира по друг начин. От това, което видях на първо четене, смятам, че можеше да се спести червения му картон. Това видях аз",</i> коментира той. </p>
      <p><i>"Мачът свърши още през първото полувреме. Просто футболистите трябваше да покажат мъжество, да защитят честта си. Беше ясно, че няма как да вземем нещо от мача, но трябваше да се преборим поне за честта. Смятам, че те направиха всичко възможно. Трудно е да се играе при този резултат, при този психологически срив и с двама души по-малко", </i>допълни помощникът на Генчев.</p>
      <p>Относно тактиката, с която е излязъл отборът срещу Еспаньол, Желязков заяви: <i>"Не помня Лудогорец да е играл грозен футбол, още по-невъзможно е да дадем подобни указания на отбора. Не е в стила на отбора ни. Вярвам и съм убеден, че в съблекалнята ни има истински професионалисти, минали през изключително тежки двубои. Всички ние ще положим достатъчно усилия и бързо ще излезем от този шок. Просто нямаме време, след два дни имаме мач от първенството. Доколкото знам, другият мач е завършил наравно, все още сме втори, така че съм убеден, че ще излезем от групите". <b><a href="https://www.sportlive.bg/bgfootball/ludogorec/Stanislav-Genchev-se-opita-da-obqsni-uzhasqvashtoto-porazhenie-na-Ludogorec-1404120.html">А как коментира мача самият Генчев вижте в този материал. </a></b></i></p>
      <related>
        <h4>Още по темата</h4>
        <a href="https://www.sportlive.bg/bgfootball/ludogorec/Edinstveniqt-s-dobra-igra-ot-Ludogorec-s-bezpogreshna-ocenka-za-predstavqneto-na-tima-1404121.html"/>
        <a href="https://www.sportlive.bg/bgfootball/ludogorec/Tragediq-za-Ludogorec-v-Barselona!-Espanxol-sysipa-orlite-i-izpusna-da-gi-bie-s-10-1404069.html"/>
        <a href="https://www.sportlive.bg/bgfootball/ludogorec/Igrach-na-Uotford-Rasizmyt-v-Angliq-e-nishto-v-sravnenie-s-tozi-v-Razgrad-i-Bylgariq-1403886.html"/>
        <a href="https://www.sportlive.bg/bgfootball/cska/Golmajstoryt-na-cSKA-mozhe-da-izpusne-derbito-s-Ludogorec-1403424.html"/>
        <a href="https://www.sportlive.bg/bgfootball/ludogorec/Dve-ot-zvezdite-posochiha-pozitivnoto-za-Ludogorec-vypreki-06-ot-Espanxol-1404122.html"/>
      </related>
    </article>
  </body>
</html>