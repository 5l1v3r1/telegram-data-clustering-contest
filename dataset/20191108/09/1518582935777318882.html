<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/ricchezza-nel-mondo-ci-sono-2101-miliardari-circa-il-40-in-piu-rispetto-a-cinque-anni-fa/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-08T09:32:38+00:00"/>
    <meta property="og:title" content="Ricchezza: nel mondo ci sono 2101 miliardari, circa il 40% in più rispetto a cinque anni fa"/>
    <meta property="og:description" content="Crescono i super ricchi nel mondo: oggi si contano, a livello globale,  2.101 miliardari, quasi il 40% in più rispetto a cinque anni fa. A dirlo il rapporto Billionaire Insights 2019 di UBS secondo cui quest’anno si contano 589 paperoni (pari al 38,9%) in più di cinque anni fa. Nello stesso quinquennio, la ricchezza complessiva di questo club super esclusivo è cresciuta di oltre un terzo (34,5%), raggiungendo un totale di 8,5 trilioni di dollari. Per la prima volta in cinque anni inoltre, dice il rapporto, nel corso del 2018 la ricchezza miliardaria totale è scesa a causa di “un dollaro statunitense forte, attriti commerciali, timori di una crescita economica più bassa e volatilità dei mercati finanziari”, ha rilevato la banca svizzera. I miliardari americani sono stati gli unici a non aver subito un calo nel 2018: la loro ricchezza è cresciuta dello 0,1% e alla fine dell’anno, il paese ospitava circa 749 miliardari con una ricchezza complessiva di 3,6 trilioni di dollari. Ma è l’Asia-Pacifico la patria del maggior…"/>
  </head>
  <body>
    <article>
      <h1>Ricchezza: nel mondo ci sono 2101 miliardari, circa il 40% in più rispetto a cinque anni fa</h1>
      <address><time datetime="2019-11-08T09:32:38+00:00">08 Nov 2019, 09:32</time> by <a rel="author">Alessandra Caparello</a></address>
      <p>Crescono i <b>super ricchi</b> nel mondo: oggi si contano, a livello globale,  2.101 miliardari, quasi il 40% in più rispetto a cinque anni fa. A dirlo il rapporto <a href="https://www.ubs.com/global/en/wealth-management/uhnw/billionaires-report.html?campID=SEM-BILLIONAIRE2019_SG_UBS_Billionaires_Insights_+ubs_+billionaires">Billionaire Insights 2019 di UBS</a> secondo cui quest’anno si contano 589 paperoni (pari al 38,9%) in più di cinque anni fa.</p>
      <p>Nello stesso quinquennio, la <b>ricchezza complessiva</b> di questo club super esclusivo è cresciuta di oltre un terzo (34,5%), raggiungendo un totale di 8,5 trilioni di dollari. Per la prima volta in cinque anni inoltre, dice il rapporto, nel corso del 2018 la ricchezza miliardaria totale è scesa a causa di “un dollaro statunitense forte, attriti commerciali, timori di una crescita economica più bassa e volatilità dei mercati finanziari”, ha rilevato la banca svizzera.</p>
      <p>I <b>miliardari americani</b> sono stati gli unici a non aver subito un calo nel 2018: la loro ricchezza è cresciuta dello 0,1% e alla fine dell’anno, il paese ospitava circa 749 miliardari con una ricchezza complessiva di 3,6 trilioni di dollari. Ma è l’Asia-Pacifico la patria del maggior numero di miliardari del mondo. Con 754 miliardari, la cui ricchezza complessiva ammontava a 2,5 trilioni di dollari, la regione rappresenta il 36% della popolazione miliardaria mondiale. Al suo interno, la Cina rappresenta il 43% dei miliardari della regione, l’India il 14%, Hong Kong il 9% e il Giappone solo il 4%.</p>
      <p>Il rapporto di UBS ha anche evidenziato un notevole aumento del<b> numero di donne</b> che si uniscono al gruppo dei super-ricchi. Oggi si contano nel mondo 233 miliardarie, in crescita del 46% rispetto alle 160 registrate nel 2013, superando il tasso di crescita del 39% mostrato dalle loro controparti maschili in quel periodo. A guidare la classifica delle donne più ricche l’Asia.</p>
    </article>
  </body>
</html>