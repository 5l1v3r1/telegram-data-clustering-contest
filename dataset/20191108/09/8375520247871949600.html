<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/blizko-160-tis-klijentiv-dniprogazu-koristuyutsya-onlayn-servisom-na-sayti-104ua-638610.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-08T09:01:00+00:00"/>
    <meta property="og:title" content="Близько 160 тис. клієнтів «Дніпрогазу» користуються онлайн-сервісом на сайті 104.ua"/>
    <meta property="og:description" content="З початку року «особистий кабінет» зареєстрували понад 22 тис. споживачів газу"/>
  </head>
  <body>
    <article>
      <h1>Близько 160 тис. клієнтів «Дніпрогазу» користуються онлайн-сервісом на сайті 104.ua</h1>
      <address>
        <time datetime="2019-11-08T09:01:00+00:00">08 Nov 2019, 09:01</time>
      </address>
      <h4>З початку року «особистий кабінет» зареєстрували понад 22 тис. споживачів газу</h4>
      <p>Вже 160 тис. мешканців Дніпра та Дніпровського району користуються «особистим кабінетом» на сайті 104.ua. Мешканці Дніпра продовжують досить активно долучатись до використання дистанційного онлайн-сервісу для споживачів газу.</p>
      <p>Впродовж 2019 року кількість зареєстрованих клієнтів збільшилась на 22 тисячі. Сервіс використовується для контролю балансу особового рахунку, здійснення онлайн-оплати за спожитий газ, отримання інформаційної підтримки щодо послуг з розподілу та передачі показань лічильників.</p>
      <p>«Ми фіксуємо постійне збільшення кількості нових реєстрацій на сайті 104.ua, - коментує начальник управління клієнтського сервісу АТ «Дніпрогаз» Марина Коваленко. – Щомісяця в середньому близько 2,5 тисяч дніпрян долучаються до користування сервісом, що підтверджує його зручність та корисність».</p>
      <p>Спеціалісти «Дніпрогазу» постійно працюють над розширенням спектру зручних послуг для споживачів газу. Серед нових сервісів – чат-бот 7104ua у месенджері Viber та мобільні додатки 104 Mobile та 104 Mobile Light, які розроблені для мобільних пристроїв на операційних системах Android та iOS 11 або вище.</p>
      <p>Популярним каналом комунікації зі спеціалістами газової компанії залишаються телефонні звернення. Для передачі показань лічильників до операторів Контакт-центру у 2019 році звернулось 168,4 тис. споживачів газу, понад 190 тис. дніпрян скористалися сервісом передачі SMS на короткий номер 7104. Решта споживачів надали перевагу використанню автовідповідача IVR, чат-боту 7104ua та електронної пошти. Цими каналами скористались 41,3 тис., 11 тис. та 3,6 тис. клієнтів відповідно.</p>
      <p>Нагадуємо, що згідно до вимог Кодексу ГРМ побутові споживачі мають щомісяця з 1 по 5 число включно повідомляти газовій компанії обсяг фактично використаного природного газу. Своєчасне надання фактичних обсягів спожитого блакитного палива за допомогою електронних сервісів АТ «Дніпрогаз» допоможе уникнути розбіжностей у розрахунках із газопостачальною компанією.</p>
      <related>
        <a href="https://glavcom.ua/world/hitech/u-kitaji-vveli-komendantsku-godinu-dlya-pidlitkiv-geymeriv-638511.html"/>
        <a href="https://glavcom.ua/world/hitech/v-oon-pidrahuvali-skilki-lyudey-na-zemli-koristujetsya-internetom-638123.html"/>
        <a href="https://glavcom.ua/economics/finances/ponad-60-tis-klijentiv-chernivcigazu-koristuyutsya-osobistim-kabinetom-638160.html"/>
      </related>
    </article>
  </body>
</html>