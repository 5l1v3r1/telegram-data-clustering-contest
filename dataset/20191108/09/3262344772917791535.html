<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33001/samsung-powerstick-jet-scopa-elettrica-lavapavimenti-autonomia"/>
    <meta property="og:site_name" content="DDay.it"/>
    <meta property="article:published_time" content="2019-11-08T09:45:00+00:00"/>
    <meta property="og:title" content="Samsung Powerstick Jet disponibile in Italia: scopa elettrica e lavapavimenti con 60 minuti di autonomia"/>
    <meta property="og:description" content="La nuova scopa elettrica di Samsung Powerstick Jet, già vista all'IFA 2019, è arrivata nei negozi italiani. Tre i punti di forza: filtro igienizzante, potenza e autonomia."/>
  </head>
  <body>
    <article>
      <h1>Samsung Powerstick Jet disponibile in Italia: scopa elettrica e lavapavimenti con 60 minuti di autonomia</h1>
      <h2>La nuova scopa elettrica di Samsung Powerstick Jet, già vista all'IFA 2019, è arrivata nei negozi italiani. Tre i punti di forza: filtro igienizzante, potenza e autonomia.</h2>
      <address><time datetime="2019-11-08T09:45:00+00:00">08 Nov 2019, 09:45</time> by <a rel="author">Franco Aquini</a></address>
      <p>Samsung l'aveva già presentata all'IFA di Berlino e ora è stata lanciata ufficialmente sul mercato. Si tratta della <b>scopa elettrica Powerstick Jet di Samsung che mette insieme potenza di aspirazione, igiene e batteria a lunga durata</b>. </p>
      <figure>
        <img src="https://cdn.dday.it/system/uploads/picture/image/58539/content_small_samsung-powerstick-jet-1.jpg"/>
      </figure>
      <p>Cominciando dal sistema di filtraggio, <b>Samsung parla di un filtro HEPA (High Efficiency Particulate Air filter) a 5 livelli</b>, capace di catturare fino al 99,999% di particelle di polveri e allergeni (secondo il test SLG basato su IEC62885-2). In pratica il filtraggio funziona così: per prima cosa il motore ciclonico separa le particelle di polvere e separa quelle più grandi, che finiscono intrappolate in una rete metallica.</p>
      <p>A questo punto interviene un secondo ciclone, il Jet Cyclone, che cattura la polvere più fine insieme a un micro filtro.<b> Infine subentra un filtro antipolvere ultra fine che cattura le particelle di polvere di dimensioni comprese tra i 0,3 e i 10 μm</b>.</p>
      <figure>
        <img src="https://cdn.dday.it/system/uploads/picture/image/58541/content_small_samsung-powerstick-jet-3.jpg"/>
      </figure>
      <p>Stupisce inoltre la potenza di aspirazione, che Samsung dichiara essere di 200W, anche in questo caso testata secondo lo standard IEC62885-2. Si parla ovviamente della modalità Max, quella che spinge la potenza al massimo. </p>
      <p> </p>
      <h3>Batteria da 3.000 mAh. Samsung Powerstick Jet promette 60 minuti di autonomia</h3>
      <p>La vera sfida che tutte le scope elettriche senza filo devono afforntare, tuttavia, rimane quella dell'autonomia. Samsung sembra aver risolto i problema grazie a una <b>batteria da 3.000 mAh che promette 60 minuti di utilizzo ininterrotti</b>. Utilizzo che può essere non solo quello di aspirare, ma anche di lavare i pavimenti e di lucidare le superfici in legno. La spazzola lavapavimenti monta infatti due dischi rotanti rivestiti da un panno lavabile capace sia di lucidare che di lavare il parquet.</p>
      <p>Samsung Powerstick Jet è già in vendita presso i negozi e sullo store online di Samsung. I tre modelli proposti, che differiscono l'uno dall'altro in base alla dimensione della batteria e alla dotazione di spazzole, <b>hanno un prezzo compreso tra i 699 e gli 849 euro</b>.</p>
    </article>
  </body>
</html>