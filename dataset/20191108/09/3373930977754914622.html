<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/anna-breman-ny-vice-riksbankschef-6977898"/>
    <meta property="og:site_name" content="Affärsvärlden"/>
    <meta property="article:published_time" content="2019-11-08T09:15:00+00:00"/>
    <meta property="og:title" content="Anna Breman ny vice riksbankschef"/>
    <meta property="og:description" content="Riksbanksfullmäktige har på fredagen beslutat att utse Anna Breman till ny direktionsledamot i Riksbanken."/>
  </head>
  <body>
    <article>
      <h1>Anna Breman ny vice riksbankschef</h1>
      <address>
        <time datetime="2019-11-08T09:15:00+00:00">08 Nov 2019, 09:15</time>
      </address>
      <p>
        <b>Riksbanksfullmäktige har på fredagen beslutat att utse Anna Breman till ny direktionsledamot i Riksbanken.</b>
      </p>
      <p>Det framgår av ett pressmeddelande.</p>
      <p>Anna Breman kommer att delta på det penningpolitiska mötet den 18 december.</p>
      <p>Riksbanksfullmäktige beslutade även att utse Cecilia Skingsley till förste vice riksbankschef från och med den 8 november 2019 till dess hennes mandatperiod löper ut den 22 maj 2025.</p>
      <p>”Vi är mycket nöjda med att kunna presentera ytterligare en högt kvalificerad ledamot till Riksbankens direktion. Fullmäktige var enigt i sitt beslut. Anna Breman har bred och djup erfarenhet från både den finansiella sektorn och den akademiska världen, såväl i Sverige som internationellt”, säger riksbanksfullmäktiges ordförande Susanne Eberstein och vice ordförande Michael Lundholm i en gemensam kommentar.</p>
      <p>Anna Breman kommer närmast från en anställning som chefekonom och chef för makroanalys på Swedbank.</p>
      <p>Riksbankens direktion består av sex ledamöter som väljs för mandatperioder på fem eller sex år. Övriga ledamöter är riksbankschef Stefan Ingves och vice riksbankscheferna Martin Flodén, Per Jansson och Henry Ohlsson. </p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fanna-breman-ny-vice-riksbankschef-6977898&amp;title=Anna%20Breman%20ny%20vice%20riksbankschef&amp;description=Riksbanksfullm%C3%A4ktige%20har%20p%C3%A5%20fredagen%20beslutat%20att%20utse%20Anna%20Breman%20till%20ny%20direktionsledamot%20i%20Riksbanken.">Facebook</a>
        </li>
        <li>
          <a href="http://twitter.com/share?text=Anna%20Breman%20ny%20vice%20riksbankschef&amp;url=https%3A%2F%2Fwww.affarsvarlden.se%2Fbors-ekonominyheter%2Fanna-breman-ny-vice-riksbankschef-6977898">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fanna-breman-ny-vice-riksbankschef-6977898&amp;title=Anna%20Breman%20ny%20vice%20riksbankschef">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fanna-breman-ny-vice-riksbankschef-6977898&amp;title=Anna%20Breman%20ny%20vice%20riksbankschef">Reddit</a>
        </li>
        <li>Mail</li>
      </ul>
    </article>
  </body>
</html>