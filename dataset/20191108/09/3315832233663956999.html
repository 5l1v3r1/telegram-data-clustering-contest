<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/b6d4794cd8624a72/video-furturi-in-serie-la-hancesti-cinci-tineri-suspectati-de-comiterea-infractiunilor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-08T09:54:09+00:00"/>
    <meta property="og:title" content="VIDEO // Furturi în serie la Hâncești: Cinci tineri, suspectați de comiterea infracțiunilor"/>
    <meta property="og:description" content="Cinci tineri cu vârste cuprinse între 18 și 26 de ani, locuitori ai raionului Hâncești, sunt cercetați penal pentru săvârșirea mai multor furturi din locuințe. Pe parcursul lunilor septembrie-octombrie curent, aceștia ar fi comis cel puțin 9 furturi din mai multe sate a raionului Hâncești. Trei dintre suspecți sunt reținuți pentru 72 de ore, alții doi sunt cercetați în libertate."/>
  </head>
  <body>
    <article>
      <h1>VIDEO // Furturi în serie la Hâncești: Cinci tineri, suspectați de comiterea infracțiunilor</h1>
      <address><time datetime="2019-11-08T09:54:09+00:00">08 Nov 2019, 09:54</time> by <a rel="author">Jurnal.md</a></address>
      <p>
        <b>Cinci tineri cu vârste cuprinse între 18 și 26 de ani, locuitori ai raionului Hâncești, sunt cercetați penal pentru săvârșirea mai multor furturi din locuințe. Pe parcursul lunilor septembrie-octombrie curent, aceștia ar fi comis cel puțin 9 furturi din mai multe sate a raionului Hâncești. Trei dintre suspecți sunt reținuți pentru 72 de ore, alții doi sunt cercetați în libertate.</b>
      </p>
      <p>Activitatea infracțională a grupării a fost documentată și demascată de forțele de ordine, iar reținerea suspecților a avut loc cu suportul ofițerilor BPDS “Fulger”.</p>
      <p>Ca urmare a acțiunilor speciale de investigații, polițiștii au stabilit că suspecții foloseau metoda clasică de pătrundere în locuinţe, prin forţarea geamurilor sau ușilor, atunci când stăpânii erau lipsă. Preponderent aceștia furau bani și articole din aur. Suma prejudiciului constituie peste 500 000 de lei.</p>
      <p>Bănuiții nu sunt la prima abatere de la lege, aceștia au fost anterior judecați pentru infracțiuni similare, iar un alt dosar pentru comiterea infracțiunii de furt se află în curs de examinare în instanța de judecată.</p>
      <p>Dacă vor fi găsiți vinovați, aceștia riscă închisoare de la 5 până la 10 ani. În urma reţinerii suspecților, polițiștii au depistat și ridicat mai multe bunuri care se presupune că ar fi fost sustrase în urma comiterii infracţiunilor.</p>
      <p>Ofițerii de investigații întreprind acțiuni de urmărire penală şi măsuri speciale de investigație în vederea întăririi bazei probatorii, precum și stabilirii tuturor membrilor ai grupării criminale, totodată se verifică apartenența acestora la comiterea altor infracțiuni de acest gen, înregistrate pe teritoriul Republicii Moldova.</p>
      <figure>
        <iframe src="https://www.youtube.com/embed/dBsBAEej7VU" width="560" height="315" data-service="Youtube" scrolling="no"/>
      </figure>
    </article>
  </body>
</html>