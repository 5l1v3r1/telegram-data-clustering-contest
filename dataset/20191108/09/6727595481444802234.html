<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/deputy-police-superintendent-said-that-cases-related-to-atrocities-against-tribes-people-dip678.html"/>
    <meta property="og:site_name" content="DoolNews"/>
    <meta property="article:published_time" content="2019-11-08T09:04:00+00:00"/>
    <meta property="og:title" content="വയനാട്ടില്‍ ആദിവാസി ദളിത് വിഭാഗക്കാര്‍ക്കുനേരെയുള്ള ആക്രമണങ്ങള്‍ കുറയുന്നുവെന്ന് പൊലീസ്"/>
    <meta property="og:description" content="Adivasi Tribes KERALA NEWS Kerala Police Wayanad Kerala വയനാട്: സംസ്ഥാനത്തെ ഏറ്റവും കൂടുതല്‍ ആദിവാസികളുള്ള വയനാട്് ജില്ലയില്‍ പട്ടികജാതി പട്ടികവര്‍ഗക്കാര്‍ക്ക് നേരെയുള്ള"/>
  </head>
  <body>
    <article>
      <h1>വയനാട്ടില്‍ ആദിവാസി ദളിത് വിഭാഗക്കാര്‍ക്കുനേരെയുള്ള ആക്രമണങ്ങള്‍ കുറയുന്നുവെന്ന് പൊലീസ്</h1>
      <address><time datetime="2019-11-08T09:04:00+00:00">08 Nov 2019, 09:04</time> by <a rel="author">ന്യൂസ് ഡെസ്‌ക്</a></address>
      <p>വയനാട്: സംസ്ഥാനത്തെ ഏറ്റവും കൂടുതല്‍ ആദിവാസികളുള്ള വയനാട്് ജില്ലയില്‍ പട്ടികജാതി പട്ടികവര്‍ഗക്കാര്‍ക്ക് നേരെയുള്ള ആക്രമണങ്ങള്‍ തടയുന്നതിനുള്ള ആക്ടിന്റെ കീഴില്‍ രേഖപ്പെടുത്തിയ കേസുകള്‍ കുറയുന്നതായി കണ്ടെത്തല്‍.</p>
      <p>വ്യത്യസ്ത ഡിപ്പാര്‍ട്ടുമെന്റുകളിലെ മുതിര്‍ന്ന ഉദ്യോഗസ്ഥര്‍ പങ്കെടുത്ത കൂടിക്കാഴ്ചയില്‍ പ്രത്യേക മൊബൈല്‍ സ്‌ക്വാഡ് ഡെപ്യൂട്ടി പൊലീസ് സൂപ്രണ്ട് പി.കെ കുബേരന്‍ നമ്പൂതിരി അവതരിപ്പിച്ച റിപ്പോര്‍ട്ടിലാണ് ഇത് വ്യക്തമാക്കുന്നത്. കഴിഞ്ഞ മൂന്നു വര്‍ഷത്തെ കണക്കുകള്‍ പരിശോധിക്കുമ്പോള്‍ 2019ല്‍ ഇത്തരം കേസുകള്‍ കുറയുന്നുവെന്നാണ് റിപ്പോര്‍ട്ടിലുള്ളത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/set-on-fire-after-robbery-in-malappuram-123.html?utm_source=doolnews&amp;utm_medium=related"/>
      </related>
      <p>വിവിധ വകുപ്പുകളിലായി 102 കേസുകള്‍ 2016ലെ ആക്ട് പ്രകാരം രജിസ്റ്റര്‍ ചെയ്യപ്പെട്ടിട്ടുണ്ടെങ്കിലും അതില്‍ 2019 ഒക്ടോബര്‍ 31 വരെ 37കേസുകള്‍ ആദിവാസികളുമായി ബന്ധപ്പെട്ടും 17 കേസുകള്‍ ദളിത് വിഭാഗവുമായി ബന്ധപ്പെട്ടും മൊത്തം 57 കേസുകള്‍ മാത്രമാണ് രജിസ്റ്റര്‍ ചെയ്യപ്പെട്ടിട്ടുള്ളതെന്ന് റിപ്പോര്‍ട്ടില്‍ പറയുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇതില്‍ തന്നെ കോടതിയില്‍ കുറ്റപത്രം സമര്‍പ്പിച്ചത് 31 കേസുകളിലാണ്. അതില്‍ നാലെണ്ണം തെറ്റായ കേസുകളാണെന്ന് അന്വേഷണത്തില്‍ തെളിഞ്ഞതായി പി.കെ കുബേരന്‍ പറഞ്ഞു.</p>
      <related>
        <a href="https://www.doolnews.com/school-drop-out-of-tribal-students-in-wayanad-and-idukki-123.html?utm_source=doolnews&amp;utm_medium=related"/>
      </related>
      <p>2017ല്‍ 60 കേസുകളും 2018ല്‍ 77 കേസുകളുമാണ് രജിസ്റ്റര്‍ ചെയ്യപ്പെട്ടിട്ടുള്ളത്. ആക്ടിനെ സംബന്ധിച്ച് പൊതുജനങ്ങള്‍ക്കിടയില്‍ ബോധവല്‍ക്കരണം നടത്താന്‍ പൊലീസിന് സാധിച്ചതുകൊണ്ടാണ് കേസുകളുടെ എണ്ണം കുറയക്കാന്‍ സാധിച്ചതെന്നും അദ്ദേഹം പറഞ്ഞു.</p>
      <p>ആദിവാസി ദളിത് വിഭാഗത്തില്‍പ്പെടുന്ന ഇരകള്‍ക്ക് നിയമോപദേശം നല്‍കുന്നതില്‍ പബ്ലിക് പ്രോസിക്യൂട്ടറോട് നിര്‍ദേശിച്ചത് ജില്ലാ കളക്ടര്‍ എ. ആര്‍ അജയകുമാറാണ്.</p>
      <figure>
        <iframe src="https://www.youtube.com/embed/xncZGmlx1bY" width="560" height="315" data-service="Youtube" scrolling="no"/>
      </figure>
    </article>
  </body>
</html>