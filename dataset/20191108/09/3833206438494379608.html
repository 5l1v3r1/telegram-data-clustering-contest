<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/OIK-obyavi-aktualiziran-spisuk-na-novite-obshtinski-suvetnici-912110"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-08T09:25:00+00:00"/>
    <meta property="og:title" content="ОИК обяви актуализиран списък на новите общински съветници"/>
    <meta property="og:description" content="Общинската избирателна комисия на Пловдив обяви актуализирания списък с общински съветници, предаде ..."/>
  </head>
  <body>
    <article>
      <h1>ОИК обяви актуализиран списък на новите общински съветници</h1>
      <address>
        <time datetime="2019-11-08T09:25:00+00:00">08 Nov 2019, 09:25</time>
      </address>
      <p>Общинската избирателна комисия на Пловдив обяви актуализирания списък с общински съветници, предаде репортер на <b>Plovdiv24.bg</b>.</p>
      <p>Още след изборите на 27 октомври съветниците получиха удостоверения. Заради балотажа обаче се налагат промени, тъй като новоизбраните общински и районни кметове освобождават места в ОбС. На тяхно място влизат следващите в листата.  Новите съветници са Ангел Славов, Иван Вичков, Анета Господинова, Емил Русинов, Александър Държиков от групата на ГЕРБ. </p>
      <p>Назначената с решение на Министерски съвет за областен управител Дани Каназирева ще бъде заместена от Владимир Темелков в групата на "Съюз за Пловдив. </p>
      <p>Славчо Атанасов се връща в Народното събрание като депутат и на негово място влиза Иван Црънчев от Местна коалиция "НФСБ /ВМРО – БНД/“.</p>
      <p>Припомняме, че клетвата на новоизбрания Общински съвет и кметове на Пловдив ще бъде в понеделник, 11 ноември, от 10,00 ч. в зала "Съединение" на Регионалния исторически музей. На следващия ден, 12 ноември, ще бъде официалното представяне на новия областен управител Дани Каназирева.</p>
    </article>
  </body>
</html>