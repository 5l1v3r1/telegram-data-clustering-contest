<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/dinamo-(bukuresht)-e-gotov-da-pregovarq-s-levski-za-svoe-zvezdno-trio-1404178.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-08T09:30:00+00:00"/>
    <meta property="og:title" content="Динамо (Букурещ) е готов да преговаря с Левски за свое звездно трио"/>
    <meta property="og:description" content="Джовани Бекали, който помага в селекцията на Левски, е решил да се възползва от лошата финансова ситуация на Динамо (Букурещ) и да предложи три от звездите на кучетата на българския гранд, пише Тема Спорт Това са Матиа Монтини, Александру Рауца и Денис Чиоботару"/>
  </head>
  <body>
    <article>
      <h1>Динамо (Букурещ) е готов да преговаря с Левски за свое звездно трио</h1>
      <address><time datetime="2019-11-08T09:30:00+00:00">08 Nov 2019, 09:30</time> by <a rel="author">Sportlive.bg</a></address>
      <p>Джовани Бекали, който помага в селекцията на <b><a href="https://www.sportlive.bg/bgfootball/levski">Левски</a></b>, е решил да се възползва от лошата финансова ситуация на Динамо (Букурещ) и да предложи три от звездите на "кучетата" на българския гранд, пише "Тема Спорт". Това са Матиа Монтини, Александру Рауца и Денис Чиоботару.</p>
      <p>За 27-годишния италиански нападател Монтини се говореше като вариант за Левски още през лятото. Миналият сезон бе много успешен за него, но през този има само 3 гола в 12 мача. Оценяван е на 1 милион евро. Също на 27 години е Рауца. Той дойде в Динамо през лятото от Волунтари, играе като дефанзивен халф и има 11 мача за тима от Букурещ. Най-млад от триото е Чиоботару, който може да играе отдясно в отбраната или в центъра й. Този сезон има 10 мача и 2 гола, а според Transfermarkt струва 500 хиляди евро.</p>
      <p><i>"Нямаме оферти за наши играчи, но сме готови да преговаряме с Левски, ако проявяват интерес. За момента няма нищо"</i>, каза генералният директор на Динамо Флорин Пруня, който е бивш вратар на Литекс.<i> "Никой не ме е търсил. Мисля само за Динамо"</i>, каза пък Чоботару. Наскоро в Румъния писаха, че Чиоботару, Роберт Модовеану и Даниел Попа са били предлагани на Лудогорец. <b><i><a href="https://www.sportlive.bg/bgfootball/levski/Levski-sledi-situaciqta-okolo-golmajstora-na-Dunav-(Ruse)-1403953.html">Кое е последното име, свързвано с трансфер в Левски, вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Hubchev-obqvi-kakvi-podobreniq-e-vidql-v-Levski-i-zashto-Alar-bie-statichnite-polozheniq-1403663.html"/>
        <a href="https://www.sportlive.bg/bgfootball/levski/Igrachyt-na-macha-Levski---Etyr-Vazhno-e-otboryt-da-vyrvi-no-chakah-svoq-shans-1403657.html"/>
        <a href="https://www.sportlive.bg/bgfootball/levski/I-Levski-ne-pozhali-kletiq-Etyr--1403497.html"/>
        <a href="https://www.sportlive.bg/bgfootball/ludogorec/Petrichev-Ludogorec-ne-iska-futbolisti-na-Levski-1403428.html"/>
        <a href="https://www.sportlive.bg/bgfootball/levski/Levski-si-nabelqza-igrach-na-Beroe-1391635.html"/>
      </related>
    </article>
  </body>
</html>