<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/stsena/nova-informatsiya-za-sstoyanieto-na-stefan-danailov_news708068.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-08T09:07:00+00:00"/>
    <meta property="og:title" content="Нова информация за състоянието на Стефан Данаилов"/>
    <meta property="og:description" content="Ламбо отново е изваден от медикаментозната кома, лечението продължава"/>
  </head>
  <body>
    <article>
      <h1>Нова информация за състоянието на Стефан Данаилов</h1>
      <h2>Ламбо отново е изваден от медикаментозната кома, лечението продължава</h2>
      <address>
        <time datetime="2019-11-08T09:07:00+00:00">08 Nov 2019, 09:07</time>
      </address>
      <p>https://blitz.bg/stsena/nova-informatsiya-za-sstoyanieto-na-stefan-danailov_news708068.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1573198254-stefan-danailov-655x414.jpg"/>
        </figure>
        <figure>
          <img src="https://static.blitz.bg/documents/thumbnails/730/201411/20141114.nabqarwxxt.jpg"/>
          <figcaption>Стефан Данаилов</figcaption>
        </figure>
      </slideshow>
      <p>
        <b>Жизнените показатели на Стефан Данаилов леко са се подобрили и лекарите са го изключили от апаратното дишане, за да продължат лечението. Той е в съзнание и говори, пише<a href="https://www.monitor.bg/bg/a/view/stefan-danailov-s-goljama-metastaza-v-belija-drob-180125"> "Монитор".</a></b>
      </p>
      <p><a href="https://blitz.bg/obshtestvo/trevozhni-novini-za-sstoyanieto-na-stefan-danailov_news707881.html"><b>Свижданията с актьора обаче са силно ограничени, както БЛИЦ вече съобщи</b></a>, за да се избегне риск от инфекции за отслабения му организъм.</p>
      <p>Племенницата му <b>Росица Обрешкова се е видяла само за 5 минути с него</b> и сподели, че <b>според нея няма развитие </b>нито в посока подобрение, нито в посока влошаване. Рехабилитационните процедури и <b>масажи не спират</b>, за да не получи големият актьор рани от залежаване и да не се обездвижат ставите му.</p>
      <p><b>Актрисата Ирен Кривошиева</b> пък нито потвърди, нито отрече да го е посетила.<b> "Напишете добро и добро ще се случи"</b>, прибави своето пожелание тя към добрата енергия на почитателите му.</p>
      <p>Голяма метастаза в лимфен възел в областта на белия дроб е причината за тежкото състояние на Стефан Данаилов, който се бори за живота си в реанимацията на Военномедицинска академия.<br/><br/>Дихателната недостатъчност, заради която се е наложило да му бъде направена трахеотомия и да бъде поставен на апаратно дишане, затруднява и сърдечната и бъбречната дейност на актьора. Метастазата е открита още при приемането на 76-годишния Стефан Данаилов във ВМА.</p>
      <p>През 2013 г. Мастера бе диагностициран с Неходжкинов лимфом - заболяване, при което злокачествените клетки се образуват в лимфната система. Тогава засегнатият лимфен възел е в коремната област, но въпреки лечението сега медиците са открили голямо образувание в областта на белия дроб.</p>
      <p>Посещенията при актьора са строго забранени, защото имунната му система практически не функционира. Лекарите отказват да предоставят информация освен на най-близките му - племенницата му Росица Обрешкова и доведения му син Росен Цанков.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>