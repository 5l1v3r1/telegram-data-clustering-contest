<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3322412"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-08T09:17:00+00:00"/>
    <meta property="og:title" content="רעידת אדמה הכתה באיראן: לפחות חמישה נהרגו וכ-300 נפצעו"/>
    <meta property="og:description" content="המרכז הסיסמולוגי ברפובליקה האסלאמית אמר כי רעש אדמה בעוצמה 5.9 הורגש בצפון-מערב המדינה, כ-400 ק&quot;מ מטהראן. על פי כלי תקשורת..."/>
  </head>
  <body>
    <article>
      <h1>רעידת אדמה הכתה באיראן: לפחות חמישה נהרגו וכ-300 נפצעו</h1>
      <address><time datetime="2019-11-08T09:17:00+00:00">08 Nov 2019, 09:17</time> by <a rel="author">אי-פי</a></address>
      <figure>
        <img src="https://img.wcdn.co.il/f_auto,w_700/2/9/4/7/2947554-46.jpg"/>
        <figcaption>רעידת אדמה באיראן, היום ׁ(צילום: אי-פי)</figcaption>
      </figure>
      <p>לפחות חמישה בני אדם נהרגו וכ-300 נפצעו ברעידת אדמה שהכתה הלילה (שישי) בצפון-מערב איראן - כך אמרו גורמי ממשל רשמיים במדינה. המרכז הסיסמולוגי של איראן אמר כי רעש אדמה בעוצמה 5.9 פגע במחוז אזרבייג'ן מזרח בשעה 2:17 לפנות בוקר, לפי שעון מקומי, כ-400 ק"מ צפונית מערבית לטהראן הבירה.</p>
      <p>גם המרכז הסיסמולוגי של אירופה והמזרח התיכון דיווח על רעידת האדמה, בה יותר מ-40 זעזועי משנה הורגשו באזור הכפרי השוכן בהרי אלבורז הצפוניים. על פי כלי תקשורת מקומיים, אנשים ברחו מבתיהם בבהלה. בנוסף לכך, דווח כי לפחות 312 בני אדם נפצעו, אם כי רק 13 נזקקו לטיפול בבית חולים.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3322174">איראן: עוד שתי מכליות שלנו הותקפו בים האדום בחודשים האחרונים </a>
        <a href="https://news.walla.co.il/item/3322006"> איראן חידשה את הפעילות במתקן הגרעיני בפורדו </a>
        <a href="https://tld.walla.co.il/item/3222767?lm_supplier=16893&amp;lm_bc=18500"> נוחרים וסובלים מדום נשימה? המכשירים שיעניקו לכם שינה איכותית תוכן מקודם</a>
      </p>
      <figure>
        <img src="https://img.wcdn.co.il/f_auto,w_700/2/9/4/7/2947555-46.jpg"/>
        <figcaption>נזקי רעידת האדמה באיראן, היום (צילום: אי-פי)</figcaption>
      </figure>
      <p>ראש שירותי רפואת החירום ברפובליקה האסלאמית, פירחוסיין קוליאנד, מסר את נתוני הנפגעים לטלוויזיה הממלכתית. גורמים רשמיים אמרו כי כוחות ההצלה הועברו לאזור. לפי הטלוויזיה הממלכתית, כ-30 בתים נהרסו במוקד הרעידה.</p>
      <p>איראן סובלת מאירועים סיסמיים משמעותיים וחווה רעידת אדמה אחת ליום. בשנת 2003, רעידת אדמה בעוצמה 6.6 שיטחה את העיר ההיסטורית בם, והרגה 26 אלף בני אדם. כמו כן, בשנת 2017 פקדה את איראן רעידת אדמה בעוצמה 7, שגרמה לנזק רב ויותר מ-600 הרוגים ו-9,000 פצועים.</p>
      <p>(עדכון ראשון: 6:37)</p>
    </article>
  </body>
</html>