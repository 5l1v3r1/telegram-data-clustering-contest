<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cod-modern-warfare-nuova-patch/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-08T09:25:00+00:00"/>
    <meta property="og:title" content="COD Modern Warfare: rilasciata nuova patch, nuove mappe e bilanciamenti"/>
    <meta property="og:description" content="Quest'oggi è stata rilasciata una nuova patch per CoD Modern Warfare che va ad aggiungere nuove mappe ed un bilanciamento generale delle armi."/>
  </head>
  <body>
    <article>
      <h1>COD Modern Warfare: rilasciata nuova patch, nuove mappe e bilanciamenti</h1>
      <address><time datetime="2019-11-08T09:25:00+00:00">08 Nov 2019, 09:25</time> by <a rel="author">Alessandro Niro</a></address>
      <p>Dopo mesi di estenuante attesa per tutti gli appassionati, dal <b>25 ottobre</b> è finalmente disponibile il nuovo <b>CoD Modern Warfare</b> per PlayStation 4, Xbox One e PC. Il titolo, che sottolineiamo essere un vero e proprio <b>reboot di Infinity Ward</b> dell’originale Modern Warfare del 2007, ha riscosso un enorme successo di critica e pubblico e, in pochissimo tempo, ha raggiunto il <b>primo posto</b> delle classifiche di vendita di tutto il mondo, registrando un lancio migliore dei precedenti Call of Duty World War II e Call of Duty Black Ops 4.</p>
      <p><a href="https://www.tomshw.it/videogioco/call-of-duty-modern-warfare-aggiornamento/">Come annunciato nella giornata di ieri</a>, oggi è finalmente arrivata la patch più corposa fino a questo momento di CoD Modern Warfare la quale, oltre a risolvere numerosi problemi additati da tempo dai giocatori, aggiunge nuovi ed interessanti contenuti.</p>
      <p>Leggi anche: <a href="https://www.tomshw.it/videogioco/god-of-war-2-ps5-teaser/">God of War 2 o un gioco sci-fi su PS5? Cory Barlog condivide un teaser</a></p>
      <figure>
        <img src="https://www.tomshw.it/images/images/2019/10/call-of-duty-modern-warfare-58997.jpg"/>
      </figure>
      <p>I cambiamenti principali riguardano un ri-bilanciamento delle armi. Nello specifico, le <b>Claymore</b> sono state depotenziate considerevolmente, così come lo <b>shotgun 725</b>, il cui raggio d’azione è stato ridotto, e l’<b>M4A1</b>, che ora infligge meno danni. Sono state risolte anche delle problematiche relative agli <b>scudi</b>, ed è stato migliorato il <b>suono dei passi</b>, adesso più realistico e più o meno udibile a seconda del luogo in cui ci si ritrova e degli ostacoli che incontrano durante il percorso di propagazione del suono.</p>
      <p>Sono state aggiunte inoltre due nuove mappe: <b>Krovnik Farmland</b>, disponibile come parte della playlist Ground War e <b>Shoot House</b>, una mappa disponibile nella modalità 6vs6, che otterrà la propria playlist, inclusa anche la <b>modalità Hardpoint</b>, nel corso della giornata.</p>
      <p>Il resto delle migliorie riguarda il solito <b>bug</b> fixing e correzioni generali, per le quali vi rimandiamo al topic ufficiale su <a href="https://www.reddit.com/r/modernwarfare/comments/dtcenq/new_free_maps_hardpoint_and_patch_notes/">Reddit</a>.</p>
      <p>Cosa ne pensate delle nuove migliorie e di CoD Modern Warfare stesso? Vi sta divertendo? Era come ve lo aspettavate?</p>
      <blockquote>Non vuoi perderti uno dei migliori sparatutto in prima persona di quest’anno? <a href="https://toms.it/nypBB">Acquista ora</a> su Amazon la tua copia di CoD Modern Warfare!</blockquote>
    </article>
  </body>
</html>