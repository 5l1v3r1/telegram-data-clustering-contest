<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/740652"/>
    <meta property="og:site_name" content="เดลินิวส์"/>
    <meta property="article:published_time" content="2019-11-08T09:14:00+00:00"/>
    <meta property="og:title" content="สคบ.บี้ร้านค้าออนไลน์จดทะเบียนตลาดแบบตรง"/>
    <meta property="og:description" content="สคบ. แจ้งเตือนผู้ประกอบธุรกิจร้านค้าออนไลน์ ต้องยื่นคำขอจดทะเบียนตลาดแบบตรงกับเจ้าหน้าที่สคบ.ด่วน ไม่เช่นนั้นเจอโทษทั้งคุก1ปีปรับ1แสนบาท"/>
  </head>
  <body>
    <article>
      <h1>สคบ.บี้ร้านค้าออนไลน์จดทะเบียนตลาดแบบตรง</h1>
      <address>
        <time datetime="2019-11-08T09:14:00+00:00">08 Nov 2019, 09:14</time>
      </address>
      <p>
        <b>สคบ. แจ้งเตือนผู้ประกอบธุรกิจร้านค้าออนไลน์ ต้องยื่นคำขอจดทะเบียนตลาดแบบตรงกับเจ้าหน้าที่สคบ.ด่วน ไม่เช่นนั้นเจอโทษทั้งคุก1ปีปรับ1แสนบาท</b>
      </p>
      <p>รายงานข่าวจากสำนักงานคณะกรรมการคุ้มครองผู้บริโภค (สคบ.) เปิดเผยว่า ขณะนี้สคบ.ได้แจ้งเตือนผู้ประกอบธุรกิจร้านค้าออนไลน์ หากการทำธุรกิจขอมีลักษณะเป็นการนำเสนอหรือให้ข้อมูลเกี่ยวกับสินค้าหรือบริการกับผู้บริโภค จนทำให้เกิดการตัดสินใจซื้อสินค้าหรือบริการได้ทันที ซึ่งการประกอบธุรกิจในลักษณะดังกล่าว ผู้ประกอบการจะต้องยื่นขอจดทะเบียนการประกอบธุรกิจตลาดแบบตรงกับ สคบ. หากผู้ประกอบธุรกิจรายใดฝ่าฝืนจะต้องระวางโทษจำคุกไม่เกิน 1 ปีหรือปรับไม่เกิน 1 แสนบาท หรือทางจำทั้งปรับ<br/> <br/>ทั้งนี้ในปัจจุบันมักมีการเสนอขายสินค้าและบริการทางสื่อออนไลน์เป็นจำนวนมากประกอบกับพระราชบัญญัติขายตรงและตลาดแบบตรง พ.ศ.2545 และที่แก้ไขเพิ่มเติม กำหนดให้การทำตลาดสินค้าหรือบริการในลักษณะของการสื่อสารข้อมูล เพื่อเสนอขายสินค้าหรือบริการโดยตรงต่อผู้บริโภค ซึ่งอยู่ห่างโดยระยะทางและมุ่งหวังให้ผู้บริโภคแต่ละรายตอบกลับ เพื่อซื้อสินค้าหรือบริการนั้น เรียกว่า ธุรกิจตลาดแบบตรงทันที ดังนั้นเพื่อเป็นการกำกับดูแล สคบ.จึงขอให้ผู้ประกอบธุรกิจต้องรีบมาจดทะเบียนโดยเร็ว</p>
    </article>
  </body>
</html>