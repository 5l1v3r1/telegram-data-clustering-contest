<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elbalad.news/4049730"/>
    <meta property="og:site_name" content="صدى البلد"/>
    <meta property="article:published_time" content="2019-11-08T09:04:00+00:00"/>
    <meta property="og:title" content="دينا الشربيني لـ هيثم أحمد زكي: مش هاين عليا أنام واحنا سايبينك لوحدك"/>
    <meta property="og:description" content="عبّرت الفنانة دينا الشربيني عن حزنها الشديد لوفاة صديقها الفنان هيثم أحمد زكي،حيث انهارت من البكاء أثناء حضور مراسم تشييع جثمانه أمس. وقالت دينا عبر صفحتها الرسمية على 'فيس بوك':' أنا مبعرفش اكتب ولا ..."/>
  </head>
  <body>
    <article>
      <h1>دينا الشربيني لـ هيثم أحمد زكي: مش هاين عليا أنام واحنا سايبينك لوحدك</h1>
      <address><time datetime="2019-11-08T09:04:00+00:00">08 Nov 2019, 09:04</time> by <a rel="author">آيه عاطف</a></address>
      <p>آيه عاطف عبّرت الفنانة دينا الشربيني عن حزنها الشديد لوفاة صديقها الفنان هيثم أحمد زكي،حيث انهارت من البكاء أثناء حضور مراسم تشييع جثمانه أمس.<br/><br/>وقالت دينا عبر صفحتها الرسمية على "فيس بوك":" أنا مبعرفش اكتب ولا عمرى كتبت .. بس أنا مش قادره اصدق أنى مش هشوفك تانى!! ولا هتكلمنى فى التليفون تانى وتقولى يالا نتقابل..ولو مردتش عليك الاقيك بعتلى مسدچ بتقللى طظ فيكى مش هكلمك تانى ، وأول ما ابعتلك اقللك يابنى ملحقتش ارد ده التليفون رن مرتين تقللى خلاص امسحى المسدچ وكأنى مبعتلكيش حاجه".<br/><br/>وأضافت:" طول اليوم كنت بهرب من أنى اصدق ان ده حصلك أنت ياهيثم...لحد ما جيت انام دلوقتي ومش هاين عليا أنام واحنا سيبينك لوحدك.. كنت دايما تقلنا كلنا اسألوا عليا لحسن اموت لوحدي و محدش يعرف.. كنت طيب وجدع وحنين وعامل زى العيال الصغيرة".<br/><br/>وتابعت :"نفسى نحب بعض كلنا ونخاف على مشاعر بعض، مش لازم نستنى حد فينا يموت علشان نفهم ان الدنيا مش مستهله.. هيثم شاف أيام صعبه وضغط كبير من الناس وتنمر ومقارنه مش عادله وللأسف مشفش حب الناس اللى إحنا شايفينه له دلوقتي..أنا عارفه انك فى مكان احسن من الاحنا فيه وسط حبيبك.. كان نفسك ترحلهم واديك رحت يا هيثم".</p>
    </article>
  </body>
</html>